<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Dieter Breuers _ Kudüs İçin Ölmek Şövalyeler, Rahipler, Müslümanlar ve Birinci Haçlı Seferi</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc30" style="page-break-before:always"><b>TOPUZ</b></h2>

  <h2 dir="ltr" id="toc31" style="font-style:italic"><b>Anadolu'nun Dağlarında: Dorylaion Meydan Savaşı Haziran 1097</b></h2>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">SAYGIDEĞER PEDER, TANRI'NIN yardımıyla, bizi Yunanların başkenti Konstantinopol'de bekleyen tehlikelerden kurtulduk. Din kardeşlerimizin geçmişte Roma kentini -özür dilerim- "büyük orospu" olarak adlandırdıklarını duymuştum. Kutsal Kitap'ta da Babil üzerine buna benzer şeyler var: ama korkarım ki Kostantinopol, Nebukadnezar'ın Babil'inden daha kötü ve Her onun Roma'sından daha çok yozlaşmış. Burada görmek zorunda olduğum korkunç şeyleri kâğıda dökmekten korkuyorum. Uzun bir zamandan sonra yeniden tenimin arzularına yenik düştüm ama size anlatmak istediğim ya da itiraf etmek istediğim, bu değil.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin, tüyü, önünde kumların üzerine koyduğu mürekkep hokkasına sildi. Bakışları dizlerinin yanında duran topuza değdi. Sert kayın ağacından yapılmış, ele iyi oturan bu parçayı ona Nikaa kuşatması sırasında, Flaman bir şövalye hediye etmişti. Bu topuz daha önce onun uşaklarından birine aitti, ama bir Türk oku adamın sağ kulağından girip öteki kulağının yanından dışarı çıktığından beri topuza gereksinimi yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip de onu istemiyordu. Fakat -görünüşe göre böyle şeyler hakkında bilgisi olan- şövalye, Tanrı'nın adamının kılıç ya da mızrak kullanma hakkına sahip olmadığını ve kan dökmesine izin verilmediğini ama bir saldırı durumunda kendisini böylesi bir küçük topuzla koruyabileceğini açıklamıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip tiksintiyle başını kaldırıp, bu basit ama etkili silaha baktı. Üst kısmında geniş demir bir halka taşıyordu ve topuzun başı, kaba demirden çivilerle güçlendirilmişti. Demirle odun arasına kana bulanmış siyah saçlar yapışmıştı. Üstündeki Papaz kisvesine yakından bakıldığında, hâlâ biraz nemli olan koyu lekeler fark ediliyordu. Rahip topuzu kumla temizledikten sonra, siyah saçların büyük kısmı kaybolmuştu. Ama bir bölümü inatla duruyordu. Rahip, iç geçirerek tüyü hokkaya batırdı.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Saygıdeğer peder, Tanrı'nın izniyle, size ilerideki günlerin birinde, Konstantinopol kentini, imparatoru ve hacılar ordusunun orada başına gelen her şeyi anlatacağım. Bugünlük bu konuda susuyorsam, darılmayın. Zaten bunlar, insanın içini açan öyküler de değil.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Şövalyeler, kendisi o dönemde kentin surları içinde bulunmayan Selçuklu sultanı Kılıç Arslan'ın başkenti Nikaa'yı kuşattılar. Kent, tam saldırıya uğrayacağı sırada teslim oldu; ama bizim derebeylerine değil, tersine, gemileri denizden kente yaklaşan Yunan imparatoruna. Bizimkilerden çoğu, ellerinden kaçırdıkları ganimet yüzünden kızgındı. Geri kalanlar, gerçeğe saygı duyarak yol arkadaşlarına, kumandanlarının Konstantinopol'de verdiği sözü anımsattılar: Kral Aleksios'u başlarındaki en yüksek derebeyi olarak tanımışlar ve dinsizlerin ondan çaldıklarını geri alıp, tekrar ona vermeye söz vermişlerdi; tabii eğer geri alabilirlerse. Ağırbaşlı olanlar, ettikleri tüm yeminlerin kendilerine zorla ettirildiğini ve baştan beri geçersiz olduğunu savunan kavgacılara bu görüşü kabul ettiremediler.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Bu arada bana öyle geliyor ki bizimkilerden çoğu, kesinlikle Kutsal Kent'in kurtarılmasını düşünmüyor; tam tersine, daha fazla ganimet edinmek için haçı ellerine almışlar. Ancak, Kutsal Pederimizin Clermont'da yaptığı konuşmada, tam da kenarda köşede kalmışlarla piç kurularına, bu silahlı hac seferine katılmaları için benzeri sözler verdiğini anımsatmak gerekir.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Ben bile, aziz Benedikt'in bize öngördüğü şekilde günü yaşayamadıktan sonra, başkalarım nasıl kınayabilirim ki? On sekiz saat boyunca taşlı bir çölde yürüyüp, akşam ateşin karşısında ölü gibi uyuyakalan biri, gece kendiliğinden uyanıp yeni güne uyanık olarak ilahilerle, laudeler ve havari hikâyeleri okuyarak başlayamaz. Sabahları eşekler kaşağılanıp, katırlar yükleniyor. Papaz ile karşılıklı dua okumak ve ilahiler söylemek için zaman kalmıyor. Çölde sürünen biri, -Tanrı beni affetsin- prim'i ve terz'i unutuyor ve biraderler orada, manastırda ilahiler okurken, biz, son gücümüzle taşlı bir dağ patikasında yürüyoruz. Boru sesi kulağımızda yankılanır yankılanmaz, kendimizi olduğumuz yere atıyoruz ve akşam ateşi için biraz odun aramak üzere, soluk soluğa güç toplamaya çalışıyoruz Bu arada, biraderler, manastırda komplet'i söylüyorlardır.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahibin gözleri kapandı. Birkaç saniye sonra sıçrayarak uyandı. Onu kahkahalar uyandırmıştı. Ayağa kalktı; gece saatleri dışında uyumak günahtı, iki kadın salına salına önünden geçiyordu. Birinin kırmızı sarı renkte kıvırcık saçları omuzlarına dökülmüş, diğerinin siyah saçları bir köle gibi kısa kesilmişti. Kadınların giysileri neredeyse dizlerine kadar bile gelmiyordu. Dudakları doğal olmayan bir şekilde kıpkırmızı parlıyordu ve gözleri de mavi renkle belirginleştirilmişti. Yanından geçerlerken, rahibin kafasındaki tıraşlı yere ilişkin birkaç iğneli söz söylediler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Papaz kötü bir şekilde dik dik arkalarından baktı ve onlara lanet okumayı unutacak kadar daldı, sonra da pişmanlık duydu. Yunanlar'ın hafifmeşrep yaşam biçimi onu hazırlıksız yakalamış ve şaşkına çevirmişti. Bedeni yıllarca onu aldatmış, aynı zamanda da bilinçsiz bırakmıştı. Görünüşe göre, onunla alay etmekten başka eğlencesi olmayan iki utanmaz orospuya karşı niçin böyle şiddetli bir tepki göstermişti ki? Kırmızı saçlı olanı diz çöküp, giysisini yukarı çekerek ona -aman Tanrım- çıplak kıçını gösterdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin gözlerini kaçırdı; çok utanmıştı. Bu utanı| kadın için ve bakışlarını ondan biraz geç çektiği içindi, Akşam olunca, bu sıkı pembe teni ve bacaklarının arasındaki gizemli kırmızımsı tüylü deliği düşüneceğini biliyordu... Ama kadının sakladığı şey üzerine düşünmek günahtı. O delikten, günün birinde kadının karnını tekmeleyen çocuklar çıkacaktı. Rahip, huzursuz bir şekilde parşömen parçasının üzerine eğildi.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Aziz Peder, Haçlı seferine çok sayıda kadının katıldığını üzülerek bildirmek zorundayım. Kadınlar mümkün olan her türlü şeyin ticaretini yapıyorlar; kumaşlar ve deriler, bıçaklar ve çanak-çömlekler, leziz yiyecekler ve kendi ördükleri şeyler. Bazıları her türlü hizmeti sunuyor. Adamları yıkıyorlar, parfümlüyorlar; elbiselerini onarıyorlar ve yemeklerini hazırlıyorlar. Bazıları yalnızca dileniyor, bir kısmı ise utanmadan bedenlerini sunuyorlar.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Rahibeler de bizimle geliyor. Halbuki onlar manastırlarda Tanrı'ya daha iyi hizmet verebilirlerdi. Aramızda zırhlı gömlek giymiş ve silah taşıyan kadınlar da var. Orduda onlardan pek hoşlanan yok ama kimse de onları kovmuyor. Bazıları ise herhangi bir yerde Türk hançerleriyle deşilmiş olan kocalarının arkasından gidiyor. Şimdi onlar kocalarının silahlarım taşıyor ve savaşta, yırtıcı canavarlar gibi davranıyorlar. Onlar daha şimdiden bir çok Türk'ü öldürdü; kimseyi esir olarak tutmuyorlar. Bunun günah olup olmadığını bir tek Tanrı bilir.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Vakanuvislerimizin yaptığı gibi anlatmadığımı biliyorum, aziz Peder. Bir yandan, bildiğiniz üzere, bununla ilgili deneyimim yok; diğer yandan, olayları güzelleştirilmiş şekilde öğrenmenin sizin için önemli olmadığını düşünüyorum. Neticede, sertçe kınanması gereken o kadar şey varken, şövalyeleri övmenin ne yararı olacak?</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Kendime örnek olarak aldığım bir şey varsa, o da İncil'dir. Krallar Kitabında da, şu ya da bu kralın yaptığı ve Tanrı'nın hoşuna gitmeyen şeyler anlatılmıyor mu? Eski Ahit'te de Talut'un korkunç kıskançlığını ve Dapufun odalıkları anlatılmıyor mu? Ben de, bütün alçak gönüllülüğümle, Tanrı'nın isteğiyle tanığı olduğum olayları, hiç değiştirmeden aktarmak istiyorum.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Bazı şeyleri öğrenmem biraz zaman aldı; çünkü, her ne kadar cahil değilsem de, kuzeyli Normanlar'ı, -adlarından da anlaşılabileceği gibi, aslında kuzeyliler olan,- Sicilya ve Apulya'da yaşayan güneyli akrabalarından ayırmayı öğrenmek için biraz zamana gereksinimim oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Bu arada artık kumandanlarımızın hepsini tanıyorum: Toulouse Kontu dindar St. Gillesli Raimund'u ve Uormandiyalı atılgan derebeyi Bohemund'u, sözüm ona Büyük Sari soyundan gelen heybetli derebeyi Bouillonlu Gottfried ve Fransız kralının gerçek kardeşi olan çelimsiz Vermandoisli Hugo'yu birbirlerinden ayırt etmesini biliyorum. Sizin için de aziz Peder, adları doğru şekilde sıralamak zor olacaktır ama -en azından benim için- dinsizleri, karakterlerine ve kökenlerine göre sınıflandırmak daha da zor.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Başlangıç olarak ancak şu kadarı söylenebilir: Onlar kendilerini İslam ya da Müslüman olarak adlandırıyorlar. Bu sözcük doğu kökenli ve "kendini Tanrıya adayanlar" anlamına geliyor. Onlar bununla, elbette bizim Tanrımızı değil, yanlış olarak Tanrı diye kabul ettiklerini kastediyorlar. Ona Allah diyorlar ve O'nun dışında, O'nun peygamberi olan Muhammed'e inanıyorlar. Onlar da, Yahudiler ve Hıristiyanlar gibi atalarını Hazreti İbrahim'de görüyorlar: Fakat buna karşın onlar, Hazreti İsa'ya -dinsizliğin en yüksek noktası- yalnızca, adı geçen Muhammed'in öncüsü ve Allah'ın diğer bir peygamberi olarak bakıyorlar.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Alçak gönüllü şekilde davrandıkları ve Allah'a hakaret etmedikleri sürece, ortak ataları nedeniyle Yahudiler ve Hıristiyanlar, Müslümanlar tarafından hoş görüyle karşılanmıyorlar. Kullanmaya cesaret ettiğim tabire izin verirseniz, bu dinsel yakınlıktan şimdiye dek haberim olmadığını itiraf etmeliyim. Bu nedenle, artık kafirlerden ve dinsizlerden değil, tersine, Selçuklular'dan ve Araplar'dan söz edeceğim.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Tıpkı Konstantinopol'deki imparator gibi, biz de şu an Selçuklular'la dövüşmek zorundayız. Söz konusu olanlar, bundan pek de uzun olmayan bir zaman önce, Asya'nın içlerinden batıya yayılan ve Manzikert adlı bir kentte çok büyük Yunan ordusunu yok eden bir halktır. İmparatorluğun başkenti Konstantinopol'ü onların zaptetmelerine ramak kalmış. Bu Selçuklular, batıya göçleri sırasında İslami inanışı kabul etmiş olan Türkmenler ya da Türkler'dendir. Yani onlar, bütün kuzey Afrika'ya ve ispanya'nın büyük bir kısmına hükmeden Fatimiler soyundan gelen Araplar'dan değildirler.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Peygamber Muhammed'in Arap taraftarları "Sarazanlar" olarak da adlandırılmaktadır. Söylenildiğine göre onlar, İbrahim'in ve beslemesi Hacer'in ardıllarıdır. Fakat daha sonra niçin, İbrahim'in karısı Sarah'a göre adlandırdıklarını bilmiyorum. Böyle iddiaları çok önemli de bulmuyorum. Aslında önemli olan sadece, Selçuklular'ın doğudan, "Sarazanların" ise batıdan gelerek Kutsal Topraklar için çarpıştıkları ve bizim de her ikisiyle de işimizin olmasıdır. Ancak öncelikle de, yalnızca Selçuklular'la.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip kramp girmiş parmaklarını gerdi. Şimdi ne yazmak zorunda olduğunu biliyordu. Fakat belki de, ilk önce kendisinin de yalnızca bir mucizeyle kurtulduğu kanlı meydan savaşından söz etmek taktik olarak daha akıllıca olurdu ve başpapazı oyalardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip ürkerek istavroz çıkardı. Bu hac yolculuğu onu ne hale getirmişti? Artık bir Yunan gibi -ya da daha da kötüsü- Bohemund gibi düşünmeye başlamıştı. Evde, yani manastırda olsaydı, bu geceki entrika dolu düşünceleri yüzünden kendisini kamçılardı. Bundan sonraki saatlerde hiçbir şey içmemeye karar verdi. Öyle ya, kendisine her hangi bir ceza vermek zorundaydı. Yine de kendi ağır suçu hakkında konuşmaya başlamadan önce, gerilere gitti.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Nikaa Yunanlar'a teslim olduktan bir hafta sonra, yola devam ettik. Deneyimli General Titikios'un kumandasındaki bir Yunan ordusu bize eşlik ediyordu. Anlatıldığına göre, bir Selçuklu kılıcı yıllar önce onun burnunu paramparça etmiş. Her neyse, becerikli bir zanaat</span><span style="font-style:italic">kâr</span> <span style="font-style:italic">ona, yüzünde hiç de kötü durmayan altından bir burun yapmayı başarmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Anadolu'nun yüksek yaylalarına çıkmadan önce, ordu birbirinden ayrıldı. Bir bölümünün, güneyli Fransızların ve Törenliler'in, bilmeden yanlış bir yola gittiği söylendi. Ancak bu bir zırvaydı: Çünkü öncüler içinde, bölgeyi çok iyi bilen kılavuzlar vardı. Ordu komutanlarının, sayısız hacının ve savaşçının güvenliğini kolaylaştırmak için, belli mesafelerle art arda yürümeyi kararlaştırmış olmaları daha büyük olasılıktı. Bu hep böyledir: Çok konuşulur, fakat yapılan yalnızca gevezeliktir. Bizim gibiler, gerçekten emin kaynaklardan neredeyse biç bir şey öğrenemezler.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Dün alacakaranlıkta yorgun argın, yüksek bir çukurlukta karargâh kurduğumuz sırada, aniden Sultan Kılıç Arslan'ın Selçuklularının saldırısına tanıklık ettim. Muharebeyi başından sonuna kadar yaşamış olmayı, kısa bir süre önce adamlarının içine katıldığım Boulongeli Balduin'in, bir mesajla beni Tatikios'a göndermiş olmasına borçluyum; gerçi biraz kuşku götürür bir onur ama Balduin, Boillonlu Gottfried'in kardeşi ve yüksek deneyime sahip bir beydir. Bir emir verdiğinde, soru sormak yerine, emri yerine getirmek, emri alanın yararına olur.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Birlikte ilk ordu grubuna kumanda eden Bohemund ve Yunan general Titikios, anlaşıldığı kadarıyla, keşifçileri üzerinden, etrafta Selçuklu süvarilerinin dolaştığını bir önceki akşamdan duymuşlardı... Her halükârda, tüm silahsızların, yani kadınların çocukların, satıcı kadınların, rahiplerin, dilenciler ve sakatların, çukurun orta yerindeki, kaynakların etrafına yerleşmelerini emretmişlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Dağlarda hiç ağaç yok gibiydi. Bu yüzden de çok az olan odunlardan ve bir miktar dikenli çalılıktan bir çeşit şarampol inşa etmeyi denedik ama bu hüzünlü bir deneme olarak kaldı. Bu şekilde oluşturulan delik deşik çit, bir yaban domuzu sürüsünü bile durduramazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Doğmakta olan güneşin ışıkları, birdenbire her yandan çembere doğru akın eden Selçukluların miğferlerine yansıdığında, soluğumuz kesildi. Yitirdiği Nikaa yüzünden öfke içinde olan Kılıç Arslan, kendisine bağlı tüm beyleri ve savaşçıları ile birlikte bir araya gelmişti. Daha önce hiçbir zaman bu kadar çok düşmanı karşımızda görmemiştik. Buna karşın, bazı şövalyeler bu durumda, her zaman yapmaya alışık oldukları şeyi yaptılar: Demirden ayakkabılarını atlarının döşüne sıkıca bastırarak, onları dörtnala düşmanın üzerine sürdüler. Diğerleri de saflarını açarak, onların içeri girmesini sağladılar. Ancak öğleden sonra onları yeniden gördük: Yağmalanmış ve oklarla delik deşik olmuş bir durumda.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Bohemund ve Tatikios, bu cüretkâr hücumu boşu boşuna engellemeyi denedi. Düşmanın ilk saldırı dalgasını durdurabilmek için, öteki süvarileri atların üstünden yere indirdiler ve atları savunma çemberinin orta yerine götürdüler; bütün silahlılara, kalkanlarını yukarı kaldırma, mızrakları öne doğru tutma ve sağlamca durma emri verdiler. Aynı anda, ikinci ordu grubunu saldırıdan haberdar etmek için, arka taraftaki atlılar hızla yola çıktılar. O anda, yapılabilecek daha fazla bir şey yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Sonra onlar geldi. Ama, Hıristiyan şövalyelerin yaptığı gibi, kılıçlarını sallayarak gelmediler. Cehennem zebanileri gibi hızla yaklaşıyor, atlarını durduruyor, bir an için üzengilerinin üstünde yükseliyor ve oklarını üzerimize atıyorlardı. İlk gelenler atlarını geri çevirmeden, ikinci bir dalga geliyordu. Hep aynı şey oluyordu: Atlarını hızla sürüyorlar, sonra bir an durup oklarını fırlatıyorlar ve arkadakilere yer açıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Başlangıçta kayıplarımız çok ağırdı. Bizimkilerden birileri, her keresinde, bir Selçuklu'nun yanına yanaşma, onu atından çekerek indirme ve sonra da hançerleyerek öldürme şansının olduğuna inanıyordu. Ama kim canına susayarak öne atılıyorsa, birkaç saniye içinde oklarla delik deşik ediliyordu. Bu acı veren bir görüntüydü.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Şövalyeler, bir zaman sonra, yalnızca tek bir savunma yolunun bulunduğunu, arkasına saklanabilecekleri büyük kalkanlarından, belirli bir uzaklıktan atılan tek bir Türk okunun geçemeyeceğini anladılar. Ancak şövalyeler ne kadar cesaretlerini yitirerek kalkanların arkasına saklandılarsa, Selçuklular da, anlaşılır bir şekilde, o kadar daha cesurlaştılar. Oynak atlarının üzerinde, giderek daha fazla, yaklaşmaya cesaret ettiler ve yaklaştıkları ölçüde de oklarının engelleri delip geçme gücünü artırdılar.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Bazen şövalyelerden biri, ölümüne cesaretle siperden çıkıp, dört nala giden bir Türk'e doğru mızrağını fırlatıyordu, ancak nadiren başarılı oluyordu. Norman Tankred'in kardeşi Wilhelm, böyle cüretkâr denemelerden birini canıyla ödedi.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Güneş giderek daha çok yükseliyordu. Kadınlar, erkeklere su vermek için, kaynaklardan sürünerek öne doğru geliyorlardı. Yaralılar, yaralarını sardırtmak için, ön sıralardan arkalara doğru sürünüyorlardı. Ve saldırıların sayısı azalmıyordu. Fakat sonra -sonra Tanrı yakarmalarımızı duydu- tepelerden boru sesleri geldi; Hıristiyanlar sevinç çığlıkları attılar: Boillonlu Gottfried'in, Vermandoisli Hugo'nun ve St.Gillesli Raimund'un ikinci ordu grubu yukarıdan çukurluğa doğru atıldı.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Türkler geri çekildiler. Hıristiyanların bu ikinci ordusu nereden geliyordu? Saflarında bir şaşkınlık ve karışıklık hüküm sürüyordu. Türkler saldırılarını yine de çılgınca sürdürdüler; yeni gelen dostlarımız ilk önce, bizimkilerin meydan savaşının başında yaptıklarının aynısını denediler. Yani kılıcını çek ve ileri atıl! Ve aynı deneyimi yaşadılar: Düşman, adam adama savaşa yanaşmıyordu... Onlar, oklarının yok eden gücüne güveniyorlardı.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Savunma zincirimiz, giderek sıklaşan bir kademe oluşturdu ve ne biz, ne de Türkler, Boillonlu Gottfried ile Kont Raimund'un atların hepsini arka tarafa göndermek yerine, uşakların eline verip üçüncü sıranın hemen arkasında durdurmalarının nedenini bilmiyorduk. Ama bir saat sonra öğrendik: Bu kez düşmanın arkasından boru sesleri yankılandı. Le Puylu piskopos Adhemar, -nasıl olmuşsa artık- Selçuklular'ın etrafından dolanarak, çukurun öte yanındaki dik patikalardan tırmanmayı becermişti. Şimdi oradan aşağı atılıyorlardı ve aynı anda Güneyli Fransızlar ve Lorenliler, hazır tutulan atlarına atladılar.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Hızlı saldırılar ve ok yağmuru bitmişti. Şimdi geçerli olan adam adama savaşmaktı ve düşman bunu öğrenmemişti. Demir silindirler gibi gürleyerek gelen şövalyeler karşısında paniğe kapılan Türk süvarileri, donanımı ve savaş yüklerini düşünmeksizin savaş alanını terk ettiler.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Şövalyelerimizin ganimeti zengin oldu. Buna karşın ben, vurularak öldürülen Türkler'den birinin yanında belki bir kitap ya da buna benzer bir şey bulup bulamayacağımı anlamak için savaş alanını adımladım.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip tüyü elinden bıraktı ve sol eliyle alnındaki teri sildi. Şimdi her şeyi yazmak zorundaydı. Sabahın köründe bir biraderine giderek günah çıkarmış, onu da günahlarından arındırmıştı ama bunları başpapaza da söylemeliydi. Yoksa kendini bir yalancı gibi hissedecekti.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Saygıdeğer peder, ben bin insanı öldürdüm.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin tüyü yeniden elinden bıraktı. Karaormanlar'daki sakin bir manastırda bulunan bir papaz, bu başpapaz olsa da, uzak Anadolu'da yaşanan öldürücü bir savaştan sonra, savaş alanında nelerin olup bittiğini bedeninde hissedebilir miydi? Bir bütün olarak, bunu denemek zorunda mıydı? Papaz yaptığı işten pişman oldu: Anlasın ya da anlamasın, başpapazının onu affetmesi gerekirdi. Başpapazın kendisini anlayarak affetmesi daha iyi olurdu.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Genç adam cansız gibi, ölmüş atının yanında yatıyordu. Yüzü ölü gibiydi ve başının arkasından giysisinin yakasına doğru koyu renkte kan damlıyordu. Eşyalarını karıştırdım ve heybesinde küçük bir kitap buldum. Kitabın tuhaf harfler içerdiğini gördüğümde, bir an için hâlâ savaş alanında bulunduğumu unuttum. Kuvvetli bir darbe şakaklarımı sıyırıp geçerken günün solan ışığında, küçük kitabın sayfalarını çeviriyordum. Eğer bu darbe bana denk gelmiş olsaydı, şimdi size bu satırları yazamıyor olacaktım.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">İçgüdüsel olarak yana doğru yuvarlandım. Genç savaşçı sendeledi ama yine de, gümüş gibi parlayan kılıcını yeniden bana karşı salladı. Tanrı'ya şükür ki ağır odun topuzu kemerime sokmuş ve bağlamıştım. Onu hemen çekip çıkardım ve tam gelmek üzere olan kılıca doğru tuttum; kılıç ağaç topuzu derinlemesine yardı. Ölüm korkusunun yaşlı bir Tanrı kuluna bahşettiği mucizevi bir çeviklikle ayaklarımın üstüne dikildim.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Üç ya da dört kez, artık pek kullanışlı olmayan silahımla onun vuruşlarını defettim. Yaralanmamış bir savaşçıya karşı hemen hemen hiçbir şansım olmazdı. Topuzu, körler gibi ona doğru sallıyordum ve ansızın, o güne kadar duymadığım küt bir ses duydum; ama ben şimdiye kadar bir topuzla kimsenin kafasına vurmamıştım ki!</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Her neyse, kafatası patlamıştı... Şimdi ise burada bir benzetme yapmanın yakışık almayacağını düşünüyorum: İnsanı, bir kafayı paramparça ettiğinde, kan döküp dökmediğini bilmiyorum. Bunun önemi olduğuna da sanmıyorum. Ben bir insanı öldürdüm ve biliyorum ki efendimiz İsa, -hangi koşullar altında olursa olsun- asla böyle bir şeyi yapmazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin, tüyü fırlatıp attı elinden. Yüzündeki kırçıl sakalından gözyaşları akıyordu. "Saygıdeğer peder," diye fısıldadı, "benim zavallı ruhum için dua et!"</p>
</body>
</html>
