<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Dieter Breuers _ Kudüs İçin Ölmek Şövalyeler, Rahipler, Müslümanlar ve Birinci Haçlı Seferi</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc6" style="page-break-before:always"><b>YOLLAMA</b></h2>

  <h2 dir="ltr" id="toc7" style="font-style:italic"><b>Kara Ormanlar'da Bir Manastır Mayıs 1091</b></h2>

  <p class="Standard" dir="ltr">&#160;</p>

  <p class="Standard" dir="ltr">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">ALKUİN İÇ ÇEKTİ ama onun kısık sesi öğrencilerin tekdüze nakaratları içinde kayboldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Veni sancte spiritus, et emitte caelitus, lucis tuae radium. Veni pater pauperum; veni dator munerum; veni lumen cordiutn.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Anlaşılan o ki Kutsal Ruh, yalnızca olağanüstü durumlarda süzülerek dünyaya inmeye tenezzül ediyor," diye düşündü rahip ve bu düşüncesinden korkarak haç çıkardı. Kutsal üçlüye küfretmeyi aklından bile geçirmezdi. Ancak bununla birlikte, bunun, bilgi aktarmanın tek çıkar yolu olduğu konusundaki kuşkulan büyüyordu: Birilerine yüksek sesle okumak, papağan gibi tekrar ettirmek, tercüme etmek, okumaya devam etmek, hem de saatler boyunca...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bazen, Ruh'un kendilerine ihsanlarıyla öde ile gelip gelmemesi hiç de umurlarında olmayan oğlan çocuklarına acıyordu. Manastır bahçesinden gelen baştan çıkarıcı bir koku, basık tavanlı salonun ufak penceresinden içeri sızıyordu. Kara Ormanlar üzerindeki gökyüzü koyu mavi renkteydi. Kuşların cıvıldaması ve genç kavakların sıcak esen rüzgârdaki hafif hışırtıları duyuluyordu. Kutsal Ruh'un sancılarının değerini henüz bilmedikleri için, on dört yaşındakilere kızılabilir miydi?</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Sine tou nomine nihil est in homine; nihil est innoxium. Lava quaod est sordidum...</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin aniden korkuyla sıçradı. Neredeyse uykuya dalacaktı; affedilemez ve yanlış bir davranıştı bu. Olmadık zamanlarda sık sık uykuya dalan rahibin hikayesini herkes bilirdi: İsa haçtan inerek onu öyle bir tokatlamıştı ki rahip birkaç gün içinde ölmüştü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Onun sarsılarak kendisine gelmesine neden olan, bu İncil dizesiydi. Ve diğerlerinin çoğundan daha kısa süren dün geceyi anımsadı.</p>

  <p class="Standard" dir="ltr" style="margin-left:0;margin-right:0;text-indent:18.859844px">İlkbaharda günler uzun olur; Komplet duası ancak ortalık karardığında okunurdu. Rahipler, ondan sonra yorgun argın uyku tulumlarının üzerine seriliyorlardı. Ama bu rahip, manastırın başrahibi ve böylelikle de manastırın başpapazının yardımcısı durumundaydı. Zaten uykusuzluktan şikayetçiydi ve Aziz Benedikt gereksiz gevezelikleri yasaklamış olsa da, önemli konular -elbette yalnızca başpapazın izniyle- yalnızca, önemli makamlarda bulunan ve sorumluluklarının bilince olan yaşlı din kardeşler arasında tartışılabilirdi. Başpapaz bu tip sohbetler için gece saatlerini tercih ediyordu. Bir tek o, kendine ait bir odada yalnız başına uyuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ancak gece yarısına doğru odasına gelebildi rahip. Bir saat sonra komşusu onu uyandırdı ve çok acil tuvalet gereksinimi olduğunu belirtti: Kimsenin tek başına oraya gitme izni yoktu. Orada zaafa düşebilir, ortamdaki yalnızlığı karşısında eliyle tatmin yoluna gidebilirdi. Yaşça daha büyük rahiplerden biri fenerle ona eşlik etmek ve uygun bir uzaklıktan, rahip biraderin şehvete kapılmamasına dikkat etmek zorundaydı. Ama biraderini rahatsız eden cinsel dürtüleri değil, kalın bağırsağıydı. Taze soğanlar yaramamıştı. Her ikisinin de tekrar yorganlarının altına girmesi biraz zaman aldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip bir daha uykuya dalamadı. Büyük salonun herhangi bir yerinde, horuldamalar ve gecenin normal gürültüleri arasında genç bir biraderin ahlaka aykırı harekette bulunduğu duyuluyordu. Rahip, yerinden kıpırdamadı. Gerçi, artık yaşlanmış ve ellisini geçmişti, ama gençliğini anımsamayacak kadar yaşlı da değildi. Rahip, kendinin orada olduğunu hissettirmedi. Ateşli din kardeş günah çıkartacak ve Tanrı da onu affedecekti. Telaşlanmak için bir neden yoktu. Etraftaki manastırlarda, ıslak bir rüyadan çok daha kötü şeyler de vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bununla birlikte: iki saat içinde, gün ağarırken, yatakhanede yaşam başlayacaktı. Herkes fısıldayarak birbirini uyandırmak zorundaydı. Konuşulmazdı. Ancak tüm rahipler, diğer biraderlerinin şeytana uymaması için, daha yorganlarının altındayken yünlü tuniklerini baldırlarına kadar indirmek zorundaydılar. Sonra yorganlar havalandırılır ve hasır torbaların üzerine serilirdi. Yıka, ne lekelenmişse... Herkes o zaman ne olduğunu görecekti, çünkü herkes herkesi gözetlerdi: Kurallar böyleydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Zavallı ufaklık. Belki de kırbaçlanacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Çanın sesi az duyuluyordu. Dua etmeye çağırıyordu. Rahip, bu gün manastır okulundaki kütüphane memurunun yerine bakmak zorundaydı. Birader Notker, başpapazın talimatı doğrultusunda dokümanlar topluyordu ve havadan bir şeyler sezinleniyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Da virtitus meritum, da salutis exitum, da perenne gaudium.</p>

  <p class="Standard" dir="ltr" style="margin-left:0;margin-right:0;text-indent:18.859844px">O tercüme ediyor ve öğrenciler tek düze bir sesle yineliyorlardı: Şu anda kazanç ver ve gelecekte yolculuğun bitiminden sonra rahmet. Göreceğiz, diye geçirdi içinden rahip. Göreceğiz. Tanrı bağışlayıcıdır.</p>

  <p class="Standard" dir="ltr" style="margin-left:0;margin-right:0;text-indent:18.859844px">Manastırın yemek salonunu sessizce terk ettiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Genç bir rahip, yemek sırasında kutsal Benedikt'in yaşamından bazı şeyler okudu ve herkesin canı sıkıldı; özellikle de, Kutsal Yaşam'ı baştan sona, sondan başa ezbere okuyabilen yaşlıların. Tam da onlar, yıllar geçtikçe bu can sıkıcı okuma parçalarına bir anlam vermekte zorlanıyorlardı. Dışarıdaki dünyada, öğrenmek istedikleri çok sayıda yeni şey oluyor ama kimse onlara bundan söz etmiyordu. Onları böyle cahil bırakmak, gerçekten Tanrı'nın isteği miydi acaba? Duvarların üstünden dışarıya bakmak gerçekten ne kadar tehlikeliydi? Duvarların hemen dibinde onları iblisin ta kendisi mi bekliyordu?</p>

  <p class="Standard" dir="ltr" style="margin-left:0;margin-right:0;text-indent:18.859844px">Önceden kararlaştırmamışlardı ama kütüphanede karşılaştılar. Notker, bir raftan birkaç tane kalın kitap aldı; bir testi soğuk suyu da yere koydu. Kilerci Walther, ahlaya oflaya bir tabureye bıraktı kendisini. Diğer ikisi anlayışla gülümsediler. Bu göbekli biraderlerinin, -kim şaşar ki buna- "büyük perhiz" buyruğuna pek de uymadığı yönünde kuşkular vardı. O, sadece parşömen ve odun kömürünü, mürekkep ve yünü, buhuru ve elbiseleri korumuyor, aynı zamanda şarap, bira, sebze, meyve, et, ekmek, bal ve tuz ile ilgili dağıtımı da denetliyordu. Diğer yandan kilerler iyice dolu olduğu için, son zamanlarda yemek listesi de oldukça zengindi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hatta, belki de fazla mı zengindi? Alkuin'in kuşkuları vardı ve bunu çekinerek dile getirdi. O, manastırın başrahibiydi ve sorumluluk taşıyordu. Ayrıca manastırın başpapazını temsil ediyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekmek ve su, belki biraz da sebze ya da meyve; ama bir Aziz Benedikt halefine bundan fazlası düşmezdi. Kuşkusuz manastırın bahçesinin uzun bir geleneği vardı. Yabani güller ve zambaklar, sunağın süslenmesine son derece uygundu; kabaklar ve kerevizler, fasulyeler ve turplar, lahanalar, salatalıklar, şalgamlar ve marullar da günlük yemekler içindi.. Ama buna karşın, çeşitli baharatların, yemeklere tat vermek yerine, hastaların iyileştirilmesinde kullanılması daha doğru olmaz mıydı?</p>

  <p class="Standard" dir="ltr" style="margin-left:0;margin-right:0;text-indent:18.859844px">Kimyon ve maydanoz, haşhaş ve nane, kişniş ve sarımsak, sağlık için gerekli mi, yoksa onları, yemeğe tat katan şeyler olarak ret mi etmeli? Piliç ve güvercin etinin yenilmesine izin var mı, yoksa onlar da sıkı et yeme yasağına mı giriyor? Bunların etlerini, sadece hastalar ve dermansızlar için ayırmak, ama diğer yandan balıktan, peynirden ve yumurtadan tasarruf etmemek Tanrı'nın hoşuna gider mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Günaha ve safahata karşı en iyi koruyucunun, dünya nimetlerinden uzak durmak; yani düzenli şekilde perhiz yapmak ve zaman zaman da kendini kamçılamak olduğu konusunda anlaşıyorlardı. Oburluk, tıpkı sinsice ilerleyen bir hastalık gibidir. Buna baştan karşı koymak gerekir. Bir manastırdan domuz sürüsünü çalan ve bu utanılacak davranışıyla, rahiplerin çilekeşliğine yardımcı olmak istediği savını ileri süren, kendini beğenmiş Kont'un öyküsü anlatılmıyor mu? Bu bir soygun muydu, yoksa sadece serserice yapılmış kötü bir şaka mıydı: Kont, rahiplerin yaşam tarzını doğru değerlendirmiş olmalıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip düşünceli şekilde, kilercinin iri yarı cüssesine baktı. Bir türlü, doğru dürüst bir tartışma başlamıyordu. Notker, uzun, kara sakallarının arasından bir bit yakaladı ve onu tırnaklarının arasında ezdi. Walther, ayak parmaklan arasındaki pisliği çıkartarak, koyu ufak parçalar halinde yuvarladı ve onları düşünceli şekilde inceledi. Tanrı'ya çok şükür ki, yuvarladığı şeyler gibi kokmuyorum, diye düşündü başrahip, biraz şaşkınlıkla. Herkesin banyo yapması gerekiyordu, fakat manastırın başpapazı, bir Benedikt'in yılda yalnızca iki kez yıkanması gerektiğine karar vermişti. Bu durumda, Noel'e kadar beklemek zorundaydılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gün, çalışma ve dua etmekle bitmek üzereydi. Akşam, manastırın başpapazı, rahibi yeniden yanına çağırdı. Alışılmamış derecede koyu tenli ve kel kafalı yaşlı adam, ona karanfil kokulu şarap ikram etti. Şarap! Hem de takvimde herhangi bir bayram günü görünmemesine karşın? Bu, alışılmış bir şey değildi. Başpapaz, onun şerefine içiyor: Şarap, bilge adamın ağzında bir günah değil, dedi, tersine duyguları canlandırır.</p>

  <p class="Standard" dir="ltr" style="margin-left:0;margin-right:0;text-indent:18.859844px">Başpapaz kısık sesle konuşmaya başladı. Papa'yla imparator arasındaki uğursuz tartışma, piskoposlar ve dükler arasındaki çekişmeler, Kont'lar ve manastır başpapazları arasındaki bozuşmalar ile özellikle küçük manastırları soyup soğana çeviren derebeyleri ve zaten kendilerinden korunma beklenemeyecek olan şövalyeler hakkında bir şeyler söyledi. Fransa'daki Cluny manastırından çıkan reform kıvılcımının, Ren nehrinin bu tarafına kadar sıçramış olduğundan söz etti. Burgundlu biraderlerin söylediğine göre, bir rahip, yalnızca Papa'ya itaatle borçlu imiş, bunun dışında hiç kimseye değil; ne piskoposa, ne düke, hatta ne de imparatora; hele hele kiliseden aforoz edilmiş bir imparatora hiç değil. Ruhani makamların en yüksek teklifte bulunana satılmasının ise havarilerin yaşadıkları çağlarda geçerli olan bir şey olarak kabul edilmesi gerektiğini belirterek din ticaretinin, tanrıya küfür ve ölümcül günah olduğunu açıkladı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin, bu açıklamalardan yeni bir şey öğrenmemişti. Bu uygunsuzluklar, uzun yıllardan beri hararetli duaların konusuydu. Bununla birlikte, manastırın yalıtılmışlığını aşıp içeri girmeyen ve başpapazın en son olarak sözünü ettiği şey, ülkedeki rahip eksikliğiydi. Evet, sözüm ona, Tanrı'nın kutsanmışları var. Ama bunlar rahip değil, kara cahil. Ne Latinceyi biliyorlar ne de lituryayı. Ellerinde, cemaate okumak için Kutsal Kitap bile yok. Ve elbette dört havarinin yazdıklarını da ezbere bilmiyorlar. Zaten doğru dürüst bir manastır okuluna bile gitmemişler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Onların, günahtan arındırma kurallarını bildiklerinden de kuşku duyuyordu başpapaz: Bu nedenle de, ölenleri tam anlamıyla günahlarının yükünden kurtaramıyorlardı. Ama evleniyorlardı, hem de eski geleneklere göre, kilisenin kutsaması olmadan. Piçler getiriyorlar dünyaya ve öyle küfürler ediyorlar ki, emektar seyislerin bile utançtan yüzlerini kızarıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Fakat kim şaşardı buna! Tüm rahipler Tanrı korkusuyla mı yaşıyor? Çoğu, benzer şekillerde davranışlarda bulunmuyorlar mı? Korkunç şeyler anlatılıyordu; özellikle de Lothringen'den. Kral II. Heinrich, Hersfeld ve Corvey'de, Prüm ve Malmedy'de, düpedüz safahathaneleri basmak zorunda kalmamış mıydı? Orada renkli giysiler ve dar pantolon -burada başpapaz haç çıkardı- giyen rahipler varmış.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rahip, düşüncelere dalarak, başını salladı. Bir çok insanın, Benedikt manastırlarını, çalışılacak ve dua edilecek bir yer olmaktan çok, sürekli günah işlenen bir yer olarak gördüğünü biliyordu. Reims'taki katedral okulunun uzun yıllar müdürlüğünü yapmış olan Kölnlü Bruno, birkaç yandaşı ile Grenoble çevresine taşınmış ve Cartusia vadisinde bir keşişhane kurmuştu. Başpapaz Robert de Molesme de, yedi rahiple birlikte Molesme'ye yerleşmek için Saint-Michel-de-Tonnere manastırını terk etmiş ve Citeaux bataklıklarında bir manastır kurmuştu. Kutsal Benedikt'in kuralları onlara neden yeterli olmuyordu? Burada yanlış olan neydi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Başpapaz da bunun yanıtını bilmiyordu. Uzun süre hiç konuşmadılar. Alışık olmadıkları şarap, kafalarını bulandırmıştı ama yaşlı adam kararını çoktan vermişti. Bu rahibe güveniyordu. Çünkü bu rahip, dış dünyanın zevklerine karşı daha kolay direnebilecek belirli bir yaşa erişmişti; üstelik yolculuğun zorluklarına katlanabilecek kadar zinde, gözlemleri, deneyimleri sınıflandırabilecek ve değerlendirebilecek kadar da keskin zekâlıydı. Başpapaz, Cluny'deki kibirli ve çok güçlü biraderlere güvenmiyordu. Kendisi, doğrudan bilgi sahibi olmak istiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkuin donup kaldı. Yaşlı baba dostunun kendisinden ne istediğine inanamadı önce. Kabul edildiği otuz yıldan bu yana, ilk kez manastırdan ayrılacaktı! İçindeki her şey bu göreve karşı ayaklanıyordu. Tek bir ses çıkarabilse, bağırarak bunu protesto edecekti. Kendisini bu göreve ne layık görüyor, ne de yetenekli hissediyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yaşlı adam ondan ne istediğinin farkında mıydı? Her insan, bir topluluğa gereksinim duyar: Kadın aileye, asker orduya, rahip biraderlerine. Tek başına bir kişi, acizdir, çaresizdir, yitiktir; bir hiçtir. Rahip, başpapazın ayaklarına kapandı, ama bunun hiçbir yararı olmayacağını biliyordu. Üstelik her türlü itiraz, günah işlemek demekti. Manastırdaki en büyük kural, boyun eğerek itaat etmektir. Diz çöktü ve yaşlı adamdan hayır duasını esirgememesini diledi. Biraderinin kafasının arka tarafındaki yeni traş edilmiş yere koydu başpapaz elini: Eli soğuk ve nemliydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mumlar titreyerek yanıyordu. Rahip sendeleyerek odadan çıktı. Avluda bir köpek havladı ve sonra hemen, yeniden uykuya daldı. Manastırın üzerinde ay vardı. Ay, odunlukta gece için bir barınak bulan dilencilerin ve günlerdir peşindekilerden kaçan hapishane kaçağının saklandığı hücreyi aydınlatıyordu. Ayın soluk ışığı, ahıra ve biraderlerin emin şekilde uyudukları yatakhaneye de vuruyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">İçlerinden &#160;&#160;yalnızca &#160;&#160;biri, &#160;&#160;yarından &#160;itibaren &#160;evsiz, yurtsuz olacaktı.</p>
</body>
</html>
