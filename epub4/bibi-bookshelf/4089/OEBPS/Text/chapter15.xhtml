<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Dieter Breuers _ Kudüs İçin Ölmek Şövalyeler, Rahipler, Müslümanlar ve Birinci Haçlı Seferi</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc26" style="page-break-before:always"><b>SARAY</b></h2>

  <h2 dir="ltr" id="toc27" style="text-align:center"><span style="font-style:italic"><b>İmparatoru Ziyaret Nisan 1097</b></span></h2>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Şövalyenin bugün keyfi pek yerinde değildi. Dün akşam, Monteil Beyi'nin çadırında kadehler elden ele dolaşmıştı. Istriya şarabı, tatlı ve sıcaktı ve karanfil kokuluydu. Joscelin, gecenin bir vakti yediği koyun eti ve karidesle birlikte, içtiği şarabı da kusmuştu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ağır şarap kokulu hava geçmişti ama hâlâ şövalyenin başı dönüyordu. Fazla gürültü etmeden yere oturmayı denedi. O sırada üstüne dayandığı kılıcı kayıp mermer levhaların üzerine düştü. Gürültü, çocuk sesli sakallı adamların törensel "Tanrı Korusun" sesleri arasında kayboldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Auvergne'de yemek için yalnızca genç boğaların ve koçların taşakları kesiliyordu, çok seyrek olarak da tayların. Burada, aynı şey çocuklara yapılıyordu. Ya da tutsaklara. Şövalyenin gözleri kısıldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üzerinden çok fazla zaman geçmemişti. Kışın, Dalmaçya dağlarının herhangi bir yerindeydiler ve Toulouse Kontu St. Gillesli Raimund'un ordusu, karlarla kaplı dağ yollarından, Slav haydutların sürekli saldırıları altında güneye doğru ilerlemeye çalışıyordu. Saldırılar, doğrudan tehlikeli olmasa da can sıkıcıydı. Ne son haftalarda aldıkları tutsaklar, ne de rehin olarak aldıkları soylular işe yarıyordu. Birlikte götürülen yerli bir prensin ya da soylu bir genç kızın misilleme olarak öldürülmesi de haydutları pek rahatsız etmiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Böylece devasa ordu, karlı dağların üzerinden hantalca ilerlemeye çalışıyor ve kayıplar sınırlı oluyordu; ta ki artçı güçlerin, ön tarafa haberciler göndererek, Raimund'un haberdar edilmesini gerektirecek kadar ağır bir saldırıya uğradıkları güne kadar. Arkaya keşifçiler gönderildi ve öğlene doğru iki şey kesinleşmişti. Ordu'nun arkasında oldukça güçlü bir düşman savaş gücü vardı ve şu anda ulaştıkları geçidin arkasında, yol bir vadiye açılıyordu. Ertesi gün, inişe geçildiğinde, geniş bir vadide yoğun bir saldırıya maruz kalınacağı hesaba katılmalıydı. Çünkü ordu, bu vadide gerekli hızla savaş düzenine geçemezdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Keşifçiler, durumu açıkça ortaya koymuşlardı. Ardından topluluğa uzun bir sessizlik hakim oldu. Sonunda Monteilli Wilhelm-Hugo, gece boyunca ordunun inişini güvenceye alması ve buna uygun olarak geçidi mümkün olduğunca uzun süre tutması için Kont Raimund'a emir verdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ne pahasına olursa olsun fark etmiyordu: Akşam karanlığı basıyordu ve ordu, mola vermeksizin, kurtarıcı vadiye doğru inişe geçiyordu, iki katırın bile yan yana geçmesinin zor olduğu iki kaya arasına sıkışmış geçitte adamlarını toplayan Monteil Beyi hariç, bütün kumandanlar acele edilmesini istiyordu. Günün kaybolmakta olan son ışıklarında ne yapılması gerektiğini söyledi. Öne çıkan ilk gönüllü, şövalye Joscelin oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Düşman, alacakaranlıkta dikkatle yüksek geçide yaklaştığında, orayı terk edilmiş buldu. Frank şövalyelerinin geçişi, küçük bir artçı grup tarafından bile güvence altına alınmamıştı. Yine de, ilk atlılar, geçidi çeviren iki kayaya doğru sürdüler atlarını. Daha sonra atlar ürktü ve şaha kalktı. Savaşçıların soluk sabah ışığında göremediklerinin kokusunu almıştı atlar. Yol, insan bedenleriyle örülmüş bir duvarla kapanmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Raimund'un ordusu, geçitten geçebilmek için sekiz saate gereksinim duymuştu. Son artçılar da iki kayayı arkalarında bıraktığında, katliam başlamıştı: Tutsaklar</p>

  <p class="Standard" dir="ltr" style="margin-left:0;margin-right:0;text-indent:18.859844px">Sağlıydı. Bu cellatların işini kolaylaştırıyordu. Kadınlar birbiri ardına, bu iş için özel olarak kurulmuş olan çadıra götürülüyorlar ve orada bir savaş uşağı, ince deriden bir ilmiği boyunlarına geçirerek onları boğuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Çok kadın vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Cellatlar, arada bir nöbet değiştiriyorlardı. Şövalye de onlara katılmıştı. Ama şövalye deri ilmiği bırakmıştı. Elleriyle kadınların ince boğazlarını sıkıyor, hırıldamakta olanların yüzlerine bakıyordu. Sonra da, kurbanlarının elbiselerini parçalayarak çıkarıyor ve bir hançerle işini bitiriyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kadınlardan sonra erkekler öldürüldüler. Kadınların burunları ve göğüsleri kesilirken, erkeklerin de cinsel organları kesiliyor ve gözleri oyuluyordu. Joscelin, vahşete katılanlar içinde, kendi zümresinden tek kişiydi. Rehinelerin daha önceden öldürülmüş olmalarınına üzülüyordu. Onların çığlıklarını engellemek için ağızlarını tıkayabilirlerdi. Ama böylesi de keyif veriyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sabah saat dörde doğru, savaş uşakları, korkunç bir şekilde parçalanmış 65 kadın ve 83 erkek cesedini, önceden ağaçlarla kapatılmış olan kayalar arasındaki geçide taşımıştı... Rehinelerin cesetleri ağaçlara bağlanmış, porsumuş organları adeta birbirine yapışmıştı. Üç saat sonra, cesetler donarak taş gibi oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kont Raimund, ne pahasına olursa olsun geçidin tutulması emrini vermişti. Monteil Beyi'nin aklına daha etkili bir şey gelmemişti. Kesilip biçilmiş insanların oluşturduğu barikatın arkasındaki adamları düşmanı bekliyordu. Eğer düşman bu engeli gerçekten kaldırmayı başarırsa, o zaman -şövalyelerine öyle söylemişti- onlar da, tıpkı bir zamanlar Leonidas'ın öldüğü gibi öleceklerdi. Ama şimdiye kadar adamlarından hiçbiri, yiğit Ispartalı'ların adını duymamış olduğundan, buna benzer bir geçitte, bin adamın Pers Kralı Kserkses'in ordusunu durdurduğu, Thermopiller'deki meydan savaşını onlara anlattı. Fakat onların ihanete uğramış olduklarını &#160;suskunlukla &#160;geçiştirdi. &#160;Ama &#160;burada, &#160;düşmanı</p>

  <p class="Standard" dir="ltr" style="margin-left:0;margin-right:0;text-indent:18.859844px">Franklar'ın arkasından götürecek hain de yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Korkunç duvar işlevini yerine getirmişti. Geçidin öte yanındakilerden hiç kimse, tutsaklarına bu şekilde davranan bir düşmanla kapışmaya istek duymadı. Monteilli Wilhelm-Hugo, bir gün, bir gece bekledi. Sonra da güneye doğru ilerleyen ordunun peşine düştü. Arada bir, Toulouse önünde kendisine katılan Auvergneli genç ve yakışıklı adamı düşündü; gönüllü olarak cellat olan şövalyeyi... Bu adamda yanlış olan bir şeyler vardı ama ara sıra böyle adamlara da gereksinim duyulurdu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Joscelin uykusundan sıçrayarak uyandı. Rüyasında, henüz boğulmamış savunmasız kadınlara ne yapılabileceğini görmüştü. Organı oldukça şişmiş, deri donunu zorluyordu. Şövalye hemen kendini topladı; insan, kilisede böyle şeyler düşünmemeliydi. Hele hele, tüm Hıristiyanlık aleminin en büyüğü olan ve Kutsal Sophia'ya adanan böyle bir kilisede asla!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Şövalye, büyük kubbeye doğru kaygıyla baktı. Burada oturduğu sürece kubbenin çökmeyeceğini umdu; çünkü daha önce bir kez çökmüştü ve bunu, kendisiyle sık sık sohbet eden Monteil Beyi söylemişti. Güçlü bir koruyucuya sahip olmanın hiçbir zararı olmazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün şövalyelerin katılması için emir verilen bu törensel ibadetin ne için yapıldığını da o anlatmıştı kendisine: Kont Raimund, sonunda yemin etmişti, imparator Aleksios, derebeylerinin Kutsal Topraklar'da zaptettikleri tüm arazilerin, eskiden olduğu gibi yine İmparatora ait olduğu ve zaptedenlere yalnızca tımar olarak verileceğinden başka bir anlama gelmeyen sadakat yemininde direnmişti. Bouillonlu Gottfried, Norman derebeyi Bohemund'la birlikte Raimund da böylece -en azından burada ele geçirecekleri topraklarla ilgili olarak- Kostantinopol'deki imparatorun emrine girmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Anlamı ne olursa olsun: İmparator Aleksois buna çok değer veriyordu ve Gottfried ile Bohemund'a, istenileni yapmaları için prenslere yakışır armağanlar vermişti. Yalnızca Toulouse Kontu Raimund, kendini ağıra satmıştı. Birleşik orduların başkomutanı olarak görülmemeyi henüz kendine yediremeyen Raimund, imparator ile Bohemund arasında gizli bir anlaşmanın olmasından korkuyordu. Bunun dışında kendisini Papa'nın takipçisi olarak görüyordu ki bu da, Konstantinopol'e bağımlılığı dışlardı. "Bunlar uydurma şeyler," dedi maiyetindeki adamlar ve sonunda, kabul etmesi için onu ikna ettiler. Ama bu dik kafalı, bir sadakat yemini etmedi. Bunun yerine, imparatorun yaşamını ve onurunu sayacağına ve adamlarının imparatora ve kentine zarar vermesine izin vermeyeceğine yemin etti. Ve şimdi bu kutlanıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üç saatten uzun bir süredir buhur tütsüsü cümbüşü sürüyordu ve ardından da kutlamaya sarayda devam edilecekti. Sarayın bu kiliseden daha görkemli olduğu söyleniyordu. Joscelin'in bakışları, göz kamaştırıcı güzellikteki sunağın üzerinden, sayısız gaz lambasını geçerek, altın mozaiklerin gizemle ışıldadığı büyük kubbe üzerinde dolaştı; sonunda da, dünyada -Kudüs dışında- bu kiliseden daha güzel hiçbir şey olmadığına karar verdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üç saat sonra Joscelin hâlâ sersem gibiydi. Saraydan ayrılmamıştı ve imparatoru görmüştü. Öteki şövalyelerin yanında öylece durdu ve sürekli olarak, İsa'nın, meleklerin daim olarak göksel pederin çehresine baktıklarını söylediği İncil bölümünü düşündü. "Cennette de böyle olmalı," diye geçirdi içinden; "böyle, başka türlü değil."</p>

  <p class="Standard" dir="ltr" style="margin-left:0;margin-right:0;text-indent:18.859844px">Kont Raimund ve maiyetindekiler Ayasofya'daki ibadetten sonra, atlarıyla Magnaura Sarayı'na gittiler. Burası, dev bir kompleks halinde birbirine eklenmiş sayısız saraydan yalnızca bir tanesiydi. Dış kapıda onları burnu olmayan bir adam karşıladı. Adamın yüzündeki deliği, altın bir plâka örtüyordu. Konuklar sarayın içinde burunsuz adamı izlerken, siyahi köleler, atları ahıra götürdüler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şövalye ayrıntıları artık anımsamıyordu. Onun bildiği tek şey, ardı arkası gelmeyen kapılardan, mavi mermer yer döşemelerinin üzerinden, halılarla süslenmiş duvarların arasından yürüyüp, önlerinde gizemli bir şekilde açılıp, arkalarından kapanan bronz kapılardan geçirildikleriydi. Orada bir de, içindeki her şey som altından yapılmış olan taht salonu, san gül yapraklan serpiştirilmiş zemin, mavi parlak tavan, süslü sütunlar ve kralın oturduğu koltuğun sağında ve solunda büyük hayvanlar vardı. Hayvanlar, hareket etmelerine ve tuhaf sesler çıkarmalarına karşın canlı değillerdi ve usta sanatçıların elinden çıkmışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şövalye, imparatorun söylediklerini anlayamadı. Kont yemin etmiş olduğu için, Aleksois mutlu görünüyordu, imparator sözünü bitirdikten sonra, sakalsız adamlar şövalyelere doğru hareketlendiler. Sessiz ve hızlı bir şekilde gelip armağanlar dağıttılar. İçlerinden biri Joscelin'e bir kupa uzattı. Sonunda içilecek bir şey mi verilecekti?</p>

  <p class="Standard" dir="ltr" style="margin-left:0;margin-right:0;text-indent:18.859844px">Hayır, kupadan başka bir şey yoktu ama o da en azından iki savaş atı değerindeydi ve kendisine armağan edilmişti. Diğer şövalyelere de bir benzerinden verilmişti. Şimdi insan evde olsa, kılıcını bir tahtaya vurup heyecanını haykırırdı ama bu hareket burada pek uygun olmazdı. O da diğerlerinin yaptığı gibi, huzurda hafifçe eğildi. Tüm yaşamı boyunca görmüş olduğu -ve de görebileceği- bu görkemli salondan, ayağı dolanarak ve en son kişi olarak çıktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün bunların üstünden yarım saat geçmişti ve şövalye kaygıyla, bu saray kentinden dışarı çıkmak için yolu nasıl bulabileceğini düşünüyordu. Koridorların birinde sandaletlerinin bağını çözmüştü ve şimdi onları yeniden bağlamak için diz çökmek zorundaydı. Aceleyle sandaletlerini bağlarken, bağcık düğümlenmişti ve her şeyi yeniden yoluna koymak zaman almıştı. Yola çıkmakta olan şövalyelerin gürültüsü, ipekle örtülü duvarlar tarafından yutulmuş ve sonunda tümüyle kaybolmuştu. Şövalye, yeniden ayaklarının üzerine dikildiğinde, diğerleri tümüyle gözden kaybolmuşlardı. Sağa mı, sola mı ya da başka bir yöne mi gittikleri belli değildi. Ama gitmişlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Joscelin içinden küfretti. Sağa yöneldi. Koridor yukarıya doğru uzanıyor, abanozdan yapılmış, üstünde çok güzel bezemeler olan bir kapıda sona eriyordu. Kapıyı dikkatlice itti ve zorlanmadan açtı. Burası, aydınlık pencereleri olan küçük bir odaydı ve yerler halıyla döşeliydi. Bir köşede, bir çeşme akıyordu. Alçak banklarda değerli el işi yastıklar, yanındaki alçak masanın üstünde ise kentin parkında gözüne çarpmış olan ilginç çiçeklerin olduğu bir vazo vardı. Yalnızca ilkbaharda açan bu çiçeklere Yunanlar lâle diyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şövalyeyi sıkıntı bastı. Giriş kapısında duran insan azmanı nöbetçiler geldi aklına. Ellerinde uzun saplı, çift ağızlı baltalar olan korkunç delikanlılar. Öte yandan hava çok sıcaktı ve henüz hiçbir şey içmemişti. Altın kupayı aldı ve ip gibi ince akan küçük çeşmenin altına tuttu. Memlekette söylendiği gibi, hiç şarap içememektense su içmek daha iyiydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Allah kahretsin! Şövalye soğuk yudumu yere tükürdü. Kadınların kullandığı türden parfümlü bir suydu bu. Böylesine pahalı bir şeyin buralarda çeşmeden akacağı kimin aklına gelirdi ki? Arkasında hafif bir gürültü duydu ve korkarak dönüp arkasına baktı. Genç bir kız ayıplarcasına dilini şapırdatıyordu. Joscelin kızardı ama yine de bunun baltalı bir nöbetçi olmadığına sevindi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küçük kız, oldukça sevimli ve şirin görünüyordu, ince altın kemerli bir elbisesi vardı, göğüsleri yukarı kalkıktı, siyah saçları açık omuzlarına dökülmüştü. Şövalye, kıza hayran kaldı. Burada, köle kızlar bile el ve ayak tırnaklarını boyuyorlardı. Kıza doğru gitti ama şeytana uyup kızın bacaklarının arasını tutma düşüncesinden vazgeçti. Ne de olsa, burası Auvergne değildi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kız, kupayı onun elinden aldı. Herhalde çalıntı olduğunu düşünmezdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hayır, öyle düşünmüyordu. O, alt tabakadan insanlara kralın verdiği armağanları tanıyordu. Kız, şövalyenin Raimund'un adamlarından olduğunu da biliyordu ve bu yüzden -hafif bir aksanla ama akıcı bir Langobardça ile- ona susayıp susamadığını sordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aman Tanrım, yabancı dil bilen hizmetçi bir kız! Şövalye sevinç içinde başını salladı ve belki de, böylesine nazik bir kızın dekoltesine dokunabileceğini geçirdi aklından. Ama kız onun önünden çekildi ve kendisini takip etmesi için işaret etti. Kız, başka bir kapıdan odayı terk etti ve onu, içinde, burunları yere değen, boyunları bir köylü kulübesinden daha uzun olan ya da çok kıllı olmakla birlikte, insana benzer yüzleriyle, ellerinin ve ayaklarının üstünde yürüyen tuhaf hayvanların bulunduğu yabani hayvan koruluğuna götürdü.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Filler," dedi küçük kız, "zürafalar ve şempanzeler." Kız bir çeşmenin önünde durdu ve tası suyun altına tuttu. Şövalye bir kez daha parfümlü su istemiyordu; o yüzden altın sarısı renkli sıvıyı her ihtimale karşın kokladı. "İç," dedi kız, "şarap bu." Yabani hayvan koruluğundaki bir çeşmeden akan soğuk, lezzetli bir şarap. Ve şövalye ikinci kez, cennetin de böyle olduğuna, başka türlü olamayacağına karar verdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Açlığının olup olmadığını sordu, küçük kız. Hem de nasıl açtı! Midesi, sabahın erken saatlerinden beri boştu ve vakit neredeyse ikindi olmuştu. Kız, bir flütten yüksek bir ses çıkardı, iki yakışıklı delikanlı koşarak bir yerlerden geldiler ve kendilerini yere attılar. "Bu kadar onurlandırılmak bana çok gelir," diye düşündü genç adam ama bu bağlılık jesti ona değil, küçük kızaydı. Birkaç kısa emirden sonra, kız tekrar şövalyeye döndü. Babasının yanında neler olduğunu bilmek istiyordu kız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gökyüzündeki iyi yürekli Tanrı! İnşallah kız alnındaki teri görmezdi. İnsan, bir prensese karşı nasıl davranırdı ki? Her ne olursa olsun, bir yerleri ellemezdi. Joscelin, sanki baştan beri kiminle müşerref olduğunun bilincindeymiş gibi davranıyordu. Önünde diz çökmeyi ve hatta yalnızca eğilmeyi bile düşünmüyordu. Sümüklü şey!</p>

  <p class="Standard" dir="ltr" style="margin-left:0;margin-right:0;text-indent:18.859844px">Delikanlılar büyük bir gümüş tepsi getirdiklerinde, kızın balık parçalarını iki çatallı gümüş bir alete takıp ağzına vermesine şövalye isteksizce izin verdi. Maymunluktu bu. İnsanın parmaklan ne işe yarardı? İstemeden de olsa, bu şekilde en azından parmaklarının yağlanmadığını kendisine itiraf etmek zorunda kaldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Öyle olsa ne olur?</p>

  <p class="Standard" dir="ltr" style="margin-left:0;margin-right:0;text-indent:18.859844px">Kız, Bohemund'u tanıyıp tanımadığını sordu; Norman düküne ilgi duyduğu görülüyordu. Onun geniş omuzlarını, mükemmel göğsünü, kaslı kollarını, açık tenini ve sinek kaydı tıraşlı çenesiyle birlikte, tüm ihtişamını ballandıra ballandıra anlattı. Eh, yeter artık! Şövalye, kızın kendisini salyangozlar, cevizler, kurbağa bacakları bir parça tavus kuşu göğsü, ekşi böbrek kızartması ve badem parçacıklarıyla beslemesine hâlâ ses çıkarmıyordu. Yalnızca küçük yuvarlak bir parçayı tabağa tükürdü; ama tükürdüğünün bir kuzunun minicik taşağı olduğunu bilmiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küçük çeşmeden durmadan şarap fışkırıyordu ve prenses, altın kupanın boş kalmaması için çaba sarf ediyordu. Bu durumda, belki de anlatılması gerektiğinden daha fazla şey anlatmıştı ve tatmin ettiği şeyin, küçük bir kızın masum merakından biraz daha fazla bir şey olduğunu unutmuştu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Akşam olduğunda prenses onu uşaklarla sarayın labirent biçimli geçitlerinden geri gönderdi ve sonra da, yaşamında böylesine güzel bir gün görmemiş olan adamın atının bulunmasıyla ilgilendi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Prenses, şövalyeye pek çok şey sormuştu ve bir çok şey öğrenmişti. Ama aldığı aile eğitimi onu, üstelik yanıtını çok merak ettiği şu soruyu sormaktan alıkoyuyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">"Azize Sofya aşkına, bu Keltler, neden yıkanmazlar?"</p>
</body>
</html>
