<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Dieter Breuers _ Kudüs İçin Ölmek Şövalyeler, Rahipler, Müslümanlar ve Birinci Haçlı Seferi</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc50" style="page-break-before:always"><b>ELÇİ</b></h2>

  <h2 dir="ltr" id="toc51" style="font-style:italic"><b>Bohemund'un Emriyle Kudüs'e Mayıs 1099</b></h2>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">ESİRGEYEN, BAĞIŞLAYAN ALLAH'IN adıyla: Allah'a şükür, yeryüzünün tek Tanrısı, esirger ve bağışlarsın, Ahiret'te kurulacak olan mahkemenin tek hâkimi! Sana hizmet ediyor ve yardım etmen için Sana sesleniyoruz. Bize doğru yolu göster; lütfuna erenlere gösterdiğin yolu... gazabına uğrayanların ve yolunu şaşıranların gittiği yolu değil!</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası alçakgönüllülükle öne doğru eğildi ve sıcak alnını gri kayanın üstüne koydu. İnce ter taneleri koyu kıvırcık saçından damlayarak gözlerini yakıyordu. Dün ilk kez kutsal yerlere girdiğinde, tozlu yanaklarından süzülmüş olan gözyaşlarının nasıl farkına varmamışsa, şimdi de yine farkında olmuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Burası, atı Al-Burak'ın peygamberi getirdiği gizemli mekandı. Kayalarda hâlâ atının ayak izleri duruyordu. Burası, Peygamber'in gökyüzüne çıkmadan önce İbrahim, Musa ve İsa peygamberlerle birlikte dua etmiş olduğu yerdi. Yusuf, yeniden öne eğildi. Allah, Hıristiyanlar yerle bir etmeden önce, onun bu yeri görmesini sağlamıştı. Allahü Ekber! Yerin göğün sahibi, büyük ve lütufkârdır.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dışarıdaki sıcak yüzüne çarptı. Güneş gökyüzünden neredeyse dikey olarak aşağıya vuruyordu. Genç adam, dua etmeden önce abdest aldığı çeşmeye gidip, yüzündeki terleri yıkadı. Sonra hemen sandaletlerini giydi. Sandaletleri yumuşak keçi derisindendi ve Fatimilerin baş kumandanının konuğa armağanıydı. Gerçi tek armağan &#160;o değildi &#160;ama &#160;en &#160;çok &#160;sevindireniydi. &#160;Bohemund'un elçisi, Kutsal Kent'e yalın ayak girmişti. Ayağındaki ayakkabılar yalnızca Antiokheia sarayının parlak mermerleri için yapılmış olduğundan, Kudüs'e kadar dayanmamışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası, bir zamanlar Sultan Süleyman'ın tapınağını taşımış geniş platoyu terk etti. Isa peygamberin öldüğü ve gömüldüğü kutsal yeri de ziyaret etmek istiyordu. Hıristiyanların, -Bohemund'un adamlarının arasına katıldığı kısa süre içinde en azından bunu öğrenmişti- İsa ve annesi hakkında birçok şeyin beşinci surede yazıldığından haberleri yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Allah -Adı her şeyin başı- İsa Peygamber'e, yaşadığı zamanlarda gerçekleşen tüm şeylerin, her şeye kadir olanın izniyle gerçekleşmiş olduğunu anımsatmamış mıydı? Isa peygamberin ölüleri diriltmesine ve felçlileri tekrar yürütmesine izin veren Bağışlayıcının kendisi değil miydi? Kullarına, "bana inanın," diye bildirdi Allah; "Bana ve peygamberim İsa'ya inanın!" Isa, elbette Tanrı'nın oğlu değildi. Fakat oğlu gibi, Allah'a yakındı; yine de onu aşağılayarak onu bir cani gibi idam ettiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yusuf merdivenlerden inerek Kutsal Kabir Kilisesi'ne gitti. Duvarları mozaiklerle süslü yuvarlak yapının içini görünce düş kırıklığına uğradı. Gaz lambalarının ışığında hafif parlayan bir levhadan başka hiçbir şey görünmüyordu. Haremağası, hızla huzurda eğildikten sonra, gitmek için yöneldi. Şimdi ziyaret etmek istediği Meryem Ana'nın ebedi istirahatgâhının belki daha iyi korunmuş olabileceğini düşündü. Ancak nerede olduğunu bilmiyordu. Meryem'in Kudüs'te gömülü olup olmadığını bile bilmiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Antiokheia iç kalesinin kurnaz kumandanı, Kürboğa'nın feci yenilgisinden sonra üç gün beklemiş, gözlerini, üç gün boyunca Orontes Köprüsü'nün yüksek direğindeki küçük siyah noktaya dikmişti. Koskoca bir valinin kafası, işte böyle küçük, çirkin bir nokta olacak kadar kurumuş ve ufalmıştı; sırada -tayin edici bir anda yanlış olanı yaparsa- Antiokheia iç kalesinin kumandanının kafası vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dördüncü gün, Bohemund'un yerleşmeye başladığı vali sarayına elçiler gönderdi. Pazarlıkta hemen anlaşma sağlandı. Ahmet Ibni Mervan, iç kaleyi Tarent Derebeyinden başkasına bırakmayacağına ve kendisini vaftiz ettireceğine yemin ediyordu. Bohemund da ona, kendisini altkomutan yapacağına, aynı zamanda adamlarını da -Hıristiyan olurlarsa- kabul edeceğine ilişkin söz verdi; geri kalanları ise -fidye istemeksizin- özgür bırakacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Görüşmelere tercüman olarak katılmış olan haremağası, verilen bir ara sırasında iç kalenin sadakatsiz kumandanını bahçenin tenha bir köşesine çekip, ona ağır suçlamalarda bulunmuştu. Birden çok Tanrı'ya tapan Hıristiyanlar hakkında neler yazıldığını bilmiyor muydu? Beşinci surede, Tanrı Baba'yı ve bir de onun yanında, onun sözde oğlu İsa'yı, yani Meryem'in oğlunu ikinci bir Tanrı olarak kabul edenlerin mümin olarak görülemeyeceği yazılmıyor mu? Ayrıca, üçüncü bir Tanrı olarak görülen şu ruh yok muydu? Kim bağışlayıcı Allah'a, bir tane bile olsa, başka bir müşrik koşarsa, ebediyen lanete uğrayacaktı!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ahmed İbni Mervan, cehennem ateşinin oldukça uzakta olduğunu ama şimdi şu Norman'lâ uzlaşmazsa, yakında kıçının altında bu dünyanın ateşinin yanacağını sırıtarak söyledi ona. Gerçi iç kalede yeterli erzak vardı ve surları da henüz sağlamdı. Ama hiçbir taraftan yardım beklenemeyeceği için, aylar boyunca nefretini körüklemektense, zalim Bohemund'a şimdi teslim olmak daha iyiydi. O andan itibaren, bir daha böyle uygun koşulları bulamazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Komutan, bir kadına dokunmak bir yana, kadının nasıl bir şey olduğunu bile unutmuş olduğunu söyleyerek, Bohemund'un kendisini, valinin yeterince donanmış olarak ardında bıraktığı masada yemeye davet ettiğini ekledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası onun ne demek istediğini bilseydi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Yusuf, belki de Tanrı korkusu olan bir adamı bir rezaletten koruyabileceğini düşünmüş ve görüşlerini anlamıştı, ama çükünden başka bir şey düşünmeyen bu kıyıcı böyle biri değildi. Haremağası tiksinerek tükürdü ama aynı zamanda bu alanda uzman olmadığını da kendi kendine itiraf etmek zorunda kaldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">O, haremle ilgili konularda uzmandı. Bohemund haremağasının soran bakışlarım doğru yorumlamış ve ona, görevini sürdürmesini önermişti. Kendisi, yani Tarent derebeyi, bir Norman'dı ve o kahrolası dinsizlerden değildi. Şimdiki dostu ona yetiyordu ve süslü püslü, tıraşlı piliçlere gereksinimi yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Fakat, -diye eklemişti bir süre sonra- bu süslü piliçlerle dolu kümesi bir kez olsun görmek isterdi. Ne de olsa, insanın arada bir konukları olabilirdi ve belirsiz durumlarda elinin altında hangi güzel hediyelerin bulunduğunu bilmesi gerekirdi. Haremağası, önce iç kalenin kumandanını, sonra da Üçüncü Kadın'ı düşündü ve daha sonra Bohemund'un önünden çekilerek, kadınların bulunduğu bölüme gitti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mehtaplı bir geceydi. Çiçek tarhlarından ağır bir koku yükseliyordu. Sarayın arka tarafındaki burmalı dış merdivenden yukarı çıktıkları sırada, adamların çıplak ayaklarının sıcak döşemeler üzerinde çıkarttığı gürültüyü binlerce ağustos böceğinin konseri bastırıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yusuf, doğrudan, çok kez gizlice geçtiği kapıya gitti. Kapı aralık bırakılmıştı ve hafifçe açıldığında menteşesinden bir ses çıkmamıştı. Haremağası da iniltisini bastırmıştı. Buna benzer bir şeyler bekliyordu zaten. Üçüncü Kadın, karın üstü uzanmış ve yastıklar arasında çırılçıplak yatıyordu ve sırtı kapıya dönüktü. Küçük odada, görünüşe bakılırsa sarhoş olan Venedikli kadının mutlu horlamasından bir de Norman Derebeyi'nin keyifli ıslığından başka bir ses duyulmuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası, öfke saçan gözleriyle kadına vurmak için herhangi bir şey aradı, ama etrafta yalnızca yumuşak yastıklar vardı. Bundan dolayı, kâğıt perdeleri yukarı çekmekte kullanılan, pencerenin önündeki bir ipi koparıp aldı duvardan. Bunu, kadının çıplak bedenine patlattı.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Utanmaz orospu, kuduruk kancığın kızı, yeni efendine kendini böyle göstermeye nasıl cüret edebilirsin? Kadınların, gümüş mücevherlerini bile yabancıların önünde giysilerinin altına saklamaları gerektiği kitapta yazılı değil mi? Ve sen tüm aleme kocaman karpuzlarını gösteriyorsun! Edep yerlerinin görünmemesi için senin giysini giymen gerektiğini peygamber yazmadı mı? Ve sen en mahrem deliklerinle, şehvetli dişi bir deve gibi övünüyorsun.''''</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası korkunç beddualar ederek, huzurlu uykusundan uyandırdığı kızıl saçlıya, bahçeden geçip parkın aşağı kısmına gidene dek vurdu. Kadının ise aklı başına gelmiş ve ince ip canını pek yakmasa da, kendisinden iç parçalayıcı çığlıklar beklendiğini anlamıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şu andan itibaren tüm kadınların yalnızca giyinik olarak dolaşacaklarından değil, onların yeni sahiplerine borçlu oldukları saygıyı göstereceklerinden de tamamen emin olan Yusuf'un Bohemund'un yanına dönmesi sadece birkaç dakika sürmüştü. Diğer yandan Yusuf, Normandiyalı'ya, bir süre için kızıl saçlıdan vazgeçmesi gerektiğini söyledi. O, ertesi gün ve onu takip eden beş gün boyunca, bir erkeğin arzusunu uyandıramayacak ve onun şehvetini gideremeyecek derecede kırbaçlanacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Böyle," dedi haremağası ve içinden ekledi; "benimkinin dışında..."</p>

  <p class="Standard" dir="ltr" style="margin-left:0;margin-right:0;text-indent:18.859844px">Ertesi gün Hıristiyan şövalyeler Ahmet İbni Mervan'ın vaftizini kutladılar. Ancak, çok sayıda şarap fıçısını boşaltarak, dini bütünler için yasak olan içkiyi yalnızca haremin kadınlarına değil, haremağasına da zorla içirerek ve hiç de Hıristiyan olmayan bir tarzda yapmışlardı bu kutlamayı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Müslümanlar'ın yalnızca geceleri düzüştüklerinin doğru olup olmadığını sordu bağırarak bir şövalye, masanın üzerinden haremağasına. Yusuf peltek bir dille, bunun yalnızca Ramazan sırasında geçerli olduğunu belirtti. Sadece oruç tutulan ayda; fakat o da çoktan geçmişti. "Daha da iyi!" Şövalye heyecanla kükremişti ve Yağisiyan'ın Birinci Kadın'ını, bir desteğe dayanarak öne eğilmesi için zorlamıştı. Sonra da, kadının elbiselerini yukarı kaldırmış ve onu, sanki bir koyuna biniyormuş gibi arkadan becermişti. Bu bir rezaletti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Başka iki şövalye, kadınlarının göğüslerini birbirlerine gösterip, hangisinin daha dolgun olduğu üzerine amansızca tartışıyorlardı. Haremdeki kadınlardan bir diğeri, kör kütük sarhoş olan bir şövalyenin tutmayan elini iki bacağının arasına götürüp, onu boşu boşuna uyarmaya çabalıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası kendini kötü hissetti. Başı döndü; herhangi bir yere tutunmayı denedi ve bu sırada üzeri cam kupalarla dolu bir masayı devirip, sırt üstü cam parçalarının arasına düştü. Bu arada giysisi yukarı kaymıştı. Birden ortalığı bir sessizlik kapladı. Üstünü başını çabuk örtemeyecek kadar sarhoştu. Herkesin, kendisinde olmayan şeye gözünü diktiğini fark ettiğinde, elbisesinin eteğini bulamadı, eli boşluğa uzandı. Şövalyeler, iyice yaklaştılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Aman aman neler var burada böyle? Kamışı olmayan bir erkek ya da deliği olmayan bir kız mı?" Sallanarak etrafını çevirdiler; ta ki içlerinin birinin, "bu ibneciğin nasıl işediğini görmek" istemesine kadar. "Pipisiz adam, çiş yapabiliyor musun?" Oradakiler gülmekten kırılıyordu. Haremağası, umutsuzca bacaklarını birleştirmeye çalışırken, onlar titrek parmaklarıyla parlak fildişi çubuğa uzanmaya çalışıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra onu birden bıraktılar. Bohemund duruyordu başında. Daha doğrusu, ayakta sallanıyordu ama iki işkencecisinin kafalarını büyük bir gürültüyle birbirine tokuşturacak kadar da kendinden emindi.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Onu bırakın! Hemen!" Norman, bir boğa gibi kükrüyordu. Kim bu zavallı adama bir şey yaparsa, bunun nasıl bir şey olduğunu bilsin diye, onun kamışını kendisi koparacaktı. "Şimdi ortadan yok olun! Defolun!"</p>

  <p class="Standard" dir="ltr" style="margin-left:0;margin-right:0;text-indent:18.859844px">Yusuf, Bohemund'a teşekkürünü birkaç litre kırmızı şarabı ayaklarına kusarak gösterdi. Bohemund tiksinerek geri döndü. Kutsal vaftiz merasimi böylece sona ermişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bohemund, uykusunu almasına meydan vermedi; güneşin doğuşundan kısa bir süre sonra onu yanına çağırdı. Norman'ın mavi gözlerine kan oturmuştu; sarı saçları yıkanmamıştı ve darmadağın halde omuzlarına dökülüyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası ona minnettarlığını kanıtlamak, hatta daha da fazlasını yapmak istiyordu ama peygamber böyle dostluklar karşısında uyarıyordu: "Siz iman sahipleri," böyle yazıyor, "Yahudiler'den ve Hıristiyanlardan dost edinmeyin. Eğer içinizden biri onlara katılırsa, o artık onlara aittir, müminlerin cemaatine değil." Yusuf, coşan duygularını engelledi, minnettarlığını belirtmekle yetinmeyi kararlaştırdı ve Tarent derebeyinin kendisine söyleyeceklerini bekledi. Bir sürü şeydi aslında söyledikleri. Bohemund, Raimund'tan şikayetçiydi ve Piskopos Adhemar'ın ölümüne üzülmüştü; tabanları yağlamış olan korkak Boisli Stephan'a küfürler savurdu; ona göre bu görev için tek erkek olan, cesur Gottfried'i övdü; elbette Tankred'in yanı sıra.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası, bunaltıcı baş ağrısına karşın onu dikkatle dinliyordu. O, aslında bunların bir çoğunu biliyordu; bildiklerini ilk elden onaylatmanın da bir zararı olmazdı. Öte yandan her şey onun için tamamen yeniydi. Orada öylece oturup, şaraba ve önceki gün ona zorla şarap içirenlere lanetler okuyordu. Kendi kendine, Bohemund'un ondan ne istediğini soruyordu ve Norman'ın, -dinsiz olmasına karşın- Kudüs'e bir mesaj -oradaki garzinonun kumandanı Ifthikarüldevle'ye Bohemund'un kişisel mesajını- götürmek için gerekli anlayışa sahip olduğunu söylediğini duyuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kudüs'e mi? Genç adamın yüzünü kan bastı. Kalbi onu dinlemekten çıkmıştı; ellerini taburenin deri kaplamasına geçirdi. O, Kudüs'e gönderilecekti? Kutsal Kent'e? Hıristiyanlar oraya varmadan?...</p>

  <p class="Standard" dir="ltr" style="margin-left:0;margin-right:0;text-indent:18.859844px">Şimdi bayılacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">İri yarı adam, "Bir şey mi oldu," diye kükredi. "Hayır! Bir şey yok, yalnızca dünkü şaraptan." Genç adam saçma sapan, belirsiz bir şeyler geveledi, bugünkü gençlerin hepsinin pısırık muhallebi çocuğu olduğuyla ilgili bir şeyler mırıldandı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bilinen iki tip dinsiz olduğunu uzun uzadıya açıkladı: bunlardan biri, Selçuklular ve doğudan gelen diğer Türk sürüleri; ötekiler ise Kahire'den kuzeye gelen Fatimiler'di. Haremağası, kendini biraz toparlamıştı ve yüz ifadesinin anlaşılmaması için çaba gösteriyordu. Belki de, medresede yıllarca İslam tarihi okumuş olduğuna ve Fatimilerin Selçuklular tarafından Suriye'den kovulduklarına ve şimdi eski mülklerini parça parça yeniden ele geçirmeye başladıklarına dikkat çekmeliydi. Bohemund, nasıl olur da, onların Kudüs'e uzun zaman sahip olduklarını, sonra burayı Selçuklular'a kaptırdıklarını ve ancak bir yıl önce onlardan geri almış olduklarını bile bilmezdi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Mekke ve Medine'nin yanısıra, Kudüs'ün de Müslümanlar için kutsal bir kent olduğunu Bohemund gibi cahil bir adam bile bilmeliydi. Ama görünüşe göre o, böyle bir şeyden haberdar değildi; aksi halde bu tuhaf mesajı, götürmesi için haremağasına vermezdi:</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">"Kudüs kalesinin komutanı lfthikarüldevle'ye, Antiokheia Kalesinin kumandanı ve Tarent'in derebeyi Bohemund'tan.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Hıristiyan ordusu, yıllardan beri senin dinindeki adamlar tarafından işgal altında tutulan kutsal Kudüs kentini ele geçirmek için yola çıktı. Öğüdümü dinle ve kenti Hıristiyan dünyasına geri ver. Benim burada, Antiokheia'da kalmamdan da anlayacağın üzere, kişisel olarak Kudüs'le ilgilenmiyorum. Fakat Hıristiyan şövalyeler, Kutsal Kent'i Müslümanlar'in elinden kurtarmadan biç bir şekilde ülkelerine geri dönmeyecekler. Özgürlüğünü ve adamlarının kanını, senin için önemi olmayan bir kent uğruna kurban etme.</span></p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Yine de kenti, Hıristiyan ordusunun herhangi bir komutanına değil, senin güvenliğini sağlayacak yeğenim Tankred'e ver. Bu haberi getiren kişi senin dinindendir ve benim buradaki kalenin kumandanı olarak, tüm şerefim üzerine yemin etmiş olduğumu ve bir Norman'ın sözünden asla dönmeyeceğini, sana teyit edecektir."</span></p>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Konuşmaya devam et, Bohemund, biraz daha saçmala. Kudüs'te her şeyi anlatacağım ve orada buna güleceğim; konuşmaya devam et, bana verdiğin emir ne olursa olsun, benim için fark etmez; beni Kudüs'e gönderdiğinde her şeyi yapacağım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası, taburenin üstünde bir oraya, bir buraya kayıyordu. Ama işi daha bitmemişti. Aynı şekilde Tankred'e de bir haber vardı ve onu da ezberlemek zorundaydı. Çünkü, yanında yazılı bir şey bulundurmasına izin yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu kez hitap daha kısaydı:</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">"Bohemund'tan Tankred'e. Sana bu haberi getiren adam, atla yoluna devam edip, Kudüs'te lfthikarüldevle'ye bir mesaj götürecek. Onun yanına koruma olarak iki adam ver.</p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Burada kötü gelişmeler var. Dostumuz, İmparator, büyük bir lütuf ta bulunarak, Kudüs'e yürüyüş Hazirana kadar ertelenebilirse, bize yardıma gelmeyi arzu ettiğini bildirdi. Bu durumda Hıristiyan ordusunun başına geçecekmiş.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Bir tek, elimizden Antiokheia'yı seve seve alacak Kostantinopol'lü bir baş komutanımız eksikti zaten. Raimund, o ikiyüzlü, bu durumda gizliden gizliye ellerini ovuştururdu. Diğerleri arasında öyle bir hava yarat ki, hemen yola çıkmaya zorlasınlar.</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">Aleksios'un Kahire'ye yolladığı mektupları ele geçirmiş olduğumuzu, bu mektuplarda onun, Fatimiler'e, bizimle en küçük bir ilgisinin olmadığını ve onlarla daima iyi komşuluk ilişkileri istediğini garanti ettiğini söyleyebilirsin oradakilere. Bu durumda, bu hainler, ordudaki son müttefiklerini de kaybedecektir.</p>

  <p class="Standard" dir="ltr" style="margin-left:0;margin-right:0;text-indent:18.859844px"><span style="font-style:italic">Siz Kudüs'ü kuşattığınız zaman, kumandan İfthikarüldevle seninle ilişki kurmak istediğinde, ona benim bir zamanlar Firuz'a yaptığım gibi davran. Eğer şansın varsa, kenti sana teslim eder. Ben Antiokheia'da, sen Kudüs'te. Bu bizim çabalarımızın haklı bir mükafatı ve Raimund için de, özellikle acı bir ilaç olur."</span></p>

  <p class="Standard" dir="ltr" style="margin-left:0;margin-right:0;text-indent:18.859844px;font-style:italic">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">Yusuf o gece uyumadı. Büyük bir olasılıkla kendisini bekleyen üçüncü kadına da gitmedi. Sabahın erken saatinde atla yola çıktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">O, güneye gitmekte olan Hıristiyan ordusuna Fatimilerin bölgesinde, Hunde Nehri kenarında yetişti. Tankred dinlenmiş bir atı onun emrine verirken, yanına da iki atlı kattı. Birkaç gün her şey yolunda gitti ve hızla ilerlediler. Haremağası, öngörülen ibadetlerin böyle durumlarda kısaltılmasına izin verildiğini biliyordu ve o, küçük seccadesini yere yaydığında, ona eşlik eden Hıristiyanlar, her türlü imâdan kaçınıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Her şey plana göre gidiyordu. Tyros'taki bir geçitte Fatimilerin pususuna düştüler ve haremağası, boşu boşuna elçi konumunu vurguladı. Onlar, onu casus olarak algıladılar ve Kudüs'e giden yolun son bölümünü yürüyerek gitmek zorunda kaldılar: Boyunlarında bir ip ve son iki günde çıplak ayakla... Ama mutlu şekilde... En azından Yusuf açısından...</p>

  <p class="Standard" dir="ltr" style="margin-left:0;margin-right:0;text-indent:18.859844px">Çekilen sıkıntılar unutuldu. Yusuf Kudüs'teydi artık. El-Aksa Camisi'nde dua etti ve tüm kenti kaplayan acayip gürültü bile ibadeti sırasında onu rahatsız etmedi. Surların üstü insan kaynıyordu. Tamirata katılmaları için kentteki herkes çağrılmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kahire'deki Fatimilerin veziri Şehinşah El-Afdal, kuzeyde Hıristiyanlar ile Selçuklular arasındaki savaştan yararlanarak, sıkı sıkıya korunan Kudüs'e çekilen ve Şam'dan gelecek yardımı bekleyen Sökmen ve İlgazi'nin egemen olduğu Filistin'e saldırmıştı. Ama bu yardım gelmedi. Buna karşın ağır kuşatma aletleri ile El-Afdal çıka geldi. Kırk gün boyunca surlara hücum ederek, saldırı için uygun ortam oluşturdu. Sonra da serbestçe çekilme güvencesi karşılığında garnizon teslim oldu. Kudüs, yeniden Fatimilerin eline geçmişti ama kentin surları artık yalnızca yıkıntılardan oluşuyordu. Ve Hıristiyanlar ilerliyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Vezir, İfthikarüldevle'ye her türlü yardımı yaptı. Mısır'dan taşçılar, doğramacılar ve duvarcılar geldi. Fakat komutan, kentte oturan herkesi, en azından gündüzleri birkaç saat taşları taşıma ve harç karıştırma işlerine katmak zorunda kaldı. Zaman damlıyordu. Yahudiler, Hıristiyanlar ve Müslümanlar arasında ayrım yapılmıyordu; erkeklerle kadınlar arasında bile...</p>

  <p class="Standard" dir="ltr" style="margin-left:0;margin-right:0;text-indent:18.859844px">Haremağası, Kedron çayının dantel gibi işlenmiş derin vadisi üzerinden Zeytin Dağı'na baktı. Mesih geldiğinde, ona yakın olmak için, dindar Yahudiler, mezarlarını orada yaptırıyorlardı. Yusuf omuzunu silkti. Batıl inanç!..</p>
</body>
</html>
