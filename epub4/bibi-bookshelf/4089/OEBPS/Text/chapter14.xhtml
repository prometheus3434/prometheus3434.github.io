<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Dieter Breuers _ Kudüs İçin Ölmek Şövalyeler, Rahipler, Müslümanlar ve Birinci Haçlı Seferi</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc24" style="page-break-before:always"><b>GEZİNTİ</b></h2>

  <h2 dir="ltr" id="toc25"><span style="font-style:italic"><b>Normanlar Konstantinopol'de Nisan 1097</b></span></h2>

  <p class="Standard" dir="ltr" style="margin-left:0;margin-right:0;text-indent:18.859844px">&#160;</p>

  <p class="Standard" dir="ltr" style="margin-left:0;margin-right:0;text-indent:18.859844px">"LANET OLSUN!" ASKER, sürekli olarak kolunu çekiştiren ve "çabuk, çabuk" diye bağıran ufak tefek Yunanın elini itiyordu. Askerin teri, alnından gözlerine doğru akıyordu. Güneşin sabahtan, beri acımasızca yakmasına karşın, her türlü olasılığa karşı kimse silahlarından arınmıyordu. Adamlar, her ne kadar kalkanlarını ve miğferlerini atlarının eyerine asmış olsalar da, kılıçları hazır tutmak da akıllıca bir işti. Bir zırh da, öylesine kolaylıkla, göz açıp kapamadan çıkartılıp, gerektiğinde hemen giyilebilecek bir şey değildi. Bacak zırhları mahmuzlardan daha çok ses çıkartıyor ve insanda, sanki bir yığın teneke kap yerde sürünüyormuş gibi bir duygu uyandırıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Gelmek, siz çabuk gelmek," diye bağırıyor ve önde koşuyordu, ufak tefek Yunan. Adamlar da onu soluk soluğa izliyorlardı, ama içlerinde hiç coşku yoktu. Onlar süvari bölüğündendi ve Bohemund, kısa bir süre içinde oraya varacağını imparatora bildirmeleri için, onları önden göndermişti. Drago her ne kadar Bohemund'un adamı değilse de, Tankred onun da birlikte gitmesini istemişti. Tankred, olup bitenden anında haberdar olmak istiyor, amcasının kendisine ara sıra anlattıklarına körü körüne inanmak istemiyordu. Varsın Bohemund bir aslan olsun; Yılanlar bazen daha akıllı olurdu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Normanlar, uzun sefer sırasında, örnek bir davranış göstermişlerdi. Sonuçta Hıristiyan topraklarında bulunuyorlardı ve Bohemund Konstantinopol'de iyi bir izlenim bırakmak istiyordu. Üstelik bu bölgeyi iyi tanıyordu. Şimdiki müttefikler, bir zamanlar, -o henüz Robert Guiskard'ın emri altında at sürerken,- birbirlerine düşmandılar. Artık bu düşmanlığın üzerine bir sünger çekilmesi gerekirdi. Bohemund'un şimdi başka amaçları vardı; imparatorun da. Bunun dışında -diye düşünüyor Drago- her ikisi de daha önceki seferlerde evlerini kaybetmemişlerdi; hiçbirinin zeytin ağaçları kesilmemiş ya da kızları kirletilmemişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu nedenle prensler çiftçilerden daha çabuk unuturlar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Normanlar, batı Makedonya'dan geçip Noel'de Kastoria'ya vardıklarında, kumanyaları tamamen bitmişti. Bohemund tahıl ve et satın almak istedi ama halk buna direndi. Çünkü hem kendilerine bile yetecek yiyecekleri yoktu, hem de bir zamanlar zorla topraklarına girenleri belleklerinden hâlâ silememişlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gerekli olan şeyleri zorla almaktan başka çareleri kalmamıştı. Çevredeki yerleşim yerlerinin sakinlerini bir araya toplayarak, çocuklarının bedenlerini, kargaların fink attığı bir tarlada yalnızca başları dışarıda kalacak şekilde toprağa gömdüler, ilk kuşlar gelip, küçüklerin başlarına konduktan ve gözlerini gagalamaya başladıktan sonra, yerel halkın zayıf direnişi kırıldı; umutsuzluğa düşen anne ve babalar ellerindeki son stoklarını da getirdiler, ormana gidip ineklerini aldılar, yakınlarda bulunan bir dağ geçidinde sakladıkları katırlarını ve eşeklerini de sattılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Böyle bir şey kuşkusuz güzel değildi ama açlıktan ölmekten daha iyiydi ve asker bundan çok daha kötülerini yaşamıştı. Üstelik, çocuklar topraktan çıkarılmıştı ve hiçbiri ciddi bir zarar görmemişti. Böyle önemsiz şeyler imparatoru öfkelendirmemişti; yoksa, adamların sağ salim buraya kadar gelmelerine izin vermez, mesajlarını ilettikten sonra, kentin varoşlarında onlara konaklayacakları bir yer göstermezdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Normandiyalılar garip bir binaya yerleştirildi. Bina, çevresi sütunlarla çevrili büyük bir avludan oluşuyordu. Geç vakit gelmişlerdi ve kendilerine yalnızca atların eyerlerini çıkartıp, kurulayacak kadar zaman ayırdılar. Sonra da kafalarını eyerlerin üstüne koyup, hemen uykuya daldılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ertesi sabah, ayağa fırlamalarına ve silahlara sarılmalarına neden olan korkunç bağırışlarla uyandılar. Dev gibi, uzun tüylü, biçimsiz yaratıklar büyük avluyu doldurmuştu; bunlar, sırtları kambur, ata benzer canavarlardı. Askerler geriye kaçtılar ve çevredeki sütunları kendileriyle bu canavarlar arasına sokmuş oldular; her ne kadar, bu hayvanların eşyalarla yüklü olduklarını ve binek hayvanı olarak kullanıldıklarını anladılarsa da, yaratıklar onlara yine de cehennem zebanileriymiş gibi görünüyordu. Adamların atları da hızlı hızlı soluyor ve şaha kalkıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu çılgın kentte müthiş olaylar oluyordu. Adamlar ancak bir süre sonra bu garip yaratıkların görüntüsüne ve kokusuna alışabildiler. Biraz sonra ufak tefek bir adam çıkageldi; yarım yamalak Normanca konuşuyor ve oradakileri, imparatorluk sarayının emri üzerine, kenti ziyarete davet ediyordu. Ancak, tümünü birden kabul edemeyeceklerdi. Toplu ziyaret önerisine kibarca "hayır" denildi "otuzunu birden değil," üzüntüyle belirtti bunu: "yalnızca on kişi, diğerleri, yarın ve öbür gün. Emir böyle, hem böyle daha iyi, eşek üstünde gidenin adamları her şeyi yıkıp dökmek. Kalabalık adam tehlikeli. Yalnızca küçük gruba izin. imparator emri."</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu bozuk Normancayla yapılan açıklamadan sonra, adamlar aptalca mırıldandılar. Daha sonra varoşların yıkıntılarından geçerken de hiçbir şey anlamadılar. Çünkü, güruhları buradan geçerken etrafı yakıp yıkmış olan Amiensli Peter'den onlara kimse söz etmemişti. Düşmanlıkla karşılanabilecekleri konusunda hiç kimse onları uyarmamıştı. Oysa kentte yaşayanlara yabancılardan gına gelmişti, ayrıca Konstantinopol'de -birkaç okumuş yazmış saraylı dışında- hiç kimse bir Normandiyalıyı bir Lorenliden, bir Provansyalıyı da Franktan ayırt edemezdi. Hepsine "Kekler" deniyor ve caniler sürüsü gözüyle bakılıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ne yazık ki yabancıların görüldüğü yerde öldürülmesine izin yoktu. En iyi halde, yalnızca dolandırılabilirlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Hemen bakmak," diye bağırdı, diğerlerinden önce tepeye ulaşan ufak tefek Yunan. "Siz hemen bakmak!" Güneş ışığının bir kılıç gibi delip geçtiği hafif sisi defetmek istercesine, ince kollarını havada sallıyordu. Drago soluk soluğa kalmıştı. Zırh giyen bir kişi, zırhın altına bir deri yelek ve onun altına da bir gömlek giymek zorundaydı. Bütün bu giysileri üzerinde taşırken bir de peşinde çektiğin inatçı bir beygir...! Böylesi bir durumda insanın, çevirmenin -tıpkı bir tüccarın Bari köle pazarında üç memeli bir cariyeyi övmesi gibi- övdüğü, herhangi bir boktan şeyi görmekten başka tasaları da olurdu. Burada, yanmış varoşlardan ve çok sayıdaki kambur canavardan başka görülebilecek ne vardı ki?</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama hemen sonra inanılmaz bir manzarayla karşılaştı. Gözlerini yakan teri silmek istiyordu fakat bunu, üzeri pullarla kaplı demir eldivenle yapmak olanaklı değildi. Eldiveni çıkarıp otların üstüne fırlattı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Harika, nefes kesici: "Bu görüntü karşısında Palermo bir köy, Roma ise bir enkaz yığını gibi kalır," diye düşündü asker. Ama o, Roma'yı anımsamaktan pek hoşlanmadı ve bu nedenle karşılaştırma yapmayı bir kenara bırakıp, kendini otların üstüne bıraktı. Rüya gibi bir kent! Kenti, dev bir halka gibi kuşatan surlar, ip gibi dümdüz ve nehir gibi geniş caddeler, kubbelerden ve kilise kulelerinden oluşan bir orman, iki yanı da, ilkbahardaki gökyüzü gibi masmavi bir denizle çevrili. Yalnızca Kudüs, bu kentten daha güzel olabilirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir saat sonra kentin, tekerlekler üzerindeki bir köy kilisesinin rahatlıkla altından geçebileceği kapılarından birine ulaştılar. İlk önce bir köprüden geçtiler; bir dereninki kadar berrak bir su kanalının üzerine yapılmış bir köprü... "Dört adam boyu derin," diye bağırdı ufak tefek Yunan. Drago bunu abartılı buldu, çünkü bu kadar derin savunma kanalları, dünyanın hiçbir yerinde yoktu; buna karşın, bu kadar temizini de görmemişti. Buraya hiç kimse, bir çöp dahi atmamıştı; suyun üstünde ne şişmiş ölü kediler ne de kopmuş bir dal parçası vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yavaşça, yokuş yukarı sürdüler atlarını. Kanalın üstünde, insan boyunda kırılmış taşlardan yapılma göğüs siperleri, küçük burçlu yüksek bir sura kadar uzanan, yirmi adımlık bir çayır ve en sonunda da, gökyüzüne doğru yükselen ana sura kadar giden on beş adımlık bir çayır daha vardı. Yirmi metre kadar yükseklikteki kulelerin üzerinden dikkatli gözler, rahatsız edilmeden içeri girebilen bu küçük grubu izliyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Merhametli İsa," diye düşündü Normanlar, "Kudüs de bizi böyle yüksek surlarla mı karşılayacak?"</p>

  <p class="Standard" dir="ltr" style="margin-left:0;margin-right:0;text-indent:18.859844px">Hiç konuşmadan devasa kapıdan geçtiler. Ufak tefek Yunan önden koşuyor, sağı-solu gösteriyor, saçma sapan ve belki de aptalca şeyler söylüyordu ama kimse onu dinlemiyordu. Bu iri kıyım yabancı savaşçıların etrafına toplanan insanlar, yumruklarını gösteriyor ve küfürler savuruyorlardı. Adamlar hiç aldırış etmeden, atlarını kalabalığın arasından sürdüler. Çevresi normalden daha büyük heykellerle süslü dev meydanlardan ve geniş caddelerden geçtiler. Bunlar herhalde tanrıların heykelleriydi ve kadın heykelleri de dahil, tümü çıplaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Adamlar, çaktırmadan tanrıların cinsel organlarına baktılar ve gururla kendilerininkiyle karşılaştırdılar. Rakip bile olamazlardı. Buna karşın kadın heykelleri iyice şehvet vericiydi ve bu yüzden bazılarına deri yelek dar gelmeye başlamıştı. Uzun süredir bir kadınla olmamışlardı; hele de buradaki gibi eti budu yerinde, göğüsleri inek memeleri, kıçları da genç kısraklar gibi olanlarıyla hiç...</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonunda, saf altındanmış gibi görünen ve gözlerini kamaştıran bir sütunun bulunduğu hipodroma ulaştılar. Adamlar, eyerlerinden aşağı kayıp, inanmaz gözlerle parlak levhaları elliyorlardı. Etraflarında toplanan insanların sayısı artıyordu. Belki de onlar, bu Normanların levhaları sökerek götüreceklerini sanıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Burada atlar koşmak," diye bağırdı Yunan; "çok insan gelmek, güzel kadınlar ödül vermek." Fakat adamlar ne hipodromla, ne ahırların üstündeki damda duran alımlı atlarla, ne de antik savaş arabasıyla ilgileniyorlardı. Gözleri, sadece altın kaplama bronz plakaları görüyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir de susamışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tercümanlarına meyhane, taverna, birahane, "suluk suluk nerede" diye sordular. "Daha sonra," dedi Yunan, "önce görmek, biraz beklemek." Fakat Drago daha fazla bekleyecek durumda değildi. Bağırsaklarındaki kuşkulu guruldamalar onu sabahtan beri rahatsız ediyordu ve şimdi, artık önüne geçilemez şekilde, son haddine ulaşmıştı. Sanki üç yılan birbirleriyle çiftleşmek istiyormuş gibi figürü olan bir sütunun yanında zırhını ve deri yeleğini yukarı kaldırıp yere çömeldi, bağırsaklarını boşaltıp, rahatlamak istiyordu. O an yerli halk bağırıp çağırmaya başladı. Drago'nun, onların hoşuna neyin gitmediğini anlaması için, dillerini anlamasına gerek yoktu. "Neden burada yapılamaz ki?" diye düşündü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ufak tefek Yunan, onun zırhını hemen aşağıya çekti ve Drago'yu itekleyerek açık alandan geçirip alçak bir binaya götürdü. Drago'nun arkadaşları, yalın kılıçlarla onun geri çekilişini güvenceye aldılar. Tanrı'ya şükür ki alanda sadece ince kum vardı; kalabalığın onlara atabileceği taş, hatta bir çöp bile yoktu. Normanlar, saldırır gibi yapıp halkı geri püskürttüler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir kişi tuvaletini yapacaksa bunca telaş nedendi ki?</p>

  <p class="Standard" dir="ltr" style="margin-left:0;margin-right:0;text-indent:18.859844px">Yunan, askeri çekerek düzayak bir eve soktu. îç tarafta sadece büyük bir oda vardı ve duvarlarda taş banklar vardı. "Tıpkı Tankred'in büyük salonu gibi," diye düşündü asker, yalnız orada banklar tahtadandı ve onlarda böylesi tuhaf delikler yoktu. "Buraya yapmak," dedi Yunan, "buraya," ve Drago'ya, zırhını yukarı çekmesi için yardımcı olmaya çalıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Buraya mı? Niçin buraya? Burası, sonuçta bir tuvalet cumbası değil, neredeyse bir hükümdarın taht salonu gibiydi ve hiç kokmuyordu. Ama yine de ufak tefek Yunan, ısrarla, cilalı mermer plakalardaki deliklerin sadece bu iş için olduğunu söylüyordu. Şövalye sonunda ona inandı ve onu dışarı attı, çünkü böyle bir şey ancak tek başına yapılabilirdi. Diğer yandan, burada niçin bu kadar çok delik olduğu da zihnini kurcalıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">O böyle düşünüp işini yaparken, bir elinde ibrik, diğer elinde bir havlu taşıyan simsiyah biri girdi içeri. "Dışarı," diye haykırdı asker, ancak adam ürkmesine ve gözlerinin akının iyice belirginleşmesine rağmen, ödevinin bilincinde, usulca ona yaklaştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Dışarı, dışarı!" Drago, o an içinde bulunduğu özel koşullardan ötürü, onu kapının önüne koyamıyor ve siyah kıçına bir tekme bile atamıyordu. Bundan ötürü de, çaresiz bir şekilde, kölenin, hızla oradan uzaklaşmadan önce, ibriği hemen kendi yanındaki bankın üzerine koymasına ve havluyu da ibriğin yanına bırakmasına izin vermek zorunda kalmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Asker, ahlaya poflaya bitirdi işini. Alışkanlığı sonucu, sol elini arkasına götürerek temizlendi ve aynı alışkanlıkla, parmağını bacak zırhına sildi. Sonra aklına bir fikir geldi. Elini ibriğin iyice içine soktu ve parmaklarını birbirine sürerek temizledi. "Bu suyu içen olursa, kendi suçu olur bu," diye düşündü ve sürekli gözüne akan terden ötürü havluyu da beraberinde aldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dışarıdaki kalabalık dağılmıştı. Tercüman göz ucuyla ve ayıplayarak havluya baktı. Drago, boynundaki havluyu zırhın altına sokmaya çalıştı. Sonra da, içi dünyanın her yanından gelmiş paralarla dolu çanakların altında ezilen masaların bulunduğu altın pazarına doğru</p>

  <p class="Standard" dir="ltr" style="margin-left:0;margin-right:0;text-indent:18.859844px">yürüdü önden. Yabancı görünümlü kişiler birbirlerini itip kakarak, gölgedeki tezgâhlar arasından geçmeye çalışıyorlar, şişman tüccarlar, bağırarak değişim kurlarını ilan ediyorlar, silahlı kişiler çatık yüzlerle tüccarların lisanslarını kontrol ediyorlardı. Yunan, Normanlara yalvarıyordu: "hiçbir şeyi ellememek," diye mırıldanıyordu, "siz hiçbir şeyi ellememek."</p>

  <p class="Standard" dir="ltr" style="margin-left:0;margin-right:0;text-indent:18.859844px">"Çanaklar dolusu para," diye düşündü asker "ama ellenmeyecek!" Yine de kendine hakim oldu; ayrıca kalabalıkta birdenbire beliren ve onlara doğru gelmekte olan bir alay asker de onun bu tutumunu kolaylaştırdı. "Hiç tartışma olmayacak," demişti onlara Bohemund, "hiç kavga yok, yoksa burnunuz gider!"</p>

  <p class="Standard" dir="ltr" style="margin-left:0;margin-right:0;text-indent:18.859844px">"Tamam şef, her şey anlaşıldı."</p>

  <p class="Standard" dir="ltr" style="margin-left:0;margin-right:0;text-indent:18.859844px">Yunan, onları kentte saatlerce oraya buraya götürdü. İmparatorun sarayının bulunduğu tepeden limanı, -tercümanın iddiasına göre, dünyanın en büyük limanını- seyrettiler. Bu açıklamadan kuşkulanmak için bir neden görmedi adamlar ve günün birinde üzerinden geçerek Kudüs'e, Kutsal Topraklar'a gidecekleri büyük köprüye baktılar hayranlıkla. Ama şimdi susamışlardı ve bu susuzluklarını en iyi burada, aşağıda bulunan denizci meyhanelerinde giderebilirlerdi. Orada yalnızca şarap yoktu, kaçak eşya da vardı. Fakat Yunan onları bu konuda da uyardı: "Çok tehlikeli," dedi ve ardından da "kadınlara ne dersiniz?" diye sordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Elbette evet! Kimse doğrudan itiraf etmese de, aslında, zaten bu yüzden buradalardı. Biri, kıçına tekme atıldığında bile kılı kıpırdamayacak koca kıçlı bir kadını, bir diğeri, uzun süredir düşlediği siyah tenli bir orospuyu, bir üçüncüsü ise, evini özlediği için, kızıl saçlı ve çilleri olan bir Normandiyalıyı arzu ediyordu. Ve şimdi birdenbire acele etmeye başladıkları için, içlerinden biri küçük Yunanı kendi yanına, eyerin üstüne çekti ve sonra da caddeden aşağıya, rıhtıma doğru hızla yollandılar. Tercüman, onlara burada, avlusuna atlarını bağlayabilecekleri çok katlı bir bina gösterdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Zemin kattaki meyhane tıkabasa doluydu. Şarap ısmarladılar, ama fiyatını sormadılar. Sarhoşlukla birlikte şehvetleri de kabarıyordu. Ufak tefek Yunan, sırnaşık bir kadın muhabbet tellalına adamların arzusunu ilettiğinde ve o da anlayışla başını salladığında, adamlar, içkilerini heyecanla ve peş peşe midelerine indiriyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Az sonra kadın geri geldi, ama durum pek iç açıcı değildi. Gerçi bir zenci kadın vardı ama elli yaşlarında ve kir içinde yüzüyordu. "Olsun, yine de hiç siyah olmamasından daha iyidir," dedi muhabbet tellalı kadın. Kızıl saçlı, çilli bir Norman bir kadın da bulamamıştı ama onun yerine sivilceli sarışın bir Rus kadın getirmişti. Kadının kocaman bir kıçı vardı ve kafası, bir ata daha çok yakışırdı. Zarif bir şeyler isteyen Drago'ya ise olsa olsa on iki yaşında gösteren ve üstelik de oğlan çocuğu olan kıvırcık saçlı bir yaratık sundu.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Erkek çocuğu ne yapayım," diye çıkıştı asker muhabbet tellalı kadına -ve daha iyi anlaşılması için- "bir oğlan çocuğunun çükünü değil, sıcak bir deliği özlediğini" söyledi. "Ama onun da bir deliği var," dedi kadın ve çocuğun arkasını çevirerek, gömleğini yukarıya sıvadı ve ufak bacaklarını birbirinden ayırdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aceleyle içilmiş üç bardak şarap da, midesi boş olan Norman için belki çoktu ama Drago'ya bundan daha çok etki eden şey, cilalanmış bir tıkaçla erkek çocuğun iltihaplı makatının genişletilmiş ve açık tutuluyor olmasıydı. Kınından çekip çıkarttığı an kılıcı korkunç bir ses çıkardı. Sol eliyle çocuğu kavradı; sağ elindeki kılıçla da kadının boğazını hedefledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Asker ölümüne susamıştı ve Bohemund uzaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Erkekler hançerlerini çektiler, kadınlar kulakları tırmalarcasına bağırdılar; banklar devriliyordu. Diğer Normanlar da kılıçlarını çekerek, Drago ve çocuğun çevresinde bir halka oluşturdular. Bir şarap testisi havada uçtu ve askerin zırhına çarparak parçalandı; kan gibi göğsünün üstünden aktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">"Avlu, avlu," diye bağırdı ufak tefek Yunan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Doğru! Atlar oradaydı. Kimse onları engellemeye cesaret etmiyordu. Bir dakika sonra caddede yukarıya doğru, hipodromun yanından kent kapısı yönünde atlarını hızla sürüyorlardı. Fakat nöbetçiye ne diyeceklerdi? Silahlı bir Norman sürüsü, birdenbire nereden bir çocuk sahibi olmuştu? Sol taraflarındaki yüksek fıstık ağaçlarının altında, adeta saklanmış olan bir manastırın yanında durdular. Drago, çocuğu dikkatlice yere indirdi ve kapıyı işaret etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Atlarıyla uzaklaşan adamları uzun bir süre seyreden çocuk, sonra döndü ve geldikleri yoldan yavaş yavaş geriye doğru gitmeye başladı. Aşağıya, limana doğru gidiyordu.</p>
</body>
</html>
