<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-7</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-7" lang="tr-TR" xml:lang="tr-TR">
		<div>
			<h1 class="baslik" id="_idParaDest-3"><span class="idebold">birinci <br/>söz</span></h1>
			<p class="ortaitalik"><img alt="" src="image/4.png"/><br/><br/>Biz bir ümmetiz. Bu ümmet de insanlığın son gemisidir. Olaylar bizi şekillendirmeden biz olayları şekillendirmedikçe varlık nedenimizi gerçekleştiremeyiz.<br/><img alt="" src="image/4.png"/></p>
			<p class="normalnesil">Ümmet-i Muhammed, insanlığın son gemisidir. Peygamber aleyhisselam efendimiz, son Peygamber, onun ümmeti de insanlık projesinin son çalışmasıdır. Âdem aleyhisselamın cennette başlayan varlığı ile kıyamete kadar devam etmek üzere dünyada sürecek olan hak/batıl mücadelesinin son sahnesi bu ümmet üzerinden oynanmaktadır.</p>
			<p class="normalnesil">Bu ümmetten bir erkek veya kadın kendisini, işine gidip gelen bir mü’min bey efendi veya evinde oturan bir mü’mine hanım efendi olarak görürse, esastan yanlış olan bir bakış ile bakmış olur kendine. Bu ümmetten biri, asla toplumun içinden bir insan değildir. Her erkek ve kadın, Allah’ın ezelde takdir buyurduğu o büyük mücadelenin, hak/batıl cihadının adamlarından biridir veya değildir. Bu hak/batıl cihadının adamlarından biri olmak veya olmamak da basit bir temenni ya da kâğıt üzerinde oluşturulmuş kimlik de değildir. Damarlarımızda dolaşan kandan, göz kapağımızı hareket ettiren kaslara kadar her şeyimiz, bu adamlığımız üzerine tesis edilmiş bir şahsiyeti yansıtır. Bu nedenle de, cebindeki parası kadar gözünün hareket alanına bile helallik/haramlık sınırları getirilmiş bir ümmet olmamızın ruhu bu şekilde okunabilir. İslam’ın dinimiz, İslam’ın Şeriat’ının da sistemimiz olmasının izahı budur.</p>
			<p class="normalnesil">Yaşadığımız dünyadaki olaylara bu açıdan bakmakla, sıradan denebilecek bir bakışla bakmak arasındaki fark ancak bu izah tarzı ile anlaşılabilir. Aksi takdirde bir kadın/erkek sürtüşmesine, herkes için rahmet olması gereken ama asırların azabına dönüşmüş bir aile faciasının ortasında eriyip gitmeye mahkûm kaldığımız bir hayat yaşarız. Bu kısır bakış açısını kaldırıp hayata asıl gözümüz olan mü’min gözüyle bakınca bunu idrak etmemiz mümkündür.</p>
			<p class="normalnesil">Bakışımız, eylemimiz, tefekkürümüz, ibadetimiz, sabrımız, sebatımız, direnişimiz, okumamız ve idrakimiz bunu ispat etmelidir.</p>
		</div>
	</body>
</html>