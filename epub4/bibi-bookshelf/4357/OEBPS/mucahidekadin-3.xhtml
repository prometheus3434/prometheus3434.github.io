<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-3</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-3" lang="tr-TR" xml:lang="tr-TR">
		<div id="_idContainer048">
			<h1 class="baslik" id="_idParaDest-2"><span class="idebold">Nureddin YILDIZ</span></h1>
			<p class="normalnesil">1960 yılında Trabzon’un Of ilçesinde doğdu. Hafızlığını ve ilk dinî eğitimini babası Hilmi Yıldız Hocaefendi’nin yanında tamamladı. İstanbul-Gaziosmanpaşa İmam Hatip Lisesi’ne devam ederken değişik gazetelerde haftalık yazılar yazmaya ve tercüme haberler kaleme almaya başladı. Aynı zamanda kürsü hatipliğine de devam etti. Öğrencilik yıllarında Milli Türk Talebe Birliği ve Akıncılar Teşkilatı’nda aktif görevler üstlendi.</p>
			<p class="normalnesil">İmam-hatip lisesini bitirdikten sonra Marmara Üniversitesi İlahiyat Fakültesi’nde bir süre eğitim gördükten sonra Mekke Umm Al-Qura Üniversitesi’ne geçiş yaptı. Burada Usul-u Fıkıh bölümünü bitirdi. Daha sonra Mekke’de bulunduğu süre içerisinde hadis hocalarından özel dersler ve icazetler aldı. Suriyeli büyük Muhaddis Abdulfettah Ebu Gudde, Hindistanlı büyük âlim Ebu’l Hasen En-Nedvi ve Osmanlı ulemasının son devir âlimlerinden Mehmet Emin Saraç Hocaefendi, icazet aldığı hocalardan bazılarıdır.</p>
			<p class="normalnesil">İstanbul’a döndükten sonra sürekli içinde bulunduğu eğitim ve sivil toplum faaliyetlerine yeni bir ivme kazandırdı. Hafızlık ve din eğitimi alanında değişik kurum ve kuruluşlarda grup eğitimleri verdi.</p>
			<p class="normalnesil">Teşkilatlanma bilinci ve sivil toplumculuk alanında özel çalışmalarda bulundu. Tercüme eserlerin yanında özgün eserler kaleme almaya başladı. Başta Senabil Hizmet ve Kültür Vakfı olmak üzere birçok sivil toplum örgütünün kuruluşuna katıldı. Hâlen birçoğunun yönetim, denetleme ve istişare kurullarında görevleri bulunmaktadır. Son olarak da Sosyal Doku Derneği’nin kuruluşuna fikrî öncülük yaptı.</p>
			<p class="normalnesil">Tebliğ ve irşat faaliyetleri kapsamında, çocuk ve gençlerin eğitimi, örnek aile modeli, İslam ahlakı, teşkilat eğitimi, ümmet bilinci vb. konularda yüzlerce seminer ve konferans vermiş, hâlen vermeye devam etmektedir. Çeşitli gazetelerde düzenli yazıları yayınlanmaktadır.</p>
			<p class="normalnesil">Senabil Hizmet ve Kültür Vakfı ve Sosyal Doku Derneği’nde çalışmalarını sürdürmektedir. Evli ve dört çocuk babasıdır. Dünya Müslüman Âlimler Birliği ve Türkiye Âlimler Birliği’nin ilk üyelerinden olup sohbetleri sosyaldoku.com adresi üzerinden yayınlanmakta, fetvameclisi.com adresinden de sorulan sorulara cevap vermektedir.</p>
		</div>
	</body>
</html>