<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-8</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-8" lang="tr-TR" xml:lang="tr-TR">
		<div>
			<h1 class="baslik" id="_idParaDest-4"><span class="idebold">ikinci <br/>söz</span></h1>
			<p class="normalnesil">Bu ümmetin ilk nesli olan, Resûlullah sallallahu aleyhi ve sellemin arkadaşları, dilimize ashabı kiram olarak yerleşen insanlar, bizim için iki noktada önem arz etmektedirler. Birincisi, Allah Teâlâ onlardan razı olmuştur. Kur’an onların beğenildiğini, onların da Allah’ı beğendiklerini, şehadetten fedakârlığa kadar her alanda onların önlerine konan bütün sınavlardan sonuç itibariyle başarıyla çıktıklarının tescil edildiğini göstermektedir. Onların namazı beğenilmiştir. Haccı beğenilmiştir. Onların orucu beğenilmiş oruçtur. Cihat ettiklerinde de cihadın en güzelini yapmışlardır. Zaten yirmi üç yıl gibi kısa bir zamanda, bir nesil yetiştirilmiş olmasından izlendiğinde onlar ve onlara dair pek çok hakikat de kendiliğinden zuhur etmektedir. İnsan olarak girdikleri imtihan sürecinden sanki bir melek olarak çıkmış gibidirler.</p>
			<p class="normalnesil">Böyle bir sonuç, önceki hiçbir peygamberin yetiştirdiği nesil için gerçekleşmemiştir. Bu nedenle Resûlullah sallallahu aleyhi ve sellemin ashabını övmeye yönelik her türlü takdir adeta yetersiz kalmaktadır. Onları bu şekilde görüyoruz. Bu görüşümüzü de imanımızla alakalı yani, öyle görmesek imanımız açısından sıkıntılı olur diye yorumluyoruz. Allah onlardan razı olsun.</p>
			<p class="ortaitalik"><img alt="" src="image/4.png"/><br/><br/><span class="idebold">Gerçek Değil mi?</span><br/>Onların yaptığı ile bizim yapmamız gereken aynı şeyler olunca bizim, bizden daha kıt imkânlarla ashabın gerçekleştirdiklerini yapamama üzerinde bir özrümüz olmayacaktır.<br/><img alt="" src="image/4.png"/></p>
			<p class="normalnesil">Bu mantığımız, ashabı kiramın kadını, erkeği, genci ve yaşlısı için geçerlidir. Ne erkeklerinin kadınlarından üstün tutulabilecek bir yanı vardır ne de kadınlarının erkeklerinden daha iyi olduğunu iddia edebileceğimiz bir ayrıntı. Gençleriyle ihtiyarlarının ortak paydası, imanlarına sahip çıkmaları olmuştur. Peygamberlerinin etrafında kadını ile erkeğiyle kenetlenmişlerdir. Onların farklı bir nesil olması da böyle bir aynada izlenmektedir.</p>
			<p class="normalnesil">Bizim ashabı kiramla bağlantımızın ikinci noktası da şudur:</p>
			<p class="normalnesil">Onlarla bizim iman ve ibadet değerlerimiz arasında hiçbir fark yoktur. Aynı dini, aynı ilkeleri paylaşıyoruz onlarla. Onların bizim gözümüzdeki bariz farklı özellikleri ‘ilk nesil’ olmalarıdır. İlk nesil olmalarının tabii bir sonucu olarak da sanki din, önce onlar üzerinde tatbik edilmiş ve mümkün oluşu onların üzerinden bize yansıtılmış gibidir. Onlar pratik bir uygulama örneği olarak önümüzdeki özürleri silmişlerdir.</p>
			<p class="normalnesil">Kulluk imtihanımızı, erkek veya kadın olarak onların erkek ve kadınları üzerinden izlememiz, kendimize takvim çıkarmamız daha kolaydır.</p>
		</div>
	</body>
</html>