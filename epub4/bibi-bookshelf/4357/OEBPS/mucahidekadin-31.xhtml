<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-31</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-31" lang="tr-TR" xml:lang="tr-TR">
		<div>
			<h1 class="baslik" id="_idParaDest-27">Tesettürün Akıbeti</h1>
			<p class="normalnesil">Müslüman kadınlarla ilgili olarak kullanılan en yaygın kavramlardan birinin tesettür kavramı olduğu ortada bir durumdur. Gerekliliği veya gereksizliği gibi farklı pencerelerden bakanların görüşlerini yansıtan bir tesettür mücadelesi dönemi geçirdik. O zamanlar tesettür, meri düzeyinin varlığına karşı bir direnişi simgeliyordu. Tesettüre karşı çıkanlar da, bu karşı çıkışı meri düzenin varlığına karşı bir direniş şeklinde algıladıkları için Müslüman kadınların tesettürünü ‘devlete karşı başkaldırma’ görüp sürgün ve mahkûmiyet gerekçesi olarak anladılar, uyguladılar. Müslüman kadınlar ve onların erkekleri için de tesettür ve tesettüre ait parçalar din olarak anlaşıldı. Tesettürden taviz, dinden taviz olacağı için başörtüsü gibi onun sadece bir parçası durumundaki bir kavram bile şu kadar olabilir bu kadar olamaz durumunda bir kavga konusu oldu yıllarca. Seçimlere ve tartışmalara malzeme yapıldı. Yaşadığımız ülkenin tarihi yazılırken büyük ihtimalle ‘başörtüsü öncesi/sonrası’ diye bir tasnif yapılacaktır.</p>
			<p class="normalnesil">Tesettür kavramının artık gündemden düştüğünü, en azından ilk sıralarda bir gündem maddesi olmadığını izliyoruz. Bilhassa üniversitelerde başörtüsünün sorun olmaktan çıkmasıyla beraber kavga konusu olmaktan da çıkmıştır. Bazıları için ‘yorgan gitti kavga bitti’ düzeyine gelmiş de olabilir meselemiz. Devlet dairelerinde bile başörtülü memure hanımlar bulunabilmektedir. Bilhassa eğitim ve tıp alanında hararetli tartışmalar yapıldığı için, okullarda ve hastanelerde başörtülü hanımların devlet memuru olarak görev yapabildiklerini gördükten sonra tesettürün sorun olmaktan çıktığını ya da Müslümanlar’ın o sorunu hallettiklerini söylemek o anlamda doğrudur şüphesiz. Buna diyecek bir sözümüz olamaz. Eğer bu bir nimet ise buna şükretmemiz de gerekir. Geçirilen sıkıntıları bilmeyen yeni nesil herhâlde, böyle bir tartışmaya anlam da yükleyemeyecektir.</p>
			<p class="normalnesil5mmbefore"><span class="idebold">Yeni Durum</span></p>
			<p class="normalnesil">Tesettür kavgası ile büyüyen bir nesil, bugün farklı bir tartışma ile karşı karşıya kalmıştır. O tartışma da şudur: Tesettür ne idi? Kadınların giyinmeleri için mi kavga ediliyordu, tesettürleri için mi? Mevcut durumda, Müslüman kadınların istedikleri gibi giyinmelerine izin verilmiştir ama tesettür nerededir ya da tesettür bu mu idi? Yıllarca başörtüsü kavgası verilirken akıbet bu mu olacaktı? Tesettürsüzlüğün getirmesi muhtemel durumu, tesettürün kendisi getirecekti de neden bir asra yakın zaman bunun mücadelesi yapıldı?</p>
			<p class="normalnesil">Bu ve benzeri sorular, yeni dönemde tartışmalarımızın konusu olacaktır büyük ihtimalle.</p>
			<p class="normalnesil">Okullardan camilere kadar giyinmiş Müslüman kadınlar bulunmaktadır. Kısa bir zaman önce hasta olarak bile girmenin zor olduğu üniversite hastanelerinde tesettürlü öğretim üyesi olarak bile bulunabilmektedir hanımlar. Bu da tespit edilmesi gereken ikinci noktamız olabilir.</p>
			<p class="normalnesil5mmbefore"><span class="idebold">Sözlük Bilgisi</span></p>
			<p class="normalnesil">Üçüncü bir nokta olarak da, tesettürü sözlük üzerinden ele alabiliriz. Etrafında neredeyse bir asırdır mücadele ettiğimiz tesettür nedir, kadınların giyinmesi için mi mücadele ediyorduk? Bizim kadınlarımız giyinmek istiyorlardı da birileri giyinmelerini mi engelliyordu yoksa bizim imanımız gereği dava olarak gördüğümüz bir tesettürümüz mü vardı? Bu sorgulamanın yapılabilmesi için sözlük üzerinden inceleme yapmamız gerekmektedir.</p>
			<p class="normalnesil">Arap âlemi ve diğer İslam coğrafyasında bizim tesettür olarak kullandığımız kavram yerine genelde HİCAB kullanılmaktadır. Tesettür daha çok Türkiye sınırları içinde kullanılan bir kavramdır. Gerçi her iki kelimenin anlamı aynı sonucu göstermektedir. Hicap neyi anlatıyorsa tesettür de onu anlatır. İki kelimenin de aslı Arapça’dır. Arapça dilinden dilimize ve başka dillere geçmiş ve kullanılırken de Arapça’daki asıl anlamı etrafında kullanılmıştır.</p>
			<p class="normalnesil">Bugün, tesettür adına kadınlara hitap eden mağaza bile açılmıştır. Giyim mağazaları tesettür üzerine veya normal diye tasnif edilebilmektedir. Buna rağmen ortada tesettür mü vardır yoksa bu kelimenin içi oyulmuş olarak vitrine konan yeni şeklinin yansıtıldığı bir tuzak mı vardır? Bu sorgulamayı, D. Mehmet Doğan’ın B. Türkçe Sözlüğü’nden tesettür ve hicab kelimelerini alarak inceleyelim:</p>
			<p class="normalnesil5mmbefore">HİCAB:</p>
			<p class="normalnesil">1. Utanma duygusu, mahcubiyet.</p>
			<p class="normalnesil">2. Perde, örtü, zar.</p>
			<p class="normalnesil">3. Tesettür, örtünme.</p>
			<p class="normalnesil5mmbefore">TESETTÜR:</p>
			<p class="normalnesil">Gizlenme, saklanma.</p>
			<p class="normalnesil">İslamî ölçüler içinde örtünme.</p>
			<p class="normalnesil">(ask.) Arazi üzerinde bulunan tabii ve tahkim malzemelerinden faydalanarak sunî olarak meydana getirilen örtü vasıtasıyla düşmanın gözünden ve ateşinden sakınma.</p>
			<p class="normalnesil">Sadece sözlük bilgisi üzerinden düşündüğümüzde bile tesettürün giyinme olmadığını söylememiz mümkündür. Tesettür, Müslüman kadınların giyim tarzını gösteren bir giyim adı değildir. Tesettür, tam anlamıyla bir korunmadır. Bu korunma, kadının erkeğin bakışından korunmasıdır. Bunu sağlamayan kıyafetin tesettür olarak isimlendirilmesi sonucu değiştirmeyecektir. Müslüman kadınlar, yıllar boyunca neyin mücadelesini yaptıklarını fark edememiş olabilirler ama hakikat budur; Müslüman kadının mahremi olmayan erkeklere karşı giyindiği kıyafeti koruyucu olacaktır.</p>
			<p class="normalnesil">Arapça olan bu deyimin aslında SETR kalıbı vardır. Bu kalıptan türemiş pek çok kelime biliyoruz esasen. Mesela SETR-İ AVRET diyoruz. Setr-i avret, avretin örtülmesi demek ise tesettür de, kadının örtünmesi, korunması olacaktır. Bedenin üzerine bir kıyafet geçirilmesinin adı ise giyinmedir. Giyinmenin Arapça karşılığı da LİBAS kelimesi etrafında dönen kavramlarla açıklanmaktadır. Elbiselenme ile korunma aynı şey olmamalıdır. Yine Arapça bir kelime olan SİTAR da Türkçe’deki PERDE karşılığıdır. Perde de, görünmeyi engelleyen aracın adıdır. Penceredeki perde, içeriyi gösterdiği sürece adı perde olsa görevi perde görevi olmayacaktır.</p>
			<p class="normalnesil">Bu bilgileri çoğaltmaya gerek yoktur. Tesettür, Müslüman kadının gözlerden korunmasını sağlayan şeklin adıdır.</p>
			<p class="normalnesil5mmbefore"><span class="idebold">Karşılaştırma</span></p>
			<p class="normalnesil">Kadınlarımızın üzerlerindeki kıyafetlerin onları ne kadar gözlerden koruduğunu sorabiliriz, sormamız da gerekmektedir. Eğer kadınlarımız, Müslüman olmayan kadınlardan geri kalmasınlar, onlar da güzel görünsün gibi bir gerekçemiz olacaksa tartışacak bir şey yoktur; artık en pahalı, en cazip, en albenili kıyafetleri onlar da giymektedirler. Müslüman olmayan firmaların bile üretimleri arasında tesettür kıyafetleri vardır artık. Bilhassa Müslüman kadınların devlet protokolünde yer aldığından beri zaten adına tesettür denen kıyafetler revaçtadır. Dün, başörtüsü veya diğer başlıklar altında kadınlarımızın tesettürü için mücadelenin önderliğini yapanların bir bölümü bugün, katıldıkları toplantılarda eşlerini de beraber bulundurdukları için ‘Müslüman kadının daha şirin görünmesinin ufkunu’ açmaktadırlar. Kimi yazarlarımız da, konuyu sanat gözüyle inceleyerek kadınlarımıza Paris kalitesinde bir moda önerebilmektedirler.</p>
			<p class="normalnesil">Tesettür bir korunma ise bu korunma, erkeğin hoşuna gitmeyecek şeylerin bedende giyilmiş olması ile mümkündür. Tesettür de güzel görünmeyen şeyle sağlanabilir. Cazip ve çekici bir kumaş, kapkara olsa da erkeğin gözünde bedene cazip bir şekil veriyor olduktan sonra maksat hâsıl olmayacaktır. Bugün geldiğimiz noktada Müslüman kadınlarımız, dışarıda güzel görünmeyi, Müslüman kadına dininin yüklediği bir sorumluluk olarak telakki ediyorlarsa sözlüklerdeki kelimelerin anlatım gücü bitmiş demektir. Elimizdeki Kur’an’ımız, ‘mü’min erkekler ve kadınlar gözlerini sakınsınlar’ (Nûr suresi, 30-31 âyetleri) derken, mü’min kadın göze hitap etmekten söz ediyor. Bunu basit bir çelişki sözcüğü ile de ifade etmekte zorluk çekiyorum. Kur’an ile ona iman eden arasındaki çelişki demek bile içimi rahatlatmıyor doğrusu. Kadınlar, korunmak için mi giyiniyorlar görünmek için mi? Ya da mü’min bir kadın bakışı ile bakıldığında ‘korunma’ ifadesi neyi anlatıyor? Bedenlerine elle taciz yapılmamasını koruma görüyoruz da, bedenlerinin ayrıntılarını ortaya koyan kıyafetlerin altında bulunmalarını ve mahremleri olmayan erkeklerin onları gözleri ile izlemelerini korunmanın dışında kalma olarak görmüyor muyuz?</p>
			<p class="normalnesil">Bu ve benzeri endişeleri konuşmakta da zorluk çekmekteyiz artık. Bir iki örnek derken bugün, yanlış doğrunun yerini almış ve doğruyu sorgulamak bile itilmeyi gerektirir durum olmuştur.</p>
			<p class="normalnesil">Bir kere daha, fotoğrafımızın genel görüntüsünü ele almamız gerekmektedir. Camilerimizin çoğalması, Kur’an okumanın ve okutmanın önündeki engellerin kalkması, Batı’nın İslam’ı var kabul etmesi, Müslüman zenginlerin de büyük büyük marketlerinin bulunması gibi şeyler, kulluğumuz açısından iyi durumda olduğumuzu göstermeye ve ispat etmeye yeterli midir? Kadınlarımız, kızlarını yetiştirirken onları, yaz aylarında Kur’an kurslarına göndermekle, bayramlarda da büyüklerinin ellerini öptürmekle, Ramazan ayında da misafirlerine tatlıyı onlara yaptırıyor olmakla kız çocuğu yetiştirmiş oluyorlar mı? Bu, Müslüman kadınları rahatlatıyor mu acaba, bu kadar mı idi İslamîlik mücadelemiz?</p>
			<p class="normalnesil5mmbefore"><span class="idebold">Şeytanın İlk Oyunu</span></p>
			<p class="normalnesil">Örümcek ağı gibi çevremizi kuşatan yabancı kültür istilasını en renkli görüntüleri ile izlediğimiz iki alandan birinin kadın dünyası üzerinde olduğunu tespit edebiliriz. İkinci istila alanı da akidemizdir. Neye nasıl inanacağımızı belirleme, Kur’an’a itikadımızı zayıflatmaz şeklinde uygulanan bu kuşatma, kimi zaman bir asır sonra sonuç verecek çalışmalar olarak yapılabilmiştir. Ezelî düşmanımız İblis’in insana karşı ilk hamlesi de, kadın ve erkek olarak sonuçlarını izlediğimiz ve cennetten çıkarılma ile sonuçlanmış süreçtir. Bugün ve kıyamete kadar o sürecin etkisi altında olmadığımız bir günden söz edemeyeceğimizi söyleyebiliriz. <br/>Kitabımız Kur’an, herkesin anlayabileceği bir dille insanlığı ikaz etmiştir. Özellikle herkesin anlayacağı bir dil olduğunu tekit ederek, A’raf suresinin yirmi yedinci ayetini öne çıkarma durumundadır. A’raf suresinin bu âyeti ile Müslim’in Sahih’inde rivayet ettiği ‘giyinmiş çıplaklar’ hadisini beraber ele aldığımızda tesettürün neyi ifade ettiği iyi anlaşılacaklar. A’raf ayeti, giyinmenin yerini tekit ederken Müslim hadisi de orijinal olmadıkça giyinmiş olmanın tesettür olamayacağını tekit etmektedir. Şeytanın insana ilk oyunu, ilk darbesi olarak gerçekleşen tesettürsüzlük, onun günümüzde devam eden darbesi olarak pratikte kalmaktadır. </p>
			<p class="normalnesil">A’raf ayetine dikkat edelim:</p>
			<p class="normalnesil">“Ey Ademoğulları!</p>
			<p class="normalnesil">Şeytan anne babanızı, çirkin yerlerini kendilerine göstermek için giysilerini soyarak cennetten çıkardığı gibi, sizi de sapıtıp yoldan çıkarmasın. İblis ve ordusu, sizin onları göremeyeceğiniz şekilde sizi görürler.’</p>
			<p class="normalnesil">- İblis’in babamız ve annemiz üzerindeki ilk eylemi, ikisini de çıplak bırakmak olmuştur. Bu çıplaklığın akıbeti de Âdem ile Havva’nın cennetten çıkarılması olarak gerçekleşmiştir.</p>
			<p class="normalnesil">Âyet ise çok açık bir şekilde, insanın fıtrattan sapmasının ilk defa çıplaklaşma ile ortaya çıktığını göstermektedir.</p>
			<p class="normalnesil">- Mü’min insanlar da, bu ilk işe karşı uyanık bulunmaya karşı ikaz edilmektedirler.</p>
			<p class="normalnesil">Resûlullah sallallahu aleyhi ve sellem de, çıplaklık konusunda dikkatimizden kaçmasında sakınca görmeyebileceğimiz bir inceliği önümüze koymaktadır. Bu hadisi de dikkatle ele alalım:</p>
			<p class="normalnesil">‘Cehennemliklerden iki grubu henüz ben görmedim. Bunlardan biri, ellerinde inek kuyruğu gibi kırbaçlarla insanları dövenlerdir. Bir diğeri de, GİYİNMİŞ ÇIPLAK kadınlardır. Eğirtip kıvırtarak gezerler. Başları deve hörgücü gibi yapılmıştır. Bunlar, kokusu şu kadar mesafeden hissedilebilecek olan cennete giremeyecekler, kokusunu bile hissedemeyecekler.’ Müslim, Cenne,13/2128</p>
			<p class="normalnesil">Bu hadiste de gayet açık bir dille şunlara dikkat çekilmiştir:</p>
			<p class="normalnesil">- Hadis GİYİNMİŞ ÇIPLAK şeklinde bir ifade kullanmaktadır. Böyle bir ifade, yaygın değildir. İnsan ya giyinmiş olur ya da çıplak olur. Hem giyinmiş hem de çıplak olmak mümkün değildir. Yarı giyinmiş olabilir, yırtık, eski giyinmiş de olabilir. Giyinmiş çıplaklığın ise ancak şu anlamda ele alınması mümkün olabilmektedir: ‘Görünürde var olan ama giyinmenin gereğini gerçekleştirmeyen bir kıyafet’ ile giyinmiş bayanlar bulunacaktır. Bu benzetmenin en açık anlaşılabilen anlamı budur.</p>
			<p class="normalnesil">- Hadisi şerif, net bir şekilde kadınların giyinmesi konusunu cehennem ve cennet ile çok yakın bağlantılı bir konu olarak bize göstermektedir. Normalde giyinme yani tesettür, imana dair konulardan değildir. Amile dair konulardan biri olduğu hâlde hadiste, cennete girmek ve hatta cennetin kokusunu hissetmek gibi bir çeşit mübalağa seviyesi ile ifade edilmiştir.</p>
			<p class="normalnesil">A’raf suresinin âyeti ile bu hadisin yan yana konması, kadının tesettürünün günümüz için iman davasının ikinci sıraya konamayacak konularından birini simgelediğini göstermektedir. Tesettür, Müslim hadisindeki maksadı gerçekleşmedikten sonra kadının üzerindeki kıyafetin, kadının cennet umudunu eriten bir sorun durumuna gelmektedir.</p>
			<p class="normalnesil">Çıplaklık, fıtrata aykırıdır. Fıtrata uygun olan giyinmiş olmaktır. Diğer fıtrat olan şeylerde olduğu gibi tesettürde Allah’ın çizdiği çizgiden sapılmış olma ihtimali vardır. Namaza veya oruca bir bid’at girebileceği gibi, Allah’ın emirlerinden biri olan tesettüre de ondan olmayan girebilir. Mü’minin böyle bir durumdaki yöntemi, aslı bulup, asla göre olanı yapmak olacaktır.</p>
			<p class="normalnesil">Bu anlam üzerinden bakıldığında şunu söyleyebiliriz:</p>
			<p class="normalnesil">Müslümanlar’ın caddelerinde işgal askerlerinin dolaşması, imanımız açısından bakıldığında neyi yansıtıyorsa bu ümmete ait olmayan kıyafetlerle sokaklarımızda bu ümmetin kadınlarının dolaşıyor olması da aynı şeydir. Neticede iki sonuç da şeytanın planlayıp bizi planına esir ettiği projelerindendir. Tesettürün modanın ilgi alanına girmesini, Müslüman kadınlara daha güzel görünecekleri giyimlerin tasarlanmasını ise şeytanın projesinde eski olduğu kadar ısrarcı olduğunun tekidi olarak görebiliriz. Bu da, önümüzdeki tesettür konusunu bir cihat alanı olarak görmekteki haklılığı ispat eder. </p>
			<p class="normalnesil5mmbefore"><span class="idebold">Tesettür Cihat Düzeyine Yükselmiştir</span></p>
			<p class="normalnesil">Müslüman kadınların tesettürü, tesettürlerinin kendi aralarındaki bir konu olarak anlaşıldığı zamanda fıkıh konularından biri idi. Nasıldır, ne kadarı caizdir, ne kadarı mekruhtur denebilirdi. Nitekim öyle olmuştur da. Müslüman kadınlar, bedenlerini örtecek kıyafetleri fıkıhtan önce yöresel örflerinden almışlardır. Zaten örfleri de fıkıh ilkeleri ile ters düşmeyen bir düzeyde seyrediyordu, tartışılacak mesele yoktu. Mağrip ülkelerindeki Müslüman kadınların tesettür olan kıyafetleri ile Anadolu’daki Müslüman kadınların tesettür olan kıyafetleri arasında gözle görülebilir bir fark vardı ama her iki kıyafet de fıkıh açısından olabilir nitelikteydi. Fıkıh ilkeleri açısından ‘şu kıyafet’ diye bir şart yoktur bilakis ‘şu kıyafet’ diye getirilmiş genel ilkeler şeklinde olan bir kıyafet vardır. Hatta Anadolu kadınının tesettür olarak kullandığı kıyafetin bile yöreden yöreye değişkenlik gösterdiği olmuştur. Bunun da bir sakıncası yoktu.</p>
			<p class="normalnesil">Bugün gelinen noktada ise Müslüman kadının tesettürü, Müslüman kadına şekil vermek isteyenler tarafından yönlendirilmek istenmektedir. Bu yönlendirme, tesettürün asıl maksadı olan kadını mahremi olmayan erkeklerin gözünden korumaktan alıp kadını ‘güzel görünme’ uçurumuna taşımıştır. Müslüman kadın da güzel görünmelidir, tesettür itici olmamalıdır gibi iddialar kimi zamanlar İslam’ı kadının üzerinden hoş gösterme evhamına gerekçe bile yapılmıştır. Artık dün, Yahudi firması diyerek malını boykot ettiğimiz firmalar, bugün kadınlarımın tesettürde kullanacağı başörtüsünü imal edebilmektedirler. Tesettür, Avrupa menşeli moda merkezlerinin de ilgisini çeker olmuştur.</p>
			<p class="normalnesil">Yetişen genç kızlarımızın, durdurulamaz bir düzeyde hızla yayılan sosyal iletişim imkânlarının, farklı kültürden ve ailelerden kızların bir araya gelme ortamları sayesinde daha güzel görünme ama dinden de kopmama özentisi, başımıza ‘tesettüre bürünmüş bir felaket’ getirmiştir. Bunu en bariz şekilde, Müslümanlar’ın işlettiği özel okullarda izleyebiliriz. Ekonomik durumları iyi olan ailelerin çocuklarının bulunduğu o okullarda çocuklar birbirlerinin yeni elbiselerini, takılarını ve süslerini teşhir etmektedirler. Bunun sonucu da istenmeyen bir eğitim olarak tesettürlü etkilenmişlerin ortaya çıkması olmuştur.</p>
			<p class="normalnesil">Bu gelişmeyi, tesettürün dışarıdan ve içerinden baskı altında olması şeklinde yorumlayabiliriz. Maraş’ta başörtüsüne saldıran Fransızlar’a karşı ayağa kalkan neslin imtihanı geçmiştir. Artık bugün kimsenin, kimsenin başörtüsüne saldırmadığı ama başın neden örtüldüğünün bilinmediği bir zamana gelinmiştir.</p>
			<p class="normalnesil">Tesettürün geldiği durum için açık bir dille, ‘bu durum cihat durumudur’ dememizde bir sakınca yoktur. Cihat, Allah’ın hükümlerinin kâfire ve nefse karşı müdafaa edilmesi ise tesettür, bulunduğu durumda kâfirin tuzaklarına ve nefsimizin hırçınlıklarına karşı müdafaa edilecek bir konumda bulunmaktadır. Bunun adı da cihattır. Tam anlamıyla tesettür bir cihat meselesidir. Tesettürlü hanımlarımız da mücahidelerdirler. Tesettürü, Filistin’de olmasalar bile bir Kudüs davası olarak görebilirler. Kendileri de Allah’ın hükümlerinden birinin sancaklaştığı bir alanın savaşını yapmaktadırlar. Bu bir mübalağa değildir. Tesettürün geleceği açısından yapılacak küçük bir inceleme böyle bir sonuca ulaştıracaktır hepimizi.</p>
			<p class="normalnesil5mmbefore"><span class="idebold">Hayâ İlkesinden Bakılınca</span></p>
			<p class="normalnesil">Müslüman kadının tesettür etrafında kazandıkları ve kaybettikleri listesinde nelerin bulunduğu düşünüldüğünde genellikle konuya zina eksenli bir pencereden bakılmaktadır. Bu da ailelerin, tesettür üzerinde hassasiyet taşıması gereken velilerin, Allah katında mesuliyet taşıyanların ‘zinaya düşmedikçe’ rahat kalma sonucunu doğuruyor. Tesettürden taviz verildikçe karşımıza çıkan ilk sorunun ‘zina’ olmaması, rahat etme, endişeye gerek görmeme şeklinde tezahür etmektedir. Burada, asla unutulmaması gereken acı bir hakikat vardır: Zina en büyük suçlardan biri olarak kolay kolay ‘zina’ ile başlamaz. Bir işlenmiş zina, zeminini aslında zina olmayan işler üzerine kurmaktadır. Artık İblis, insanlara direk zina etmelerini telkin etmeyecek kadar pratiktir. Zemini ve şartları oluşturulmuş bir zina tuzağı daha pratiktir onun için. Konuyu bu açıdan ele almamız, bunca felaketten sonra şart olmuştur. Eğer kendimize kast etmişliğimiz yoksa hakikat budur; zina geliyorum der ama çat kapı gelmeyebilir.</p>
			<p class="normalnesil">Bir başka çizgi ise şudur:</p>
			<p class="normalnesil">Bizim iman esaslarımızı belirleyen Kur’an ayetleri ve hadisler arasında hayâ duygusunu imandan gösteren işaretler vardır. ‘Hayâ imandandır’ (Buharî, 24; Müslim,36) sözü atasözü değildir. Bilakis hayâsız imanın olmayacağını tenkit eden naslardan biridir bu söz. Mümin insan, erkek veya kadın hayâsız kalamaz; hayâsızlığa rağmen iman iddiasında bulunmasının anlamı olmaz.</p>
			<p class="normalnesil">Tesettürsüzlüğün veya tahrif edilip kimliği yıpratılmış tesettürün ne kadar hayâ barındırabileceği merak konusudur. Elbette anne babasını bile zevkleri karşısında yok sayabilecek bir idrak sahibinin hangi hayâyı, hayâ olarak konuşabileceğini merak etmiyor değiliz. Günümüz neslinin ahlak ve hayâ dediği şeyin önceki nesillerin ahlak ve hayâ anlayışından tamamen farklı olduğunu görerek yazıyor ve konuşuyoruz. Dünkü hayâ ve ahlak bugünün hayâ edilecek şeyi olarak ortaya çıkmıştır ne yazık ki! Elimizde herkesin ortak kabulü olabilecek tek dayanak Kur’an ve Sünnet vardır. Bu iki kaynağın ayıbını ayıp, hayâsını da hayâ olarak görmeye mecburuz. Kişiye göre hayâ menüsü oluşturmayacağımıza göre tek gerçek budur. Başkalarının ahlak ve medeniyetlerini de bize göre var bile kabul edemeyiz zaten. </p>
			<p class="normalnesil5mmbefore"><span class="idebold">Dert Ortaktır</span></p>
			<p class="normalnesil">Meselenin bir KADINLARA MAHSUS MESELE olarak görülmesi de yanlıştır. Müslüman kadının tesettürü meselesi bir kültür konusu olmadığına, Allah’ın emirlerinden bir emir olduğuna göre tesettür, kadının üzerinde ama erkeği de en az kadın kadar ilgilendiren ve erkeğin de mesuliyet alanına giren bir mesele olarak bilinmelidir. Bu bilinç bizi, kendi kızımız olmasa bile Müslüman bir kızın üzerinde sorun olarak yansıdığı sürece onu kendi sorunumuz, mesuliyetini taşıdığımız bir mesele olarak görmeye mecburuz. </p>
			<p class="normalnesil">Resûlullah sallallahu aleyhi ve sellem efendimiz hayâyı, ‘İslam’ın karakteri’ (İbni Mace, 4181) olarak gösteriyor. Tesettürdeki yıpranma bizim doğurmadığımız bir bayan üzerinde bile ortaya çıkmış olsa neticede ümmet olarak yıpranan bizim kişiliğimiz olacağından uykularımızın bölünmesine neden olacak bir durum olacaktır bizim için. </p>
			<p class="normalnesil">Müslüman bir kızın erkek kıyafeti olarak bilinen pantolonla evi dışındaki bir yerde gezebilmesi caiz midir değilmidirden önce, o kızımızın, erkek açısından erkekler arasında görülmesinde sakınca olmayacak organların şekillenmesinden hayâ edemeyişini incelemek gerekir. Evet, Kur’an ve hadislerde kadınların pantolon giymesine yönelik bir not yoktur ama hayâyı din olarak gösteren nasları ne yapacağız? ‘Bana göre hayâsızlık değil!’ tarzında bir savunma ne kadar inandırıcıdır? </p>
			<p class="normalnesil5mmbefore"><span class="idebold">Geriye Bakarken İleri Yürümek</span></p>
			<p class="normalnesil">Kadınlarımızın tesettürü konusunda tarih yazmak isteyenlerin, peçelerin yırtıldığı dönemle başlamaları beklenir. Doğal olmayan durum, Müslüman kadının Trabzon caddelerinde peçesi ile dolaşamıyor olması idi. Nitekim kalbinde az veya çok iman bulunan her mü’min, peçesi yırtılan kadınla beraber kalbinin de parçalandığını hissetmiştir. Kaldırılan her peçe, açılan her çarşaf Müslümanlar’ın kimini evlerine hapsetti. Kimini ticaret alanından el etek çekmeye sevk etti. Kimi ağladı kimi de ne olduğunu anlayamadan bu âlemden kalbi mahzun olarak göçtü gitti. Neticede Müslümanlar, ağır bir mevsim şartı geçirmekte olduklarını anladılar. Yıllarca Müslümanlar, çocuklarının okuryazar olmadan büyümelerine bile tahammül ettiler bu mevsim şartlarından ötürü.</p>
			<p class="normalnesil">Siyasetten ticarete kadar pek çok alanda Müslümanlar için hayat bu sıkıntılara katlanarak yaşanabilir olmuştu. Bunun adına mücadele dendi, cihat dendi, sabır dendi, başa geleni çekmek dendi ve o süreç kabullenildi. Âliminden esnafına kadar her Müslüman bu süreçte üzerine düşeni yapma gayreti içinde oldu. Tarih yazılırken, böyle bir süreçte yıkılanlarla, dik durabilenlerin örneklerini de yazacaktır elbette.</p>
			<p class="normalnesil">Biz bu tarihle zihnimizi ve gündemimizi meşgul ederken, bugün geldiğimiz noktada ne kadar mesafe kat ettiğimizi değerlendirmeyi geciktirmiş bulunuyoruz. Tesettür arıyorduk, ‘kızlarımız açılmasın’ diyorduk, öyle de oldu. Tarih, üzerinden asır geçmeden yön değiştirdi. Tesettür, devlet eliyle men edilmez oldu. Tesettür üzerinden sanayi bile gelişti. Tesettür markaları bile oluştu.</p>
			<p class="normalnesil">Geldiğimiz nokta, tesettürün yasaklığı noktası değildir artık. Müslümanlar olarak, ‘kim engelliyor tesettürümüzü?’ diyebileceğimiz bir ortam yoktur. Müslüman kadının önündeki örtünme manileri kalkmıştır. Doğurup büyüttüğümüz kızlarımızı, nasıl giydireceğiz diye bir endişemiz yoktur; ne fakirlik ne de kanun engeli yoktur. Buna rağmen bir tesettür endişesi kaplamıştır bizi bu dönemde. İlerledik ve ilerlemeye devam ediyoruz derken, ayaklarımızın yönü ile yola bakan gözlerimizin yönü farklılık göstermektedir.</p>
			<p class="normalnesil">İslam ilerledi, yasaklar geriledi, ekonomimiz gelişti, imkânlarımız çoğaldı. Biz ise bir tesettür sıkıntısının etkisi altında eziliyoruz. Maalesef biz, çıplaklıkla mücadele ederken şeytan içimizden bir ‘giyinmiş çıplak’ kadro ihdas etmiştir. Bundan böyle tesettür üzerinden yürütülecek mücadelede iki başlık altında mücadele etmeye mecbur kalacağız. Bir başlığımız şeytanın, kadınların çıplak olmalarını engelleme mücadelesi olacaktır. Diğer başlığımız da, üzerine rengârenk kumaş ürünü koyduğu hâlde tesettür mantığı açısından çıplak gibi kalmış mantıkla mücadele olacaktır.</p>
			<p class="normalnesil5mmbefore"><span class="idebold">Sporun Gücü</span></p>
			<p class="normalnesil">Kızlarımızın okullarda ve toplu merkezlerde spor yapmalarının doğurduğu sonuçlardan biri olarak da çıplaklığı görebiliyoruz. Spor yapmakla sportif görünmek arasındaki fark yok sayılınca spor da giyinmiş çıplaklar üretti. Ya da kalbinde açılmaya meyil bulunanlar için spor iyi bir gerekçe oldu. Okullardaki beden eğitimi derslerinin bedenleri eğitmeden zihinleri meylettirdiği bir durum oluşmuştur.</p>
			<p class="normalnesil">Üç Neden</p>
			<p class="normalnesil">Mevcut durum üç nedene bağlanabilir:</p>
			<p class="normalnesil"><span class="idebold">a- </span><span class="ideitalik">Ortada bir iman erimesi vardır.</span> Elbette imansızlık iddia edemeyiz ancak tam anlamıyla bir iman erimesinden söz etmemizde sakınca olmayacaktır. Tesettürü kadının bireysel hakkı gibi gören anlayış, Allah Teâlâ’nın emirlerini keyiflere göre alma veya almama hakkının etrafında dönen bir fitneye tutulmuştur. Bir asra yakın zamandan beri de tesettürü, ‘Müslüman kadının örtünme hakkı’ olarak savunmuş bulunuyoruz. Hâlbuki Müslüman için böyle bir haktan önce, Allah’ın emrine itaat etme söz konusudur. Tesettür, Müslüman kadının namazı veya orucu gibidir; kulların namaz ve orucu ne kadar hak olarak görme hakkı varsa tesettürü de o kadar hak olarak görme hakları olabilir. Mesele iman etmek veya etmemek olarak konuşulduğunda nedense ilk akla gelen Ebu Cehil’in putları ve Peygamber aleyhisselama başkaldırışı olmaktadır. Sanki iman, sadece putları kaldırmayı emretmektedir! Evet, iman putları kaldırmayı emretmektedir ama şeytanın gözümüzde putlaştırdığı yaşam tarzları da bir put olarak görülmelidir. Zevke göre giyinme ve dilediğini yeme meyli de bir puttur. O put da kırılmalıdır ki, iman gerçek bir iman olabilsin.</p>
			<p class="normalnesil">Gerek çıplaklık anlamındaki tesettürsüzlük ve gerek ‘giyinmiş ama çıplak’ anlamındaki tesettürsüzlük neticede nefisleri putlaştırmanın sonucudur. Yine ortada bir put vardır. Bu putun adının Lat veya Menat olması ile Moda ya da Zevk olması sonucu değiştirmeyecektir. Put puttur. Allah’ın gazabını celp ettikten sonra ona bizim ‘İslamî Tesettür’ adını vermemiz de kurtarıcı olamaz. Allah Teâlâ’nın açık âyetlerini, Peygamber aleyhisselamın açık hadislerini nereye kaldıracağız ki, âyete ve hadise rağmen yaptığımız, giydiğimiz ve yediğimiz imanımıza zarar vermiş olmasın? İman, apaçık bir teslimiyettir. Bu teslimiyet, kurban keserken veya Kur’an okurken nasılsa giyim kuşamda da öyledir. Ortada bir tesettür sorunu varsa kesinlikle imanda ham kalmış bölüm de vardır.</p>
			<p class="normalnesil"><span class="idebold">b-</span><span class="ideitalik"> Erkeklerin önderliği gerilemiştir</span>. Kur’an’ımız, erkeklerin kadınların yöneticisi olacaklarını beyan etmiştir. Nisa suresinin otuz dördüncü âyetinin bu emri gayet açıktır. Erkeklerin bu önderliği, onların kendileri kadar kadınlarının da Allah’ın emirlerine itaat etmeleri veya etmemelerinden mesul olmalarını gerektirmektedir. Eşlerin veya kız çocuklarının nasıl olduklarını, onların zevklerine terk etmekle erkekler, sorumluluk alanlarını daraltmış olmazlar. Bilakis sorumlulukları altındaki bir işte vebal altında kalırlar. Hürriyet kavramının, Allah’ın emirlerini de ihtiva edecek şekilde anlaşılmasına eşlerin ve babaların onay vermeleri kabul edilebilir mi? Gelinen seviyedeki söz geçirememe, yılların birikiminin sonucu olmuştur. Ortada bir söz geçirememe vardır ama sözün geçtiği zamanlardaki ihmallerin sonucu olarak gelinen bu noktada bir masumiyet iddiası inandırıcı olmayacaktır. Erkekler, Allah Teâlâ’nın onlara verdiği ‘kavvame’ hakkını, akşam eve geldiklerinde yemeklerinin hazır olması şeklinde anlamışlarsa kesinlikle Kur’an’ın bir emri anlaşılmamış demektir. Sorumlu olmakla birisinin enerjisini kullanma yetkisine sahip olmak arasında ne fark varsa bu da o farktır.</p>
			<p class="normalnesil">Çorbasının tuzunu az veya çok bulunca erkekliği aklına gelenlerin, parasına dokunan harcamalarda israfın haram olduğunu hatırlayanların, nesillerin israf edilişini göz göre göre oluşturmaları bir vebal değil midir?</p>
			<p class="normalnesil"><span class="idebold">c-</span><span class="ideitalik"> Bir cahillik ortamı vardır</span>. İman açısından bakıldığında nasıl iman, dar bir kalıp içinde tutuluyorsa amelî konularda da farz ilimler dar bir kalıp içinde tutulmuştur. Çocuklara ibadet öğretilirken tesettür, namazın şartlarından biri olarak öğretilmiştir. Esasen tesettür, namazın şartı olmaktan önce hür bir Müslüman olmanın şartlarındandır. Tesettürün yan konulardan biri durumuna gelmesi ile namaz kılarken örtünme, dinî toplantılara giderken bir başörtüsü örtünme pratiği gelmiştir. Kökten yanlış olan bu anlayışın yerine, tesettürü Müslümanlığın gereklerinden biri olarak kabullenme gerçeği gelmelidir. Tesettürü sahiplenmek dini sahiplenmek olduğu gibi, tesettürden verilen her taviz de dinden verilmiş bir taviz olarak anlaşılmalıdır.</p>
			<p class="normalnesil">Nasıl namaz konusunda bir fazlalık veya farklılık/eksiklik kabul edilemiyorsa, tesettür konusunda da bir fazlalık/eksiklik ya da bizden olmayan farklılık kabul edilemiyor olmalıdır. Bu mantığı sahiplenemezsek, sabah namazını üç rekât kılan birinin yaptığına ucubelik izafe ederken, Peygamber aleyhisselamın ‘giyinmiş çıplak’ dediğine tesettürlü deriz ki, bu yakıştırmanın kendisi bir ucube olur.</p>
			<p class="normalnesil">Tesettür, Müslüman kadını ve kızı gözlerden korumak için iken, bizim elimizdeki tesettür Müslüman kızı daha cazip hâle getirme sonucu doğurur. Bunun kesin adı garipliktir.</p>
			<p class="normalnesil5mmbefore"><span class="idebold">Nedenlerin Sonuçları</span></p>
			<p class="normalnesil">Tesettürün geldiği noktanın, kadınlarımızı Allah’ın emirlerini zevklerine ve çevrelerine göre şekillendirme sonucu getirdiği tartışılamaz. Asıl olan tesettürlü olmak iken mevcut durum, tesettüre rağmen güzel ve çekici olmak olmuştur. Bu da dinin emirlerinden birinin zevklere göre kullanılması demektir. Aynı iş namaza göre yapılsa idi ne diyecektik? Mesela, ‘spor fonksiyonu da olan namaz’ gibi bir gelişmeye nasıl bakardık? Namaz ve sporu birleştirmeyi henüz mantığımız kabul etmiyor ama tesettür ve cazibeyi kabul etti. Namazın yarını da görülmeye başlamıştır. Kimse şaşmasın, uzak ihtimal görmesin; namaz ve spor hiç de birbirinden uzak şeyler değildir.</p>
			<p class="normalnesil">Tesettürün, bize ve bizim ölçülerimize ait olmaktan kayması ile beraber ortaya çıkan sonuçlardan biri de, kadınlarda ve erkeklerde hayânın azalmasıdır. Hayânın azaldığı yerde de ilk darbeyi iman görür. Hayânın erimesiyle beraber, aile için ölçüsüzlükler yaygınlaşmaktadır. Haramlara karşı en azından bir çekingenlik düzeyi bile kaybolmaktadır. Tesettürün, bizim ölçülerimizin dışına taşması ile beraber yayılan hayâsızlık, diğer büyük haramlara yol açmıştır. Zina ve zinaya davetiye olan işlerin durdurulamaz bir süratle yayılma nedeni budur. Hayâsızlık, zinanın ve onun gibi işlerin bataklığı durumundadır.</p>
			<p class="normalnesil">Kadınlar arasında bir tür yarış başlamıştır. Sporcuların, birbiri ile yarıştığı gibi Müslüman kadınlar da yeni ‘giyinmiş çıplak tesettürü’ kültürünü yarış konusu hâline getirmişlerdir. Bilhassa genç kızlar, birbirlerini izlemekte gecikmemişlerdir. Bir asır önce, İstanbul’un zengin kesimlerinde oturan kadınlar izlenirken bu zamanda zenginlerin kızlarının okuduğu ve sahibi Müslümanlar olan özel okullardaki zengin çocuğu kızlar, Anadolu’dan gelmiş kızların Parislisi durumuna gelmişlerdir. Bu kör taklit, yabancıyı taklitten daha kolay ve daha yaygın bir taklit illetini başımıza musallat etmiştir. Artık, düğünler içkili çalgılı olduğu için değil, Müslümanlar’ın kızlarının kızlarımıza tesir edeceği için gidilemez duruma gelmiştir. Bu durumun şeytanın bir zaferi olduğu nasıl inkâr edilebilir? Kalplerden takvayı silen bu selin nerede duracağı da belli değildir. Nasıl olsa sahibi Müslüman olan her mağazanın sattığı kıyafet tesettür kabul edilmektedir! Küfür ehline benzemek olmuş önemli mi? Kızlarımızın şeytana karşı dirençleri kırılmış tehlike mi? Mukaddesliği dillere destan annelik, hayatın temeli kadınlık/eşlik çökmüş risk mi?</p>
			<p class="normalnesil">Bugün gelinen noktada, gözlerden kaçan bir husus daha vardır: Biz tesettürü konuşurken, kadınların erkeklerden korunması başlığını yoğun olarak kullanıyoruz. Elbette tesettürün öncelikli maksadı, kadınların erkeklerin gözlerinden korunmasıdır. Mevcut durumda ise kadının kadına karşı avretinin de yok sayıldığını görüyoruz. Kadının, kadının önündeki avreti de Allah’ın korunmasını emrettiği şeylerdendir. ‘Kadının kadına karşı avreti’ ne kadar gündemimizdir, böyle bir fıkhı ne kadar biliyoruz, yaygın tesettür anlayışı bunu ne kadar sağlıyor; bilmem bunu düşünmeye fırsatımız olur mu?</p>
			<p class="normalnesil5mmbefore"><span class="idebold">Kim?</span></p>
			<p class="normalnesil">Mevcut gidişatı kim durduracak, kim engel olacak?</p>
			<p class="normalnesil">Resûlullah sallallahu aleyhi ve sellemin emrini iyi biliyoruz:</p>
			<p class="normalnesil">‘Sizden kim bir münker/kötülük görürse onu eliyle değiştirsin. Ona gücü yetmezse diliyle değiştirsin. Ona da gücü yetmezse kalbi ile tepki göstersin. Bu ise imanın en zayıf hâlidir.’ Müslim, 49</p>
			<p class="normalnesil">Ortada, Allah’ın münker olarak gördüğü bir durum vardır. Bu da bizim gözümüzün önündedir. Sokağımızda, okulumuzda, çarşımızda hatta evimizin göbeğindedir. Biz ise Allah’a imanın gereklerini biliyoruz. İmanımızın gereklerinden biri de gözümüze değen münkeri değiştirmektir. Elimiz, dilimiz veya kalbimiz!</p>
			<p class="normalnesil">Ve bu değiştireceğimiz münker de bizim uzağımızdakilerin sorunu değildir; ya kızımız ya da bizden birinin kızının sorunudur.</p>
		</div>
	</body>
</html>