<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-17</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-17" lang="tr-TR" xml:lang="tr-TR">
		<div>
			<h1 class="baslik" id="_idParaDest-13">Ne Beklenir Kadından?</h1>
			<p class="normalnesil">Erkeklerin kadınlardan ne beklediklerini merak etmemiz gerekmez. Erkek de kadın gibi bir kuldur. Kul, kuldan bir şey bekleyemez. Beklerse o, muhakkak bekleyenin menfaatini yansıtacaktır. Erkeğin beklentisi, erkeğe hizmet eden kadındır. Kadının beklentisi de, kadına hizmet eden erkek olur büyük oranda. İkisi de kul olduğuna göre, erkek de kadın da, kulluğunu yerine getirmekle sınırlı bir anlayışa sahip olmalıdır ki, kulların birbirleri üzerinden beklenti seviyesini aşmış olalım. Erkek kadını koruyup kollarken, Allah’ın emri gereği bunu yapmalıdır. Kadın da erkeğinin gönlünü hoş tutarken, nikâh akdi ile bağlandığı bir insanın ekmeğini yemekten kaynaklanan zorunluluğun sonucu olan itaati yapmamalıdır. Bu, kadın adına bir kayıptır. Erkeğinin gönlünü hoş tutarken, onu ve erkeğini yaratan Allah’tan karşılığını bulacağı bir iş yaptığına iman etmelidir. Böyle bir iş, ibadet düzeyinde görülebilecek iştir. Böyle bir kadın için ‘mücahide’ vasfını kullanmakta tereddüt etmeyiz.</p>
			<p class="normalnesil">Böylece kadından beklenenin, Allah Teâlâ’nın kulları için kurduğu düzenin içindeki rolünü oynamak olduğunu belirlemiş oluruz. Bu rol çocuk doğurmak, erkeğin gönlünü hoş etmek, çamaşır yıkamak, yemek yapmak şeklinde tezahür eden işlerden oluşmuş olsa bile kulluk kavramı ile anlatılabilecek işlerden oluşur. Bu sayede kadının, bedenini örttüğü kıyafeti, bizim dilimizde ‘tesettür, giyinme, kıyafet’ gibi kelimelerle anlatılır olsa da, Allah’ın dininde kendi çapında bir cihat olarak kabul edilen işler şeklinde kaydedilir.</p>
			<p class="normalnesil">Kadın, erkeğinin beklentilerini cevaplarken takındığı tavır hiçbir zaman, Rabbinin ona emirlerini yerine getirirken ortaya koyduğu kimliğinin aynısı olmayabilir. Bu tavır farkı, kadın için de ondan beklentisi olan erkek için de daha kazançlı olma durumudur. Kadın adına ‘özel cihat’ olarak çizdiğimiz çizgi bu çizgidir.</p>
			<p class="normalnesil">Bugünkü kadının, onca gelişen hak hukukuna rağmen bu noktayı yakalamakta zorlanması üzücüdür. Müslüman kadının, kendisini bir erkek/kadın savaşının içinde bulması, tam anlamıyla bir enerji ve kimlik israfıdır. Kadından beklenenlerle, kadının yoğrulup kaybolduğu dünyası tamamen farklıdır. Bebeklik günlerinden itibaren yetiştirilirken başlayan bu yanlış yönlendirme elbette, kadının fıtratında var olan meyilleri desteklemektedir. Zaten var olan meyillerin üzerine, önceki kadın enerjisini israf eden uygulamalar eklenince karşımıza böyle bir tablo çıkmış oluyor.</p>
			<p class="normalnesil">Kadının tesettürü nasıl olmalı, şu kıyafet mi yoksa bu kıyafet mi daha dine uygun olurdan önce kadından asıl beklenenin ne olduğunu anlamak zorundayız. Kadının Kur’an hafızı olması da çok şey değiştirmiyor. Hafız ama kendisinden mükemmel bir kulluk olan cihat etmesi beklenen kadın olamıyorsa eksiklik giderilememiş demektir. Ayrıntılardan önce kadının aslını, ondan asıl bekleneni kurallaştıralım. Bu noktada ilk başlanması gereken de kadının kompleksini gidermek olmalıdır. Kadını, onun karşı cinsi olan erkeğe göre değerlendirme yerine Allah’a kul olmaya göre değerlendirebilmeliyiz. Allah’a kul olmada başarılı olmak, erkeğin beklentisinin üstünde bile olmaktır.</p>
			<p class="normalnesil5mmbefore"><span class="idebold">Yeni Çizgide İzler</span></p>
			<p class="normalnesil">Kadın adına ortaya konan bu yeni çizgiyi, cihat düzeyine taşıyabilmek için kadın dünyasında yeniden ele alınması gereken şu hususları öne çıkarabiliriz:</p>
			<p class="normalnesil"><span class="idebold">a-</span> Kadın ve sabır kavramını, kadının hamileliğin ağırlığına, erkeğinin çekilmezliğine sabrından alıp kulluk uğruna katlanma düzeyine yükseltmeliyiz. İmtihan için bulunulan bu dünyada, Allah Teâlâ’nın her şeyi bilip yarattığı gerçeğinin tabii sonucu olarak kadın, Rabbinden beklemeli, Rabbi için sabretmelidir. Onun sabrı, bir çaresizlik sonucu bekleme değil ödülü hak etme şartı olarak bekleme sabrı olmalıdır. Bu çizgideki sabır da, kadın dünyasının binlerce yıllık birikiminin etkisinden kurtulmakla başlamalıdır. Kadından kadına aktarılarak taşınan felsefeden kurtulmak, kadın adına hürriyettir. Çünkü kadını esir eden en ağır zincir, kadın dünyasının peşin kanaatleridir. Bu kanaatler, erkeklerin aleyhine oluşturulmuş kimi doğru kimi yanlış var sayımlardan bedensel zafiyetlerin doğurduğu basit tesellilere kadar pek çok alanda kendini gösterir. Sonra da evliliğe ve çocuk doğurup büyütmeye bakış, bu asrın maddeci bakışından arındırılıp cennetlerde aslı yaşanacak olan evlilikler seviyesine yükseltilmelidir. Çocuğuna sarılırken bir anne, doğurduğu yavrusuna sarılma sıradanlığından cennetine sebep olacak umuduna sarılma yüksekliğine terfi etmelidir. Biz bunun adına, kuldan beklemek yerine kulu yaratandan bekleme, kula veya kendine sığınma yerine her şeyin yaratıcısına sığınma diyebiliriz.</p>
			<p class="normalnesil"><span class="idebold">b-</span> Kadın ve zaman ayarları yeniden yapılmalıdır. Eşine hizmeti, bebeğine bağlılığı, ev işlerinin yoğunluğu veya başka bir neden kadının, sayılı saatlerini hesabını veremeyeceği şekilde israf nedeni yapmamalıdır. Kadın, kadınla bir araya gelince birbirlerinin işini biraz daha hafifletiyor olmaları gerektiği hâlde bilinen tam aksidir. Kadının hayatını, değersiz sözler ve anlamsız işler etrafında helak eden tutum hiç şüphesiz bir eğitim sorunudur. Kadına hayatın asıl maksadını yanlış anlatma hatasının sonucudur bu. Kadın, mücevherlerinden çok dakikalarını hesaplayabildiği zaman önemli bir mesafeyi kat etmiş olacaktır Allah’ın izni ile. Müslüman kadınlar, çocuklarının üzerindeki titizliklerini vakit üzerinde gösterebilirlerse, kadınlar arasından Ebu Hanifeler, Selahaddinler çok rahatlıkla çıkacaktır. Zaten kadın, eylem olarak cihadın ortasındadır.</p>
			<p class="normalnesil"><span class="idebold">c- </span>Kadın, insan üzerinden hakkı tanıma ve öğrenmeyi bırakmalıdır. Hakkı insana ölçme yerine insanı hakka ölçmesi kadının da kurtuluşudur, kadının elinden kurtuluş bekleyen toplumun da. Din adına veya siyasi bir maksat etrafında ortaya çıkan şahsiyetlerin alt yapısını kadın kitlelerinin oluşturduğuna dikkat edilirse ne demek istendiği daha iyi anlaşılacaktır. Her hâlde, siyaset ve ekonomi başta olmak üzere pek çok alanda kadın üzerinden planların yapılması, kadına ayarlı bir dünyada yaşıyor olmamız bu mantığa dayanmaktadır. Kadın, duygusal olabilir. Bu tabii bir neticedir. Tabii olmayan, o duygusallığın kontrol dışı tutulmasıdır.</p>
			<p class="normalnesil">Sorunumuz kadının eğlenmesi, neşelenmesi, dostları ile bir arada olması üzerine kurulu değildir. Bunlar olsun, olması da gereklidir. Kadın mesela düğününde neşelensin, güzel giyinsin, eşine karşı nazlansın, ziynet eşyası kullansın, eşinden özel ev istesin. Bunların hiçbiri tek başına veya tamamı bir arada kadın adına ayıp ya da günah değildir. Kadının bütün gayesi ve yegâne gündemi bunlardan oluştuğu zaman, meleklerle arasındaki mesafeyi büyütmektedir.</p>
			<p class="normalnesil">Bunlar cihada mani değil, kadının mücahide olmasına engel değildir. Bunların varlığına, kadının kadınımsı kimliğine rağmen kadın, mücahidedir.</p>
		</div>
	</body>
</html>