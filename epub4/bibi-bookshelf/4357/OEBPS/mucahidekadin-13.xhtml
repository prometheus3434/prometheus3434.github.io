<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>mucahidekadin-13</title>
		<link href="css/emre.css" rel="stylesheet" type="text/css"/>
	</head>
	<body id="mucahidekadin-13" lang="tr-TR" xml:lang="tr-TR">
		<div>
			<h1 class="baslik" id="_idParaDest-9"><span class="idebold">yedinci <br/>söz</span></h1>
			<p class="normalnesil">Bugün, ümmetimizin yarısını oluşturan kadın neslinin Allah’ın adını yüceltmede erkek mü’minlerden daha az sorumluluk taşıdıklarını kimse iddia edemez. İman aynı, ibadet aynı, cennet aynı, cehennem aynı ve izleyen melekler de aynı melekler ise bu dinin yükü erkek kadar kadına da yüklüdür. Evet, kadının faaliyeti ile erkeğin faaliyeti yer yer aynı değildir. Birinin üzerinde farz olan diğerinin üzerinde nafile olabilir ama sorumluluğun genel adı aynıdır. Kadın da cihat etmek zorundadır. Kadın da, diniyle dertlenip uykusuz kalmak zorundadır. Kadın, ‘biçki dikişten başkasından anlamaz’ın yerine, ‘kadın da biçki dikişi ile katılabilir cihada’ denmelidir en azından. Kadını, nakışlı dantellerin içine gömenler ona zulmetmektedirler. Kadının anneliğini, cihadın en büyük uygulaması olarak bilemeyenler cahilliklerini ispat etmektedirler. Kadını, cinsel boyutuyla daraltılmış bir idrakin içine gömenler onu israf etmektedirler. Kadın da cihat edecek, kadın da dini için terleyecek. O da uykusuz kalsın, o da yorulsun. O da kazansın. O da şehitler gibi dirilsin. O da gaziler gibi dik dursun. O da mü’min, o da kul.</p>
			<p class="normalnesil">Kadın evinde kalsın kalmasına elbette ama evini cihat kulesi yapsın.</p>
			<p class="normalnesil">Kadın doğursun, pişirsin, diksin, taransın, boyansın ama mücahit muallimesi olarak yaşasın.</p>
			<p class="normalnesil">Kadının, filan zamandaki filan hatası veya onun üzerindeki âyetle hadisle sabit, erkeğe göre eksiklik denebilecek sorunlar onu cihattan, yaptığı ile mücahide olmaktan alıkoyamaz.</p>
			<p class="normalnesil">Cihat, kadının da görevidir; kendi fıtratına uygun olan şekliyle, yapabileceği ile, başarabildiği ile.</p>
			<p class="normalnesil">Doğurduğu çocuğu erkek cihadın esası olan insanken o neden mücahide olmasın!</p>
			<p class="normalnesil">Allah, geçmişi mağfiret buyururken kadın neden hatalarından dolayı bir kenarda yok sayılsın.</p>
			<p class="normalnesil">Büyük iş yapanların küçük hatalarını yok sayıyorsa Allah, doğuran kadını kim cihattan men edebilir.</p>
			<p class="normalnesil">Onu cihattan men etmek, her evimizin bir cihat kalesi olmasını engellemektir.</p>
			<p class="normalnesil">Bu da bile bile bindiğin dalı kesmek değil de nedir?</p>
		</div>
	</body>
</html>