<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx660"></a><a id="a236"></a>Şiir ve Satış </h1>
<p class="p14">21 Nisan &lsquo;Dünya Şiir Günü&rsquo; ilan edilmiş. Bu münasebetle, bir bankanın sponsorluğunda bir &lsquo;Şiir Gecesi&rsquo; düzenlendiğini öğrendim. Gazeteler, &lsquo;Şiir Gecesi&rsquo;ne büyük ilgi gösterildiğini, çoğu izleyicinin ayakta kaldığını yazdılar. Şairler çok mutlu: Şiire ilgi artıyor demek! </p>
<p class="p14">Sorgulamak gerekiyor: Gerçekten şiire ilgi artıyor mu? Söylenenlere bakılırsa, şiire olan ilginin arttığını, sadece &lsquo;Şiir Gecesi&rsquo;ne katılanların kalabalıklığından değil, başka birtakım göstergelerden de çıkarmak mümkün. Ünlü bir tiyatro oyuncusunun yayımladığı şiir kitabı, tastamam 85 bin satmış! Beyoğlu&rsquo;nda sadece şiir kitapları satan bir kitabevi açılmış! Bazı şairler de tirajlarının &lsquo;standart olarak, son beş yıldır 50 bin&rsquo; olduğunu belirtiyorlar! Eh, bütün bunlara bakarak şiirin Türkiye&rsquo;nin entelektüel gündeminde çoktan hak ettiği yeri aldığı söylenebilir (mi?). </p>
<p class="p14">Önce şunu belirtmeliyim: Kapitalizmin mantığı, üzerine bir fiyat konularak serbest piyasaya arz edilen metalar arasında herhangi bir ayrım gözetmez; gömlek de metadır, şiir kitabı da! Her şeyi niceliklere (kemiyet) irca eder kapitalizm. Nitelikler (keyfiyet) değil, niceliklerdir öne çıkan! Metaların kullanım-değerlerinin prekapitalist toplumdaki hâkimiyetinin yerini, kapitalist toplumda değişim (mübadele) değerinin hâkimiyeti almıştır. Metanın iyisi ya da kötüsüne (niteliklerine) değil, &lsquo;kaç sattığına&rsquo; (niceliğine) bakılmaya başlanır. &lsquo;Çok satmak&rsquo; bir statü olur. Diyalektik burada da yürürlüktedir: Nicelikteki değişiklik, niteliği de değiştirir: &lsquo;Çok satmak&rsquo; bir kerteden sonra, &lsquo;kötü&rsquo;yü &lsquo;iyi&rsquo; yapar! Görece olarak ne kadar &lsquo;çok&rsquo; satıyorsa, o metanın o kadar &lsquo;iyi&rsquo; olduğu düşünülür. Vahim yanılgı! Kapitalist mantığın, niteliği niceliğe irca etmesinin ortaya çıkardığı kavram kargaşasına bundan daha iyi bir örnek gösterilemez. </p>
<p class="p14">Bir meta olarak şiirin (şiir kitabının) dolaşıma girmesinde, hiç şüphe yok, kapitalizmin mantığına eklemlenebilecek canalıcı bir faktör var: Şiirin anlaşılabilir olması! Bu, bizi şiirde &lsquo;anlam&rsquo; problemi üzerinde düşünmeye götürmelidir. Gerçekten de, bana göre elbet, şiirde anlam problemini, iki ayrı kategoride ele almak söz konusudur: &lsquo;Verilmiş&rsquo; anlam ve &lsquo;kazanılmış&rsquo; anlam... Hani, siyasal ya da sosyal haklardan söz ederken, bu hakların Türk toplumuna &lsquo;tepeden inme&rsquo; verilmiş olduğunu, halkımızın söz konusu hakları kazanmak için en küçük bir gayret sarf etmediğini sık sık tekrarlarız ya; &lsquo;anlam&rsquo; problemi de, işte tastamam &lsquo;hak&rsquo;lar problemi gibidir: Bazı şiirlerin anlamı &lsquo;verilmiş&rsquo;tir, - &lsquo;şair acaba ne demek istiyor?&rsquo; sorusunu sordurtmayan şiirlerdir bunlar! Anlam, hazırlop bir biçimde sunulmuştur okura; okurun bu şiirlerdeki anlamı kavrayabilmek için herhangi bir entelektüel donanıma ya da zihinsel bir çaba göstermesine gerek yoktur. Oysa bazı başka şiirler vardır ki, bu şiirler okurdan, anlamının kavranabilmesi için çok ciddi bir cehd sarf edilmesini bekler. Anlam, &lsquo;verilmiş&rsquo; değildir; okur bu cehdi sonucunda şiirin anlamını &lsquo;kazanmak&rsquo; durumundadır. </p>
<p class="p14">Kapitalist mantık &lsquo;fast food&rsquo;lar gibi, &lsquo;fast şiirler&rsquo; üretti. Şiiri okur okumaz anlıyor, anlaşılır anlaşılmaz da tüketiyoruz,&nbsp; - hamburger gibi! Aslında, dolaşıma giren, &lsquo;verilmiş&rsquo; anlamlardır; - &lsquo;kazanılmış&rsquo; anlamlar değil! Gülten Akın&rsquo;ın o güzelim dizelerini anmanın tam sırası: &lsquo;<span class="t18">Ah, kimselerin vakti yok / Durup ince </span><span class="t18">ş</span><span class="t18">eyleri anlamaya...</span>&rsquo; </p>
<p class="p14">Kanserden ölen Nobel Ödüllü Meksikalı büyük şair ve denemeci Octavio Paz, dilimizde <span class="t18">Öteki Ses</span><a id="a237"></a><a href="notes.html#a520"><span class="t19">{108}</span></a> adıyla yayımlanan o benzersiz kitabında şu soruyu soruyordu: &quot;Şiir üzerine her düşünme şu soru ile başlamalı ya da bitmelidir: Kaç kişi şiir kitabı okur ve bunlar kimlerdir?&quot; Paz bu soruyu yanıtlarken şunu da eklemeyi ihmal etmez: &quot;Ancak ister az ister çok olsun, şiir okuyucularının bir toplumun çoğunluğunu oluşturması hiçbir zaman mümkün olmamıştır.&quot; </p>
<p class="p14">Anlam&rsquo;ın &lsquo;verilmiş&rsquo; olduğu şiirleri içeren kitapların, ilk yayımlandıklarında &lsquo;çoksatar&rsquo; olabildikleri doğrudur; ama sonra unutuldukları da! Buna karşılık, anlamı &lsquo;kazanılmak&rsquo; durumunda olan şiirlerse, başlangıçta, hemen hemen hiç satmamışlardır. Octavio Paz&rsquo;ın verdiği istatistiksel verilerden yararlanarak söylersek, Lawrence Ferlinghetti&rsquo;nin <span class="t18">A Coney Island of Mind</span><a id="a238"></a><a href="notes.html#a523"><span class="t19">{109}</span></a> adlı şiir kitabı, tam bir milyon nüsha satmıştır. Rimbaud ise 1873 yılında, 20. yüzyıl şiirinin üstünde çok büyük etkisi bulunan bir metin olan <span class="t18">Une Saison en Enfer</span>&rsquo;in (Cehennemde Bir Mevsim) ilk basımının masraflarını kendi karşılamıştır: &quot;Rimbaud kendisi için 6 tane aldı. Gerisi de, 1901&rsquo;de bir kitapsever tarafından kurtarılmasaydı, basımevinin deposunda kaybolacaktı.&quot; </p>
<p class="p14">20. yüzyılın en büyük yazarlarından biri olan Jorge Louis Borges, George Steiner&rsquo;in <span class="t18">Extraterritorial</span>&rsquo;de aktardığına göre, 1932&rsquo;de yayımlanan bir kitabının &lsquo;topu topu 37 tane satılabilmiş olması&rsquo;ndan şikâyet etmek şöyle dursun, tam tersine, sevinmiş gibidir. &quot;Bu kitapları satın alan insanlar gerçekti,&quot; demiş Borges, &quot;her birinin bir yüzü, bir ailesi vardır, oturduğu sokağı vardır.&quot; Peki; ama 37 tane değil de, mesela, 2 bin satsaydı ne olurdu? &quot;Sanki hiç satılmamış gibi olurdu,&quot; diyor Borges, &quot;2 bin çok büyük bir rakam, hayal gücünün kavrayabileceğinden çok daha büyük... Mesela, 17 tane satabilirdi, hatta belki, en iyisi 7 tane...&quot; </p>
<p class="p14">Şair Juan Ramon Jimenez &quot;Kime yazıyorsunuz?&quot; sorusunu, &quot;Uçsuz bucaksız azınlığa!&quot; diye yanıtlamıştı. Bu &lsquo;ucu bucağı olmayan azınlık&rsquo;, Borges&rsquo;in o ilk kitabını satın alan 37 okurdan başkası değildir elbet... </p>
<p class="p14">Octavio Paz &lsquo;çok satar&rsquo; olmayı değil, &lsquo;uzun süreli satma&rsquo;yı (<span class="t18">long seller</span>) bir edebî kriter olarak alıyor: Uzun süreli satmak ya da Paz&rsquo;ın deyişiyle, &lsquo;süreklilik!&rsquo; Paz&rsquo;a göre, Baudelaire ve Walt Whitman, ilk şiir kitaplarından telif ücreti almak şöyle dursun, birinci basımlarının masraflarını bile bizzat kendileri üstlenmişlerdir. Bu, &lsquo;her dilde yazan tüm modern şairler için&rsquo; geçerlidir; &lsquo;ancak yavaş; ama emin bir süreçte kitapları, en sonunda geniş baskılara erişir ve büyük bir okur kitlesine ulaşır.&rsquo; Ruben Dario, Antonio Machado, Federico Garcia Lorca, Apollinaire veya Rilke yahut Montale ya da Mandelstam, Yeats ve Eliot gibi şairlerin yeni baskıları, bu şairlerin ölümlerinin üzerinden yıllar geçmesine rağmen &lsquo;sık sık yapılmakta ve nüsha sayıları yüzbinlere ulaşmakta&rsquo;dır. Paz şöyle diyor: &quot;Tüm bu örneklerde önemli olarak gözüme çarpan şey, nüsha sayılarından çok, sürekliliktir.&quot; Peki, ya ilk yayımlandıklarında 6., 7., 8., ..., 40. baskıya ulaşanlar? Octavio Paz, bunları gökyüzünde görünüp kaybolan göktaşlarına (meteorlara) benzetiyor: &quot;En iyi satan eser, ister bir roman, ister güncel konularda yazılmış bir kitap olsun, sahnede bir göktaşı gibi görünür. Herkes satın almak için peşinde koşar, o ise kısa sürede sonsuza dek kaybolur.&quot; </p>
<p class="p14">Octavio Paz, &lsquo;çoksatar&rsquo; bir kitabın &lsquo;uzun satar&rsquo;a dönüşmesi olgusuna pek sık rastlanmadığı kanaatindedir. Çoğunlukla &lsquo;çoksatarlar, bir saman alevi gibi parlayıp sönmekte; içlerinden çok azı &lsquo;uzun satar&rsquo; olabilmektedir: &quot;Kendi başarılarının fazla yaşamasının yolunu bulan en iyi satanlar, pek nadirdir.&quot; Octavio Paz, &lsquo;çok satıyor kitaplarım!&rsquo; diye, medyada kasım kasım kasılan kâzip şöhretlerin kulaklarına küpe olması gereken şu dikkate değer sözleri söylüyor: &quot;En iyi satanlar, edebî eserler değil, ticarî eşyalardır.&quot; Ve şu can alıcı cümle: &quot;Piyasanın mantığı, edebiyatın mantığı değildir.&quot; </p>
<p class="p14">Elbette, başlangıçta hiç satmayan bir edebî eserin daha sonraki, yıllar sonraki basımlarında, Baudelaire veya Rilke gibi yüz binlere ulaşacağı konusunda bir tahminde bulunmak mümkün değildir. Bununla birlikte, şimdiden bilinmese bile, ilerde &lsquo;uzun satar&rsquo; olabilecek edebî eserlerin, ilk basımlarında çok az satan kitaplar arasından çıktığı da istatistiksel bir olgudur. Paz&rsquo;dan bir alıntı daha: &quot;Edebî bir eseri yalnızca eğlendirici ya da bilgilendirici bir kitaptan ayıran, İkincisinin doğrudan okurları tarafından tüketilmek üzere düşünülmüş olduğu, birincisinin ise, yaşama geri dönme yetisine sahip olduğu olgusudur. Şiir ölümsüzlüğü değil, yeniden dirilmeyi arzular.&quot; </p>
<p class="p14">Peki, kim okuyor? Şiir kitaplarının okurları kimler mesela? Bir &lsquo;okur profili&rsquo; çıkarılabilir mi? Ben kendi payıma, okur profili için ev kitaplıklarının bir kriter olduğunu düşünmüşümdür. Eğer bir şairsem, yayımlanmış kitaplarımın, ev kitaplıklarında hangi şairlerin eserleriyle yan yana konulduğuna, yan yana durduğuna bakarım. Diyelim ki, şiir kitabım çok sattı ve ev kitaplıklarında, mesela Yılmaz Erdoğan&rsquo;ın ya da Ümit Yaşar Oğuzcan&rsquo;ın &lsquo;çoksatar&rsquo; kitaplarının yanında duruyor. O zaman kötü bir şairin, kötü bir okurla buluşmuş olduğunu düşünmemek için sebep yoktur. Ama şiir kitabım, mesela Yahya Kemal Beyatlı&rsquo;nın, Ahmet Haşim&rsquo;in, Ahmet Muhip Dıranas&rsquo;ın, Behçet Necatigil&rsquo;in kitaplarının yanında duruyorsa o zaman da şöyle düşünürüm: &quot;Demek ki ben, iyi bir okura düşmüş, iyi bir şairim...&quot; </p>
<p class="p14">Sözü, Andre Gide&rsquo;in pek sevdiğim ve sık sık tekrarladığım bir değerlendirmesi ile bağlayayım. Gide, 18 Şubat 1931 tarihli Jurnal&rsquo;ine şunları yazmıştı: &quot;Bazı kitaplar görürüm, bunları kim okur, diye düşünürüm; sonra bazı insanlar görürüm, bunlar hangi kitapları okurlar, diye düşünürüm. Sonra, bir bakarım, bu iki düşünce zihnimde birleşivermiş.&quot; </p>
</body>
</html>