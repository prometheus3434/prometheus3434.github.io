<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx82"></a><a id="a111"></a>Okuma Biçimleri 1: <br/>Yazar Merkezli Okuma</h1>
<p class="p14">Okuma Biçimleri&rsquo;! Bu adı, John Berger&rsquo;in <span class="t18">Görme Biçimleri</span>&rsquo;ne özenerek koydum yazımın başlığına; ―her ne kadar benim anlatacaklarımla Berger&rsquo;inkiler arasında bir benzerlik söz konusu olmasa da! </p>
<p class="p14">&lsquo;Okuma Biçimleri&rsquo;nden bir edebî metnin okunma, yorumlanma ve anlamlandırılma biçimlerini kastettiğimi belirtmeliyim. Şüphesiz bir metin, birbirinden çok farklı bağlamlarda okunabilir; ama galiba, en doğrusu, öncelikle, bu bağlamların neler olduğunu ortaya koymak olmalıdır. Bunun için de, bir edebî metnin üretim ve tüketim sürecini inşa eden &lsquo;olmazsa olmaz&rsquo; unsurlarını, kriter olarak almak gerekiyor. </p>
<p class="p14">Bilinenden başlayayım: Bir edebî metnin üretim ve tüketim sürecinin üç temel unsuru vardır: Yazar (üretici), yapıt (ürün) ve okur (tüketici). Bunlardan herhangi biri olmazsa, üretim ve tüketim süreci tamamlanmış olmaz. Bu unsurlar da, &lsquo;okuma biçimleri&rsquo;nin bağlamını oluştururlar. Dolayısıyla, birbirinden farklı üç &lsquo;okuma biçimi&rsquo;ni ayırt etmemiz mümkün hale gelir: Yazar merkezli okuma, metin merkezli okuma ve okur merkezli okuma! Orta Çağ belagatinin kullandığı terimlerle söylersek <span class="t18">intentio auctoris</span> (&lsquo;yazarın niyeti&rsquo; veya &lsquo;yazar merkezli okuma&rsquo;), <span class="t18">intentio operis</span> (&lsquo;metnin niyeti&rsquo; veya &lsquo;metin merkezli okuma&rsquo;) ve <span class="t18">intentio lectoris</span> (&lsquo;okurun niyeti&rsquo; veya &lsquo;okur merkezli okuma&rsquo;). Kısaca okuma, yorumlama ve anlamlandırma uğraşı, ya o metnin yazarının metne verdiği anlamın ne olduğunu (yazarın niyetini) bularak, ya yazarından bağımsız olarak metnin kendisinin anlamını (metnin niyetini) ortaya koyarak, ya da okurun o metni nasıl yorumladığına (okurun niyetine) bakılarak gerçekleştirilebilir. </p>
<p class="p14">&lsquo;Yazar merkezli okuma&rsquo; özellikle, &lsquo;doğru yorum&rsquo;un ne olduğu sorusuyla yakından ilişkilidir. E.D. Hirsch, ilki 1967&rsquo;de, İkincisi 1976&rsquo;da yayımlanan <span class="t18">Validity in</span> <span class="t18">Interpretation</span><a id="a112"></a><a href="notes.html#a320"><span class="t19">{8}</span></a> (Yorumda Geçerlilik) ve <span class="t18">The Aims of Interpretation</span><a id="a113"></a><a href="notes.html#a322"><span class="t19">{9}</span></a> (Yorumun Amaçları) adlı çalışmalarında, metnin yorumunda her zaman problemler çıkabileceğini kabul etmekle birlikte, yine de &lsquo;doğru yorum&rsquo;un olduğunda ısrar eder. Hirsch&rsquo;e göre, &lsquo;doğru yorum&rsquo; vardır ve edebiyat araştırmalarının amacı, bu yorumu bulmak olmalıdır. &lsquo;Doğru yorum&rsquo; ise, &lsquo;metne, yazarın kendi yüklediği anlamın bulunması&rsquo; demektir. Janet Wolff&rsquo;un <span class="t18">Sanat</span><span class="t18">ı</span><span class="t18">n Toplumsal Üretimi</span><a id="a114"></a><a href="notes.html#a325"><span class="t17">{10}</span></a> adıyla dilimize çevrilen kitabında da belirttiği gibi, Hirsch, &lsquo;yeni okurlar[ın], metinden her zaman yeni, arzu edilmeyen sonuçlar çıkarabildiklerini]&rsquo;, ancak bunun, yazarın &lsquo;özgün&rsquo; niyetiyle, ya da metne yazarca &lsquo;yüklenen, istenen anlamın araştırılmasıyla aynı şey&rsquo; olmadığını iddia eder. </p>
<p class="p14">E.D. Hirsch&rsquo;in &lsquo;doğru yorum&rsquo;un yazarın niyetini ortaya çıkarmak olduğu konusundaki iddiası, genelde, bizzat kendisinin de kabul ettiği gibi, bu yorumdan emin olamayacağımıza ilişkin, ciddi bir eleştiriyle karşılanmıştır. Hirsch, şöyle der: &ldquo;Bir yoruma dair kendi tahminlerimizin doğru olduğundan hiçbir zaman emin olmasak da, doğru olmaları olasılığının olduğunu biliriz ve bir disiplin olarak yorumculuğun asıl amacı da budur: Doğru yoruma varma ihtimalini sürekli arttırmak.&rdquo; Hirsch, yorumcunun şu soruyu sorması gerektiğini bildirir: &quot;Tüm olasılıklar gözönüne alınarak: &lsquo;Yazar, ne anlatmak istemiş olabilir?&rsquo; &quot;</p>
<p class="p14">Hirsch, yazar merkezli okuma biçiminin dışında, metin ve okur merkezli okuma biçimlerini, &lsquo;yazarın anlamı[nın] yok sayıl[dığı]&rsquo; ve &lsquo;yazar[ın] acımasızca sürgüne gönderil[diği]&rsquo; gerekçesiyle reddeder. Şüphe yok: Hirsch&rsquo;in savunduğu &lsquo;yazar merkezli okuma&rsquo;nın, yorumun &lsquo;yazarın niyeti&rsquo; ile örtüşüp örtüşmediğinden, kısaca &lsquo;doğru yorum&rsquo; olup olmadığından hiçbir zaman emin olunamaması bir yana, metnin anlamını teke indirgemek gibi bir başka maluliyeti de vardır. &lsquo;Doğru yorum&rsquo; her zaman, tek yorum olacağından, metin bu anlamda &lsquo;çoğul okuma&rsquo;ya kapatılmış olmaktadır. Dahası, mesela Gadamer gibi bazı kuramcılar, &lsquo;yazarın anlamının, ilkesel olarak bile anlaşılamayacağı&rsquo; kanaatindedirler.</p>
<p class="p14">Bir edebî metnin anlamı, o metnin yazarının niyeti (<span class="t18">intentio autoris</span>) ile bir ve aynı şey midir? Metnin anlamı ile yazarın niyeti arasında bir özdeşlik ilişkisinden söz edilebilir mi? </p>
<p class="p14">Başta Gadamer olmak üzere birçokları, içinde cevaplandırılması mümkün olmayan birtakım soruları barındırdığı gerekçesiyle Hirsch&rsquo;in teorisini reddetmiş olsalar da, yorum tarihi bakımından önemli bulduğum için, &lsquo;yazarın niyeti&rsquo; konusunu irdelemeye değer görüyorum.</p>
<p class="p14">Hemen şunu belirteyim: Yorum tarihi üzerine Türkçe&rsquo;de dört başı mamur bir ya da birkaç metin bulmak zordur. Janet Wolff&rsquo;un <span class="t18">Sanat</span><span class="t18">ı</span><span class="t18">n Toplumsal Üretimi</span> adlı kitabını anmıştım, ama elimizde, Hirsch&rsquo;in, yazarın niyetini, metnin anlamı ile özdeşleştiren yaklaşımını kuşatıcı bir biçimde irdeleyen, çok başarılı bir çalışma var: Dr. Burhanettin Tatar&rsquo;ın <span class="t18">Felsefi Hermenötik</span> ve <span class="t18">Yazar</span><span class="t18">ı</span><span class="t18">n Niyeti</span><a id="a115"></a><a href="notes.html#a326"><span class="t17">{11}</span></a> Dr. Tatar&rsquo;ın kitabının altbaşlığı, <span class="t18">Gadamer Versus Hirsch</span> (Gadamer Hirsch&rsquo;e Karşı). Dolayısıyla, kitapta, ağırlıklı olarak Gadamer&rsquo;in yönelttiği eleştiriler öne çıkıyor. </p>
<p class="p14">Nedir bu eleştiriler? Dr. Tatar&rsquo;ın belirttiğine göre, <span class="t18">Hakikat ve Yöntem</span> adlı eserinde Gadamer, yazarın niyeti ile metnin anlamının, &lsquo;özleri itibarıyla farklı şeyler oldukları varsayımından hareketle, anlam ve yazarın niyetinin özdeşleştirilmesini açıkça reddetmektedir]&rsquo;. Bu bağlamda Gadamer, şunu ileri sürer &quot;Sadece ara sıra değil, fakat daima, metnin anlamı yazarının [niyetini] aşar.&quot;</p>
<p class="p14">Peki, Gadamer ne düşünüyor bu konuda? Şunu: &quot;[M]etnin anlamı, herhangi bir tarihsel bireyin bilincini aşan hakikat iddiasında bulunduğu için kendisini tecrübe eden şahsı değiştiren bir tecrübe haline gelir. (...) [M]etin, yazarın niyetine ya da onun bilincine doğru geriye değil, fakat aksine, yorum ortamınca açılan açık alana doğru (ileriye) işaret eder. Ona göre, metnin anlamının &lsquo;yazarın öznelliğine doğru geriye gitmek için hiçbir nedeni [yoktur].&quot; (alıntılar, Dr. Tatar&rsquo;dan) Janet Wolff da, Gadamer&rsquo;in Heidegger&rsquo;i izleyerek, bireyi (İngilizce metinde: &lsquo;self&rsquo;), yorumlama eyleminin dışında tutmanın olanaksız olduğunu, (şimdi&rsquo;nin bakış açısından yapılacak yorumun) her zaman bir yeniden-yorumlama olduğu kanaatini taşıdığını bildiriyor. Yorumlama, Gadamer&rsquo;e göre, <span class="t18">ufuklar</span><span class="t18">ı</span><span class="t18">n kesi</span><span class="t18">ş</span><span class="t18">mesi</span>dir (<span class="t18">fusion of horizons</span>); ―&lsquo;geçmişle bugünün, yazarla okurun&rsquo; ufuklarının kesişmesi! </p>
<p class="p14">Gadamer, Aydınlanma&rsquo;nın kötülediği &lsquo;ön yargı&rsquo; kavramını aklamakla kalmaz, onu kendi hermenötiğinin temelkoyucu kavramlarından birine dönüştürür: &quot;Eğer ön yargılarımız yoksa yani taraflı değilsek, bir metinden ne elde etmek istediğimizi bilmiyorsak, başlangıçta, metne nasıl yaklaşacağımıza ilişkin bir yönteme sahip değiliz demektir. Ön yargılar, anlamanın ön koşullarıdır.&quot;</p>
<p class="p14">Hirsch&rsquo;in teorisi için &lsquo;yorum tarihi bakımından önemli&rsquo;, dedim; - evet, öyle! Her şeyden önce, bu teorinin bir felsefi arkaplan üzerine inşa edilmeye çalışıldığını, Dr. Tatar&rsquo;ın kitabından öğreniyoruz. Bu arkaplanda Husserl&rsquo;in fenomenolojisi duruyor. Husserl, bütün zihinsel edimlerin (var olan ya da var olmayan) bir objeye yönelmesinin (<span class="t18">intentionality</span>) zorunlu olduğunu öne süren Brentano&rsquo;yu onaylar ve sistemini bu öne sürüşten yola çıkarak inşa eder. Hirsch de, metnin anlamının yazarın niyetiyle olan özdeşliğini, objenin (metnin) kimliğinin (<span class="t18">identity</span>), bilinçle (yazarın bilinci) bir ve aynı şey olduğuna ilişkin Husserl&rsquo;ci argümana dayandırıyor. </p>
<p class="p14">Dr. Tatar, Hirsch&rsquo;e yönelttiği ve yöneltilen eleştirileri de dile getirdiği bu başarılı çalışmasında, Türkçe felsefe terminolojisiyle bağdaşmayan bazı kavramları kullanmasaydı çok daha iyi olurdu, diye düşünmeden edemiyor insan. Mesela, iki şey arasındaki ayniyet için de, bir objenin kimliği (ya da, ne&rsquo;liği) için de, &lsquo;özdeşlik&rsquo; kavramını kullanıyor. Frege&rsquo;nin &lsquo;bedeutung&rsquo; kavramını &lsquo;önem&rsquo; diye çeviriyor. Bu ufak terminoloji hataları bir yana, kitabın, okur için azımsanamayacak bir katkı oluşturduğunu da, belirtmek gerekiyor. </p>
</body>
</html>