<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx924"></a><a id="a278"></a>Kutluer, Mozart, Nietzsche</h1>
<p class="p14">Bir pazar akşamı, Aya İrini&rsquo;de, İskoç Oda Orkestrası (Şef: Sir Charles Mackerras) eşliğinde, flütçü Şefika Kutluer&rsquo;i dinledim. Mozart&rsquo;ın 1 numaralı <span class="t18">K 313</span> (Sol Majör) <span class="t18">Flüt Konçertosu</span>&rsquo;nu... Mozart&rsquo;ın flüt konçertoları benim &lsquo;gizli hazinelerim&rsquo;dirler! Kutluer&rsquo;in Nietzsche&rsquo;nin deyişiyle, Mozart&rsquo;ın &lsquo;coşkulu, zarif, âşık ruhu&rsquo;nu dile getiren, edalı, biraz da feminen icrasıyla <span class="t18">K 313</span> Aya İrini&rsquo;yi bir sonsuz melodiye dönüştürdü... </p>
<p class="p14">Bu konçertoyu biliyorum. Flütçü James Galwsay&rsquo;m Luceme Festival Strings&rsquo;le çaldığı (Şef: Rudolf Baumgartner) <span class="t18">K 313</span>&rsquo;ü dinlemeye hiç doyamamışımdır. Ama, doğrusu, <span class="t18">K 299</span>&rsquo;u, Mozart&rsquo;ın flüt ve arp için yazdığı o benzersiz konçertoyu hiçbir şeye değişmem. Galway&rsquo;in sihirli flütünden bir akarsu duruluğuyla akan ezgilerin üzerinde ruhun, tıpkı başlangıçtaki gibi &lsquo;suların üzerinde gezindiğini&rsquo; duyumsarım; - ve, Nietzsche&rsquo;nin &quot;Tevrat müzik oldu, İncil değil!&quot; sözündeki o yaralayıcı anlamı da... Gerçi o, Haendel için söylüyordu bunu: &lsquo;Museviliğe özgü yürekliliğin&rsquo;, ancak Haendel&rsquo;in müziği ile sese dökülebildiğini... Ve, Tevrat&rsquo;taki gibi &lsquo;ruh&rsquo;un suların üzerinde&rsquo; gezinmesi, o pazar akşamı Aya İrini&rsquo;de, İskoç Oda Orkestrası&rsquo;nın <span class="t18">K 313</span>&rsquo;ten önce çaldığı Haendel&rsquo;in <span class="t18">Su Müzi</span><span class="t18">ğ</span><span class="t18">i Süitleri</span>&rsquo;ne mi daha çok yakışırdı? Bilemiyorum. Ama ben Tevrat&rsquo;ın Tekvin&rsquo;ini Haendel&rsquo;den çok Mozart&rsquo;a yakıştırıyorum; &lsquo;ruh suların üzerinde&rsquo; gezinirken <span class="t18">K 299</span> çalıyordu, diye düşünüyorum. </p>
<p class="p14">Geçmiş yıllarda yaz aylarında Bodrum&rsquo;da, tenha öğleden önceleri, pansiyon odamın önündeki terastan dağlara bakarak, hiç bıkmamacasına dinlediğim bu konçertonun beni arıttığını; dünyayı neredeyse bir <span class="t18">Ş</span><span class="t18">ark</span><span class="t18">ı</span><span class="t18">lar Kitab</span><span class="t18">ı</span> olarak yaradılışın ilk gününe, Tekvin&rsquo;e ulaştırdığını düşünüyor olmam, belki de, bundan dolayıdır. <span class="t18">K 299</span>&rsquo;un ayrıcalıklı bir yeri var elbet. Ama, ötekileri nasıl unuturum? <span class="t18">K 285</span> (Re Majör) <span class="t18">Flüt Dörtlüsü</span>&rsquo;nü William Bennett ve Grumio üçlüsünden dinlemenin hazzını, ya da<span class="t18"> K 315</span> (Do Majör) Andante&rsquo;sini Aurel Nicole&rsquo;dan duymanın, bende bıraktığı o yunmuşluk duygusunu unutamadığım gibi... </p>
<p class="p14">&quot;Müziğin beni nasıl iyileştirdiğini görüyorsunuz;&quot; diyordu Nietzsche Wagner Olayı&rsquo;nda, &quot;müzik, Akdeniz kıyılarına kaydırılmalı!&quot; Bodrum&rsquo;da geçen, yazdan söz ediyordum. Oruç Aruoba tanıktır; - çünkü birlikte yaşadık! Yalıkavak yollarında, onun o üstü açık kırmızı otomobiliyle giderken, yine dağlara karşı, arabanın kasetçalarmda çaldığımız, - ki Camus&rsquo;yü çıldırtan Akdeniz kıyılan güneşinin denizdeki yerine keyfince kurulduğu saatlerdi, <span class="t18">K 299</span>&rsquo;un bizi nasıl &lsquo;iyileştirdiği&rsquo;ni, Oruç&rsquo;a arabayı neredeyse dağlardan denize doğru sürme esrikliği verdiğini unutabilir miyim? Benim &lsquo;Hazda Ölüm&rsquo; dediğim coşkuydu bu: &lsquo;iyi&rsquo;nin ve &lsquo;kötü&rsquo;nün ötesinde olmaktı... </p>
<p class="p14">&ldquo;Müzik, Akdeniz kıyılarına kaydırılmalı!&quot; O pazar akşamı Şefika Kutluer&rsquo;in flütü Aya İrini&rsquo;nin serin interieur&rsquo;ünden Akdeniz kıyılarının yaz seslerine açılan ak bir dinginlik edindirdi bana. Ve Tekvin&rsquo;in ya da yazın &lsquo;gaaib bir musiki&rsquo;de kalan masumiyetini; -&rsquo;başlangıç&rsquo;ın el değmemişliğini! Ben Dionysos&rsquo;tum artık ve ve belki de &lsquo;suların üzerinde gezinen&rsquo; &lsquo;ruh&rsquo;, &lsquo;müziğin ruhu&rsquo;ydu... O&rsquo;ydu evet, ta kendisiydi... </p>
</body>
</html>