<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx634"></a><a id="a229"></a>Felsefenin Şiir Üzerindeki Tahakkümünün Yapısökümüne İlişkin Notlar </h1>
<p class="p14">Avrupa entelektüel tarihinin dayattığı hiyerarşik tahakküm mekanizmalarından, bugüne kadar göz ardı edilerek üzerinde hemen hemen hiç durulmamış olanı, felsefenin şiir üzerinde kurduğu hegemonyadır. Geleneksel toplumlarda henüz farklılaşmamış olan bu iki söylemin, bir anlamda modern Avrupa düşüncesiyle birlikte, yollarının ayrıldığını ve felsefe söylemi ile şiir söyleminin birbirinden farklılaştığım biliyoruz. Farklılaşma, evet; - ama felsefe ile şiir ilişkisinin, ikili bir karşıtlık olarak konumlandırılmasına ve felsefenin şiir üzerinde bir tahakküm inşa etmesine, elbette, hayır! </p>
<p class="p14">Bu tahakkümün temelkoyucu dayanaklarını, felsefe tarihinin, Jacques Derrida&rsquo;nın büyük bir bilgelikle tespit ettiği, akıl/akıldışı ve duyusal/zihinsel ikili karşıtlıkları oluşturuyor. Felsefe tarihi, bu karşıtlıklardan ilkinde aklın akıldışı, İkincisinde de zihinselin duyusal üzerinde bir &lsquo;zorba hiyerarşi&rsquo; kurduğunu gösteriyor. Felsefenin, akılsal ve zihinsel; şiirin ise, akıldışı ve duyusal-olan üzerine inşa edildiğine ilişkin Platon menşeli bu varsayım, felsefenin şiir üzerinde kurduğu hegemonyanın da meşruiyet gerekçesidir. Söylemlerin birbirinden farklılaşmasından itibaren, felsefenin kavramlarla, şiirin istiarelerle yapılagelmeIye başlanmasının da, bu meşruiyete retorik bir ağırlık kazandırdığı göz ardı edilemez. </p>
<p class="p14">Felsefenin şiir üzerindeki bu tahakkümü, Avrupai manasıyla bir felsefe geleneğine sahip olmayan, buna karşılık uzun bir şiir geleneğini bugüne taşıyan, bizimki gibi toplumlarda, büsbütün acayip ve manasız görünüyor. Acayip ve manasız - evet, çünkü felsefenin tahakkümü var, ama kendisi yok! Avrupa&rsquo;nın entelektüel tarihini, kendi entelektüel tarihimiz imiş gibi temellük etmenin getirdiği bir garabet! Avrupa&rsquo;ya ait bir felsefe geleneğinin, bize ait bir şiir geleneği üzerinde hegemonya kurması, olsa olsa, modernleşmenin, bu ülkede bir tür Oryantalizm olarak hayata geçirildiğini kanıtlayan yeni bir örnek sayılabilir;- başka bir şey değil!.. </p>
<p class="p14">Bu tahakkümün tipik göstergelerinden biri, felsefî düşüncelerin edebî metinlerde dile getirilmesini, felsefe değil de &lsquo;hikemiyyat&rsquo;; ahlakî veya hukukî metinlerde dile getirilmesini de &lsquo;tefelsüf&rsquo; sayarak, felsefeyi bunlardan daha farklı ve üstün bir statüde görmektir. Elbette burada, Avrupa entelektüel tarihinin kabul ettiği manada, &lsquo;sistemlilik, açıklık; bilgi, varlık ve değerlere ait bütün halinde bir açıklama&rsquo; olarak felsefeden söz edildiğini unutmamak gerekiyor. </p>
<p class="p14">Tuhaf ve manidar: Felsefenin şiire ve dolayısıyla edebî metinlere olan tahakkümünü meşrulaştırarak onaylama işi, Prof. Hilmi Ziya Ülken&rsquo;e mi düşmeliydi? Ne yazık ki, öyle! <span class="t18">Felsefeye Giri</span><span class="t18">ş</span>&rsquo;te<a id="a230"></a><a href="notes.html#a513"><span class="t17">{104}</span></a> şunları yazıyor Ülken: &quot;Shakespeare, Hamlet&rsquo;e şöyle söyletiyordu: &lsquo;Bir rüya, senin bütün felsefelerinden daha değerlidir.&rsquo; Bu sözde ruhun tembelliğinin ne güzel ifadesi var. Bu sahneyi herkes görür, Hamlet&rsquo;i herkes okur ve zahmetsizce bu cümleyi ezberler. (...) Fakat kimse kolay kolay Aristo&rsquo;yu, Gazali&rsquo;yi, Descartes&rsquo;ı okuyamaz.(...) Her seviye, onların bütününü anlayamaz. Bunun için ilim ve felsefe büyük cehd ister; bu cehdden kaçan insanın &lsquo;hikemiyat&rsquo;a sığınarak asıl felsefeyi görmemesi, olsa olsa yalnız tesellidir.&quot; </p>
<p class="p14">Açıkça görülmüyor mu? Hilmi Ziya Ülken, Shakespeare&rsquo;in Hamlet&rsquo;ini, herhangi bir felsefe metni karşısında son derece değersiz buluyor; felsefe metinlerinin kolay anlaşılmayacağını, oysa Hamlet&rsquo;in herkes tarafından &lsquo;zahmetsizce&rsquo; okunabileceğini öne sürüyor. Felsefeyi, şiirden, &lsquo;hikemiyat&rsquo; diye değersizleştirdiği &lsquo;felsefe kırıntıları&rsquo; (deyiş, Ülken&rsquo;indir!) içeren edebî metinlerden üstün görerek, Platon&rsquo;dan bu yana, Avrupa akılcı geleneğinin felsefenin şiir üzerinde inşa ettiği tahakkümü yeniden üretiyor! İşte tastamam bu nedenle, felsefenin şiir üzerindeki tahakkümünü, bir yapısöküme (<span class="t18">deconstruction</span>) uğratarak ortadan kaldırmanın, bizim entelektüel tarihimizin bize ait söylemle yazılıp okunması açısından can alıcı bir önem taşıdığım düşünüyorum. </p>
</body>
</html>