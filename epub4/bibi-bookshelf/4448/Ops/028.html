<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx642"></a><a id="a231"></a>Şiir ve Entelektüel Tarih </h1>
<p class="p14">Şiirin tarihini nasıl okumalı? Şiirin tarihi, içinde üretildiği toplumun zihin tarihinden, yani entelektüel tarihinden bağımsız olarak ele alınarak okunabilir mi? Entelektüel tarih, şiirin tarihini belirler mi? Osmanlı-Türk toplumundan örnekler vererek bu sorularla ne demek istediğimi, daha açık ve seçik bir biçimde anlatabileceğimi düşünüyorum. </p>
<p class="p14">Osmanlı-Türk toplumunun entelektüel tarihi, 1800&rsquo;lü yıllardan başlayarak, Tanpınar&rsquo;ın deyişiyle, bir medeniyet değişmesine uğramıştır. Tanpınar <span class="t18">Medeniyet De</span><span class="t18">ğ</span><span class="t18">i</span><span class="t18">ş</span><span class="t18">tirmesi ve </span><span class="t18">İ</span><span class="t18">ç </span><span class="t18">İ</span><span class="t18">nsan</span><a id="a232"></a><a href="notes.html#a514"><span class="t19">{105}</span></a> adlı makalesinde şöyle diyor: &quot;Selçuklular devrinde Anadolu kapılarını zorlayan insanlar, yeni vatanı benimseyen ilk kurucu nesiller, Osmanlı fatihleri, bütün siyasi düzensizliklerine rağmen, bize Itri&rsquo;nin dehasını ve Naili&rsquo;nin dilini veren, zekimizin o tam inkişaf ve istikrar devri 17. asır sonunun insanı, elbette birbirinden çok farklıydılar. Fakat aynı zamanda birbirlerinin devamıydılar da. Vani Efendi&rsquo;de Zembilli Ali Efendi, Zembilli Ali Efendi&rsquo;de ilk İstanbul kadısı Hızır Bey, Bursalı İsmail Hakkı&rsquo;da Aziz Mahmud Hüdayi, Hüdayi&rsquo;de Üftade, Üftade&rsquo;de Hacı Bayram, onda Yunus Emre, Yunus&rsquo;ta Mevlâna, aynı ocağın ateşiyle devam ediyordu.&quot; </p>
<p class="p14">1800&rsquo;lerden başlayarak bu devamlılık sona erer: Osmanlı Türk toplumu Batılılaşmakta; bir &lsquo;medeniyetten ötekine geçilmekte&rsquo;dir. Ve bu geçişin getirdiği ikilik, yine Tanpınar&rsquo;ın deyişiyle, &quot;evvela umumi hayatta başlamış, sonra cemiyetimizi zihniyet itibariyle ikiye ayırmış, nihayet ameliyesini derinleştirerek ve değiştirerek, fert olarak da içimize yerleşmiştir.&quot; Tanpınar, bu ikiliği bir mektubunda &lsquo;çift maksatlı yaşamak&rsquo; diye nitelendirir. </p>
<p class="p14">Şimdi asıl mesele, bu &lsquo;çift maksatlı yaşama&rsquo;mn Osmanlı-Türk entelektüel tarihinin yani zihniyet tarihinin, en belirleyici düzlemi olarak, nasıl birlikte edinileceği, temellük edileceğidir. Bugün hâlâ Türkiye&rsquo;de, bu &lsquo;çift maksatlı yaşama&rsquo;mn biraradalığı konusunun problematik olmaya devam ettiğini görüyoruz.</p>
<p class="p14">Şimdi burada, bu meselenin, şiir tarihimiz bakımından bir problematik olmaktan çıktığını, hem Doğulu hem Batılı, ya da daha doğru bir ifadeyle hem Geleneksel hem de Modern olabilmenin imkânlılığının şiirde gerçekleştirildiğini öne süreceğim: Hiç şüphesiz, bu bir varsayımdır ve bir varsayım olarak irdelenmesi gerekir: </p>
<p class="p14">Varsayımım şudur: Yahya Kemal ve Ahmet Haşim&rsquo;le başlayan Modern Türk şiiri, Nazım Hikmet ve Necip Fazıl üzerinden, Behçet Necatigil ve Asaf Hâlet Çelebi&rsquo;ye ulanarak bir &lsquo;sahih&rsquo; soykütüğü, bir jenealoji oluşturmuştur. Sahih şiir, bize hem Doğulu hem Batılı, hem geleneksel hem de modern olmayı, yani bu çift maksatlı yaşamı dayatan entelektüel tarihle, birebir mutabakat halinde olan şiirdir: Yahya kemal de, Ahmet Haşim de, Necip Fazıl da, Nazım Hikmet de Behçet Necatigil de, bu sahih şiir soykütüğünün içinde hem Doğulu hem Batılı, hem geleneksel hem de modern olabilen, kısaca kendi entelektüel tarihleriyle mutabakat halinde olan, bu tarihle örtüşen, sahih şairlerdir. </p>
<p class="p14">Demek ki, hem Batılı ya da modern şiiri hem de Doğulu ve geleneksel Osmanlı şiirini, yani ikisini birden, metinlerarasılık dolayımında edinerek, temellük ederek, kısaca kendisinin kılarak, entelektüel tarihle mutabakat durumunda olan bir sahih şiir soykütüğümüz var. Bu soykütüğü, ya da aile ağacı, işte Türk şiirini geleceğe taşıyacak olan şiirdir. Bu, Tanpınar&rsquo;dan alıntıladığım bölüme atıfta bulunarak söylersem, Yahya Kemal ve Ahmet Haşim&rsquo;de Necip Fazıl ve Nazım Hikmet&rsquo;in, Nazım Hikmet ve Necip Fazıl&rsquo;da Asaf Hâlet Çelebi ve Behçet Necatigirin, birbirlerinden çok farklı olmalarına rağmen, birbirlerinin devamı olduklarını gösterir. Dolayısıyla Türk şiirinde, &lsquo;çift maksatlı yaşama&rsquo;, bu iki maksadın bir aradalığını mümkün kılacak koşullarda, bir imtidadı temellendirmiş olmaktadırlar. Bir kez daha söyleyeyim: Bana göre elbet, şiirdeki bu imtidad, değişerek devam etmek veya devam ederek değişmek üzerine inşa edilmiş olan soykütüğünü geleneksel olanı modern olanla bir aradalık içinde geleceğe taşıyacak şairlerle devam edecektir. </p>
</body>
</html>