<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx961"></a><a id="a284"></a>Derviş Zaim&rsquo;in Nokta&rsquo;sı</h1>
<p class="p14">Derviş Zaim&rsquo;in <span class="t18">Cenneti Beklerken</span> bu ile başladığı İslam estetiğinin yeniden inşası, <span class="t18">Nokta</span> ile devam ediyor. Bu gerçekten büyük ve iddialı bir misyondur ve Zaim, <span class="t18">Nokta</span> ile bu büyük misyonun üstesinden layıkıyla geliyor. </p>
<p class="p14"><span class="t18">Cenneti Beklerken</span>&rsquo;de konu, İslam&rsquo;da resim (tasvir) meselesinin, Batı resminin pentür geleneğiyle problematize edilmesiydi; <span class="t18">Nokta</span>&rsquo;da, bu defa hat sanatından yola çıkarak İslam&rsquo;ın estetiğinden İslam&rsquo;ın ontolojisine doğru bir yolculuğu izliyoruz: &lsquo;Nün&rsquo; ( <span class="t32">ن</span> ) harfinin gövdesinden başlayıp &lsquo;nokta&rsquo;sının konulmasıyla biten bir yolculuk! </p>
<p class="p14">Derviş Zaim, Elif Tunca ile yaptığı söyleşide bu filmin Orta Çağ&rsquo;da yaşamış bir hattatın hikâyesi olduğunu bildiriyor: &quot;Endülüs&rsquo;te yaşayan bir hattat var. Bir hat yazıyor ve noktayı koymayı unutuyor. Bu arada yazısı alınıp çok uzaktaki başka bir şehre götürülüyor. Hattat bunu fark edince, yazısının peşinde uzun ve tehlikeli bir yolculuğa çıkıyor. Hattını bulup eksik kalan noktayı koyarak geri dönüyor. Bunu okuduğumda çok enteresan geldi bana ve bu tavrın bu çağın insanının kulağına fısıldanması gerektiğini düşündüm.&quot; </p>
<p class="p14">Film, 13. yüzyılda, Konya yakınındaki, uçsuz bucaksız bir beyaz sayfa gibi duran Tuz Gölü&rsquo;nün üzerine yazdığı &quot;afvallahü anh&quot; yazısındaki &lsquo;nûn&rsquo;un noktasını, mürekkebi bittiği için tamamlayamayan ve çırağım mürekkep bulmak üzere şehre gönderen ünlü hattat Malik Hoca ile başlıyor. Derviş Zaim, sürekli ve kesintisiz bir zaman duygusu verebilmek için, hat sanatının &lsquo;ihcam&rsquo; (bir defada elini kaldırmadan yazma) tekniğini tek planda çekime dönüştürerek, konuyu, 13. yüzyıldan bugüne, yine Tuz Gölü&rsquo;ne, bu defa genç bir hat çırağı olan Ahmed&rsquo;e getiriyor. Böylece Tuz Gölü ile mekânda, tek planla çekim ile de zamanda kesintisiz bir devamlılık sağlanıyor. Zaim, bir anlamda Yahya Kemal&rsquo;in deyişiyle, bir &lsquo;imtidâd&rsquo;ı ya da Tanpınar&rsquo;ın deyişiyle &lsquo;değişerek devam etmek ya da devam ederek değişmek&rsquo;i vurgulamış oluyor böylece. Nokta&rsquo;da zaman, tıpkı Bergson&rsquo;un Duree&rsquo;si gibi, &lsquo;geçmiş&rsquo;i &lsquo;şimdi&rsquo;de devam ettiren bir &lsquo;imtidâd&rsquo;a işaret ediyor. </p>
<p class="p14">İlginç raslantı: Aristoteles&rsquo;te zaman&rsquo;ın özü, &lsquo;şimdi&rsquo;dir ve &lsquo;şimdi&rsquo;nin, Grekçedeki karşılığı ise, &lsquo;nûn&rsquo;dur. &lsquo;Şimdi&rsquo; (nûn), Aristoteles&rsquo;e göre, &lsquo;nokta&rsquo;dır (<span class="t18">stigme</span>). Hegel&rsquo;de de &lsquo;şimdi&rsquo;, bir nokta&rsquo;yla temsil edilir. (Bunu Derrida&rsquo;nın <span class="t18">L&rsquo;Endurance de la Penseé</span>&rsquo;sinden138<a id="a285"></a><a href="notes.html#a580"><span class="t17">{138}</span></a> öğreniyoruz.) </p>
<p class="p14">Derviş Zaim, <span class="t18">Cenneti Beklerken</span>&rsquo;de Velasquez&rsquo;in <span class="t18">Las Meninas</span>&rsquo;i ile hattat Eflatun&rsquo;un desenleri arasında kurduğu paralellik gibi, <span class="t18">Nokta</span>&rsquo;da da Arap alfabesindeki &lsquo;nün&rsquo; ile Grekçede &lsquo;şimdi&rsquo; anlamına gelen ve Aristoteles&rsquo;te &lsquo;stigma&rsquo; (nokta) olarak temsil edilen &lsquo;nün&rsquo; arasında örtük bir paralellik mi kurmaya çalışıyor? Yoksa bu bir tesadüf mü? Bunu bilmiyoruz; ama önemli değil. Yazar merkezli değil de metin merkezli bir okuma yapıldığında, böyle bir paralelliğin görülebilmesinin mümkün olduğunu ve bunun Derviş Zaim sineması için temelkoyucu bir anlamı olabileceğini düşünüyorum çünkü...</p>
<p class="p14">&lsquo;Nokta&rsquo;nın metninin suç ve ceza problematiği çevresinde oluşturulduğuna ilişkin metnin yüzeyinde verilmiş açık işaretler var. Oysa ben bu filmin yukarıda da belirttiğim gibi, İslam estetiğinin ontolojik arkaplanını ve arkasındaki tasavvufi meseleleri göstermek gibi örtük bir amaç taşıdığı biçiminde okunabileceğini sanıyorum. Filmin alt metni, doğrudan tasavvuf ve İbn Arabî düşüncesine gönderiyor. </p>
<p class="p14">Aslında ben, filmin kendisinin yitik &lsquo;nokta&rsquo; arayışı üzerine inşa edilmiş olduğunu düşünüyorum. Zira film, genç hattat Ahmet&rsquo;in, Tuz Gölü&rsquo;nün göz alabildiğine uzanan beyazlığı üzerinde kıvrılıp yatıyor olmasıyla bitişi, o &lsquo;nokta&rsquo;nın, &lsquo;son&rsquo; nokta olduğunu gösteriyor. Finale, Ahmet yusyuvarlak olmuş gövdesiyle koyuyor o &lsquo;nokta&rsquo;yı... </p>
<p class="p14">Hz. Peygamber, bir hadis-i şerifinde, &quot;İnsanın vazifesi Dünya&rsquo;yı güzelleştirmektir.&quot; buyuruyor. Bu buyruk, Edward Said&rsquo;in de <span class="t18">Beginnings</span>&rsquo;de<a id="a286"></a><a href="notes.html#a582"><span class="t17">{139}</span></a> işaret ettiği gibi vahyin bize &lsquo;tamamlanmış bir dünya&rsquo; verdiği ve insanın bu dünyayı eksiltmek veya çoğaltmakla değil, süslemekle yükümlü olduğu konusundaki düşüncesiyle örtüşür. İslam estetiği, dolayısıyla, süslemeci (tezyini) bir sanatı inşa eder. Hat sanatının, İslam&rsquo;da &lsquo;hüsn-ü hat&rsquo; (güzel el yazısı) olarak öne çıkışının nedeni, bence, budur. </p>
<p class="p14">Kur&rsquo;an-ı Kerim, Nahl Suresi&rsquo;nin 40. ayeti&rsquo;nde Kâinatın ΌΓ (&lsquo;Kun&rsquo;) emri ile yaratıldığını bildirir. &lsquo;Kun&rsquo;, Kaf ve Nûn harfleri ile yazılır. Kalem Suresi&rsquo;nin başındaki harf-i mukataa da, &lsquo;nûn&rsquo;dur ve bu &lsquo;kalem&rsquo; ile &lsquo;nûn&rsquo; harfi arasında Gayb&rsquo;a ait bir ilişki olduğu anlamına gelir. (Lokman Suresi&rsquo;nin 27. ayetinde Allah&rsquo;ın sözlerinin &lsquo;denizler mürekkep olsa&rsquo; da tükenmeyeceğinin bildirilmesi, bu bağlamda anlamlıdır: &lsquo;Mürekkep&rsquo; tükense de, Allah&rsquo;ın sözlerinin yazmakla tükenmeyeceği!) Dahası, tasavvufu harf sembolizmi ile okuyan İbn Arabî, Fütuhat&rsquo;ta<a id="a287"></a><a href="notes.html#a585"><span class="t17">{140}</span></a>, bütün harflerin &lsquo;nokta&rsquo;lardan oluştuğu kanısındadır. </p>
<p class="p14">Bütün bunlar ne anlama geliyor? Derviş Zaim, <span class="t18">Nokta</span>&rsquo;da, &lsquo;nûn&rsquo;un noktasının eksik olmasını nasıl yorumluyor? Yukarıda da belirttiğim gibi, film &lsquo;nûn&rsquo;un noktasının eksikliği ile başlıyor ve Ahmet&rsquo;in sanki sonsuz bir beyaz kâğıda benzeyen Tuz Gölü üzerine düşüp yuvarlanarak bir noktaya dönüşmesi (&lsquo;nokta&rsquo;nın bulunup yerine konulması) ile bitiyorsa, bunun anlamı nedir? </p>
<p class="p14">Bunun anlamı, &lsquo;Kun&rsquo; emriyle yaratılan kâinatın, insan ile tamamlandığı ve bu tamamlığın &lsquo;nûn&rsquo;daki nokta&rsquo;nın yerine konulması ile gerçekleştiğidir. Aslında, Ahmet&rsquo;in ölümüyle konulan &lsquo;nokta&rsquo;, &lsquo;gayb&rsquo;ın kalemle koyduğu noktadır ve Ahmet&rsquo;in ölümü insanın, işlediği bütün günah ve kötülüklerden arınmış olarak yaratılışını simgelemektedir. Dr. Tahir Uluç&rsquo;un İbn Arabi&rsquo;de Sembolizm<a id="a288"></a><a href="notes.html#a586"><span class="t17">{141}</span></a> adlı o çok değerli çalışmasından alıntılayarak söylersem, Şeyh-i Ekber, &lsquo;nûn&rsquo;un &lsquo;İnsanî ezeli ver[diğini]&rsquo; bildirir. </p>
<p class="p14">Dr. Uluç şöyle devam eder: &quot;[...] Şeyh, insan için belirlediği harflerden biri olan &lsquo;nûn&rsquo;da gizli olan &lsquo;elif&rsquo;i, yatay pozisyondan dik duruma getirmekle &lsquo;lâm&rsquo; harfini, &lsquo;nûn&rsquo;dan olma &lsquo;lâm&rsquo;ın yarısını göz önüne almakla &lsquo;zây&rsquo;ı bulmaktadır. Böylece insanı sembolize eden &lsquo;nûn&rsquo; harfinden, Tanrı&rsquo;nın zat ve sıfatını ve bu ikisini birleştiren rabıtayı temsil eden &lsquo;elif&rsquo;, &lsquo;zâl&rsquo; ve &lsquo;lâm&rsquo;ı (&lsquo;ezel&rsquo;i, H.Y.) çıkarmaktadır.&quot; </p>
<p class="p14">Derviş Zaim, Nokta&rsquo;da kâinatın &lsquo;tamamlanma&rsquo; sürecinin &lsquo;nokta&rsquo;nın konulmasıyla, insanla gerçekleştiğini gösteriyor ve bu &lsquo;tamamlanarak&rsquo; verilmiş olan dünyayı hat sanatıyla süsleyerek dile getiriyor. Estetikle tasavvufun birbirine eklemlendiği bir başyapıt. <span class="t18">Nokta</span>... </p>
</body>
</html>