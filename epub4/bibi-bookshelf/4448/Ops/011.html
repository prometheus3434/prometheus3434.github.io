<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx172"></a><a id="a138"></a>Okuma Biçimleri 4: <br/>Şiir ve Psikanaliz </h1>
<p class="p14">Edebiyat yapıtlarını psikanalitik yöntemlerle okumanın giderek yaygınlaştığına tanık oluyoruz: Haluk Sunat&rsquo;ın, &lsquo;Adalet Ağaoğlu&rsquo;nun Roman Dünyasına Psikanalitik Duyarlıklı Bir Bakış&rsquo;la yazdığı <span class="t18">Hayal, Hakikat ve Yarat</span><span class="t18">ı</span><a id="a139"></a><a href="notes.html#a366"><span class="t19">{31}</span></a> ile bu defa &lsquo;Ahmet Hamdi Tanpınar ve Yapıtlarını Psikanalitik Duyarlıklı Bir Bakış&rsquo;la incelediği <span class="t18">Bo</span><span class="t18">ş</span><span class="t18">lu</span><span class="t18">ğ</span><span class="t18">a Aç</span><span class="t18">ı</span><span class="t18">lan Kap</span><span class="t18">ı</span>&rsquo;sı<a id="a140"></a><a href="notes.html#a368"><span class="t17">{32}</span></a>; Oğuz Cebeci&rsquo;nin, Selim İleri&rsquo;nin <span class="t18">Solmaz Han</span><span class="t18">ı</span><span class="t18">m</span>, <span class="t18">Kimsesiz Okurlar </span><span class="t18">İ</span><span class="t18">çin</span> adlı romanındaki karakterlere ilişkin [psikanalitik] bir çözümleme denemesini de içeren <span class="t18">Psikanalitik Edebiyat Kuram</span><span class="t18">ı</span><a id="a141"></a><a href="notes.html#a371"><span class="t19">{33}</span></a>; ve Nurdan Gürbilek&rsquo;in, Ahmet Hamdi Tanpınar, Oğuz Atay, Vüs&rsquo;at O. Bener ve Leyla Erbil&rsquo;in yapıtlarını &lsquo;Edebiyat ve Endişe&rsquo; bağlamında irdelediği <span class="t18">Kör Ayna Kay</span><span class="t18">ı</span><span class="t18">p </span><span class="t18">Ş</span><span class="t18">ark</span>&rsquo;ı<a id="a142"></a><a href="notes.html#a372"><span class="t17">{34}</span></a> ve İsmet Emre&rsquo;nin, Nabizade Nazım&rsquo;ın Zehra ve Mehmet Rauf&rsquo;un <span class="t18">Eylül</span> yapıtlarını, yer yer psikanalize başvurarak ele aldığı &lsquo;metin tahlilleri&rsquo;ni de içeren <span class="t18">Edebiyat ve Psikoloji</span><a id="a143"></a><a href="notes.html#a374"><span class="t19">{35}</span></a> adlı çalışması gibi... </p>
<p class="p14">Nurdan Gürbilek, <span class="t18">Kör Ayna Kay</span><span class="t18">ı</span><span class="t18">p </span><span class="t18">Ş</span><span class="t18">ark</span>&rsquo;taki bir dipnotunda Edebiyat-psikanaliz alışverişinde kabaca üç yaklaşımdan söz edilebileceğini]&rsquo; sandığını bildiriyor: &quot;Birinci yaklaşım edebiyat metnini bir dil sürçmesi, bir semptom olarak görecek, semptomlardan hareketle yazarın analizine, kişisel geçmişine yönelecek ya da tersine o geçmişten yola çıkıp yapıta gelecektir [...]. ikinci (ve birincisiyle akraba) yaklaşım, psikanalizi ve edebiyatı herhangi bir ilişkiye sokmadan yan yana koymakla yetinir. Başı şiir, sonu şiir, ortası kuramdan oluşan yazılardır özellikle bunlar: Bu durumda da kuramın bahanesi, örneği ya da kenar süsünden ibaret kalmıştır edebiyat.&quot; Gürbilek, &lsquo;hem kuram hem de edebiyat açısından daha anlamlı olan&rsquo; üçüncü yaklaşımı şöyle dilegetiriyor: &quot;Burada kuram kendi hakikatini bu kez edebiyatın imkânlarıyla yeniden üretebilmek ister. Edebiyatın &lsquo;maruz kaldığı&rsquo; bir şey olmaktan çıkar, kendini onun devamı olarak kurmayı dener.&quot; &quot;Sanırım,&quot; diyor Nurdan Gürbilek, &quot;eleştiri ancak o zaman yapıtı bir semptom olarak görmekten vazgeçip, yazarın okura aktardıkları kadar, okurun da metne aktardıklarının, yazma-okuma sürecinde yazarla okur arasında kurulan bu ikili aktarımın analizine yönelebilir.&quot; </p>
<p class="p14">Gürbilek&rsquo;in metodolojik yaklaşımlannı ele almak ve onları tartışmak istiyorum. </p>
<p class="p14">Öncelikle, Gürbilek&rsquo;in &lsquo;hem kuram [burada elbet psikanalitik kuramdan söz ediliyor, H.Y.] hem de edebiyat açısından&rsquo; öteki yaklaşımlara göre &lsquo;daha anlamlı&rsquo; bulduğu yöntemin, onun sandığı gibi &lsquo;yapıtı bir semptom olarak görmekten vazgeç[me]&rsquo; anlamına gelmediğini belirtmeliyim. &lsquo;[Y]azarın okura aktardıkları kadar, okurun da metne aktardıklarının analizine dayanan bu okuma, metnin bir hasta söylemi&rsquo; olarak okunmasına indirgenmiş olmasından öte bir anlam taşımaz. Jane Gallop&rsquo;un <span class="t18">Reading Lacan</span>&rsquo;da<a id="a144"></a><a href="notes.html#a376"><span class="t17">{36}</span></a> belirttiği gibi, &lsquo;aktarım&rsquo; (<span class="t18">transference</span>), &lsquo;yorum&rsquo;dan (<span class="t18">interpretation</span>) ilkinin özneler arasında gerçekleşen bir dialoga, ötekinin ise &lsquo;bir bilen&rsquo;in, örtük metnin gizli anlamını açıklamasına dayanıyor olmaları bakımından birbirinden farklıdır. &lsquo;Aktarım&rsquo; ve elbette &lsquo;karşı-aktarım&rsquo;dan (<span class="t18">counter transference</span>) oluşan bu dialogun, analiz edilen hasta (<span class="t18">analysand</span>) ile analiz eden hekim (<span class="t18">analyst</span>) arasında gerçekleştiğini biliyoruz: Freud&rsquo;un &lsquo;Dora Vak&rsquo;ası&rsquo;, &lsquo;aktarım&rsquo;ı örnekleyen tipik bir vak&rsquo;adır. Shoshana Felman&rsquo;ın <span class="t18">Literature and Psychoanalysis</span>&rsquo;te<a id="a145"></a><a href="notes.html#a379"><span class="t17">{37}</span></a> belirttiği gibi, hasta ile hekim arasındaki &lsquo;aktarım&rsquo; ve &lsquo;karşı-aktarım&rsquo;a dayalı bu ilişki, bir okuma modeli olarak edebiyata taşındığında, eleştirmenin konumu &lsquo;hasta&rsquo;nın konumuna dönüşür. </p>
<p class="p14">Dahası, &lsquo;aktarım&rsquo; ilişkisi bağlamında yapılacak bir metin okumasının bir &lsquo;yazınsal&rsquo; okuma olacağının öne sürülmesi de olanaksızdır: Bu okuma, psikanaliz kuramının kavramlarıyla yapılmak gibi bir konumda bulunduğu için, zorunlu olarak semptomal okuma düzleminde kalacaktır. Çünkü metnin anlamının yazınsal bir düzlemde çözümlenmesini olanaklı kılacak herhangi bir yazınsal araçtan yararlanılması söz konusu değildir bu okumada. Dolayısıyla, &lsquo;aktarım&rsquo;a ilişkin okuma da, edebiyatın &lsquo;maruz kaldığı&rsquo; bir okuma olma maluliyetini taşımaya devam edecektir. </p>
<p class="p14">Gürbilek&rsquo;in üçlü modeli, aslında, ikili bir modeldir: Jane Gallop&rsquo;un <span class="t18">Reading Lacan</span>&rsquo;da dile getirdiği gibi, psikanalitik okuma ya (i) &lsquo;yorum&rsquo;a (<span class="t18">interpretation</span>) ya da (ii) &lsquo;aktarım&rsquo;a (<span class="t18">transference</span>) dayanır. Yorum, Terry Eagleton&rsquo;un <span class="t18">Edebiyat Kuram</span><span class="t18">ı</span>&rsquo;ndaki<a id="a146"></a><a href="notes.html#a380"><span class="t17">{38}</span></a> konumlandırmasıyla &lsquo;edebiyat metninin bir rüya-metni olarak&rsquo; okunmasıdır. Eagleton, &quot;Tıpkı rüya gibi yapıt da bazı hammaddeleri [...] ele alır ve bu hammaddeleri bazı tekniklerle ürüne dönüştürür.&quot; der ve şunları ilave eder: &quot;Edebiyat yapıtı da, rüya metni (<span class="t18">dream-text</span>) gibi, üretildiği süreçleri açıklayacak biçimde analiz edilebilir (<span class="t18">deciphered</span>) ve ayrıştırılabilir (<span class="t18">decomposed</span>).&quot;</p>
<p class="p14">Şiir dili ile rüya dili arasındaki mütekabiliyet ilişkisi üzerine inşa edilen bu okuma, Lacan&rsquo;cı bir okumadır. Çünkü Freud&rsquo;un <span class="t18">Dü</span><span class="t18">ş</span><span class="t18">lerin Yorumu</span>&rsquo;nda<a id="a147"></a><a href="notes.html#a382"><span class="t17">{39}</span></a> rüya işlemi (<span class="t18">dream work</span>) sürecini belirleyen &lsquo;yoğunlaştırma&rsquo; (<span class="t18">condensation</span>) ve &lsquo;yerdeğiştirme&rsquo;nin (<span class="t18">displacement</span>), Lacan&rsquo;cı psikanalizde, Jacobson&rsquo;dan yararlanarak edinilmiş karşılıkları vardır: Metafor ve metonimi! Dolayısıyla, yorum, psikanalitik söylemin edebî söyleme, deyiş yerindeyse, tercüme edilmesini mümkün kılar. Gürbilek gibi söylersem, burada edebiyat, teoriye &lsquo;maruz kalmaz&rsquo;... </p>
<p class="p14">Aktarımın ise, bir psikanalitik okuma yöntemi olarak, sorunlu olduğunu düşündürtecek nedenleri vardır. Önce, Freud&rsquo;un &lsquo;aktarım&rsquo; konusunda iki farklı kullanımına dikkati çekelim. İlki, hastanın hekime (<span class="t18">analiste</span>) aktarımı; ikincisi, bilinçdışı bir düşünceden önbilince bir duygu (<span class="t18">affect</span>) aktarımı. Dolayısıyla bu kavram (aktarım), Freud&rsquo;da muğlâk bir kavramdır. Laplanche, bu iki kullanım arasında bir ilişki kurmaya çalışmış ve ikinci kullanımın, ilkinin bir &lsquo;metonimik türevi&rsquo; olduğunu öne sürmüştür. Tekrar hatırlatayım: Aktarım (hastadan hekime) ve karşı-aktanma (hekimden hastaya) dayanan bu okumanın, Gadamer&rsquo;in önerdiği türden bir hermenötik okuma ile ilişkilendirebilme imkânına da sahip olup olmadığını da irdelemek gerekir. Okurun, Gadamer&rsquo;ci bağlamda &lsquo;ön yargı&rsquo;larının, Freud&rsquo;un &lsquo;aktarım&rsquo;ına karşılık gelip gelmediği de üzerinde durulması gereken bir meseledir. (Gadamer&rsquo;in okuma&rsquo;yı okurla metin arasında bir &lsquo;hermenötik dialog&rsquo; biçiminde temellendirdiğini de unutmamak gerekir.) </p>
<p class="p14">Cynthia Chase, <span class="t18">Transference as Trope and Persuasion</span><a id="a148"></a><a href="notes.html#a385"><span class="t19">{40}</span></a> adlı makalesinde, Laplance&rsquo;ın &lsquo;metonimik türev&rsquo; kavramı üzerinde durur ve bilinçdışı bir düşünceden önbilince bir duygu (<span class="t18">affect</span>) aktarımının, hastadan hekime aktarıma direnç gösterdiğini bildirir. Chase&rsquo;e göre, hastanın hekime aktarımı, özgür çağrışımla açıklanan temel aktarım sürecinin aydınlatılması çabalarını önlemek bağlamında ortaya çıkar. Chase&rsquo;e göre, aktarım&rsquo;ın, anlamı değil, metnin aktarım süreçlerini açığa çıkarmaya yarıyor oluşunun kanıtı budur. </p>
<p class="p14">Aktarım sürecini açığa çıkarmanın, metnin bir hasta söylemi olarak okunması anlamına gelip gelmediğini de tartışmak gerekir. </p>
</body>
</html>