<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx945"></a><a id="a281"></a>Bir Büyük Bestekâr: Cinuçen Tannkorur </h1>
<p class="p14">Cinuçen Tannkorur, Türk musikisinin geleneksel konumuna bağlılığı bir dünya görüşü olarak temellük etmiş bir besteci olarak anılacaktır. Bir dünya görüşü, evet, - çünkü, klasik musikimizi, sadece bir melodi dağarının formel anlamda yeniden üretiminden ibaret bir teknik mesele olarak ele alan bestecilerimizden değildir Cinuçen Tannkorur. İlim ve Sanat dergisinde Uğur Baran&rsquo;ın kendisiyle yaptığı bir söyleşide şunları söyler Cinuçen Bey: &quot;Müzik, her kültürün kendi mantık, estetik ve semantiği içinde konuştuğu bir dildir ve ona özeldir; çünkü onun tarih, inanç ve geleneklerini anlatır, benim dilimse bana güzeldir; çünkü benim inanç ve geleneklerimi anlatır.&quot; </p>
<p class="p14">Böyle bakıldığında Cinuçen Tanrıkorur&rsquo;un besteleri, bir dünya görüşünün besteleridir; onun klasik musikimizle olan ilişkisini belirleyen de bu dünya görüşüdür, demek, yanlış olmayacaktır. Ama, bütün büyük besteciler gibi Cinuçen Bey&rsquo;de de, geleneksel olanla geleneksel olmayan, sadece ona mahsus bir bütünsellik gösterir. Halime Uğur, <span class="t18">Musiki</span><span class="t18">ş</span><span class="t18">inas</span> dergisine yazdığı <span class="t18">Cinuçen Tanr</span><span class="t18">ı</span><span class="t18">korur&rsquo;un Bestecili</span><span class="t18">ğ</span><span class="t18">i Üzerine</span> başlıklı yazısında, bu hususu &quot;Onun geleneğin karşısındaki duruşu, yani geçmişe bakışı, içselleştirilmiş bir şeydi. (...) Cinuçen Tanrıkorur&rsquo;un eserleri bu manada, makam, usul ve seyir açısından klasik; fakat melodik yapı itibariyle, yani geçki ve kompozisyon özellikleri bakımından, yenidir.&quot; biçiminde dile getirir. </p>
<p class="p14">Büyük besteciler, dedim. Werner Stark, <span class="t18">The Sociology of Kno</span><span class="t18">ı</span><span class="t18">oledge</span>&rsquo;da<a id="a282"></a><a href="notes.html#a578"><span class="t17">{137}</span></a>, barok müziğin romantik müziğe dönüşümünü irdelerken, Mozart&rsquo;la Beethoven&rsquo;in senfonilerini karşılaştırır ve neredeyse, tarih olarak 1789 Fransız Devrimi&rsquo;yle örtüşen bir değişikliğin altını çizer. Barok senfonilerin &lsquo;menüet&rsquo; tarzında yazılması gelenekselleşmiş olan üçüncü muvmanının, 1800&rsquo;lü yıllardan itibaren yerini &lsquo;gaye ve ilham bakımından&rsquo; aynı, fakat &lsquo;form bakımından&rsquo; farklı olan &lsquo;scherzo&rsquo;ya bıraktığını ve bu değişikliğin, &lsquo;sadece form&rsquo;a ilişkin bir dönüşüm olmaktan çok daha derinlere gittiğini&rsquo; söyler. Stark&rsquo;a göre, Mozart ve Haydn gibi bestecilerde muhteva, bütünüyle form&rsquo;un denetimi altındadır. Halbuki Beethoven&rsquo;de muhteva, formun kalıplarını aşar; - daha doğrusu, muhteva, formu &lsquo;aşma&rsquo; mücadelesi verir. Bestecinin büyüklüğü, bu manada, muhteva ile form arasındaki bu ürkütücü mücadelededir. </p>
<p class="p14">Cinuçen Tannkorur bestelerinin, bilhassa (Halime Uğur&rsquo;un da isabetle belirttiği gibi), melodik yapıya ilişkin &lsquo;geçki ve kompozisyon özellikleri&rsquo; bakımından yeniliği, klasik musiki formlarımızın makam, usul ve seyir gibi geleneksel unsurlarının kısıtlayıp hudutlandırdığı muhtevayı &lsquo;aşma&rsquo; denemeleri olmalarındandır.. Bu &lsquo;aşma&rsquo;yı, Cinuçen Bey&rsquo;in, özellikle, Yahya Kemal&rsquo;in <span class="t18">Itri</span> şiirinin bestesi olan <span class="t18">Rast Destan</span>&rsquo;ında bulmak mümkündür: Bence, Cinuçen Bey&rsquo;i, büyük bir bestekar kılan eserler, onun özellikle 1990&rsquo;dan sonra bestelediği, gerçekten benzersiz müziklerdir.&nbsp; </p>
<p class="p14">Cinuçen Tannkorur&rsquo;u, &lsquo;o şafak vaktinin cihangiri&rsquo;ni, musikisi &lsquo;gemiler geçmeyen bir ummanda&rsquo; değil, kalbimizin ta derinlerinde devam eden bir bestekar olarak, saygıyla ve rahmetle anıyorum. </p>
</body>
</html>