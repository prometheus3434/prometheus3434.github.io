<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx1018"></a><a id="a305"></a>Rahmi Aksungur&rsquo;un Heykel Sergisi:<br/>&lsquo;Soyutun, &lsquo;imgeselin ve &lsquo;Somutun <br/>Bir Aradalığı Üzerine Notlar </h1>
<p class="p14">Rahmi Aksungur&rsquo;un heykel sergisi, soyut ve geometrik olanla figüratif olanın biraradalığını, estetik bir düzeyde gerçekleştirdi. Bu, son derece çetin bir iştir ve Aksungur, bu biraradalığı, asla bir sıradanlığa düşmeden mümkün kıldı. Soyut kafesli formlara somut ve organik işlevler vererek, figüratifle geometrik stilizasyonun yapı birliğini sağlamak! Rahmi Aksungur&rsquo;un kendine özgü kıldığı yontu tasarımı budur... </p>
<p class="p14">Gerçekten de öyle: Bu sergideki heykellerin neredeyse tümünde, geometrik kafes formları ya örneğin <span class="t18">Bayku</span><span class="t18">ş</span>&rsquo;ta ya da <span class="t18">Mavi</span>&rsquo;de olduğu gibi gövdenin bir bölümünün; <span class="t18">Buse</span>&rsquo;de olduğu gibi insan yüzünün; <span class="t18">Sabah I</span>&rsquo;de olduğu gibi ayakların veya <span class="t18">2003</span>&rsquo;te olduğu gibi gövdenin tamamının yerini alarak organik anlamda işlevsel kılınıyor. Soyutolanı işlevsel kılmak, sanatta modernliğin olmazsa olmazıdır. Rahmi Aksungur, bu anlamda modern mimarînin bu temelkoyucu ilkesini temellük ederek, heykel sanatını mimariye eklemlemek imkânını buluyor. </p>
<p class="p14">Aksungur&rsquo;un soyut kafes formunu kullanmadığı figürlerde ise bu kez somutun bilinçli bir biçimde tahrif edildiğinin işaretleri var. Bu, aslında Descartes&rsquo;ın <span class="t18">idées factices</span> diye adlandırdığı bir tahayyüle karşılık geliyor: İmgenin dünyadan büyük olması! Dünyada ya da gerçeklikte varolmayanın imgede inşasının mümkün olabilmesi! <span class="t18">Sfenks</span>&rsquo;in, <span class="t18">Pegasus</span>&rsquo;un (Kanatlı At), <span class="t18">Ş</span><span class="t18">ahmaran</span>&rsquo;ın (Başı İnsan, Gövdesi Yılan), <span class="t18">Horus</span>&rsquo;un (Şahin Başlı, İnsan Gövdeli), kısaca gövdesi ve başı, farklı türlerden alınarak yapıştırılmış imgelerin biraradalığından söz ediyoruz burada. Bu, Aksungur&rsquo;un, bir başka düzlemde biraradalığı denemekte olduğunu gösteriyor. İlkinde, soyut kafes formlarının, somut ve figüratif-olanla biraradalığını; İkincisinde ise somut ve figüratif ama gerçeklikte varolanın, yine gerçeklikte varolan bir başka türden somut ve figüratif-olanla imgesel düzlemdeki mitolojik biraradalığı! </p>
<p class="p14">Yine de, imgesel-olanda üretilen bu biraradalıkta, her ne kadar mitolojik bir gönderme varsa da, gövdenin ve başın, heykeltıraş tarafından &lsquo;tanınabilirlik&rsquo;ten yoksun kılınması, heykelde temsiliyet ilişkisini ortadan kaldıran bir &lsquo;desemantizasyon&rsquo; anlamına gelir. Whistler&rsquo;in <span class="t18">Battersea Köprüsü</span> adlı tablosunda, köprü üzerindeki figürlerin insan figürü olup olmadığı problematik bir meseledir. Whistler, kendisine bu soruyu soranlara şu yanıtı verir: &quot;Onlar, siz ne olmasını isterseniz, odurlar.&quot; Rahmi Aksungur da, <span class="t18">Battersea Köprüsü</span> figürleri konusunda Whistler&rsquo;in söylediğinin tıpkısını, yonttuğu figürleri için de, sanırım, söyleyecektir. </p>
<p class="p14">Böylece, Aksungur&rsquo;un, giderek Malevitch&rsquo;in kavramsallaştırmasıyla, <span class="t18">non-objective</span> (nesnel-olmayan) sanata yöneldiğini söylemek mümkün görünüyor. Non-objective sanat, gerçeklikte hiçbir şeye gönderme yapmıyor olmak anlamına gelir. Aksungur, figüratif-olanla soyut ve geometrik olanın biraradalığını (birinci aşama), figüratif-olan&rsquo;ın temsiliyet ilişkisinden koparılarak tahrif edilmişliği ile bunun, imgesel düzlemde bir başka türden objeye bağlanması sonucunda ortaya çıkan biraradalığa eklemleyerek (ikinci aşama) tamamlıyor. Aksungur&rsquo;un non-objective sanata yönelimini kendine özgü kılan da, bence budur.</p>
</body>
</html>