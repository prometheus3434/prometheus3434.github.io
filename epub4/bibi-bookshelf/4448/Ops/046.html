<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx952"></a><a id="a283"></a>Cenneti Beklerken </h1>
<p class="p14">Derviş Zaim&rsquo;in <span class="t18">Cenneti Beklerken</span> adlı filmi, bana göre elbet, son yıllarda Türk sinemasında gerçekleştirilmiş, &lsquo;meselesi olan&rsquo; filmlerden biri. </p>
<p class="p14">Bu &lsquo;mesele&rsquo;yi Derviş Zaim, <span class="t18">Birgün</span> gazetesinde Dilek Tunalı ile yaptığı söyleşide &quot;Acaba Osmanlı kültür ve estetiğini temel alarak sinemaya yeni bir anlatım kazandırılabilir mi?&quot; sorusuyla dile getiriyor. Aslında anlatılan öykü, bu &lsquo;mesele&rsquo;nin sinemanın imkânlarıyla nasıl gerçekleştirilebileceğini göstermek için kullanılıyor. Bir başka deyişle, filmin anlatı düzeyi, öykünün nasıl anlatılıyor olduğuna göre, ikincil (ta&rsquo;li) kalıyor. </p>
<p class="p14">Derviş&rsquo;in de belirttiği gibi, bu filmin çekiminden çok önce, onunla yaptığımız uzun söyleşilerde, filmin formu üzerinde, öykünün kendisinden ya da içeriğinden çok daha fazla duruldu. Dolayısıyla, <span class="t18">Cenneti Beklerken</span>&rsquo;de, belki de Türk sinema tarihinde ilk defa, filmde anlatılanın değil, anlatım biçiminin öne çıkması; dahası, bu anlatım biçiminin bizim zihin tarihimize mahsus bir form oluşu, Derviş&rsquo;in daha başından beri öngördüğü bir &lsquo;mesele&rsquo;ydi. Onun da belirttiği gibi, daha önce Atıf Yılmaz&rsquo;ın minyatür kompozisyonu şemasından yola çıkarak gerçekleştirdiklerini elbette yabana atmıyorum. Ama Derviş&rsquo;in, minyatürü, bir sinema üslubuna dönüştürmesindeki tavrının çok farklı ve çok daha radikal olduğunu düşünüyorum. </p>
<p class="p14"><span class="t18">Cenneti Beklerken</span>&rsquo;de, minyatür formunun film formu haline getirilmesi, bir temel koyucu felsefi mesele olan görünüş / gerçeklik sorunsalı ile ilişkilidir. Derviş, bu filmde, görünüş&rsquo;ün yerine rüya&rsquo;yı ikame ederek, sorunsalı rüya / gerçeklik sorunsalına dönüştürdü; dahası, rüyanın mantığını, gerçekliğin mantığının yerine koydu ya da rüyanın mantığı ile gerçekliğin mantığını birbiriyle yer değiştirebilir duruma getirdi. Dolayısıyla, <span class="t18">Cenneti Beklerken</span>&rsquo;de form, minyatürün (mesela, Atıf Yılmaz&rsquo;ın yaptığı gibi) kompozisyonun görünüşte verili biçimini değil, kompozisyonun mantığını referans olarak almış oldu. <span class="t18">Cenneti Beklerken</span>&rsquo;de minyatürün, gerçeklikle rüya arasında herhangi bir fark olmadığım gösterme işlevini taşıyor olması bundan dolayıdır. </p>
<p class="p14">Derviş&rsquo;in, Velasquez&rsquo;in <span class="t18">Las Meninas</span>&rsquo;ını, minyatürle ilişkilendirmesi, hem minyatürün hem de <span class="t18">Las Meninas</span>&rsquo;ın, rüya mantığı ile yapılmış olmalarındandır. Ve tastamam burada, filmin anlatısının içeriği, filmin formuyla bütünleşir. Zira film, III. Mehmed Osmanlı tahtına çıktıktan sonraki kardeş katlinden her nasılsa sağ kalan bir (düzmece?) şehzade Danyal&rsquo;ın &lsquo;saltanat rüyası&rsquo;nı anlatmaktadır. Kendisini &lsquo;mehdi&rsquo; ilan edip başkaldıran Danyal&rsquo;ı öldürmekle görevli ekibe refakat ederek, öldürülenin gerçekten o olduğunu saptayabilmeyi mümkün kılacak &lsquo;gerçekliğe uygun&rsquo; bir portresini yapma görevi nakkaş Eflatun Efendi&rsquo;ye verilmiştir. Eflatun&rsquo;un, ölen oğlu ve eşinin, onları hatırlamak için, &lsquo;gerçekliğe uygun&rsquo; tasvirlerini yapma (kafir resmi) konusunda tecrübesi vardır. Eflatun, trajik bir tiptir: Önce, dinin buyrukları ile, ona Danyal&rsquo;ın başını &lsquo;kafir resmi&rsquo; gibi resmetmesini buyuran iktidar arasında sıkışıp kalmıştır. (-Eflatun bu son konumuyla, Sophokles&rsquo;in &lsquo;Antigone&rsquo; karakterini andırıyor.) Rüyanın, dolayısıyla da minyatürün mantığı, bu trajik konumu aşma&rsquo;nın imkânlarını mı gösteriyor? Cenneti Beklerken, sanki biraz da bunu ima eder gibidir. </p>
<p class="p14">Evet, bunu ima eder gibidir; - şundan dolayı: Filmin sonuna doğru şehzade Danyal, Eflatun&rsquo;dan, onun mehdiliğini gösteren bir tasvir yapmasını ister; Eflatun, yolculuk sırasında âşık olduğu tutsak kızın önerisiyle, Velasquez&rsquo;in Las Menitias&rsquo;ında, Kral II. Felipe ile Kraliçe Maria Ana&rsquo;nın göründükleri aynanın olduğu bölüme, Mehdi&rsquo;nin minyatürünü yerleştirir. Orijinal resimdeki Infante Margaritha&rsquo;nın yerinde ise şehzade Danyal ve oğlu şehzade Yakup vardır. Danyal&rsquo;ın saltanat rüyası, minyatürle gerçekliğe dönüştürülmek istenmiş; minyatürle Velasquez&rsquo;in Las Meninas&rsquo;ı arasındaki farklar silinmiş; yaşam, tıpkı minyatür gibi, rüya ile gerçeklik arasında, iktidarı da kuşatarak, birinden ötekine kolayca dönüşebilir olmuştur. Eflatun&rsquo;un oğlunun, mezar başında görünüp içinde kaybolmasına benzer, gerçeklikte olmuş gibi verilmiş sahnelerin, filme yer yer fantastik bir boyut verdiğini de ilave etmem gerekiyor. </p>
<p class="p14">Derviş Zaim&rsquo;in filmi, bu filmi gerçekten &lsquo;iyi&rsquo; okuyacaklar için, büyük bir entelektüel şölendir. </p>
</body>
</html>