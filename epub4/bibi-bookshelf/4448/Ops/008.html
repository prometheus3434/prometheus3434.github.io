<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx98"></a><a id="a116"></a>Okuma Biçimleri 2: <br/>Okur Merkezli Okuma </h1>
<p class="p14">Bir metin nasıl okunmalı? Edebiyat teorileri, bunu ya (i) yazar merkezli olarak okuma, yani, &lsquo;yazarın niyeti&rsquo;ni (<span class="t18">intentio auctoris</span>) açığa çıkaracak bir okuma; ya (ii) metin merkezli okuma, yani &lsquo;metnin niyeti&rsquo;ni (<span class="t18">intentio operis</span>) açığa çıkaracak bir okuma; yahut da (iii) okur merkezli okuma, yani &lsquo;okurun niyeti&rsquo;ni (<span class="t18">intentio lectoris</span>) açığa çıkaracak bir okuma biçiminde öbeklendirirler. Oysa eleştiri pratiği, edebiyat teorilerinin bu kesin sınırkoyucu öbeklendirmelerini aşan, teoriyle pratiğin örtüşmediği durumlarla karşı karşıya bırakır bizi. Gerçekten de, edebiyat teorilerinin &lsquo;yazar&rsquo;, &lsquo;metin&rsquo; ve &lsquo;okur&rsquo;u birbirinden katı ve kaim çizgilerle ayırarak temellendirdiği yaklaşımlara, eleştiri pratiklerinde ne kertede bağlı kalındığı, üzerinde durulması gereken kışkırtıcı bir sorudur.</p>
<p class="p14">Hans-Georg Gadamer&rsquo;in <span class="t18">Wahrheit und Methode</span>&rsquo;de<a id="a117"></a><a href="notes.html#a328"><span class="t17">{12}</span></a>, okurla metin arasında bir yorumbilimsel dialog (hermenötik dialog) biçiminde gerçekleştiğini öne sürdüğü okuma, tam da edebiyat teorisi ile eleştiri pratiğinin birebir bir mütekabiliyet içinde bulunmadığını gösteren tipik bir örnektir. Hem okur hem de metin, anlam üretme sürecine ilişkin okumada birlikte var olurlar Gadamer&rsquo;e göre. Prof. Dr. Şara Sayın&rsquo;ın <span class="t18">Metinlerle Söyle</span><span class="t18">ş</span><span class="t18">i</span>&rsquo;sinde<a id="a118"></a><a href="notes.html#a330"><span class="t17">{13}</span></a> belirttiği gibi, &quot;Okur-metin ilişkisinde okuru özgür, bağımsız bir özne, metni ise öznenin üzerine eğildiği dural [statik, H.Y.] bir nesne olarak değil, her ikisini de etkileşim süreci içinde oluşan bir bütün olarak görmek gerekir.&quot; Yorumbilimsel söyleşide okur, kendi &lsquo;ön yargıları&rsquo; ile metne yaklaşır. Gadamer&rsquo;in &lsquo;ön yargılara karşı ön yargılı olmamamız gerektiği&rsquo; ifadesini, Prof. Sayın da, &quot;Ön yargı, yanlış yargı değil, [...] doğruyu olduğu kadar yanlışı da içerebilen yargıdır.&quot; şeklinde ifade ediyor. Doğru olanı yanlış olandan ayırmak için de &lsquo;gelenek&rsquo;e başvurmak gerekir. Gadamer&rsquo;e göre &quot;Geçmişi olduğu kadar bugünü de içeren geleneğin belirlediği, yönlendirdiği [...] olumlu [...] ön yargılar aracılığıyla metne yaklaşarak geçmiş ile bugün, metin ile okur arasında bir köprü kurabilmek ve böylece anlama sürecinin ilk adımını atar.&quot; </p>
<p class="p14">Gadamer&rsquo;in ön yargılar, dolayısıyla da &lsquo;gelenek&rsquo;le inşa ettiği tarihselliğin yerini, Stanley Fish&rsquo;in <span class="t18">Is There a Text in Tl</span><span class="t18">ı</span><span class="t18">is Class</span><a id="a119"></a><a href="notes.html#a333"><span class="t19">{14}</span></a> (Bu Sınıfta Bir Metin Var mı?) adlı kitabında, &lsquo;yorumlama stratejileri&rsquo; (<span class="t18">interpretive strategies</span>) alır; - ancak temelli bir farkla: Gadamer, yorumbilimsel okumanın nesnel bir okuma olduğu kanısındadır; Fish ise, &lsquo;yorumlama stratejileri&rsquo;nin nesnellikle hiç ilgisi olmadığı! Fish, <span class="t18">Is Tl</span><span class="t18">ı</span><span class="t18">ere a Text in Tl</span><span class="t18">ı</span><span class="t18">is Class</span>&rsquo;ta, edebiyatın &lsquo;konvansiyonel bir kategori&rsquo; olduğunu ve &lsquo;herhangi bir tarihte neyin &lsquo;edebiyat&rsquo; olarak tanındığı[nın], onun öyle olduğunu kabul eden cemaat kararının bir fonksiyonu&rsquo; olarak karşımıza çıktığını söyler. Dolayısıyla, metni anlamlandıran, okurun kendisiymiş gibi görünse de okur, &lsquo;toplumda içinde yaşadığı ve değerlerini benimsediği kesimin&rsquo; (-ki bu kesim, Fish&rsquo;e göre, &lsquo;yorumlama cemaati&rsquo;nin ta kendisidir) dayattığı &lsquo;yorumlama stratejileri&rsquo;nin belirlediği bir konumdadır. O nedenle de, Fish&rsquo;te Gadamer&rsquo;in aksine, &lsquo;yorumlama stratejileri&rsquo; okuma sonrasında &lsquo;yürürlüğe konulmaz&rsquo;lar: &quot;[Yorumlama stratejileri] okumanın biçimidirler ve okumanın biçimi oldukları için de, metne biçimini verirler; genellikle kabul edildiği gibi, metnin [içinden] çıkmaz, tersine metni [dışarıdan] inşa ederler.&quot; Başka bir deyişle söylemek gerekirse, &quot;Bu stratejiler, okuma ediminden önce gelirler ve önce geldikleri için de neyin okunduğuna biçim verirler; - çoğu kez zannedildiği gibi, bunun tersi değildir söz konusu olan...&quot; Dolayısıyla Fish&rsquo;e göre, &lsquo;anlamı üreten ne metin ne de okur&rsquo;dur; - &lsquo;yorumlama cemaatleri&rsquo;dir! &lsquo;Yorumlama cemaatler&rsquo;i de çok olduğuna göre, eleştirinin işlevi, doğru okuma yolunu belirlemek değil, okumanın çok sayıdaki olası perspektiflerden hangisinden yola çıkılarak yapılacağını belirlemektir. Fish, şu sonuca varıyor: &quot;Bir zamanlar, yorumun, her biri, deyiş yerindeyse, tek seçicisi konumunda bulundurularak birbiriyle rekabet halinde gösterilen öğelerinin (metin, okur, yazar) tümü, şimdi, yorumun ürünü olarak görünmektedir.&quot; </p>
<p class="p14">&lsquo;Yorumlama cemaatleri&rsquo;ni belirleyen nedir? Marksizm bağlamında &lsquo;sınıflar&rsquo; mıdır, yoksa başka bir toplumsal yapılanmadan mı söz ediliyor? </p>
<p class="p14">Burada sorulması gereken soru, Stanley Fish&rsquo;in okuma biçiminin Marksist bir okumadan farklı bir yaklaşıma işaret edip etmediği olmalıdır. Gerçekten de Fish&rsquo;in &lsquo;yorumlama cemaati&rsquo; olarak kavramsallaştırdığı topluluğun, Marx&rsquo;ın &lsquo;sınıf&rsquo; kavramıyla atıfta bulunduğu topluluktan;&nbsp; dolayısıyla da, Fish&rsquo;in &lsquo;yorumlama stratejileri&rsquo; ile kastettiği ne ise, onun, Marx&rsquo;ın &lsquo;ideoloji&rsquo; ile kastettiği şeyden farklı olup olmadığı, üzerinde durulması, kışkırtıcı sonuçlara varılmasını olanaklı kılan bir sorudur. </p>
<p class="p14">Kışkırtıcı, çünkü bu mesele, metnin varlığına ilişkin bir ontolojik arkaplan üzerinden irdelenmeyi gerektiriyor. Stanley Fish, metnin maddi bir kimliği olmadığım, ya da Anthony Easthope&rsquo;un deyişiyle &lsquo;gösterenlerin maddeselliğine dayanan biçimsel öğelerin, &lsquo;yorumlama cemaati&rsquo; dışında bir varlığının olamayacağı&rsquo;nı, dolayısıyla da, anlamın da bir &lsquo;yorum-etkisi&rsquo;nden (<span class="t18">an effect of interpretation</span>) öte bir şey ifade etmediğini öne sürmektedir. Bu, metinle, onu yorumlama stratejileri bağlamında anlamlandıran okur arasındaki ilişkinin, bir tür Berkeley&rsquo;ci İdealizm temelli bir immateryalizme dayandığını gösterir. Fish, neredeyse öylesi bir dile getirişle söylüyor bunu: Metindeki gösterenlerin (sıfatlar, fiiller, ölçü, aliterasyon, kafiye vb .), &lsquo;bazen göze görünür, bazen da görülmez&rsquo; olduklarını öne sürüyor; - tıpkı Berkeley ve onun izinden giden immateryalistlerin öne sürebilecekleri gibi! </p>
<p class="p14">Hiç kuşku yok: Marxist bir okuma, metnin maddeselolmayışını (<span class="t18">immateriality</span>) bir felsefi veri olarak kabul etmeyecektir. Bu durumda da okuma uğraşının, okurun &lsquo;ideoloji&rsquo;si ile metin arasında bir ilişki olarak temellendirilmesi, elbette mümkün değildir. Öyleyse, Fish&rsquo;in &lsquo;yorumlama strateji&rsquo;sini &lsquo;ideoloji&rsquo;ye, dolayısıyla &lsquo;yorumlama cemaati&rsquo;ni de &lsquo;sınıf&rsquo;a indirgemek sözkonusu olamıyor. </p>
<p class="p14">Stanley Fish, Is There a Text in Tlıis Class&rsquo;ta şaşırtıcı okumalar yapıyor, öğrencilerinden, tahtaya alt alta yazdığı (ve onların kim olduklarını bilmediği) yedi özel ismin, bir dinsel şiir olduğunu bildirerek yorumlamalarını istiyor: </p>
<p class="p14">Jacobs-Rosenbaum<br/>Levin <br/>Thorne <br/>Hayes <br/>Ohman (?) </p>
<p class="p14">Öğrencilerin de bunu yaptıklarını, bu yedi özel ismi, bir şiir gibi okuyarak yorumladıklarını belirtiyor. Easthope&rsquo;un <span class="t18">Literary into Cultural Studies</span>&rsquo;te<a id="a120"></a><a href="notes.html#a335"><span class="t17">{15}</span></a> söylediği gibi, Fish, &quot;Metin diye bir şey yoktur; sadece okur ve onun yaptığı yorum vardır!&quot; konusundaki görüşünü kanıtlamak için yapıyor bunu... Ve yine Easthope&rsquo;un deyişiyle, bu deney &lsquo;bir inşaolarak- edebiyatın sıfır derecesi&rsquo;ne ulaşıldığını gösteriyor. </p>
<p class="p14">&quot;Metin yok, yorum var!&quot; Bu görüş, aslında Nietzsche&rsquo;nin <span class="t18">Ahlak</span><span class="t18">ı</span><span class="t18">n Soykütü</span><span class="t18">ğ</span><span class="t18">ü Üstüne</span>&rsquo;de<a id="a121"></a><a href="notes.html#a336"><span class="t17">{16}</span></a> &lsquo;iyi&rsquo; ve &lsquo;kötü&rsquo; sözcükleri bağlamında öne sürdüğü düşüncelerin, edebiyat teorisi alanına uygulanan bir varyantı sayılabilir. Foucault da, &lsquo;sözcükler, aslında, yorumdan başka bir şey değildirler; bütün tarihleri boyunca, birer işaret olmadan önce, birer yorum olmuşlardır&rsquo; der ve &lsquo;yorum&rsquo;un &lsquo;işaret&rsquo;e olan önceliğinin, modern hermenötiğin temelkoyucu özelliklerinden biri olduğunun altını çizer. </p>
<p class="p14">Stanley Fish, öyle görünüyor ki, Berkeley&rsquo;ci bir İdealizm ile Nietzsche&rsquo;ci bir Perspektivizm arasında, bir yerde, konumlandırıyor edebiyat (okuma) teorisini... </p>
<p class="p14">Öte yandan Roland Barthes, <span class="t18">Yazar</span><span class="t18">ı</span><span class="t18">n Ölümü</span> başlıklı yazısında<a id="a122"></a><a href="notes.html#a338"><span class="t17">{17}</span></a> şöyle der: &quot;Bir metin, birçok kültürden alınan ve karşılıklı diyalog, parodi, yarışma bağıntısı içine giren çoğul yazılardan oluşur. Ama bu çoğulluğun odaklandığı bir yer vardır, bu da bugüne kadar sanıldığı gibi yazar değil, okurdur. [...] Bir metnin tekliği onun nereden geldiğinde (kökeninde) değil, nereye gittiğindedir. [...] Okurun doğuşu, yazarın ölümü bahasına gerçekleşmek zorundadır.&quot; </p>
<p class="p14">Barthes&rsquo;in okur merkezli bir okumayı öne çıkardığı bu metin, bizzat onun da söz ettiği gibi, XIX. yüzyılda Stephane Mallarmé ile başlayan bir geleneğe işaret ediyor: &quot;Fransa&rsquo;da Mallarmé,&quot; diyor Barthes, &quot;hiç şüphesiz, dilin, o güne kadar [metnin] sahibi olduğu sanılan yazarın yerine ikame edilmesi zorunluluğunu bütün boyutlarıyla gören ve öngören ilk kişidir.&quot; </p>
<p class="p14">Barthes&rsquo;e göre edebî bir metinde konuşan, dil&rsquo;in kendisidir; - yazar değil! Dolayısıyla Barthes&rsquo;in teorik olarak gerekçelendirdiği Strüktüralist (Yapısalcı) okuma, &lsquo;yapıt&rsquo;la &lsquo;metni&rsquo; birbirinden ayırır. Yapıt, yazara, metin de okura aittir. Metin (text), okura kendisi için anlam ve etki üretmek üzere bir gösterenler örgütlenmesi olarak verilmiştir. Anthony Easthope&rsquo;un <span class="t18">Literary into Cultural Studies</span>&rsquo;te<a id="a123"></a><a href="notes.html#a341"><span class="t17">{18}</span></a> belirttiği gibi, &lsquo;ister edebî, ister popüler kültürel metinler olsun, [metinler] bir göstergeler sistemiyle çalışır; anlam da gösterenlerin organizasyonundan çıkarsanır.&rsquo; </p>
<p class="p14">Bu nedenle de Barthes için, okur daha önceleri yazarın yaşadığı alanda yaşar. Burada, David R. Shumway&rsquo;in Michel Foucault üzerine yazdığı kitaptan<a id="a124"></a><a href="notes.html#a343"><span class="t17">{19}</span></a> alıntılayarak söylersem, okurun yerine &lsquo;eleştirmen&rsquo;i koymak daha doğru olacaktır; - Barthes&rsquo;in istediği, eleştirel bir okuma üretimine, özgün yapıttan daha büyük bir önem verilmesidir çünkü... Böylece &lsquo;kural öznelliğin, teknik de ifadenin yerini alır&rsquo;. </p>
<p class="p14">Barthes&rsquo;in Balzac&rsquo;ın <span class="t18">Sarrasine</span> okumasında da (S/Z)<a id="a125"></a><a href="notes.html#a344"><span class="t17">{20}</span></a> dile getirdiği gibi, yazarın <span class="t18">Sarrasine</span>&rsquo;de kendisini ifade etmesi gibi bir durum düşünülemez; - çünkü bu, yazarın, yazdığından bağımsız ve yazdığından önce bir &lsquo;kendilik&rsquo;i (şelfi olduğu ve bu &lsquo;kendilik&rsquo;in dilde yazar tarafından temsil edildiği anlamına gelir. Oysa yazar, metnin bir konvansiyonudur; &lsquo;kâğıttan bir yaratıktır&rsquo;, ya da bir &lsquo;dil-etkisi&rsquo;dir; - hepsi o kadar! </p>
<p class="p14">John Sturrock, <span class="t18">Structuralism and Since</span>&rsquo;de<a id="a126"></a><a href="notes.html#a346"><span class="t17">{21}</span></a> Barthes üzerine yazdığı makalede, Barthes&rsquo;e göre yazarın konumunun &lsquo;yazar[ın], yazının parçası olan, gerçek ya da içerilmiş bir dilbilgisel özne&rsquo; olduğunu bildirir. Bu &lsquo;kâğıttan yaratık&rsquo;, <span class="t18">Metnin Hazz</span><span class="t18">ı</span>&rsquo;nda<a id="a127"></a><a href="notes.html#a348"><span class="t17">{22}</span></a> bir &lsquo;örümcek metaforu&rsquo; ile işaretlenir: Yazar ya da özne, &lsquo;örümceğin ağını yapmakta kullandığı salgılarının içinde kendi kendini eritmesi gibi&rsquo; yok olur. Zira &lsquo;metin demek, dokuma demektir; ama bugüne kadar bu dokuma, bir ürün, yapılıp bitmiş bir kumaş olarak ele alınmış, arkasında iyice gizlenmiş ya da hafifçe örtülmüş bir anlamın bulunduğu düşünülmüş olduğu halde bugün, dokumanın kendisine odaklanı[lmaktadır.]&rsquo; </p>
<p class="p14">Pek iyi de, Michel Foucault soruyor: &quot;Yazarın ölümü mümkün müdür?&quot;&nbsp; </p>
</body>
</html>