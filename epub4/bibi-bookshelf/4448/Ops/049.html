<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx991"></a><a id="a295"></a>Kamil Fırat&rsquo;ın &lsquo;Düş Kentleri&rsquo; Bağlamında Bir Objenin &lsquo;Haz Objesi&rsquo; Olarak <br/>Temellükü Üzerine </h1>
<p class="p14">Kamil Fırat&rsquo;ın <span class="t18">Dü</span><span class="t18">ş</span><span class="t18"> Kentleri</span><a id="a296"></a><a href="notes.html#a599"><span class="t19">{147}</span></a> adlı fotoğraf albümü, onun &lsquo;sunuş&rsquo; yazısında belirttiği gibi, &lsquo;özellikle Ege ve Akdeniz bölgesi diye tanımlanan bölgelerde kurulmuş olan Batı Anadolu uygarlığını oluşturan kentler[den]&rsquo; bugüne kalanlar bağlamında o kentleri, birer &lsquo;düş kenti&rsquo;ne dönüştürüyor. </p>
<p class="p14">Fotoğraf sanatçılarının Anadolu&rsquo;daki antik kentleri, o kentlerdeki kalıntılar ve buluntuları, birer sanat objesi olarak ele aldıklarına sıklıkla tanık olunur. Kamil Fırat&rsquo;ın yaklaşımı, onları sadece görsel birer alımlama objesi olarak temellük etmediğini gösteriyor. &lsquo;Temellük etme&rsquo; deyişim, boşuna değil! Çünkü bir sanatçının, dünyadaki herhangi bir obje ile olan ilişkisinin, bir entelektüel arkaplan üzerinden gerçekleştirilmiş olması gerekir. Bu, o objenin, eğer söz konusu bir fotoğraf objesi ise, sadece bir duyu-verisi, bir algı sorunu olarak kavranmamış olması anlamına geliyor. Temellük etme, objenin ancak bir zihinsel dönüşüme uğratılmasıyla edinildiğini gösterir. </p>
<p class="p14">Resim sanatında &lsquo;temellük etme&rsquo;, bir objeye bir empresyonist (<span class="t18">izlenimci</span>), bir sürrealist, bir kübist, bir fovist, bir ekspresyonist (<span class="t18">d</span><span class="t18">ı</span><span class="t18">ş</span><span class="t18">avurumcu</span>) vd. gibi bakmakla mümkün olabilmiştir. O nedenle de, mesela, doğayı bire bir taklit eden mimetik bir resim (Hegel&rsquo;in <span class="t18">Estetik</span>&rsquo;inde<a id="a297"></a><a href="notes.html#a600"><span class="t17">{148}</span></a> söz konusu ettiği Yunanlı ressam Zeuxis&rsquo;in <span class="t18">Üzüm Salk</span><span class="t18">ı</span><span class="t18">m</span><span class="t18">ı</span> tablosunu hatırlayalım!) bu zihinsel dönüşümü gerçekleştiremediği, doğaya deyiş yerindeyse, zihniyle değil, gözüyle baktığı için, &lsquo;resim&rsquo; değildir; doğayı çoğaltmaktır. Çünkü fotoğraf, Roland Barthes&rsquo;ın da dediği gibi, &lsquo;kendini doğal bir şey olarak sunan objenin saf ve yalın bir transkripsiyonu olamaz.&rsquo; </p>
<p class="p14">Buraya kadar bilinenleri hatırlattığımın farkındayım. Kamil Fırat&rsquo;ın fotoğrafları konusunda söyleyeceklerimi yerli yerine oturtabilmek için, bu uzun giriş gerekliydi. Şundan dolayı: Kamil Fırat, her sergisinde ya da albümünde, fotoğraf objesini, zihnen birbirinden çok farklı sorunsalların içinden &lsquo;temellük&rsquo; ediyor: Kıyı sergisini oluşturan fotoğraflarda, fotoğraf makinesini âdeta bir &lsquo;fenomenolojik kamera&rsquo; gibi kullandığında tastamam bir dışavurumcu sorunsalın; <span class="t18">Ufka Dair</span> sergisinde &lsquo;çizgi&rsquo;ye, Kubbeler sergisinde ise &lsquo;daire&rsquo;ye indirgenmiş geometrik bir minimalist sorunsalın içinden ve felsefi bir arkaplan üzerinden; <span class="t18">Pervaneler</span><a id="a298"></a><a href="notes.html#a602"><span class="t19">{149}</span></a> kitabında ise, sembolist bir sorunsalın içinden ve şiirsel bir arkaplan üzerinden okuyor ve temellük ediyor dünyayı... </p>
<p class="p14"><span class="t18">Dü</span><span class="t18">ş</span><span class="t18"> Kentleri</span>&rsquo;nde ise, Kamil Fırat bu defa, Antik kentlerin buluntu ve kalıntılarına empresyonist sorunsalın içinden bakıyor. Fotoğraf objelerini, âdeta empresyonist bir ressam gibi, ışığı ve rengi öne çıkararak okuyor: Mavilerin ve toprak renginin hâkim olduğu fotoğraflar! Burada sorulması gereken, Kamil Fırat&rsquo;ın, bu defa empresyonizmi, antik kentlerin okunmasında niçin bir zihinsel arkaplan olarak seçtiğidir. Bunun için de Fırat&rsquo;ın nasıl bir beklentiyle yola çıktığının belirlenmesi gerekiyor. Fırat&rsquo;ın amacının, Antik kentlerin belgelenmesi, dolayısıyla, bu objelerin, geçmişten bugüne ve geleceğe taşınan bir tarihsellik sunumu ile temellük edilmesi olmadığını biliyoruz. Fırat, bu kentleri, tarihsel bir bağlamda değil, şimdinin, daha doğrusu o fotoğrafların çekildikleri anların zihinsel <span class="t18">izlenim</span>lerini, bir &lsquo;haz objesi&rsquo; üretebilmek için kullanmaktadır. Objenin tarihi değil, deyiş yerindeyse, tarihin hazzıdır Kamil Fırat&rsquo;ı ilgilendiren... </p>
<p class="p14">Fırat, Yunanlı bilge Hesykhlios&rsquo;un, antik kentler için &lsquo;haz mekânları&rsquo; deyişini kullandığım alıntılıyor. Düş Kentleri, bir defa daha doğruluyor Hesykhlios&rsquo;u: &lsquo;haz mekânları&rsquo;, Kamil Fırat&rsquo;ın objektifinden &lsquo;haz fotoğrafları&rsquo;na dönüşüyor. </p>
</body>
</html>