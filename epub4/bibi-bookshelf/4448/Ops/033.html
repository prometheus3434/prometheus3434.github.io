<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx709"></a><a id="a244"></a>Yahya Kemal Deist mi idi? </h1>
<p class="p14">Yahya Kemal&rsquo;in Müslümanlıkla olan ilişkisi üzerinde çok duruldu ve bu ilişki bir ölçüde problematize edildi. Oysa, hiç de problematik değildir bu ilişki. Yahya Kemal, kendisini, &lsquo;İslam medeniyetinin şairi&rsquo; kabul eder. Mehmet Akif, ona göre, &lsquo;İslam akaidinin şairi&rsquo;dir; kendisi ise İslam medeniyetinin şairi... Hemen söyleyeyim: Yahya Kemal musikisi, mimarisi ve şiiri ile İslam&rsquo;ın (ve elbette Osmanlı&rsquo;nın) estetize edilmiş bu formlarını, İslam medeniyetinin ta kendisi olarak görür; şiirinde ve düzyazılarında İslam medeniyeti bu formel mükemmeliyeti temsil eder. Hegel&rsquo;in diliyle söylersek, belki de İslam medeniyetinin İde&rsquo;si Osmanlı&rsquo;nın ruh ya da kültür dünyasında kendisini yeniden inşa etmiştir. Estetik, bu medeniyette bir gaye, bir telos olur. </p>
<p class="p14">Hiç kuşku yok: Yahya Kemal, bir &lsquo;medeniyet&rsquo; olarak kabul etmekle, İslam&rsquo;ı sadece bir Din&rsquo;e, medeniyet yaratması söz konusu olmayan bir Din&rsquo;e irca eden Oryantalist safsatayı zımnen reddetmiş oluyor. Pek iyi de, bu medeniyetin özünü ve ruhunu oluşturan Din&rsquo;in, İslam&rsquo;ın, Yahya Kemal&rsquo;in medeniyet konseptindeki yeri nedir? Yahya Kemal&rsquo;de bu medeniyete &lsquo;İslami kimliğini atfeden ne olabilir? İşte asıl sorgulanması gereken, bence, budur... </p>
<p class="p14">İlkin, şunu söylememiz gerekiyor: Yahya Kemal&rsquo;de iman, &lsquo;mağfiret iklimi&rsquo;nden gelen seslerle bir duyuş, bir sentiment olarak başlamış görünüyor. Nihad Sami Banarlı, yakın tanıklığının bağışladığı bir otorite ile, &lsquo;Yahya Kemal&rsquo;in yetişmesinde, onun çocukluk terbiyesinde ezan, Kur&rsquo;an, Muhammediye sesleri ve bunların musikileri vardır.&rsquo; derken herhalde bu durumu kastetmekte idi. Evet, bir duyuş, çünkü Yahya Kemal&rsquo;de İslam bu musikinin çağırdığı, duyulan, ama anlamlandırılmayan bir sezgi olarak başlar. Yine Nihad Sami Banarlı aktarıyor: &quot;Yahya Kemal, Atatürk&rsquo;le yaptığı bir görüşme sırasında söylediklerini şöyle anlatmıştır: &lsquo;Paşam,&rsquo; dedim, &lsquo;Kur&rsquo;an bir ilim kitabı değil, bir iman kitabıdır. Müslüman Türk halkı onu söz olarak değil, ses olarak okur, anlayamadığı yerleri de bu sesin tesiriyle hissetmeye çalışmıştır.&quot; </p>
<p class="p14">Bu sözlerden de apaçık anlaşılmıyor mu? Yahya Kemal için İman, bir bilgi problemi değil (Babanzade Ahmed Naim Bey&rsquo;le bu yüzden tartışmıştır) bir duyuş, seziş, hissediş problemidir. Bir bakıma da bu, Anadolu Müslümanlığı (?) ya da, sosyolojik bir terimle söylersek, Volk İslamı değil midir? </p>
<p class="p14">Volk İslamı, evet, şundan: Babanzade Ahmed Naim Bey&rsquo;e verdiği cevapta da söylediği gibi, &lsquo;bu millet İslamiyet&rsquo;i kendi mizacına göre kabul etmiş ve çok eski putperestliğiyle karıştırmış ve öyle sever, onun uğruna yalnız bu sebeplerle ölür&rsquo;. Dolayısıyla, Yahya Kemal&rsquo;in Müslümanlık konsepti, Şamanlıktan Battal Gazi ve Hz. Ali menkıbelerine kadar, geniş bir zihinsel mekânda yer alır. Yahya Kemal için İslam&rsquo;ı &lsquo;milli&rsquo; ya da &lsquo;Türk&rsquo; kılan da tastamam budur: Volk İslamı! </p>
<p class="p14">Problemi biraz daha derinleştirelim. Merhum M. Kaya Bilgegil <span class="t18">Yahya Kemal&rsquo;in </span><span class="t18">Ş</span><span class="t18">iirlerinde Din</span> başlıklı makalesin de üstadın &lsquo;nazım vokabülerindeki dinî kelimeleri&rsquo;nin bir çözümlemesini yapmıştır. Bilgegil, şairin şiirini incelediğini ve bu şiirlerde dinî olan&rsquo;a gönderme yapan<a id="a245"></a><a href="notes.html#a530"><span class="t17">{113}</span></a> farklı kelime tespit ettiğini belirtir ve bence çok önemli olan şu açıklamayı yapar: &quot;Bu kelimelerin hey&rsquo;eti umumiyesi de tekabül ettikleri dinî mefhumları ifadede kulanılmamıştır; hatta bir kısmı, mecazi manalarla ladinî ve üstelik dünya lezzetlerini veya bu lezzetlere iştiyakı ifade eden manzumeler bünyesine girmiştir.&quot; </p>
<p class="p14">Ne kadar ilginç, değil mi? Yahya Kemal, dinî vokabülere ait kelimeleri bütünüyle ladinî (dindışı), hatta dünyevî hazları dile getirmek için kullanıyor! Ve, Bilgegirin söylediklerine bakılırsa, Yahya Kemal&rsquo;de dinî kelimeler, dinî kavramlara gönderme yapmıyor! </p>
<p class="p14">Bunun anlamı şudur: Bu kelimeler dünyevileşmiş, sekülerleşmiş, dinî muhtevalarından koparılıp tecrit edilerek birer form&rsquo;a dönüştürülmüştür. Kısaca, dinî vokabülerdeki yerini koruma anlamında birer formdan ibarettirler bu kelimeler, ama dinî muhtevadan mahrumdurlar. </p>
<p class="p14">Dahası var: Bilgegil, Yahya Kemal&rsquo;de &lsquo;Allah&rsquo; düşüncesinin ontolojik konumunu da araştırarak şu sonuca varıyor: Yahya Kemal&rsquo;in şiirlerinde Allah&rsquo;ın isimlerinin (Zülcelâl, İzed, Kibriya, Kirdgar, İlahi, Rabb, Huda, Hallak, Allah, Tanrı) içeren mısralar &lsquo;umumiyetle bir hüküm değil, bir iş ifade ederler. Bu işe Allah değil, mâsivâsı fail olur. Şairin bu failler arasında yer alması enderdir, (dolayısıyla) bu mısraların diğer bir vasfı da, gayrı şahsiliği oluyor&rsquo;. </p>
<p class="p14">Bilgegil&rsquo;in bu tespitinin Yahya Kemal&rsquo;in İslam&rsquo;la olan ilişkisi bağlamında can alıcı anlamı var. Şundan dolayı: Yahya Kemal&rsquo;in şiirlerinde fail (etken, aktif) olan, mâsivâ&rsquo;dır yani, Allah&rsquo;ın dışında kalan her şey! Mâsivâ&rsquo;yı fail kılmak ise, Deizm&rsquo;den başka bir anlama gelmez. Deizm ya da, bir başka deyişle, &lsquo;Allah&rsquo;ın kainatı yarattıktan sonra onu kendi yasasına göre işlemek üzere kendi başına bıraktığı&rsquo; düşüncesi... Çünkü, olsa olsa Deist bir din anlayışında mâsivâ&rsquo;nın fail oluşundan söz edilebilir, Allah&rsquo;ın değil!.. </p>
<p class="p14">Yahya Kemal üzerine yapılan bir sempozyumda Orhan Okay Hoca, <span class="t18">Deizm Polemi</span><span class="t18">ğ</span><span class="t18">i ve Yahya Kemal&rsquo;de Din Duygusu</span> başlıklı tebliğinde &quot;Yahya Kemal&rsquo;de Deizm meselesi daha önce de bazı yazarlar tarafından dile getirilmişti. Fakat ilk defa 1987 (1997 olacak, H.Y) Aralık ayı içinde, benim görebildiğim kadar dört ayrı yazarın yazılarıyla mesele biraz tahlili, biraz da polemik bir özellik kazanmış oldu. Ben konuyu bu çerçevede ortaya koyan ve daha sağlıklı delillere dayanma fikriyle hareket eden Sayın Hilmi Yavuz&rsquo;un ileri sürdüğü esasları, konuşmama hareket noktası olarak alacağım.&quot; dedikten sonra işe &lsquo;Deizm&rsquo;i tarif ederek başlıyor. Okay&rsquo;a göre, &quot;Deizm, vahyi, dinleri, kader inancını, hatta vahyin bildirdiği Allah&rsquo;ı reddeden, buna mukabil sadece akılla idrak edilen bir Allah&rsquo;ın varlığını kabul eden sistemin adıdır.&quot; Okay Hoca ile bu tarif konusunda mutabıkız. Ancak &lsquo;Deizm&rsquo;in, bu tarifte yer almayan, ama tartıştığımız bağlamda mutlaka belirtilmesi gereken bir özelliği daha var. Bu özelliği, rahmetli hocamız Prof. Dr. Macit Gökberk, <span class="t18">Felsefe Tarihi</span>&rsquo;nde<a id="a246"></a><a href="notes.html#a532"><span class="t17">{114}</span></a> şöyle ifade ediyor: &quot;[D]eist de bir Tanrı&rsquo;ya inanır. Ancak, Deiste göre, evreni yaratan Tanrı, sonra onu kendi yasasına göre işlemek üzere, kendi başına bırakmıştır.&quot; </p>
<p class="p14">Bu özellik, gerçekten de önemlidir: Zira Sünni İslam doktrininin temelkoyucu yaklaşımı, Allah&rsquo;ın, kendi Sünnet&rsquo;ine (Sünnetullah&rsquo;a) her zaman ve her yerde müdahale edebilmesidir. Sünnetullah, elbette doğa yasalarıdır ve Allah, Gazali&rsquo;nin bir nevi felsefi <span class="t18">Occasionalisme</span> ile temellendirdiği gibi, doğayı &lsquo;kendi yasasına göre işlemek üzere kendi başına bırakm[az]&rsquo;. </p>
<p class="p14">Ben de rahmetli Prof. Dr. Kaya Bilgegil&rsquo;in, incelemesindeki bulgulara dayanarak, üstadın &lsquo;Deist&rsquo; sayılabileceğini öne sürdüm. </p>
<p class="p14">Mâsivâ&rsquo;nın fail olması! Allah&rsquo;ın &lsquo;doğa&rsquo;yı kendi yasasına göre işlemek üzere kendi başına bırakmasından başka ne anlama gelebilir ki? Bu da tastamam, &lsquo;Deizm&rsquo; değil midir? </p>
<p class="p14">Hemen belirtmeliyim ki, Yahya Kemal&rsquo;in &lsquo;Deist&rsquo; olduğunu ilk defa Ahmet Hamdi Tanpınar öne sürmüştür; - ama &lsquo;mâsivânın fail olup olmaması&rsquo; bağlamında değil, çok daha farklı bir bağlamda! Tanpınar, Prof. Orhan Okay Hoca&rsquo;nın da işaret ettiği gibi, Yahya Kemal&rsquo;in Deniz şiirinden yola çıkarak &lsquo;[ö]lümü peşinde gören şairi bir çeşit deizm&rsquo;e daha yakın gör[düğünü] bildirir; - ama, dediğim gibi, bizim meselemiz bu değildir. </p>
<p class="p14">Prof. Okay, Yahya Kemal&rsquo;in &lsquo;deist&rsquo; olmadığını kanıtlamak için birtakım kaynaklara başvurmak gerektiğinden söz ediyor: Ona göre, bu kaynaklardan &lsquo;[i]lki şairin kendi hatıra, mektup vs. gibi yazı haline gelmiş ifadeleri. İkincisi, sağlığında Yahya Kemal&rsquo;le arkadaşlık, öğrencilik veya mülakat suretiyle yakınında bulunmuş olanların verdiği bilgiler. Üçüncüsü bizler gibi bu kaynaklardan faydalanarak hüküm veren araştırmacılar. Nihayet dördüncüsü şairin, hatıra ve mektuplarından farklı olarak değerlendirilmesi gereken şiirleri&rsquo;. </p>
<p class="p14">Orhan Hoca&rsquo;ya haddim olmayarak şunu hatırlatmak istiyorum: Burada söz konusu olan Yahya Kemal&rsquo;e ilişkin bir biyografi yazma işi değildir. Elbette, bir biyografide şairin dini inançları üzerinde durulurken, Okay Hoca&rsquo;nın başvurulması gerektiğini söylediği kaynaklardan yararlanılır; - yararlanılmalıdır da! Ancak, benim yapmaya çalıştığım, bir biyografi ya da &lsquo;Yahya Kemal&rsquo;in Din Anlayışı&rsquo; üzerine bir makale yazmak değil, onun şiirlerinden yola çıkarak, &lsquo;metin merkezli bir okuma&rsquo; yapmaktı. Dolayısıyla, Okay Hoca&rsquo;nın üzerinde durulmasını önerdiği kaynaklardan sadece birinden, onun deyişi ile, &lsquo;şairin hatıra ve mektuplarından farklı olarak değerlendirilmesi gereken şiirleri&rsquo;nden yola çıkılmıştır. Metin merkezli bir okuma, &lsquo;metnin niyeti&rsquo;ni (<span class="t18">intentio operis</span>) öne çıkarmayı amaçlar çünkü; - &lsquo;yazarın niyeti&rsquo;, bir başka deyişle, yazarın bu konuda hatıra, makale ve röportajlarında öne sürdüğü düşüncelerden yararlanmayı değil! </p>
<p class="p14">Bir başka mesele de, Orhan Okay Hoca&rsquo;nın, bildirisinde, Yahya Kemal&rsquo;in Allah&rsquo;a inandığını kanıtlamaya özen göstermesidir. İyi de, bunun bizim meselemizle ne ilgisi var? &lsquo;Deist&rsquo;ler de, Allah inancı olan insanlardır; dolayısıyla Yahya Kemal&rsquo;de Allah inancının olması, onun şiirlerinde &lsquo;Deizm&rsquo;i içeren birtakım güçlü argümanlar bulunmadığına ya da bulunmaması gerektiğine kanıt teşkil etmez. </p>
<p class="p14">Bana kalırsa Yahya Kemal bir Deist idi; ama bu, onun İslam medeniyetinin en büyük şairi olduğu gerçeğini asla ortadan kaldırmaz... </p>
</body>
</html>