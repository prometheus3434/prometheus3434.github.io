<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx999"></a><a id="a299"></a>Bir Kubbe Fotoğrafçısı: Kamil Fırat </h1>
<p class="p14">Bilinen öyküdür: Mevlâna&rsquo;nın babası Bahaüddin Veled, 1231 yılı kışında, kısa süreli bir hastalıktan sonra öldüğünde, Selçuklu veziri Muinüddin Pervane, Mevlâna&rsquo;ya, ölünün türbesine ne büyüklükte bir türbe yapılmasının uygun olacağını sorunca, onun, eliyle gökkubbeyi göstererek, &quot;Bundan daha büyüğünü yapabilir misiniz?&quot; dediği, &quot;Hayır.&quot; yanıtını alınca da, &quot;öyleyse, bırakın da bu kubbenin altında yatsın!&quot; diye ilave ettiği rivayet olunur. </p>
<p class="p14">Bu öykü hem sınırsız bir yüceltmenin hem de sınırsız bir alçakgönüllüğün birlikte dile getirildiğine tanıklık ediyor. Mevlâna, bu sözleriyle babasının ancak kubbesi gökkubbe büyüklüğünde bir türbeye layık bir ulu kişi olduğunu ima etmekle kalmıyor, onun aynı zamanda gökkubbenin altında, ama üzerlerini sadece bir toprak tümseğin örttüğü binlerce sıradan ölümlüden biri olduğunu da anımsatıyor bize. </p>
<p class="p14">Aslında, kubbenin kendisi de, biraz öyle değil midir? İranlı sanat tarihçisi Lale Bahtiyar, kubbenin İslam&rsquo;da &lsquo;arş&rsquo;ı temsil ettiğini önesürer. Kur&rsquo;an&rsquo;da Allah&rsquo;ın &lsquo;Arş üzerinde istiva et[tiği]&rsquo; bildirilmiştir ve bu yanıyla kutsaldır kubbe; - ama bir yanıyla da, sıradan; alelade ve profan bir yapı örtüsü. </p>
<p class="p14">Kubbe, oldukça erken bir form. Roma&rsquo;da (Panteon), Bizans&rsquo;ta (Aya Sophia), Rönesans&rsquo;ta (Michelangelo&rsquo;nun San Pietro&rsquo;su)! Ama kubbe, asıl İran&rsquo;da ve elbette Osmanlı&rsquo;da yetkinliğe ulaşır. Doğan Kuban&rsquo;ın <span class="t18">Mimarl</span><span class="t18">ı</span><span class="t18">k Kavramlar</span><span class="t18">ı</span>&rsquo;nda<a id="a300"></a><a href="notes.html#a605"><span class="t17">{150}</span></a> belirttiği gibi, &quot;Kubbe, Osmanlı-Türk mimarlığında [...], yapının bütün biçimlenmesini yönelten ana öge olarak ortaya çıkar; Büyük Osmanlı camilerinde gördüğümüz gibi kubbe, yapıyı taçlandırır, fakat ondan bağımsız kendi kimliğini ilan etmez. Anıtsal kubbeli yapı tarihinin en son, tutarlı aşaması bu olmuştur.&quot; </p>
<p class="p14">Osmanlı&rsquo;da tek ve merkezî kubbeye geçiş nasıl oldu? Fetihten önceki ilk Osmanlı camileri iki ana kubbeli ve yanlarda daha küçük kubbelerle örtülmüş mekânlardı; - &lsquo;zaviyeli camiler&rsquo; ya da &lsquo;ters T biçimli camiler&rsquo;... İstanbul&rsquo;un fethinden sonra merkezileşmiş büyük bir bürokratik imparatorluğun mekân örgütlenmesi de, elbette tek ve merkezi bir kubbeyle anıtsallaşacaktı: Sinan, Baki Efendi&rsquo;nin deyişiyle &lsquo;her yaneden ayağına altın akıp gel[en]&rsquo; Osmanlı başkentini, bir &lsquo;kubbeler şehri&rsquo;ne dönüştürür. Vezirler, Memalik-i Âl-i Osman&rsquo;ı &lsquo;kubbealtı&rsquo;ndan yönetirler. </p>
<p class="p14">Kamil Fırat <span class="t18">Kubbe: Sonsuz Döngü</span> başlıklı, o görkemli fotoğraf sergisinde mimarîdeki üç boyutlu anıtsallığı, fotoğrafın iki boyutuna taşımıştı. Kolay değil: Anıtsallık, hacim ve strüktürün form yetkinliğidir; fotoğraf, bu form yetkinliğini gerçekleştirebilir mi? Kamil Fırat, bir imkânı, kısaca kubbeyi, dışarıdan, ya da dışbükey görünüşüyle mimarî objesi, ama içerden, içbükey görünüşüyle fotoğraf objesi olarak temellük etmeyi deniyor. </p>
<p class="p14">Kamil Fırat, kubbe&rsquo;nin iç görünümünü, bir fotoğraf objesi olarak, İslam sanatının yüzey süslemeciliği geleneğine atıfta bulunarak anıtsallaştırıyor. Kubbenin iç yüzeyinin de, bir &lsquo;kendinde-varlık&rsquo; olabileceğini; dahası, kubbenin gerçek estetiğinin, sanki dışıyla değil de, bu dairevi görünümlü iç yüzeyiyle mümkün olduğunu ima ediyor. </p>
<p class="p14">Daha önce de yazdım: Yüzeyle (satıhla) ilgilenmek ve bir yüzeyi süslemek, İslam estetiğinin temelkoyucu konseptidir. Kamil Fırat&rsquo;ın, özel ve kendi imal ettiği bir fotoğraf makinesiyle çektiği kubbe fotoğrafları, iki boyuta indirgenen içbükey kubbe yüzeyinin, kubbe altından bakıldığında nasıl eşsiz bir estetik objeye dönüştürülebileceğini gösteriyor. </p>
</body>
</html>