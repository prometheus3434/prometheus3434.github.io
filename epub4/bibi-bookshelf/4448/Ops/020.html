<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx482"></a><a id="a190"></a>Hölderlin ve Şiirin Özü</h1>
<p class="p14">Heidegger&rsquo;in dilini anlamak zordur. Bunu ben söylemiyorum, rahmetli hocamız Prof. Dr. Macit Gökberk söylüyor; - hem de bir Alman profesörün ağzından! Gökberk şöyle diyor<a id="a191"></a><a href="notes.html#a452"><span class="t17">{74}</span></a>: &quot;İstanbul Üniversitesi Felsefe Bölümü&rsquo;nde uzun yıllar çalışmış olan Profesör Ernst von Aster, Heidegger&rsquo;in dilinden yakınırdı. &lsquo;Ben bir Alman felsefecisiyim; Heidegger&rsquo;in ne demek istediğini bir türlü anlayamıyorum.&rsquo; derdi.&quot; &quot;Gerçekten de,&quot; diyor Prof. Gökberk, &quot;Heidegger&rsquo;in öz Almanca köklerden kendisinin türettiği ya da günlük dilden aktardığı birçok yeni terim ve sözden oluşan pek kendisine özgü, dolayısıyla anlaşılması hiç de kolay olmayan bir dili var.&quot; </p>
<p class="p14">Heidegger&rsquo;in <span class="t18">Hölderlin ve </span><span class="t18">Ş</span><span class="t18">iirin Özü</span> makalesi, anlaşılması zor metinlerden biri. Makaleyi Türkçe, iki ayrı çevirisinden okuyoruz.<a id="a192"></a><a href="notes.html#a455"><span class="t17">{75}</span></a> İlki A. Turan Oflazoğlu; öteki Mehmet Barış çevirisi. Almanca bazı terimlerin ve sözcüklerin değişik çevrilmiş olmaları dışında (mesela &lsquo;wohnung&rsquo;u, Oflazoğlu &lsquo;barınak&rsquo;, Barış &lsquo;konaklayış&rsquo;; &lsquo;dichterisch&rsquo;i Oflazoğlu &lsquo;ozanca&rsquo;, Barış ise &lsquo;şairane&rsquo; ile karşılıyor) metinler arasında büyük fark yok. </p>
<p class="p14">Hölderlin&rsquo;in 1799&rsquo;da annesine yazdığı bir mektupta &lsquo;şiir sanatını uğraşların en masumu&rsquo; olarak nitelemesi, Heidegger&rsquo;in ele aldığı, Oflazoğlu&rsquo;nun deyişiyle, ilk &lsquo;kılavuzsöz&rsquo;. Heidegger, bu önerme ile &lsquo;şiir&rsquo;in &lsquo;eylem&rsquo;den ayrıldığını, onun &lsquo;[d]oğrudan gerçekliğe müdahale edip onu dönüştüren eylemle bir ilgisi[nin]&rsquo; olmadığını vurgular. Şiir, masumdur; &lsquo;zararsız ve etkisizdir&rsquo; çünkü. Şiirin &lsquo;masum&rsquo; olduğunu söylemek, onun &lsquo;dil&rsquo; gibi &lsquo;zararsız bir şey&rsquo;le yapıldığım söylemektir. Bu durumda da, Heidegger&rsquo;e göre, şiirin özünü kavrayabilmek için &lsquo;dil&rsquo;in ne olduğunu bilmek gerekir. </p>
<p class="p14">Bununla da ikinci &lsquo;kılavuzsöz&rsquo;e geçiyoruz: Bu &lsquo;kılavuzsöz&rsquo; Hölderlin&rsquo;in 1800 yılında yarım bıraktığı bir şiir taslağından. &quot;&lsquo;Dil, mülklerin en tehlikelisi&rsquo;dir. Dil mülktür; - çünkü tarihin, bir başka deyişle &lsquo;varolan&rsquo;dan (seiende) &lsquo;varlık&rsquo;a (dasein) geçişin olanaklı kılınması için verilmiş bir mülktür: Gülden, kuğulardan, ormandaki geyikten söz edilirken, insanın doğadaki öteki &lsquo;varolan&rsquo;lardan farklı olarak, kim olduğunu&rsquo; anlatması, yani, insanın kendi &lsquo;dasein&rsquo;ına &lsquo;tanık olabilmesi&rsquo;&quot; için!</p>
<p class="p14">Ama &lsquo;dil&rsquo; denilen bu &lsquo;mülk&rsquo;, tehlikelidir: Çünkü &lsquo;dil&rsquo; &lsquo;özsel&rsquo; olanla olmayanı bir arada barındırır, &lsquo;saf olanla sıradan olan[ı] aynı şekilde söyle[r]&rsquo;. İnsan varlığının en yüksek olanağını (Ereignis) elinde tutar, ama bunu ifşa etmez. Burada Heidegger, &lsquo;hakikat&rsquo; kavramını dolaşıma sokuyor. Hakikat, &lsquo;dil&rsquo;deki &lsquo;Ereignis&rsquo;in ya da &lsquo;özsel olan&rsquo;ın açığa çıkarılmasıdır.</p>
<p class="p14">Heidegger, &lsquo;hakikat&rsquo; kavramını, eski Grekçede kullanıldığı anlamda, &lsquo;açığa çıkarma&rsquo;, &lsquo;ifşa etme&rsquo;, &lsquo;saklı oluşu ortadan kaldırma&rsquo; olarak tanımlıyor. Eski Grekçede, &lsquo;Aletheia&rsquo;, tastamam bu anlama gelir: &lsquo;Letheia&rsquo; &lsquo;saklılık&rsquo;, başına getirilen bir olumsuzlayıcı ön ek&rsquo;le (A), &lsquo;açığa çıkarma&rsquo;ya dönüşür. Dolayısıyla &lsquo;hakikat&rsquo;, &lsquo;ifşa etme&rsquo;dir; &lsquo;dil&rsquo;deki &lsquo;Ereignis&rsquo;i, ancak onu ifşa ederek hakikatleştirebiliriz. &lsquo;Dasein&rsquo;ın kendine tanıklık edebilmesi (bu, insanın insan olduğuna tanıklık edebilmesi anlamına gelir), &lsquo;Dil&rsquo;in &lsquo;tehlikeli&rsquo; olmaktan arındırılması (mı) demektir(?)</p>
<p class="p14">Heidegger, bu &lsquo;kılavuzsöz&rsquo;ü yorumlamaya şu soruları sorarak başlıyor: (i) Dil kimin mülküdür? (ii) O ne ölçüde mülklerin en tehlikelisidir? (iii) O hangi anlamda gerçekten bir mülktür? Heidegger, bu sorulan yanıtlayarak sürdürüyor yazısını.</p>
<p class="p14">Önce şu: Heidegger&rsquo;in &lsquo;dil&rsquo;, &lsquo;tarih&rsquo;, &lsquo;hakikat&rsquo; ve &lsquo;şiir&rsquo; kavramları arasında temelkoyucu ilişkiler kurduğunu biliyoruz: Ona göre, &lsquo;varolan&rsquo;a (seiende) ait olmanın tanıklığı &lsquo;tarih&rsquo;le gerçekleşir; bir başka deyişle, &lsquo;dil&rsquo;, &lsquo;tarih&rsquo;in mülk edinilmesi, ya da &lsquo;[t]arihin mümkün olabilmesi için (...)&rsquo; verilmiştir insana. &lsquo;Öyleyse &lsquo;dil&rsquo;, &lsquo;tarih&rsquo;in temellük edinilmesi için insana verilmiş olan bir mülktür. </p>
<p class="p14">Dolayısıyla, Heidegger birinci ve üçüncü sorunun yanıtını vermiş oluyor. İkinci sorunun yanıtıysa, bizi &lsquo;dil&rsquo;in doğası üzerinde durmaya götürmelidir: &lsquo;Dil&rsquo; mülklerin en tehlikelisidir; bu tehlike &lsquo;varolan&rsquo;ın &lsquo;varlık&rsquo;ı (<span class="t18">dasein</span>) tehdit etmesinden, &lsquo;hatta (onun) yok olma olasılığını yaranmasından]&rsquo; dolayı ortaya çıkar. Ama sadece bu değil: &quot;Dil, işleyişi sırasında &lsquo;varolan&rsquo;ı açığa çıkarmak ve onu korumakla görevlendirilmiştir&rsquo;, fakat onda özsel &lsquo;olan&rsquo;la özsel olmayan, &lsquo;en saf olanla en saklı olan, aynı zamanda da en karışmış ve en sıradan olan&rsquo; söze dönüşebilir. Söz ise &lsquo;söz olarak kendisinin özsel mi yoksa bir aldatmaca mı olduğu konusunda hiçbir zaman doğrudan bir garanti vermez. Tam tersine, özsel bir söz, basitliğiyle hiç de özsel gibi görünmez. (...) Böylece dil, kendini, kendi yol açtığı bir yanılgıya sokmak zorunda kalır ve aslım, esas sözü tehlikeye atar.&quot; (Bu son alıntı, Mehmet Barış çevirisinden. A. Turan Oflazoğlu ise, son cümleyi şöyle çevirmiş: &quot;Bu yüzden dil, kendini kendi olayladığı sürekli bir görünüş altına sokmak ve böylece en kendine özgü olanı, yani öz sözü tehlikeye düşürme zorunda kalır.&quot;) </p>
<p class="p14">Burada, &lsquo;özsel olan&rsquo; kavramı üzerinde durmak gerekiyor: &lsquo;Dil&rsquo;in &lsquo;özsel yanı&rsquo; söz konusu olduğunda ise, Heidegger&rsquo;in kullandığı kavram, gündelik Almanca&rsquo;da &lsquo;olay&rsquo; anlamına gelen &lsquo;Ereignis&rsquo; sözcüğüdür. Heidegger, &lsquo;dil&rsquo;in özsel yanının (<span class="t18">essential aspect</span>) ya da &lsquo;dil&rsquo;in &lsquo;özsel yeri&rsquo;nin (<span class="t18">the site or essential place</span>) Ereignis olduğunu bildirir bize. Nitekim 3. kılavuzsözde Hölderlin&rsquo;den alıntıladığı &lsquo;biz bir söyleşi olalı&rsquo; dizesindeki &lsquo;söyleşi&rsquo;yi (<span class="t18">Gesprach</span>) temellendirirken, &lsquo;dil&rsquo;in ancak bir &lsquo;söyleşi&rsquo; olarak öz&rsquo;den olduğunu açıklar. Ya da şöyle: &lsquo;Dil&rsquo;in kökendeki (<span class="t18">Alm. ursprünglich</span> ya da <span class="t18">anfanglisch</span>) söz (<span class="t18">Alm. sage</span>; <span class="t18">İ</span><span class="t18">ng. saying</span>), şeylerin Ereignis&rsquo;idir. &lsquo;Dil&rsquo;in kökendeki birliğini kendinde bir &lsquo;yer&rsquo; (<span class="t18">Alm. ort</span>; <span class="t18">İ</span><span class="t18">ng. place</span>) olarak toplayıp (<span class="t18">Alm. versammeln</span>; <span class="t18">İ</span><span class="t18">ng. to gather</span>) temellük ederek gerçekleştiren olaydır Ereignis. Böylece Ereignis&rsquo;i Heidegger, tıpkı Presokratiklerin kullandığı yöntemle anlamlandırıyor: Ereignis, hem bir &lsquo;yer&rsquo; (<span class="t18">topos</span>) hem de bir toplama ve temellük etme olayıdır. (Heidegger&rsquo;in, Hölderlin&rsquo;in <span class="t18">Der Ister</span> şiiri üzerine yaptığı incelemeyi İngilizceye çevirenler, Ereignis&rsquo;i <span class="t18">event ofappropriation</span> ile karşılıyorlar.)</p>
<p class="p14">Heidegger&rsquo;in Presokratiklerin, sözcüklere ilişkin yaklaşımlarını yeniden-ürettiğini söylemiştim. G.S. Kirk ve J.V. Raven, <span class="t18">The Presocratic Philosophers</span>&rsquo;da<a id="a193"></a><a href="notes.html#a457"><span class="t17">{76}</span></a>, Herakleitos&rsquo;un &lsquo;logos&rsquo;u, teknik anlamda büyük olasılıkla &lsquo;ölçü&rsquo;, &lsquo;oran&rsquo; karşılığında kullandığını bildirir ve her şeyin &lsquo;belirli bir ortak plana göre, oranlı bir biçimde düzenlenmesi&rsquo; demeye geldiğini de ilave ederler. Burada çok önemli olan nokta, Kirk ve Raven&rsquo;in bizim bugün &lsquo;soyut&rsquo; kavramlar olarak kabul ettiğimiz sözcüklere, Platon öncesinde farklı bir ontolojik konum atfedildiğinden söz ediyor olmalarıdır. Kirk ve Raven&rsquo;in deyişiyle, mesela &lsquo;logos&rsquo;, hem bir düzenlemeyi, yani planı, hem de düzenleneni işaret eder; - bir başka deyişle, somut-olmayan bir &lsquo;düzen&rsquo; konsepti, tıpkı düzenlediği şeyler gibi, somutluk ve gerçeklik taşır. Heidegger&rsquo;in de, Ereignis&rsquo;e hem somut bir &lsquo;yer&rsquo;(ort) hem de &lsquo;toplama&rsquo; ve &lsquo;temellük etme&rsquo;yi atfedederek Presokratikleri izlediğini söylemek mümkündür sanıyorum. </p>
<p class="p14">Öyleyse şu: Heidegger&rsquo;in <span class="t18">Hölderlin ve </span><span class="t18">Ş</span><span class="t18">iirin Özü</span> başlıklı makalesi, Heidegger metafiziğinin temelkoyucu kavramlarıyla okunduğunda anlam kazanıyor. Nitekim yazıda üzerinde durulan 3. kılavuzsöz, yani &quot;Çok şey öğrenmiştir insan / Göklülerden nicesini adlandırmıştır o / Biz bir söyleşi olalı / Ve birbirimizden işitebileli&quot;, &lsquo;insan varlığının temeli[nin] dil [olduğunu] ve bu[nun] da ancak söyleşi (gespraech) ile gerçekleş[eceğini]&rsquo; kesinler. Heidegger şöyle der: &quot;Söyleşi, dilin meydana geldiği biçimlerden biri değildir, tersine dil, yalnızca söyleşiyle özsel olandır. Dil dediğimiz zaman anladığımız şey, yani bir grup söz ve onları birbirine bağlayan kurallar, onun yalnızca yüzeyini oluşturur.&quot; Dolayısıyla söyleşiyi, dilin yüzeyinden farklı bir yapı olarak görmek gerekiyor, öyleyse nedir &lsquo;söyleşi&rsquo;? Heidegger, &lsquo;söyleşi&rsquo;yi &lsquo;bir şey üzerine, karşılıklı, beraberce konuşma eylemi&rsquo; olarak tanımlıyor. Peki ya &lsquo;işitme&rsquo;? Heidegger&rsquo;e göre &lsquo;işitebilme, karşılıklı konuşmanın bir sonucu değil, tersine onun ön koşuludur.&rsquo; Şöyle der Heidegger: &quot;Konuşabilme ve işitebilme aynı kökten gelir. Biz bir söyleşiyiz, bu da her zaman şu anlama gelir: Biz tek bir söyleşiyiz: Söyleşinin birliği, özsel sözdeki açık olan, bir <span class="t18">ve ayn</span><span class="t18">ı</span> olan (vurgu benim, H.Y.) şeyin temelinde birleşip üzerinde anlaştığımız ve böylece sahici olarak kendimiz olduğumuz yerde oluşur. Söyleşi ve onun birliği bizim &lsquo;dasein&rsquo;ımızı taşır.&quot; </p>
<p class="p14">Heidegger yanılmıyorsam, şunu vurgulamak istiyor: Dil, ancak bir söyleşi olarak özdendir (Ereignis); ya da şöyle: &lsquo;das Ereignis&rsquo; dilin özsel yanıdır ve &lsquo;özsel&rsquo; olan, &lsquo;bir ve aynı olan&rsquo; temelinde gerçekleşir, öyleyse sorulması gereken şudur: Bir ve aynı olanla neyi kastediyor Heidegger? </p>
<p class="p14">&lsquo;Dil&rsquo;in, fizik ve fizik-ötesinin (metafizik) ya da &lsquo;algılanabilir-olan&rsquo;la &lsquo;algılanamaz-olan&rsquo;ın, ya da &lsquo;Dünyasal&rsquo; (<span class="t18">die Erdliscl</span><span class="t18">ı</span><span class="t18">en</span>) ile &lsquo;Göksel&rsquo;in (<span class="t18">die Himmlischen</span>) önsel (ya da başlangıçtaki) birliğini temellendirmedeki işlevi, Heidegger için büyük önem taşıyor. Holzıvege&rsquo;de<a id="a194"></a><a href="notes.html#a458"><span class="t17">{77}</span></a> &lsquo;tarihsel dil&rsquo;in bu birliği gerçekleştirdiği, &lsquo;dil&rsquo;in varlıkları önceden biçimlendirmiş olmasıyla açıklanır. Holzwege&rsquo;deki şu sözler anlamlıdır: &quot;Bir ormanda yürürken, daima &lsquo;orman&rsquo; sözcüğünde de yürürüz.&quot; Meşe ağacı, biz ona o adı verdiğimiz için, o olmuştur [neyse odur]. Dolayısıyla, bir ağacı &lsquo;bu bir meşe ağacıdır&rsquo;, diye tanımamız, yani onun o [meşe ağacı] olduğunu bilmemiz, bu adlandırmadan ötürüdür. Adlandırılmamış olsaydı, meşe ağacı, Heidegger gibi söylersek, &lsquo;ifşa edilmemiş&rsquo; (<span class="t18">letheia</span>) olacak o nedenle de &lsquo;hakikatleşmemiş&rsquo; olarak kalacaktı... </p>
<p class="p14">3. kılavuzsözü açıklarken Heidegger&rsquo;in, söyleşi&rsquo;nin temeli olarak bir ve aynı olandan söz ederken neyi kastettiğini böylece anlamak mümkün: Tarihsel dil, &lsquo;doğal-olan&rsquo;la &lsquo;dilsel-olan&rsquo;ın birbirinden ayrılmazlığı üzerine inşa edilmiştir. Dilsel-olan &lsquo;bir ve aynı olduğu&rsquo; şeyden soyutlanırsa, o şey onsuz o şey değildir artık. Konuya <span class="t18">Heidegger and Sartre: An Essay on Being and Place</span><a id="a195"></a><a href="notes.html#a460"><span class="t19">{78}</span></a> adlı kitabında zihin açıcı yorumlar getirmiş olan Joseph P. Fell gibi söylersem, dilsel-olanı soyutlarsak, geriye dilsel-olmayan hiç bir şey kalmaz: &quot;Şeylerle sözcükler arasındaki ilişki [Heidegger&rsquo;e göre] şudur: Şeyler, &lsquo;dil&rsquo;de varlık alanına çıkarlar.&quot; (&quot;What accounts for [...] the correspondance of words to things is that things come into being in language.&quot;) Öyleyse, 3. kılavuzsözdeki &lsquo;Göklülerden nicesini adlandırmıştır o&rsquo; deyişi, Tanrıların, adlandırıldıktan beri dünyada görünür oldukları anlamına gelir; dil, bu anlamda &lsquo;dünyasal-olan&rsquo;la göksel-olan&rsquo;ı birleştirir. Heidegger için dil, varlıkların ne iseler o oldukları yerdir. İnsanın konuşması ve birbirini işitebilmesi, &lsquo;dil&rsquo;in iletişim için araç olarak kullanılması anlamına gelmiyor ona göre; - &lsquo;varlık&rsquo;ın kendisinin dile gelişi, anlamına geliyor... </p>
<p class="p14">&nbsp;</p>
</body>
</html>