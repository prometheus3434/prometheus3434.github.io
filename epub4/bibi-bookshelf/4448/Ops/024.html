<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx582"></a><a id="a220"></a>Şiir Değiştirilebilir mi?</h1>
<p class="p14">&lsquo;Şiirdeki yeniden yazma örneklerine düzyazıya göre daha sık rastlanıyor. Türk edebiyatında bu konuda bir tartışma bile doğmuştu. Melih Cevdet Anday, şiirlerini değilse bile <span class="t18">Raziye</span> romanını iki kere yazmıştı. Arkadaşı Oktay Rifat ise, &lsquo;<span class="t18">Saadet bir çimendir bast</span><span class="t18">ığı</span><span class="t18">n yerde biter</span>&rsquo; şeklindeki ünlü dizesini, &lsquo;<span class="t18">Mutluluk bir çimendir bast</span><span class="t18">ığı</span><span class="t18">n yerde biter</span>&rsquo; diye değiştirince, Cemal Süreya bunu eleştirmişti. Cemal Süreya, Sözcükleri Değiştirmek adlı yazısında şunu söylüyordu: &quot;Ya günün birinde eski şiirlerimize damlattığımız yeni sözcükler de gözden düşerse, onların da yenileri ortaya çıkarsa? O zaman ne yapacağız?&quot; </p>
<p class="p14">Oktay Rifat bu değişikliği Öz Türkçe kullanma kaygısıyla yapmıştı. (Rıfat&rsquo;ın, başka sebeplerle yaptığı sözcük değişiklikleri de var: Örneğin, <span class="t18">Fatih ve Elma</span> şiiri.) Türk şiirinin önemli başka şairleri de farklı sebeplerle şiirlerindeki kimi sözcükleri ya çıkartmış ya değiştirmişti. Fazıl Hüsnü Dağlarca, Necip Fazıl, Yaşar Nabi Nayır, Talip Apaydın gibi... Bir açıdan şairinin şiir serüveninde geçirdiği değişimi görmenin ve yeniden yazma işlemine karşılaştırmalı olarak bakmanın ilginç bir deneyim olacağı söylenebilir. Ama son dönem edebiyat kuramlarının cevap aradığı o döngüsel soru yeniden belirmeye ve verilecek tüm hükümleri hükümsüz kılmaya yetecek kadar karmaşıktır: Yazar, metni tarafından öldürülmemek uğruna metni öldürebilir mi? </p>
<p class="p14">Bu konudaki düşüncelerimi söylemeden önce, küçük bir açıklama: Oktay Rifat, <span class="t18">Fatih ve Elma</span> şiirindeki &lsquo;<span class="t18">Sar</span><span class="t18">ığı</span><span class="t18">m, kürküm, kokusuz karanfilim</span>&rsquo; dizesindeki &lsquo;karanfilim&rsquo; sözcüğünü &lsquo;gülüm&rsquo; olarak değiştirmiştir. Nedeni, belleğim beni yanıltmıyorsa, Bellini&rsquo;nin Fatih tablosunda Sultanın elindeki çiçeğin, karanfil değil de gül olduğunun, rahmetli ressam ve müzeci Elif Naci tarafından yazılan bir yazıyla belirtilmiş olmasıdır. Oktay Rifat, bir şair olarak gerçekliğe bu kertede bağımlı olmalı ve &lsquo;karanfil&rsquo;i &lsquo;gül&rsquo;le değiştirmeli miydi? Üzerinde durulması gereken bir soru. </p>
<p class="p14">Ama asıl mesele, &lsquo;saadet&rsquo;in yerine &lsquo;mutluluk&rsquo;un ikame edilip edilemeyeceğidir. Dilbilimciler, o kanıda değiller: Prof. Dr. Süheyla Bayrav&rsquo;ın, &lsquo;arkaik sözcükler&rsquo;in çağrışım alanının çok daha geniş olduğunu bildirdiğini daha önce de alıntılamıştım. Bayrav <span class="t18">Dilbilimsel Edebiyat Ele</span><span class="t18">ş</span><span class="t18">tirisi&rsquo;</span>nde<a id="a221"></a><a href="notes.html#a501"><span class="t17">{98}</span></a>, tastamam şunları yazmıştır: &quot;Dolaylı anlam (<span class="t18">connotation</span>) terimini dilciler birbirlerinden ayrı anlamlarda kullanırlar: Martinet ve Mounin için bir sözcüğün yalın anlamı (<span class="t18">denotation</span>) yanında bir de yan anlamlan olabilir; örneğin, &lsquo;derya&rsquo;nın yalın anlamı &lsquo;deniz&rsquo;inkine eş ise de, fazla olarak arkaik, şiirsel yanları vardır.&quot; </p>
<p class="p14">Dolayısıyla, &lsquo;saadet&rsquo; sözcüğü ile &lsquo;mutluluk&rsquo; sözcüğü, çağrışım alanları çok farklı olduğu için birbirlerini ikame edemezler. Anlam açısından belki birinin ötekinin yerini tutması mümkündür; ama şiirde anlamın değil de, bir bakıma çağrışıma dayanan (Yahya Kemal&rsquo;in deyişiyle) bir &lsquo;deruni aheng&rsquo;in ya da Ahmet Haşim&rsquo;in deyişiyle, &lsquo;sihirkâr tesir&rsquo;in ikame edilmesi söz konusu olamaz. </p>
<p class="p14">Dağlarca&rsquo;nın da, şiirlerini okurlarının belleğinde yer ettiği biçimiyle korumak yerine, Öz Türkçe kaygısıyla değiştirmesinin, onları ilk biçimiyle anımsayarak haz duyanları, o şiirlere bütünüyle yabancılaştırdığının farkında olmaması, tek sözcükle, üzücüdür... </p>
<p class="p14">Sadece şairler değil, çevirmenler de aynı kaygılarla, çevirilerini değiştirmişlerdir: Bunlardan biri de Said Maden&rsquo;dir. Maden&rsquo;in, Baudelaire&rsquo;den yaptığı çevirilerindeki Osmanlıca sözcükleri, Öz Türkçeleriyle değiştirmesi de, şiirin okur üzerindeki duygusal etkisini ve okurun bireysel yaşamındaki dönüştürücülüğünü hiç hesaba katmadığım göstermektedir. </p>
<p class="p14">Bir şair, yazıp yayımladığı, kitabına aldığı bir şiirini, daha sonra, değiştirebilmeli mi? Eğer, yanıt olumluysa, değiştirme işleminin hangi gerekçelerle yapıldığının bilinmesi gerekmiyor mu? Yazar, metni tarafından öldürülmemek uğruna metni öldürebilir mi? </p>
<p class="p14">Bu sorunun, örtük olarak iki kışkırtıcı içermesi var: İlki, hiç şüphesiz, şiirin değiştirilmeden, ilk yazıldığı biçimiyle korunmasının, şairin &lsquo;ölüm&rsquo;üne sebep olacak kertede eskimiş ve eğer tamir edilmezse, şairle birlikte yok olması ihtimalinin bulunduğudur. İkincisi, şairin, şiiri tarafından &lsquo;öldürülmemek&rsquo; uğruna, şiirini tamir edip değiştirmekle, bizzat şiirini &lsquo;öldürmüş&rsquo; olması ihtimalidir. </p>
<p class="p14">Bu ihtimalleri açmak gerekiyor: Doğrusunu söylemek gerekirse, ben, ilk ihtimalin, yani, şiir şair tarafından değiştirilmezse, şiirin şairle birlikte yok olması ihtimalini varit görmediğimi söylemeliyim. Bana sorarsanız, tam tersi, yukarıda zikrettiğim ikinci ihtimal varittir: Yani, Dağlarca, şiirlerinden bazılarını Öz Türkçe kaygısıyla, mesela o harikulade <span class="t18">Geçen </span><span class="t18">Ş</span><span class="t18">ey</span> şiirindeki &lsquo;hatırasız&rsquo;; kelimesini, &lsquo;anisiz&rsquo;; &lsquo;ta ezelden beri&rsquo;yi, &lsquo;ta öncelerden beri&rsquo; diye değiştirdiğinde, bizzat şiirini &lsquo;öldürmüş&rsquo; olmaktadır. Aynı durum, Oktay Rıfat&rsquo;ın <span class="t18">Kar</span><span class="t18">ı</span><span class="t18">ma</span> şiirindeki &lsquo;saadet&rsquo; kelimesini &lsquo;mutluluk&rsquo; diye değiştirdiği için de geçerlidir. </p>
<p class="p14">Dilin sözdağarının değişmesi ile şiirin sözdağarının da ona bağlı olarak değişmesinin kabul edilebilir hiçbir meşru gerekçesi yoktur. Bu, aslında, bir dilin kendi kendine tercüme edilmesi gibi absürt ve saçma sapan bir duruma işaret eder: Türkçeden Öz Türkçeye tercüme! Haydi, tercüme işinin, Türkçeden Öz Türkçeye değil de, Osmanlıcadan Öz Türkçeye yapılmış bir tercüme olduğunu varsayalım;- yani, bir dilin kendi kendine tercüme edilmesi değil, birbirinden farklı iki dil arasında bir tercüme! Bu durumda da, &lsquo;hatıra&rsquo; kelimesinin, ya da &lsquo;saadet&rsquo; kelimesinin, &lsquo;anı&rsquo; ve &lsquo;mutluluk&rsquo; kelimeleriyle, belki anlam düzeyinde karşılanmışlıkları söz konusu olabilir; ama şiirde birebir anlamdan çok, dolaylı anlamların (yan anlamların, <span class="t18">connotation</span>) öne çıktığı unutulmamalıdır. </p>
<p class="p14">Dağlarca ve Oktay Rıfat&rsquo;ın o güzelim şiirleri, bu değiştirmelerle &lsquo;sırra kadem basmış&rsquo; olmuyor mu? Şair, kendi metnini &lsquo;öldürmüş&rsquo; olmuyor mu? </p>
</body>
</html>