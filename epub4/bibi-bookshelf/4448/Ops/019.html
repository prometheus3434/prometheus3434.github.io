<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx471"></a><a id="a186"></a>Şiir, Dil, Hakikat </h1>
<p class="p14">Şiir, dil ve hakikat arasındaki ilişkilerin bir felsefe problemine dönüşmesinin tarihi, 18. yüzyıla, bu yüzyılın büyük İtalyan düşünürü Gianbattista Vico&rsquo;ya dayanır. Avrupa&rsquo;nın 18. yüzyılı, Aydınlanma Çağı&rsquo;dır. Aklın yol gösterici otoritesi dışında kalan ne varsa, topunun birden &lsquo;hurafe&rsquo; sayıldığı çağ! Kant&rsquo;ın deyişiyle, insanlık &lsquo;reşit-olmayış&rsquo; durumundan çıkıyor, Aydınlanma ile &lsquo;rüşdünü ispat&rsquo; çağma gelmiş oluyordu! Sokrates&rsquo;le başlayan o kuru entellektüalist geleneğin tepe noktası idi Aydınlanma... </p>
<p class="p14">Avrupa&rsquo;nın 18. yüzyılı, Aydınlanma Çağı&rsquo;dır, evet ama o geleneğe karşı bir aykırı ses, neredeyse tek başına bir muhalefettir Gianbattista Vico. Bu büyük İtalyan düşünürünün 1725 yılında tamamladığı <span class="t18">Scienza Nuova</span><a id="a187"></a><a href="notes.html#a446"><span class="t19">{71}</span></a> (Yeni Bilim), bir tarih felsefesini temellendirdiği kadar şiir, dil ve hakikat arasındaki ilişkileri de problematize eder. </p>
<p class="p14">Gianbattista Vico, insan ruhunun, tarihsel olarak, ilk faaliyet biçiminin şiir olduğunu belirtiyor Scienza Nuova&rsquo;da: İnsan, akıl yürütmeye başlamadan önce duyarlığını dile getirmiştir; konuşmazdan önce şarkı söylemiştir. <span class="t18">Scienza Nuova</span>&rsquo;nın deyişiyle söylersek, &lsquo;zihinde (<span class="t18">intellect</span>) olan hiçbir şey yoktur ki, başlangıçta, duyarlıkta (<span class="t18">sensibility</span>) bulunmasın!&rsquo; Dolayısıyla, Vico için insan zihninin hayali operasyonları (Vico, &lsquo;fantezileri&rsquo; diyor!) şiirseldir; üstelik bu operasyonlar sabit ve kolayca belirlenebilir olan Aristoteles&rsquo;ci mantık kurallarıyla da bağımlı değildirler. Vico&rsquo;nun bununla bir tür Anti-Kartezyen bir zihin modelini temellendirdiğini belirtelim: Descartes sıkı mantıkî argümanlarla zihnimizde, bizim dışımızdaki (ve duyularımızla algıladığımız) kainata tıpatıp tekabül eden bir zihinsel kainat modeli inşâ edebileceğimizi öne sürüyordu. Bu yaklaşımı reddediyor Vico: &lsquo;Dil&rsquo;in ve dolayısıyla &lsquo;düşünce&rsquo;nin kökeninin &lsquo;şiir&rsquo; olduğunu belirtiyor; dahası, (burası çok önemli!) &lsquo;şiir&rsquo;in &lsquo;hakikat&rsquo;i temsil ettiğini öne sürüyor, - zihinsel modellerin değil! Kısaca Vico, dünyanın zihinde mantıksal argümanlarla değil, &lsquo;şiir&rsquo;le (ya da, onun deyişi ile &lsquo;fantezili tümeller&rsquo;le) inşa edilebileceği kanısındadır. Akıl yürütmeye dayalı tümeller (&lsquo;külli&rsquo;ler), ona göre, fantezili tümellerden sonra gelmektedir... </p>
<p class="p14">Şunu da belirteyim ki, 18. yüzyılın bir başka büyük filozofu, Jean-Jacques Rousseau, Vico&rsquo;dan iyiden iyiye etkilenmiş görünüyor. Rousseau&rsquo;nun <span class="t18">Scienza Nuova</span>&rsquo;yı okuduğuna şüphe yok. Nitekim <span class="t18">Dillerin Kökeni Üzerine Bir Deneme</span><a id="a188"></a><a href="notes.html#a449"><span class="t19">{72}</span></a> adlı kitabında Rousseau (ki, bu metin, Gianbattista Vico&rsquo;nun <span class="t18">Scienza Nuova</span>&rsquo;sından yaklaşık 60 yıl kadar sonra, 1783&rsquo;te yayımlanmıştır) şunları yazar: &quot;İlk (insanın) konuşmaları, hep şiir biçimindeydi; akıl yürütme çok sonraları düşünüldü.&quot; </p>
<p class="p14">Edmund Leach de bildiriyor ya, Rousseau&rsquo;nun bu canalıcı tespitinin anlamı, &lsquo;dil&rsquo;in ortaya çıkışı ile birlikte doğadan kültüre geçişin, aynı zamanda duygusallıktan mantıksallığa geçişi ifade ediyor olmasıdır. </p>
<p class="p14">Vico&rsquo;ya dönelim: Ona göre, Hakikî-olan&rsquo;a (<span class="t18">Verum</span>), mantıksal veya matematiksel soyutlamalarla varılamaz. (Vico, &lsquo;matematiksel soyutlamalardan, büyük bir ihtimalle, doğanın matematik formüllerle dile getiriliyor olmasını kast etmektedir.) Soyutlama, doğanın hakikatini kavramamıza yardımcı olamaz çünkü.</p>
<p class="p14">Öyleyse şu: Şiirin bizi hakikate taşıyabilmede bilime, hatta bir manada felsefeye göre, daha ehil olduğu söylenebilir. Gerçi Vico, doğanın hakikatinin, doğa Allah yapısı (<span class="t18">Factum</span>) olduğu için ancak O&rsquo;nun tarafından bilinebileceğini söyler; ama bu gene de, şiirin, hakikati kavramada önceliği olmadığı manasına gelmez. </p>
<p class="p14">Vico&rsquo;nun ve Rousseau&rsquo;nun şiirin akıl yürütmeye veya duygusallığın mantıksallığa göre tarihsel öncelik taşıyor olduğuna ilişkin görüşlerini çağdaş antropoloji de doğruluyor. Mesela, Lévi-Strauss &lsquo;insanın kendi bilincine varması&rsquo;, kendini bir grubun üyesi olarak görebilmesinin, bir karşılaştırma aracı olarak &lsquo;istiare&rsquo;yi (<span class="t18">metaphor</span>) kullanmasıyla mümkün olabildiğini söyler.<a id="a189"></a><a href="notes.html#a451"><span class="t17">{73}</span></a> Dil, bir iletişim sistemi olarak değil, fakat sembolik (istiareli) bir sistem olarak, sadece ve sadece insana mahsus olma özelliğini kazanmıştır. Öyleyse, şiir dili (sembolik dil, istiareli dil), doğadan kültüre geçişi mümkün kılar. </p>
<p class="p14">Kaldı ki, Davy ile birlikte, şiir dilinin işlevinin, &lsquo;başka türlü tanımlanamayan deneyimleri kavramak&rsquo; olduğunu söylemek de mümkündür ve işte bu &lsquo;başka türlü söylenemeyen şey, hakikatin ta kendisidir... </p>
</body>
</html>