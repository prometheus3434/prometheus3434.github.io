<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx184"></a><a id="a149"></a>Tanpınar: Yahya Kemal&rsquo;in Ephebe&rsquo;si </h1>
<p class="p14">Ahmet Hamdi Tanpınar, 1938 yılında Ankara&rsquo;da bulunan arkadaşı Ahmet Kutsi Tecer&rsquo;e yazdığı bir mektupta, &quot;Sana biraz havadis:&quot; der ve şunları ilave eder, &quot;Geçen akşam Yahya Kemal&rsquo;i gördüm, yanımda Muhip (Ahmet Muhip Dıranas) de vardı. Sofraya </p>
<p class="p11"><span class="t23">Bezm-i safâya sâgar-</span><span class="t23">ı</span><span class="t23"> sahbâ gelir gider </span></p>
<p class="p14"><span class="t18">Güya ki medd ü cezr ile derya gelir gider </span></p>
<p class="p14">beytini okuyarak geldi, biz derhal komplimanı yapıştırdık; Bu, sizin gelişiniz beyefendi!&rsquo; dedik ve iyice dalkavukluk ettik. Üstâd sarhoştu, açıldı. Sağa sola bastı küfürü. Nihayet bir yarım saat da bizim nesirleri medhetti, sonra &lsquo;Şiirden vazgeçin.&rsquo; dedi. Onu yapmayın, o benimle bitti. Müsaadenizle bendeniz o işi yaptım. Artık yapamazsınız.&rsquo; diye bir baba nasihati verdi. Vakıa önce çok kızdım, fakat bilahare Bülbül Manzumesi bu söze hak verdi.&quot; </p>
<p class="p14">Tanpınar, mektubun, kendi deyişiyle, &lsquo;havadis&rsquo; bölümünü şöyle bitirir: &quot;Şiir Yahya Kemal&rsquo;le bitmiyor, burası muhakkak, ama ben bu işi pek beceremiyorum.&rdquo;<a id="a150"></a><a href="notes.html#a386"><span class="t17">{41}</span></a></p>
<p class="p14">Bu mektup, Tanpınar&rsquo;ın Yahya Kemal&rsquo;le olan &lsquo;Baba-Oğul&rsquo; ilişkisinin psikanalitik semptomlarını açığa vuran bir metindir. Bu yazıda, Oedipal bağlamda çözümlenmesi gereken bu semptomları okumaya çalışacağım. </p>
<p class="p14">Harold Bloom, <span class="t18">The lnfluence of Anxiety</span><a id="a151"></a><a href="notes.html#a389"><span class="t19">{42}</span></a> (Etkilenme Endişesi) adlı kitabında Eagleton&rsquo;un deyişiyle, &lsquo;[e]debiyat tarihini, Oedipus kompleksine göre yeniden yazar.&rsquo; Terry Eagleton, Edebiyat Kuramı&rsquo;nda<a id="a152"></a><a href="notes.html#a390"><span class="t17">{43}</span></a> Bloom&rsquo;un tezlerini şöyle özetler: </p>
<p class="p14">&quot;Oğulların babaları tarafından [ezilmeleri] gibi, şairler de kendilerinden önceki &lsquo;güçlü&rsquo; bir şairin gölgesinde [endişeyle] yaşarlar ve herhangi bir şiir[in], bir önceki şiiri [sistematik olarak] yeniden [biçimlendirmesi], bu &lsquo;etkilenme endişesi&rsquo;nden (<span class="t18">the influence of anxiety</span>) kurtulma çabası olarak okunabilir. Kendisini [iğdiş eden] bir önceki şiirle Oedipal [rekabet] içerisinde sıkışıp kalan şair, bu gücü zararsız hale getirmek için ona içinden girerek onu [gözden geçirecek, yer değiştirtecek] ve yeniden düzenleyecek biçimde yeniden yazmaya çalışır; bu anlamda bütün şiirler, [öteki] şiirlerin yeniden yazılmış biçimleri, onların &lsquo;yanlış [okumaları] ve &lsquo;yanlış [alımlanmaları], şairin kendi [imgelemsel] özgünlüğüne yer açabilmesi için [büyük] gücünü[n etkisini önleme girişimi] olarak okunabilir. Her şair [bu anlamda] &lsquo;geç kalmış&rsquo;tır; bir geleneğin sonuncusudur; &lsquo;güçlü&rsquo; şair, bu geç kalmışlığı kabul edip, [öncünün] gücünü yıpratma cesaretini gösteren şairdir. Aslında her şiir, yalnızca böyle bir yıpratmadan, [bir başka deyişle], bir [öteki] şiiri çözmek ve onu [aşmak] için düzenlenen retorik stratejiler ve psikanalitik savunma mekanizmaları olarak görebileceğimiz bir [dizi] aygıttan ibarettir. Bir şiirin anlamı, bir başka şiirdir. (<span class="t18">The mear</span><span class="t18">ı</span><span class="t18">ing of a poem is another poem</span>)&quot; </p>
<p class="p14">Harold Bloom&rsquo;un <span class="t18">Etkilenme Endi</span><span class="t18">ş</span><span class="t18">esi</span>, Freud&rsquo;cu anlamda &lsquo;iğdiş edilme&rsquo; endişesine karşı, bu endişenin aşılabilme imkânlarını gösteriyor. Freud&rsquo;un <span class="t18">Haz </span><span class="t18">İ</span><span class="t18">lkesinin Ötesinde</span>&rsquo;de<a id="a153"></a><a href="notes.html#a393"><span class="t17">{44}</span></a> ortaya koyduğu gibi, Oedipus ya da erkek çocuklar, erişkin kimlikler olabilmenin zorunlu koşulu olarak nasıl babalarıyla savaşmak durumundaysalar, Harold Bloom için de şairler, tastamam bunun gibi, kendi otoritelerini kanıtlamak için, sanatsal &lsquo;Baba&rsquo;larıyla hesaplaşmak durumundadırlar. Bloom&rsquo;a göre, biyolojik anlamda olduğu gibi, şiirsel anlamda da, hiç kimse kendi kendisinin babası olamaz, özgün bir şey üretmede yetersiz kalma, bir yenilgi ya da başarısız olmak şöyle dursun, öncü &lsquo;güçlü&rsquo; şairin izleri ve onun nasıl &lsquo;yanlış okunduğu&rsquo; ve &lsquo;yanlış alımlandığı&rsquo;, gerçeklikte, ondan sonra gelen şairin (Bloom, &lsquo;genç&rsquo; şairlere, Grekçe Ephebe kelimesi ile atıfta bulunuyor. &lsquo;Ephebe&rsquo;, antik Yunan&rsquo;da 18-20 yaş arasındaki delikanlılara deniyordu) şiirlerini değerli ve ilginç kılan şeylerdir. Bloom, &lsquo;öncü&rsquo; güçlü şairin sesi, Ephebe&rsquo;nin şiirinde ne kertede bastırılmışsa, bunun, o şairin (Ephebe&rsquo;nin) o kadar &lsquo;güçlü&rsquo; olduğunun kanıtı olduğu görüşündedir. </p>
<p class="p14">Öyle görünüyor ki, Tecer&rsquo;e yazdığı mektupta atıfta bulunulan baba nasihati, Tanpınar&rsquo;da karşılığını bulmuş gibidir: Tanpınar, &lsquo;bu işi, [şiir yazma &lsquo;işi&rsquo;ni] pek beceremediğini]&rsquo; itiraf ediyor ve bu &lsquo;beceremeyiş&rsquo;ini Freud&rsquo;un &quot;kullandığı anlamda bir &lsquo;rasyonalizasyon&rsquo;la meşrulaştırmaya çalışıyor. Freud, &lsquo;rasyonalizasyon&rsquo;u, ya da Türkçesiyle söylersek, &lsquo;akla-yatkınlaştırma&rsquo;yı, benlik için acı, bunaltı verici durumlarda akla yakın görünen, ama sıkıntı vermeyecek bir gerekçe bulmak&rsquo; olarak tanımlar. Aklayatkınlaştırma, Freud&rsquo;un öne sürdüğü gibi, savunma düzeneklerinden biridir. Bu savunma düzeneği, &lsquo;bir çatışkının öğelerini maskelemek amacıyla mantıksal ve toplumsal motifleri aracı kılarak bir semptomun ya da bir hezeyanın açıklaması veya meşru gösterilmesi&rsquo;dir. Tanpınar&rsquo;ın bir ephebe olarak Baba&rsquo;yla hesaplaşamayışını ve Baba önünde yenilgiye uğrayışını akla yatkınlaştırmasına, onun günlüklerinde rastlıyoruz. Tanpınar&rsquo;ın psikobiyografisi yazılacaksa eğer, bu günlüklerin belirleyici bir işlevi olması kaçınılmaz görünüyor.</p>
<p class="p14"><span class="t18">Tanp</span><span class="t18">ı</span><span class="t18">nar&rsquo;la Ba</span><span class="t18">ş</span><span class="t18">ba</span><span class="t18">ş</span><span class="t18">a</span>&rsquo;yı<a id="a154"></a><a href="notes.html#a394"><span class="t17">{45}</span></a>, Freud&rsquo;cu psikanalizin akla yatkınlaştırmasıyla birlikte edinilmiş &lsquo;büyüklük hezeyanları&rsquo;na (<span class="t18">delire de la grandeur</span>) örnek gösterilebilecek semptomlarla birlikte okumak gerekir. Günlüklerin bir yerinde, Yahya Kemal&rsquo;le ilgili olarak şunları yazıyor Tanpınar: &quot;Yahya Kemal bizim için çok şey yaptı. Fakat o da ufuklu değildi. Benim için hele müthiş şeyler yapabilirdi. Neleri kolaylaştırmazdı. Bunları yapmadı. Fakat o da ufuksuzdu. Türkiye&rsquo;ye mahpustu. Yahya Kemal&rsquo;in şark musiki zevki ve muhabbeti zannetmem ki benimki gibi olsun. [...] &lsquo;<span class="t18">Yahya Kemal bize Sedd-i Çin (Çin </span><span class="t18">Ş</span><span class="t18">eddi) çekmek istedi. Benim en büyük tali&rsquo;im vaktinde bu </span><span class="t18">ş</span><span class="t18">eddi delip öbür tarafa geçmektir</span>.&rsquo;&quot;</p>
<p class="p14">Burada, akla-yatkınlaştırma gerekçesi, bir ephebe olarak Tanpınar&rsquo;ın önüne &lsquo;Oedipal Baba&rsquo; Yahya Kemal&rsquo;in, Çin Şeddi gibi bir engeli çıkardığının öne sürülmesidir. Tanpınar&rsquo;ın &lsquo;günlükleri&rsquo;nin psikanalitik okunmasında, bu cümlenin çok kışkırtıcı anlamları vardır. Burada &lsquo;Çin Seddi&rsquo;nin, &ldquo;&lsquo;iğdiş edilme korkusu&rsquo;nun bir metaforu olduğunu düşünüyorum. Julia Kristeva, bu gibi durumlarda asıl problemin &lsquo;fallik mevcudiyetin yeniden ortaya çıkışının denetimi&rsquo; olduğunu ve &lsquo;ilk iş olarak bu fallik mevcudiyetin yıkılması&rsquo; ile superegonun paternal duvarının delinmesi&rsquo; olduğunu öne sürer.<a id="a155"></a><a href="notes.html#a397"><span class="t17">{46}</span></a> Oedipal Baba, bir fallik mevcudiyet olarak göründüğü içindir ki, Yahya Kemal&rsquo;in ördüğü &lsquo;Çin Seddi&rsquo;nin &lsquo;delinme&rsquo;si, Tanpınar&rsquo;ın &lsquo;paternal duvar&rsquo;ı yıkarak öbür tarafa, &lsquo;Süperego&rsquo;nun ya da &lsquo;Babanın Adı&rsquo;nın aşıldığı tarafa geçtiğini gösterir. Freud, bilindiği gibi, Oedipus kompleksinin yönünü, iğdiş edilme korkusu&rsquo;nun belirlediğini söyler. </p>
<p class="p14">Acaba öyle mi? &lsquo;Çin Seddi&rsquo;ni delip geçme&rsquo;, Tanpınar&rsquo;ın iğdiş edilme korkusunu aştığını kendi kendine, fantazya formasyonu yoluyla kanıtlayabilmenin metaforu mu yoksa? Tanpınar, fantazya formasyonu aracılığıyla gerçekleştirdiği bu akla-yatkınlaştırmakla yetinmiyor; bunu, Çin Seddi&rsquo;ni delip geçmiş olmak gibi bir &lsquo;büyüklük hezeyanı&rsquo;nı meşrulaştırmak için bir kanıt olarak kullanmaya dönüştürüyor. Büyüklük hezeyanları, aynı zamanda bir &lsquo;kendini kandırma&rsquo;dır. Elbette, Sartre&rsquo;ın &lsquo;kendi kendini aldatma&rsquo; (<span class="t18">mauvaise foi</span>) diye kavramsallaştırdığı &lsquo;mış gibi yapma&rsquo; durumlarıyla ilgisi olmayan bir &lsquo;kendini kandırma&rsquo;! </p>
<p class="p14">&lsquo;Adam yerine konmama&rsquo;, Tanpınar&rsquo;ı, sıklıkla &lsquo;büyüklük hezeyanları&rsquo;na (<span class="t18">delire de la grandeur</span>) şevketmiş gibi görünüyor. Tanpınar, öyle anlaşılıyor ki, gerçek ve büyük yeteneğinin nerede boy gösterdiğinin farkında değildir; o, en az yeteneği olan alanı, yani asıl şairliği, şairliğini önemsemektedir. Şu sözler onundur: &quot;Etrafımdaki sükût halkası âdeta bir suikast mahiyetiyle devam ediyor. Şiir kitabım, şiirim hakikaten biçare mi? Ben biliyorum ki bu kitaptaki beş-on manzume ile Yahya Kemal&rsquo;den sonra Türk şiirinde en mühim işi yaptım.&quot; Tipik bir büyüklenme! </p>
<p class="p14">Egonun savunma düzeneklerinden biri de, yadsıma&rsquo;dır (<span class="t18">denial</span>) ve yadsıma, Freud&rsquo;un belirttiği gibi, hezeyanların, dolayısıyla büyüklük hezeyanlarının oluşumunda önemli bir ağırlık taşır. Orhan Öztürk, &lsquo;yadsıma&rsquo;nın, &lsquo;Benlik için tehlikeli olarak algılanan ve bunaltı doğurabilecek bir gerçeği yoksaymak, görmemek, değişik derecelerde oldukça yaygın kullanılan bir savunma biçimi&rsquo; olduğunu belirtiyor.<a id="a156"></a><a href="notes.html#a399"><span class="t17">{47}</span></a> Tanpınar, &lsquo;günlükleri&rsquo;nde &lsquo;Oedipal Baba&rsquo; Yahya Kemal&rsquo;den yadsıyıcı, yoksayıcı dile getirişlerle söz ediyor: &quot;Zavallı Yahya Kemal! Bir insanın bir insanda bu birbiri ardınca değişen çehreleri ne garip ve hazin oluyor ve nasıl en son çehre hepsini siliyor, bitiriyor. Park Otel&rsquo;in barında gördüğüm küçük, dar, takatsiz adımlarla ancak yürüyebilen biçare ve acınacak ihtiyar. Otelin odasındaki hasta ve büyük kuş. Muhacir kuş.&quot; </p>
<p class="p14">Tanpınar&rsquo;ın bir ephebe olarak güçsüzlüğü ödünleme mekanizmalarından olan &lsquo;yadsıma&rsquo;ya sık sık başvurduğu görülüyor: &quot;Yahya Kemal, ihtiras, alkol ve dostları ve kendi değişmemek inadı ve nihayet güzel konuşması idi. İdi de ne oldu! Fena idare edilmiş otuz manzumenin yaptığı işin yanında ne ehemmiyeti olabilir? Şu var ki, birkaç sene için unutturacaklar. Yahya Kemal&rsquo;in çürüğü <span class="t18">Ak</span><span class="t18">ı</span><span class="t18">nc</span><span class="t18">ı</span><span class="t18">lar</span>&rsquo;da başlar. <span class="t18">Mohaç Türküsü</span>&rsquo;nde kendisini iyice gösterir. Herkes zaafını beraberinde taşıyor demektir.&quot; Tanpınar, Yahya Kemal&rsquo;in &lsquo;kendini harcadığından&rsquo; da söz eder. &lsquo;Çapaçul&rsquo; Yahya Kemal&rsquo;in bile bir &lsquo;muhit&rsquo;i vardır, ama o &lsquo;şiir kitabının yayınlandığı sene&rsquo;, evinde, tek başınadır. </p>
<p class="p14">Prof. Dr. Orhan Okay, <span class="t18">Tanp</span><span class="t18">ı</span><span class="t18">nar&rsquo;la Ba</span><span class="t18">ş</span><span class="t18">ba</span><span class="t18">ş</span><span class="t18">a</span> üzerine yazdığı bir makalede<a id="a157"></a><a href="notes.html#a400"><span class="t17">{48}</span></a>, &quot;İşin tuhafı,&quot; diyor, &quot;[Tanpınar] bu cümleleri yazdığı sıralarda bir taraftan da Yahya Kemal kitabını tamamlamaya çalışmaktadır.&quot; <span class="t18">Tanp</span><span class="t18">ı</span><span class="t18">nar&rsquo;la Ba</span><span class="t18">ş</span><span class="t18">ba</span><span class="t18">ş</span><span class="t18">a</span>&rsquo;da, Yahya Kemal&rsquo;in çürüğünün başladığını söylediği <span class="t18">Ak</span><span class="t18">ı</span><span class="t18">nc</span><span class="t18">ı</span><span class="t18">lar</span> şiiri ile bu &lsquo;çürük&rsquo;ü devam ettiren <span class="t18">Mohaç Türküsü</span> için Tanpınar, <span class="t18">Yahya Kemal</span><a id="a158"></a><a href="notes.html#a402"><span class="t19">{49}</span></a> kitabında, bu şiirlerin &lsquo;eski destanın parçalan&rsquo; olduğunu bildirir. </p>
<p class="p14">Bu durum, Psikanalizin <span class="t18">ambivalence</span> ya da &lsquo;iki-değerlilik&rsquo; olarak kavramsallaştırdığı durumdur; nedeni de genellikle <span class="t18">approach-avoidance conflict</span>, &lsquo;yakınlaşma-uzaklaşma çatışması&rsquo;dır. Arzu objesinin hem olumlu hem de olumsuz yönleri arasındaki çatışma anlamına geliyor olan hesaplaşma, bu bağlamda bir <span class="t18">ambivalence</span> durumudur. Öyle görünüyor ki, Tanpınar&rsquo;ın Oedipal Baba&rsquo;sıyla olan ilişkisi, bu <span class="t18">ambivalence</span> ya da iki-değerlilik ilişkisidir. Bilinçdışında, şairliği ile Yahya Kemal&rsquo;i aşamama, Eagleton&rsquo;ın deyişiyle &lsquo;özgün bir şey üretmede yetersiz kalma&rsquo;, Ephebe Tanpınar&rsquo;ı Oedipal Baba Yahya Kemal karşısında yenilgiye uğratmış; Tanpınar bu yenilgiyi, yine Freud&rsquo;cu bir savunma düzeneği olan reaction formation ile karşıt-tepki kurma ile meşrulaştırmaya çalışmıştır. Dolayısıyla, <span class="t18">reaction formation</span>, ya da karşıt-tepki kurma, bu <span class="t18">ambivalence</span>&rsquo;ı meşrulaştırma girişimi olarak okunabilir. Özel hayatına ilişkin metinlerde, yani <span class="t18">Günlükler</span>&rsquo;deki şair Yahya Kemal ile örneğin <span class="t18">Yahya Kemal</span> kitabında ya da <span class="t18">Edebiyat Üzerine Makaleler</span>&rsquo;deki<a id="a159"></a><a href="notes.html#a405"><span class="t17">{50}</span></a> Yahya Kemal, arasındaki derin farklar, bu <span class="t18">ambivalence</span>&rsquo;ı gösterir. </p>
<p class="p14">Burada, Tanpınar&rsquo;ın hem Yahya Kemal hem de Doğu-Batı karşısındaki <span class="t18">ambivalence</span>&rsquo;inin, temelde bir ve aynı travmatik yaşantının bilinçdışında bastırılmış olmasından kökenlendiğini bir varsayım olarak öne sürmek istiyorum. Küçük bir nüansla: Tanpınar&rsquo;ın Yahya Kemal karşısındaki <span class="t18">ambivalence</span>&rsquo;ı bir yakınlaşma-uzaklaşma çatışmasının sonucu ise, Doğu-Batı sorunsalı karşısındaki <span class="t18">ambivalence</span>&rsquo;ı yakınlaşma-yakınlaşma çatışmasıdır: Orhan Öztürk, bu türden çatışmaya örnek olarak &lsquo;İki cami arasında binamaz&rsquo; deyimini örnek veriyor. Tanpınar&rsquo;ın Doğu-Batı karşısındaki durumu, bilindiği gibi, tastamam budur.</p>
<p class="p14">İkinci varsayımım da şudur: Tanpınar, Yahya Kemal&rsquo;i, bir medeniyet sorunsalı bağlamında Doğu-Batı karşıtlığının simgesi olarak görmektedir. Doğu ve Batı medeniyetleri karşısında nasıl, bir seçme yapamayarak trajik bir konumda bulunuyorsa, Yahya Kemal karşısında da tastamam aynı konumdadır: Yahya Kemal hem Doğu&rsquo;dur Tanpınar için, hem Batı&rsquo;dır çünkü... &lsquo;Doğu mu Batı mı, hangisi?&rsquo; sorusu, &lsquo;Hangi Yahya Kemal?&rsquo; sorusuyla, Freud&rsquo;cu anlamda yer değiştirir. Tanpınar&rsquo;ın <span class="t18">Günlükler</span>&rsquo;inde Doğu Medeniyetine hemen hemen hiç değinilmez: Felsefesi, edebiyatı, resmi ve özellikle müziği ile Tanpınar&rsquo;ı büyüleyen bir Batı vardır: Bu büyüleyici Batı, büyüden arındırılmış &lsquo;çapaçul&rsquo; Yahya Kemal&rsquo;e tekabül eder. Yahya Kemal kitabında ve <span class="t18">Edebiyat Üzerine Makaleler</span>&rsquo;deki Yahya Kemal ise, büyüleyici bir Yahya Kemal&rsquo;dir ve bu da büyüden arındırılmış Doğu&rsquo;ya karşılık gelir. Tanpınar, Yahya Kemal&rsquo;le hesaplaşırken, aslında hem özel hem de kamusal kimliğiyle, hem Doğu hem de Batı ile hesaplaşmaktadır. İki Yahya Kemal; Doğu ve Bati ya da geleneksel ve modern! Bu, Tanpınar&rsquo;da, Freud&rsquo;cu anlamda bir <span class="t18">spaltung</span>, bir yarılma mıdır? Freud&rsquo;un <span class="t18">spaltung</span> kavramını, hekimliğe başladığı ilk yıllarda &lsquo;insan zihninin kendi içindeki bölünmüşlüğünü anlatmak için&rsquo; kullandığı hesaba katılırsa, Tanpınar&rsquo;da görülen bu ikilik, bir yarılma&rsquo;dır ve &lsquo;Ben&rsquo;in, dış dünyaya karşı iki ayrı tavrı, yani kabul ve inkâr olarak ortaya çıkar. </p>
<p class="p14">Oedipal Baba&rsquo;ya dönelim. Üçüncü varsayımım şudur: Oedipal Baba Yahya Kemal, Tanpınar&rsquo;da giderek Lacan&rsquo;ın Sembolik Düzenini inşa eden <span class="t18">Baba</span>&rsquo;nın Adı&rsquo;na dönüşür. Burada tekrar &lsquo;Çin Şeddi&rsquo; metaforuna atıfta bulunmak gerektiği kanısındayım. Lacan, Oedipus kompleksine ilişkin iğdiş edilme korkusunun, Baba&rsquo;nın koyduğu Yasa&rsquo;ya itaat etmekle aşılarak Sembolik düzene geçilmesini mümkün kıldığını bildirir. Tanpınar&rsquo;ın &lsquo;Çin Seddi&rsquo;ni delip öte tarafa geçmek&rsquo; biçiminde dilegetirdiği durum, tastamam bunu işaretler. Bowie, Lacan&rsquo;ın Sembolik düzeni bir <span class="t18">res publica</span>, bir kamusallık olarak temellendirdiğini söyler. Tanpınar&rsquo;ın Çin Seddi&rsquo;ni delerek geçtiği &lsquo;öte taraf&rsquo;, sembolik düzeni ve onun kamusallığını gösteriyorsa, öznemizdeki (Tanpınar&rsquo;daki) bu <span class="t18">spaltung</span>&rsquo;u anlamamız mümkün olur.<a id="a160"></a><a href="notes.html#a406"><span class="t17">{51}</span></a> Tanpınar&rsquo;ın, kamusal ya da Sembolik&rsquo;in alanında Yahya Kemal&rsquo;le özdeşleştirdiği Baba&rsquo;nın Adı&rsquo;na ve O&rsquo;nun Yasası&rsquo;na, iğdiş edilme korkusuyla itaatkâr bir teslimiyet içinde (kabul) boyun eğerken, özel alan ya da egonun alanım oluşturan ve henüz iğdiş edilme korkusunun yaşan-&nbsp; madiği İmgesel alan&rsquo;da, sınır tanımayan bir özgürlükle başıboş bırakılmış olan Ben&rsquo;inin başkaldırısına (inkâr) tanık olunur. </p>
<p class="p14">Tanpınar, <span class="t18">Kendi Gök Kubbemiz</span>&rsquo;in yayımlanışı üzerine yazdığı bir makalede<a id="a161"></a><a href="notes.html#a409"><span class="t17">{52}</span></a>, &quot;Bu kitap,&quot; der, &quot;benim ve benim neslimin senelerdir beklediği bir kitaptı. Daha doğrusu yakında çıkacağını umduğumuz gazelleri ve rubaileri ile beraber büyük manasında KİTAP&rsquo;tı.&quot; Tanpınar şöyle sürdürür sözlerini: &quot;Bu kitap için vaktiyle Yahya Kemal&rsquo;le ne kadar çok konuşmuş, ne hayaller kurmuştuk: Kaç defa işe başlar gibi olduk, eksik ve bitmiş şiirlerin cetvelini yaptık, kitaba isim aradık. Sonunda vazgeçtik.&quot; </p>
<p class="p14">Tanpınar, makalesinde büyük harfle yazdığı KİTAP konusunda kasten eksik bilgi veriyor. Kendisinin Yahya Kemal&rsquo;in şiirlerini bir araya getirdiği bir özel defterden hiç söz etmiyor. Bu defter, belleğim beni yanıltmıyorsa, Tanpınar&rsquo;ın terekesinden çıkıp Yapı Kredi Yayıncılık&rsquo;a intikal etmiş bir defterdir. Bu defteri gördüm ve eğer izniniz olursa, konumuza çok yakından ilgili olduğu için, deftere ilişkin yorumumu aktarmak istiyorum. </p>
<p class="p14">Sıradan bir defter bu: Kahverengi cildi var. Cilt, eprimiş ve defterden kopup ayrılmış. Kapak içi turuncu ve kalınca bir kâğıtla kaplı. Eski ve pürtüklü. Dış kenarı aşınmış iyice. Kâğıtlar, eseri cedid; ikiye bölünerek ciltlenmiş. Bazı sayfalarda zımba delikleri var. Belli ki, daha önce dosyalanmış, ama kullanılmamış kâğıtlar. </p>
<p class="p14">Kırtasiyeciden satın alınmadığı açık. Defterin yaprakları daktiloyla yazılıp sonradan ciltlenmiş. Şiirler, yaprağın ön yüzüne yazılmış, arka yüz boş bırakılmış. Toplam, 168 yaprak. </p>
<p class="p14">Kapakta, ortaya yakın bir yerde, </p>
<p class="p5"><span class="t18">YAHYA KEMAL</span></p>
<p class="p2"><span class="t18">―</span><span class="t18">BÜTÜN </span><span class="t18">Ş</span><span class="t18">İİ</span><span class="t18">RLER</span><span class="t18">İ</span><span class="t18">―</span></p>
<p class="p14">yazısı basılı. Alt sağ köşede, PROF. A.H. TANPINAR yazıyor. </p>
<p class="p14">Daktilo ile yazılmış şiirlerde en küçük bir silinti ya da düzeltme yok. Belli ki özenle, titizce yazılmış. Ya da, yanlış yapıldığında düzeltme belli olur diye, yeni baştan! Kim, &lsquo;öteki&rsquo;nin şiirine bu kadar özenir ki? </p>
<p class="p14">&lsquo;Özen&rsquo; ve &lsquo;özenme&rsquo;! Defterin özü, bu iki sözcükte gizli. Şiirler, kuşkusuz, üzerinde adı yazılı olana, Yahya Kemal&rsquo;e, defterse Ahmet Hamdi Tanpınar&rsquo;a ait. Evet, ama yazıya ve cilde gösterilen bunca özene ne demeli? Tanpınar, sanki Yahya Kemal&rsquo;inkileri değil, kendi şiirlerini deftere geçirmiş gibi... </p>
<p class="p14">Şiirleri, daktiloyla yazdıktan sonra, vezni çıkarmak için, takti&rsquo;i dizenin hemen altına kırmızı kalemle konulan yay biçimi kavislerle belirtmek ne anlama geliyor? Ya bazı dizelerin yanına eski harflerle konulan sözcükler? Kendi şiirini düzeltir gibi... </p>
<p class="p14">Üçüncü varsayımım şudur: Ahmet Hamdi Tanpınar&rsquo;ın dünyada en çok istediği şey, o defterdeki şiirleri yazmaktır... <span class="t18">Ne Saatleri Ayarlama Enstitüsü</span> ne <span class="t18">Huzur</span> ne <span class="t18">19. As</span><span class="t18">ı</span><span class="t18">r Türk Edebiyat</span><span class="t18">ı</span><span class="t18"> Tarihi</span>... Bunların hiç biri değildi onun istediği. O, bu defterdeki şiirleri yazmak istiyordu. Olmadı ama - Yahya Kemal yazdı onları. Yapılacak bir tek şey kalıyordu Tanpınar&rsquo;a: Borges&rsquo;in Pierre Ménard&rsquo;ının, Don Quijote&rsquo;yi elifi elifine yeniden yazması gibi<a id="a162"></a><a href="notes.html#a411"><span class="t17">{53}</span></a>, yeniden, tıpkısı tıpkısına yeniden yazmak o şiirleri! Tastamam bunu yaptı Tanpınar: Yahya Kemal&rsquo;in şiirlerini temize çekmedi, hayır, yapmadı bunu: Kendisininmiş gibi yeniden yazdı... Kahverengi defterin üzerinde </p>
<p class="p5"><span class="t18">YAHYA KEMAL</span></p>
<p class="p2"><span class="t18">―</span><span class="t18">BÜTÜN </span><span class="t18">Ş</span><span class="t18">İİ</span><span class="t18">RLER</span><span class="t18">İ</span><span class="t18">―</span></p>
<p class="p14">yazdığına bakılmasın; - O &lsquo;Baba&rsquo;nın Adı&rsquo;dır; - yazılması gerekir; Lacan&rsquo;ın &lsquo;Sembolik Düzeni&rsquo;dir; &lsquo;Yasa&rsquo;dır ve o yüzden mülkiyeti temsil eder. Defterin mülkiyeti Tanpınar&rsquo;a aittir; şiirlerin mülkiyeti de Baba&rsquo;ya. Ama tıpkı bir düşte olduğu gibi, defterin mülkiyeti, şiirlerin mülkiyetiyle yer değiştirir. Olumsuzlanan, bir kere daha, sembolik olarak &lsquo;Babanın Adı&rsquo; olur böylece. </p>
<p class="p14">Bu defter, Sembolik düzenin temelkoyucu kavramı olan mülkiyete bir başkaldırı mıdır, yoksa naiv bir aldanış mı? Belki! Bir kez daha sorayım: Sartre&rsquo;ın <span class="t18">mauvaise foi</span> dediği şey bu mu yoksa? Bir tür kendi-kendini-aldatma? Hayır, hiçbiri değil! </p>
<p class="p14">Sonuca geliyorum: Tanpınar&rsquo;ı, Yahya Kemal&rsquo;in şiirlerini temellük ediyormuş gibi olmanın naiv, çocuksu fantazyasına götüren, arzu objesini, yani Çin Seddi&rsquo;ni delip geçebilen Phallus&rsquo;la özdeşleşememesidir. Şiirin bir &lsquo;mirî mal&rsquo; olduğu gerekçesine meşruiyet kazandıran da, bu fantazya formasyonu değil midir?</p>
</body>
</html>