<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx931"></a><a id="a279"></a>Gelenek, Müzik ve Tanrıkorur</h1>
<p class="p14">Klasik Türk musikisinin bugünkü hayatımızda, kendisini bize fark ettirmeyen, ama bizi fark ettirmeden kuşatan bir konumu var. Belki eski zaman insanlarının hayatlarını kuşattığı kadar değil; gene de, hayatımızın her anında farkında olmasak bile, klasik Türk musikisi bizim kimliğimizdir; geçmişimizin ta kendisi... O geçmiş ki, bizim her şeyimizde vardır. Varoluşumuzu anlamla dolduran, bu geçmişin musikisi, ritmi, melodisidir; bir &lsquo;hoş sada&rsquo;dır! Yahya Kemal&rsquo;in dediği gibi: &quot;<span class="t18">Çok insan anlayamaz bizim musikimizden / ve ondan anlamayan bir </span><span class="t18">ş</span><span class="t18">ey anlamaz bizden...</span>&quot; </p>
<p class="p14">Klasik musikimizin bugünkü durumunu, galiba, bu müziğin pratiğine, yani, nasıl icra edildiğine ilişkin sorunlar belirliyor. Müziğin yazısına ve icrasına ilişkin kışkırtıcı sorular soruluyor bugün ve bu soruları yanıtlamak isteyen yoğun entelektüel çabalar var. Dolayısıyla, bugün musikimizde bir tıkanıklıktan söz etmek abesle uğraşmak olur. Anlamsız tartışmalar! Üstelik, bir durağanlık ya da tıkanıklık görüntüsü varsa, bu fevkalade yanıltıcıdır. Cem Behar, &quot;Son beş ya da altı yüzyıl içerisinde Klasik Türk Müziği&rsquo;nde hayli önemli değişimler olmuştur.&quot; diyor ve ekliyor: &quot;16. yüzyıl bestecilerinden Behram Ağa&rsquo;nın bir peşrevi ile Refik Fersan&rsquo;m bir peşrevi arasındaki üslup, melodik yapı ve biçim farklılığı, Bach&rsquo;ın bir kantatıyla Bartok&rsquo;un ya da Alban Berg&rsquo;in herhangi bir yapıtı arasındaki farklılıktan az değildir.&quot; </p>
<p class="p14">Şunu da belirtmek isterim: Bir tıkanıklık olduğu konusundaki yanlış izlenimler, klasik Türk musikisinin, deyim yerindeyse üretim (ve yeniden üretim) tarzına ilişkin zorlayıcı ve baskıcı yaklaşımlardan kaynaklanmaktadır. Batı müziğinin üretim tarzını empoze etmeyi amaçlayan bu yaklaşımın, dönüştürücü olmak şöyle dursun, yapay bir tıkanıklık, hatta musikimizi çıkmaza sürüklediği biliniyor. Öte yandan, meşk/nota karşıtlığı ve koro/fasıl karşıtlığı gibi yazıya ya da icraya ilişkin karşıtlıklar, Klasik Türk Musikisi&rsquo;nin problematiği değildirler; bu karşıtlıklar, tam tersine, klasik musikimizi sanki üretim tarzına ilişkin bir sorun varmış gibi göstererek bulanıklaştırır ve abes bir konuma kaydırır; dolayısıyla da, bizi gerçeklikte olmayan bir açmazla karşı karşıya bırakır. </p>
<p class="p14">Şimdi asıl soruna geliyoruz: Geleneğin yeniden üretimi sorununa! Klasik musikimiz, bizi kimliğimizden, dolayısıyla da geçmişimizden koparmayı, biz ayırdında olmadan başarmak isteyenlerin böy hedefidir. Bu kimliksizleştirme çabalarına karşı tutulması gereken yol, geleneğe başvurmak, onu yeniden üretmektir. </p>
<p class="p14">Yunanlı müzikçi Mikis Teodorakis&rsquo;in <span class="t18">Sanatsal </span><span class="t18">İ</span><span class="t18">nanc</span><span class="t18">ı</span><span class="t18">m</span>&rsquo;ını<a id="a280"></a><a href="notes.html#a577"><span class="t17">{136}</span></a> okurken, onun gelenekten yararlanma konusunda söylediklerini kuşatıcı ve asıl önemlisi, açık seçik buldum. Teodorakis, müziği geleneğe dayandırmanın iki yolu olduğunu belirtiyor. Birincisi &lsquo;herhangi bir geleneksel ezgiyi olduğu gibi alarak ritmini değiştirmek ve onu armonize etmektir&rsquo;; İkincisi ise, müziğin &lsquo;temel yapısal öğelerini ve karakteristik değişimlerini devralmak&rsquo;! </p>
<p class="p14">Teodorakis, Manolis Kalomiris&rsquo;in <span class="t18">Symphonie de la Variance</span>&rsquo;ını gelenekten birinci tür yararlanmaya örnek gösteriyor. Kalomiris, eski (klasik) bir Bizans melodisini, <span class="t18">Ti Hypermacho</span>&rsquo;yu, onun ezgisini olduğu gibi almış, ona kendi armonisini ve çalgılamasını katmış. Vasilis Tsitsanis ise, Kalomiris&rsquo;in yaptığının tam tersini yapıyor: <span class="t18">Ti Hypermacho</span>&rsquo;nun ezgisini değil karakterini, yapısal özelliklerini (bunlar melodinin temelini oluşturan içsel bağıntılardır) alıyor. &quot;Tsitsanis&quot; diyor Teodorakis, <span class="t18">Puslu Pazar</span> adlı şarkısında (bu şarkı Teodorakis&rsquo;e göre, buzuki müziğinin en başarılı ve çağdaş Yunan sanatının en parlak örneğidir) &quot;Bizans müziğinin en özgün niteliklerini incelemeyi başarmıştır.&quot; </p>
<p class="p14">Teodorakis, açıkça anlaşıldığı gibi, Tsitsanis&rsquo;in gelenekten yararlanma yöntemini Kalomiris&rsquo;inkine yeğliyor. &quot;Ve,&quot; diyor Teodorakis, &quot;halkların müzikal dehası tıpkı bestecilerinki gibi, kendini melodi yoluyla ifade eder... Gerçek müzisyen yalın melodiler yaratabilendir.&quot; Teodorakis, &quot;Sonuçta salt melodi ile mi yetinmeliyiz?&quot; diye soruyor ve şöyle yanıtlıyor bu soruyu: &quot;Evet, tereddütsüz!&quot; </p>
<p class="p14">Teodorakis&rsquo;in bu sözleri, bana rahmetli Adnan Saygun ile yaptığım bir özel görüşmede söylediklerini anımsattı. Leopold Stokovsky bir gün Adnan Saygun&rsquo;a Stravinsky üzerine ne düşündüğünü sormuş, Saygun da Stravinsky&rsquo;nin ilk dönemlerini, yani <span class="t18">Sacre</span>&rsquo;yi, <span class="t18">Petruska</span>&rsquo;yı yazan Stravinsky&rsquo;yi önemsediğini söylemiş. Stokovsky bu yanıt üzerine bir an düşünmüş ve şöyle demiş: &quot;Neden daha sonraki Stravinsky değil? Çünkü <span class="t18">deraciné</span> oldu (köklerinden koptu) ve Rus ruhunu yitirdi...&quot; </p>
<p class="p14">İşte sorun burada, köksüzleşmemek, Stokovsky&rsquo;nin dediği gibi, <span class="t18">deraciné</span> olmamak! </p>
<p class="p14">Tastamam bu bağlamda Cinuçen Tanrıkorur&rsquo;un, Yahya Kemal&rsquo;in şiirlerinden yaptığı ve musikimizin içindeki, tâ içindeki saf, haresiz ve elmas melodileri, bir &lsquo;te&rsquo;sir-i sihirkâri&rsquo; ile bulup çıkaran bestelerini dinlemenin hazzını yaşadım. Bu müstesna elmas melodiler, beni parçalanmış hayatımızın hemen hemen her tarafına hâkim olan &lsquo;zevk hezimeti&rsquo;nden (deyiş, Tanpınar&rsquo;ındır) çekip çıkardı ve bir haz transandansı ile, musikisinde bir taraftan dinin, öte taraftan bütün hayatın aktığı büyük Itri&rsquo;nin iklimine götürdü. Musikinin köksüzleşmiş ve içleri boşalmış ağaç gövdelerine benzeyen, kuru hayatımızı nasıl baştanbaşa derleyip toplayarak bir gülistana döndürdüğünü o Rast Destan&rsquo;da yaşamak nasip oldu. &lsquo;Nâatıdır en mehîbi, en derini&rsquo;nde yükselen yalın, süssüz ve pürüzsüz <span class="t18">recitando</span> ile, &lsquo;fecre doğru yürüyen elli milyon ruh&rsquo;tan biri de bendim artık... </p>
<p class="p14">Tanrıkorur&rsquo;un Itri&rsquo;si ve <span class="t18">Tanburi Cemil Bey&rsquo;in Ruhuna Gazeli</span>, musikimiz üzerinde yoğunlaşan tartışmaların ne kadar abes olduğunu gösteriyor. Bir beste, &lsquo;gemiler geçmeyen bir ummanda&rsquo; değil de, hayatımızın kalbinde, onun tâ içinde çalmaya başlıyorsa eğer, işte o zaman &lsquo;Cihan&rsquo;ın sırrı&rsquo; yok olur ve işte o zaman &lsquo;Şark ufuklarında vuzuh&rsquo; başlar... </p>
<p class="p14">Doğu&rsquo;nun vuzuhu, açıklığı, Oryantalizmin bizi mahkûm kıldığı &lsquo;esrarengiz kapalı kutu Şark&rsquo; imgesinin hakiki panzehiridir... </p>
</body>
</html>