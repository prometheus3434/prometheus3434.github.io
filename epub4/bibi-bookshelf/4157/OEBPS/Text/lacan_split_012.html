<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="normal1" id="calibre_toc_14">C - METİNLER</h3>

    <p class="normal1">a) "Kişilikle İlişkisi Açısından Paranoyak Psikoz (1932)</p>

    <p class="normal1">(Metin Spinoza'dan bir alıntı ile başlar.)</p>

    <p class="normal">"Quilibet unius cujusque individui affectus ab affectu alterius tantum discrepat, quantum essentia unius ab essentia alterius differt.</p>

    <p class="sagnormal">Etika, 3. kitap, 57. öneri</p>

    <p class="normal">Lacan'ın çevirisi: "Herhangi bir bireyin herhangi bir duygulanması, onun başka bir bireyin duygulanmasından, birinin özü öbürünün özünden ne kadar ayrılıyorsa o kadar uyumsuzluk gösterir (o zamana kadarki çevirilerde buradaki sözlerden gerek "differt, gerek de "discrepat, "ayrılır diye çevrilirken Lacan birinci fiil için uyumsuzluk sözcüğünü öne sürmüş, "uymaz diye çevirmiştir. (Fransızcadaki saygın Pléiade çevirisi hâlâ ikisi için de "ayrılır der) Lacan için söz konusu olan, bu uyumsuzluğu Spinoza felsefesinin ana düşüncelerinden biri olan paralellik içerisinde yorumlamaktır. Maddi ve manevi süreçler arasında bir çeviri paralelliği vardır Spinoza için.</p>

    <p class="normal">Ayrıca Lacan için bu uyumsuzluk –discord– psikiyatrist ile hastası arasında yaşanan bir uyumsuzluktur.</p>

    <p class="normal">Bu uyumsuzluk için şöyle der Lacan:</p>

    <p class="normal">"Bununla psikozdaki belirleyici çatışmaların, kastedilen belirtilerin ve tepki itkilerinin, normal kişiliğin gelişmesini, toplumsal gerilimlerini, kavramsal yapılarını, gelişmelerini tanımlayan anlayış ilişkileriyle uyuşmazlık içerisinde olduğunu ortaya koymak istiyoruz böylece (s. 343).</p>

    <p class="normal">Kişilik konusunda Lacan "Anlaşılabilir ve düzenli bir gelişmedeki birlik (s. 39) tanımını verir bu bağlamda "Aimée'nin kişiliği ona doğrudan doğruya kavga ederek, karşı gelerek, böylece paranoyak tepki adıyla oluşmuş olan terime hakiki bir örnek teşkil etmesine izin vermez. Kızkardeşi Aimée'ye karşı gücünü, çevrenin onu pohpohlamasından ve otoriter bir kadın olarak onu görmesinden ve uygun görmesinden değil, Aimée'nin kendi bilincinden almaktadır. Aimée kız kardeşinin niteliklerini, erdemlerini, gayretlerini değerlendirmeyi becerebilmiştir. Kendisinin gerçekleştirmesi imkânsız olan varlık hayalini bir açıdan sunabildiği için kardeşinin boyunduruğu altına girmiştir. (s. 232). Bu yüzden de onunla içten içe bir çekişmeye girişmiştir. Bu konuyu Lacan şöyle sürdürür: "Onu aşağılayan, onun yerini alan kişiyle çekişmesi sesini çıkarmadan gerçekleştirdiği bir çekişmedir, sadece onunla ilgili olarak sarf ettiği sözlerdeki ikiye çekilebilir tuhaf deyimlerde dile gelir. Bu yüzden Aimée kızkardeşine değil başkalarına yöneltir nefretini. "Yıllar boyunca sayıklamaları, saldırgan bir edime geçmekten kaçıp kurtulmak için başvurulan bir tepkidir (s. 234). Bilinçdışı saldırgan itki sayıklamalarında ortadan kalkmış gibi görünür. Bu yüzden "edimin amacına ulaşmasıyla sayıklamalar da ortadan kalkar. Aimée'nin cinayet girişimi kendi kendini cezalandırarak hukuk devleti tarafından cezalandırılmaya bir "çağrıdır, vicdan muhasebesine götüren bir çatışma söz konusudur kişilikte (s. 400). Şiirsel bir formül bunu şöyle sonuçlandırır:</p>

    <p class="normal">"Kendinden geçmiş bir şekilde kendini yok ederken sevdiği varlığı onu saldıran kişi olarak düşünmektedir (s. 395–396).</p>

    <p class="normal">İlginç bir noktada Aimée'nin ailevi değil de toplumsal ve dini konularda iddialı konuşmalar yapmasıdır. Rousseau'nun herkesi kendisine saldıracak düşmanlar olarak gören paranoyasıyla bu açıdan benzerlikler gösteren bu durum konusunda bu tür kişiliklerin en çok nerelerde bulunacağını da gösterir:</p>

    <p class="normal">"Devlete kusursuz hizmet verenler, kendi rollerinin önemine inanan öğretmen, hemşire, memur, mükemmel işçiler, coşkun çalışkan kişiler, değişik dinlerdeki girişimlerin ve ahlaki olsun, politik olsun, toplumsal olsun genel olarak bireyüstü özellikler gerektiren cemaatlar bu tür "kendini verme özverisi isterler (s. 269).</p>

    <p class="normal">Lacan bu tür özveriyi hemen ardından geliştireceği gerçeklik ilkesinin ötesinde kendi adına isteyecek, Ahmet Hamdi Tanpınar'ın "Saatleri Ayarlama Enstitüsünde Türkiye'nin; Fassbinder'in 42 filminde de Almanya'nın bir yüzyıllık psikotik kalkınma macerası da böylece gündeme getirebilecektir.</p>

    <p class="normal1">b) Gerçeklik İlkesinin Ötesinde (1936, Marienbad) AğustosEylül 1936</p>

    <p class="normal">Analist, öznenin değişik etkilerle kendisinde yankılanıp kırılan hayalinin birliğinin bilincine varması için çalışır; yerine göre özne bu hayali ya bilir ya ete kemiğe büründürür ya da oynar. Burada analistin nasıl müdahale ettiğini açıklamayacağız. Açıklamanın iki düzeyine de başvurararak yani hem yorumlayarak hem de duyguları kullanarak aktarma yoluyla her kültür çabasında bulunan bir işlemi gerçekleştirir; ama bunun zamanlamasını sabitlemek öznenin tepkileri doğrultusunda geliştirilen teknik bir meseledir; bunun hızını ayarlamak ince iştir, analist bu yolla bu tepkilerin ritminden haberdar olur.</p>

    <p class="normal">Sadece şu kadarını söyleyelim; özne, hayalinin bir süreç içerisinde yaşandığı ya da yeniden yapılandığı deneyimin peşinden koştukça, davranışı bunlara doğrudan gönderme yapmaz, anılar gerçek yoğunluklarını yeniden ele geçirirler. Analist artık verip verebileceğini vermiştir, semptomlar çözümlendiğine göre kişilik de tamamlandığı için analistin gücü artık gereksizleşmiştir.</p>

    <p class="normal">Deneyimin, nesnel deneyimin tartışılması bir psikanalizi oluşturan deneyimler dizisinde olup bitenlerin fenomenolojik açıklaması böyledir. Eğer amacı bir yanılsamayı ortadan kaldırmak olmasa bu bir hokkabaz işidir denebilir. Psikanalizin terapötik eylemi hokkabazlığın tam tersine ikili bir hareket olarak tanımlanabilir. Yayılmış sonra da kırılmış olan hayal, geriye dönüş içerisinde önce gerçeğe benzetilerek (yedirilerek) sonra gitgide gerçekten ayırt edilir yani kendine özgü gerçekliği içerisine oturtulur böylece bir eylem bu gerçekliğin etkililiğinin de tanığı olur.</p>

    <p class="normal">Ama o zaman da hokkabazlık değilse de sadece bir teknik diye bize itiraz edilebilir. Ayrıca deney olarak nesnellik koşullarına ters temellendiği için bilimsel gözleme de dayanmıyor denilebilir. Zaten bu deneyimi nesne ile gözlemci arasında sürekli bir karşılıklı iletişim olarak tanımlamış bulunmuyor muyuz? Gerçekten de niyeti ona niyet olarak kendisine ne iletiliyorsa özne harekete geçtiği zaman gözlemcisine bununla ilgili bilgi verebilir, hatta biz bu yolun en başat gelen bir yol olduğu üzerinde durduk; bunun tersine dönersek kendisiyle hayal arasındaki benzeşme aracılığıyla öznede bu işlevin kökenini gözlemci altüst eder. Oysa bu altüst etmenin ilerleyişi esnasında hayali ortaya çıkarabileceği için biz kendimiz bu sürecin oluşturucu yanını kapatmamış bulunuyoruz.</p>

    <p class="normal">Gözlenilen sistemde sabit bir gönderme noktasının yokluğu, gözlem süresinde özel hareketin gözlemin içerisinde yer alması –her alanda bir yanlışa kaynaklık edebileceği için geri çevrilirken– öznelliğe yer verilmesi, bütün bunlar sağlıklı bir yönteme meydan okuma gibi gelebilir.</p>

    <p class="normal">Gözlemci kendi kişiliğiyle ilgili özellikleri gözleminde örtbas edebilir mi? Buluşlarının sezdikleri başkalarına sayıklama gibi gelebilir ve onun derin olduğunu iddia ettiği görüşleri hangi deneyime bağladığını pek de çıkaramayız. Hiç kuşkusuz hakikatin kendini ortaya döktüğü yollar önceden bilinemez hatta birtakım matematikçiler bile rüyada gördükten sonra hakikate ulaştıklarını itiraf etmişler ya da son derece sıradan durumlardan hakikate gittiklerini söylemişlerdir ama yine de insan kendi buluşunu düşüncelerin saflığına daha uygun bir tutumla açıklamanın daha iyi olduğunu düşünür. Tıpkı Sezarın karısı gibi bilim de kuşkuya yer vermemelidir.</p>

    <p class="normal">Kaldı ki epeydir biliminsanının ünü hiçbir risk içermemektedir. Artık bir insan kılığı olmadan örtülerini açabilmektedir. Ve bilimin her türlü ilerlemesi insana benzer bir özelliği silmiştir. Bütün bu itirazların temelinde duygusal direnmeler taşıdığını alaylı bir yolla gözlemleyebiliriz ama onların ideolojik yanlarına yanıt vermeden de geçemeyiz. Epistemolojik alana açılarak kendimizi kaybetmektense her şeyden önce fizik bilimine bir bakalım. Her ne kadar çağdaş ilerlemelerinde sezgisel bütün kategorilerden arınmış gibi görünse de yine de onu oluşturan zekânın yapısını epey çarpıcı bir biçimde verir</p>

    <p class="normal">Meyerson fiziğin bütün süreçlerinde zihinsel bir özdeşleşme biçimini göstermiş, ayrıca insan bilgisini oluşturucu bir biçim olarak bu özdeşleşmeyi sıradan düşüncelerde bulmuştur. –Işık fenomeni gönderme ölçüsü olarak alınırsa, eylemdeki atom da insan duygularına daha karanlık bir şekilde alınır.– Bu ideal noktalar aracılığıyla fizik insanla başlatılır ama aynı zamanda fizik bu kutuplar çevresinde döner, bu da deneyime hiç başvurmayan bir düşünce geleneğine daha önce de gösterdiğimiz gibi epey benzeyen kaygı verici bir insan bilgisi kuramı oluşturmaz mı?</p>

    <p class="normal">Ne olursa olsun fiziğin sözgelişi güç kavramında indirgediği antropomorfizm düşünceye dayalı bir antropomorfizm değil psikolojiktir. Yani insan niyetinin yansıtılmasına dayalıdır.</p>

    <p class="normal1">c) Aile Kompleksleri (1938)</p>

    <p class="normal1">1) Sütten Kesilme Kompleksi</p>

    <p class="normal">Sütten kesilme kompleksi insanın ilk çağlarındaki ihtiyaçlarını belirleyen parazit tarzındaki beslenme ilişkisini psişik yapı içerisinde sabitleştirir; anne imagosunun temel biçimini canlandırır. Buradan yola çıkarak en arkaik ve en durağan duyguları aile ile bireyi birbirine bağlayarak temellendirir. Burada psişik gelişmenin en ilkel kompleksine değinmiş oluyoruz. Sonraki bütün komplekslerle birleşecek olan bu komplekstir; daha bu en ilkel döneminde kültürden ileri gelen faktörlere tamamıyla dayalı olduğunu ve içgüdüden tamamen farklı olduğunu görmek çarpıcıdır.</p>

    <p class="normal">Yine de iki özelliği onu içgüdüye yaklaştırır:</p>

    <p class="normal">Sütten kesilme kompleksi bir yandan insan türünde o kadar yaygınlaşmış genel özelliklerle ortaya çıkar, onu türün bir özelliği olarak görebiliriz; öte yandan psişizm içerisinden biyolojik bir işlevi anatomik olarak ayrıklaşmış bir aygıtın uyguladığı bir işlevi yerine getirir: süt verme. Bu yüzden anneyle çocuk arasındaki sosyal davranışları bile bir içgüdüye bağlayarak açıklayan öğretiler olması anlaşılabilir. Ama böyle yapınca içgüdünün temel bir özelliği ihmal edilmiş olabilir. Açık bir şekilde görünen fizyolojik düzenlemeler ne olursa olsun, anne içgüdüsü hayvanda beslenme sona erdirilince ortadan kalkar. İnsanda tam tersine sütten kesmeyi koşullayan bir kültür düzenlemesi vardır. Bu düzenleme onda egemendir. Memeliler sınıfında ortak olan bezin fizyolojik döneme karşılık gelen sütten kesmenin kendisi de bu devre ile sınırlansa bile durum böyledir. Gerçekte gözlemlenen birtakım geri kalmış uygulamalarda açık bir şekilde doğaya karşı gibi görünse de –bu uygulamalar ortadan kalkmış değildir– bu kuralları içgüdüye dayalı fizyolojide aramak çok kaba bir yanlışlık olur. Daha gelişmiş kültürlerin idealinde geleneklerin tamamında olduğu gibi süt kesmede de tanımlamalarda doğaya uygun kurallar aranır. Sütten kesme kendi içerisinde zorunluluk taşıdığı için çoğu zaman psişik bir yaralanmaya neden olur. Bireylerde bunların etkileri zihinsel anoreksiler, ağızda oluşan toksikomaniler, gastrik nevrozlar olarak psikanalizde karşımıza çıkar. Bireyde bir sarsıntı yaratsın yaratmasın sütten kesme biyoloijik ilişkinin yarıda kalmasına neden olduğu için kalıcı bir iz bırakır. Bu hayati kriz psişik bir krizle kendini ikiye katlar. Çözümlenmesi diyalektik bir yapıya sahip olan krizlerin bu hiç kuşkusuz birincisidir. Durum şöyle gözükmektedir: İlk defa olarak bir hayat gerilimi zihinde kastedilen bir özelliğe dönüşüp çözümlenir. Bu kastetme amacıyla sütten kesilme ya kabul edilir ya da reddedilir. Bu kasıt epey basit gelir. Çünkü daha benlik gelişmemiştir. Kabul etme ya da reddetme bir seçim olarak ele alınamaz. Çünkü ortada bir ben olmadığı için çelişkili olarak görünmezler; ama beraberce var olan bu ters kutuplar özünde ikili bir tutumu ortaya çıkarırlar. Üstelik onlardan biri öbüründen daha önemli bir şekilde kurulmuş olur. Gelişmenin devamını sağlayan krizler esnasında bu temel ikilikler diyalektik düzeydeki birtakım psişik ayrılıklar olarak çözümlenecek, gitgide daha üst düzeye ulaşacak ama gitgide geri dönmek de imkânsızlaşacaktır. İlk olarak önem kazanmış olan yan birkaç kez tersine dönebilecek ve bu yüzden de çok değişik aşamalardan geçecektir; ama zamanla kendine özgü bir hava bulacak, benimsetecektir. Bunu yeni kategorilere benimsetecek ve yaşadıklarını böylece işleyecektir.</p>

    <p class="normal">Bu kompleksteki olumlu yönü temellendiren şey sütten kesmenin reddidir. Çünkü burada beslenme ilişkisinin imagosunu yeniden yapılandırmaya çalışmıştır. Bu imago içerik olarak çok küçükken kendine özgü duyumlarla içeriği açısından verilmiştir. Ama ancak zihinsel olarak organize olduğu ölçüde biçimlenir. Oysa bu aşama nesnenin biçiminin ortaya çıkmasında yer aldığı için bu içerikle bilinçte canlandırılamaz olarak görülürler. Fakat daha sonraki psişik deneyimlerde söylediğimiz gibi zihin yapılarında biçimlendirilmelerinden dolayı bilinçte yeniden türerler. Sonraki psişik deneyimlerde çağrışım yoluyla yeniden gündeme getirilecekler ama bilgiye dönüştürüldükleri nesnel içeriklerden artık ayrılmaz olacaklardır. Şimdi bu biçimleri ve bu içerikleri çözümleyelim.</p>
  </div>
</body>
</html>
