<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">Freudçu bir Lacan&nbsp;&nbsp;<br class="chapter" />
    Hep yaralar, hep yeni bir darbeyle kan akar&nbsp;&nbsp;<br class="chapter" />
    Kum saatinden kara kara damla yaşlarla ağlar&nbsp;&nbsp;<br class="chapter" />
    Bırakmışlardır öyle kendi başına çocuğu sarkar&nbsp;&nbsp;<br class="chapter" />
    Gölgesi vurur yere kıyılmaz bir adım atar&nbsp;&nbsp;<br class="chapter" />
    Bir tane bile melek yoktur ardından gelsin&nbsp;&nbsp;<br class="chapter" />
    Kurumuş genzi parayı basan kral bunu ne bilsin&nbsp;&nbsp;<br class="chapter" />
    Babası bilmez bunu ne de silahlarıyla çelik yansıtan buzullar...&nbsp;&nbsp;</p>

    <p class="sagnormal">&nbsp;&nbsp;(Mallarmé, Hérodiade)&nbsp;&nbsp;</p>

    <p class="solbaslik">Arzunun Yasası baba yasası mıdır ya da Lacan niye Rusya'ya gidemedi?</p>

    <h3 class="normal1" id="calibre_toc_18">A - YAŞANILANLAR</h3>

    <p class="normal">Kafka'nın kahramanlarıyla Almodovarınkiler arasındaki aykırılık şudur: Kafka'da sanki herkes yasanın ipiyle dolaşmaya çıkarılmış hayvanlar gibidir. Her an yasa onları suçlu bulmaya, birtakım davranışlarını kendilerinin başına ördükleri çoraplar suçluluk tohumları olarak görmeye eğilim gösterir. Yasadaki bu tuhaf titizliği çözmeye çalıştıkça içinden çıkılmaz bir labirente giren kahramanlar onun tarafından yutulunca Kafka'nın anlatısı da son bulur. Yasanın arzuları susturmaya nasıl eğilimli olduğunu gözlemleriz sanki.</p>

    <p class="normal">Almodovar ise filmlerinden birine "Arzunun Yasası adını vermiştir. Onun kahramanları arzularının doğrultusunda giderler, kafalarına taktıkları istekler ne kadar yasadışıysa, onların gerçekleştirilmesi de o kadar önemlidir. Babasıyla yattıktan sonra transseksüel olan Carmen Maura'nın canlandırdığı kahraman, adı geçen filmde babasının hevesi geçip onu bir kenara atmasından sonra bile pişman değildir. Kahramanlar yasayla yüzleşmeden bir tür otodestrüksiyona yani kendi kendilerini yok etmeye adarlar kendilerini. İntihar, cinayet gırla gider. "Kötü Eğitimde kara film festivaline giden kahramanlar "Bütün filmler bizi anlatıyor, derler.</p>

    <p class="normal">İki sanatçı da bize arzu ile yasanın birbirlerini tamamlayan bir süreç içerisinde ele alınması gerektiğini vurgular yine de. Biri yasanın, öteki de arzunun kenarlarında dolaştırır bizi. İşte 1953'te Lacan artık bu noktaya gelmiştir. Bundan sonra bir öğreti geliştirmiş, bu öğretiyi kendi arzusu doğrultusunda pekiştirmiş, ayrıntılarını belirlemiş, daha önceden var olan birtakım yasalardaki gedikleri bularak şimdi kendi arzusunun yasasını delecektir. Elbette Kafka ve Almodovar kahramanlarında olduğu gibi bu uğraş onu da tüketecektir. Arzunun nesnesi olamaz Lacan'a göre. Talebin nesnesi olabilir ancak, bu yüzden de herhangi bir nesnenin kendisine verebileceği bir doyumu, o nesnenin peşinde koşarken o nesneye olan talepten geri almak, çıkartmak, azaltmak zorunda kalır.<sup class="calibre5"><a href="../Text/lacan_split_059.html#footnote-100-15" id="footnote-100-15-backlink">[15]</a></sup> Arzu bu yüzden (Freud, "arzu cehenneme götürür diyordu) öznenin çevresini, ölçüsüz doyumunu, doyumsuz dünyasını sonsuz bir alana sokar. Boşluktan, olumsuzluktan gelen kendi yarattığı bir nesnenin peşinden koşmaktadır. Yasaya karşı zannedilir oysa yasa Lacan'a göre onun bu ölçüsüzlüğünü bir nebze olsun dengelemek için önüne çıkmıştır. Arzunun yasası kendi yasasını zorla tutturur. Bu açıdan aslında Kafka'nın kahramanları yasanın önünde arzularını sanki onları yasa önceden biliyormuş gibi yaparak gidermektedirler. Almodovarınkilerle aynıdırlar. Bu açıdan Lacan "yasa arzuyla aynı şeydir, bunlar birbirlerine görünüşte karşıdırlar, der. Arzu, yasanın peşinden gider ona karşı gelmez. "Freud, der Lacan, "tuhaf bir terazi bulmuştur, arzu ile yasa arasında, ikisinin beraber doğduğunu gösteren bir tür beraber uyuşurluk.<sup class="calibre5"><a href="../Text/lacan_split_060.html#footnote-100-16" id="footnote-100-16-backlink">[16]</a></sup></p>

    <p class="normal">Hepimizin yaşantısında öyle bir an gelir ki yaşadıklarımız değil artık söylediklerimiz önem kazanmıştır. Bir öğretinin doğrultusunda yazarçizer oluruz. Lacan'da 1954'ten itibaren böyle bir aşamada bulunacağı için yaşadıkları artık tarihle aynı çizgide gelişir bir yerde.</p>

    <p class="normal">Elbette birtakım yenilikler vardır: Sözgelişi Guitrancourt'da kendisine satın aldığı yazlık eve daha sık gitmeye başlar. 1951'de ManteslaJolie civarında satın aldığı bu eve "La prévôté adını vermiştir. 1958'de kızı Caroline, kuzeni Bruno ile evlendikten sonra bu evi güzelce döşer.</p>

    <p class="normal">Lacan 13 Nisan 1956'da doğum gününü burada kutlarken ilk evliliğinden oğlu Thibaut'yu da oraya çağırır, ona yeni ailesini en sonunda tanıtır. İlk karısı Lacan'dan ayrıldığı gerçeğini çocuklarından uzun süre saklamıştır. İşleri olduğu için babalarının onları görmeye gelemediği yalanını söyler onlara. Lacan'ı haftada bir gün gören çocuklar onun bu yalanına inanırlar. Oysa değişik olaylarla, üstelik çocuklar için epey yaralayıcı olaylarla, bu yalan gitgide ortaya çıkar. Bir gün Lacan'ı yeni karısıyla arabada gören Thibaut, büyük bir sarsıntı geçirir. Daha sonra Caroline‘in üvey kardeşi olduğunu da bir arkadaşından öğrenir. Thibaut babasını affedecek ama kızkardeşi, Lacan'a düşmanlığını sürdürecektir.</p>

    <p class="normal">Karısının aydınlardan oluşan çevresinde en başından beri ilk karsının çevresine göre daha aydın, daha havalı kişilerle tanışma imkânını bulur Lacan. Karısının kız kardeşi Rose, ressam André Masson'la evlenmiştir. Bu ressam ve onun diğer ressam arkadaşları sayesinde tablo koleksiyonlarını<sup class="calibre5"><a href="../Text/lacan_split_061.html#footnote-100-17" id="footnote-100-17-backlink">[17]</a></sup> çoğaltır.</p>

    <p class="normal">Türk elçisi Halil Bey'in Fransız ressamı Courbet'ye 19. yüzyılda ısmarlama yoluyla yaptırdığı ve kadın cinsel organını sergileyen "Dünyanın Kaynağı adlı resmin izini sürer. Ta Macaristan'dan onu buldurup getirtir. Üstüne Masson'un aynı konuda ama çok çağdaş olduğu için ne olduğu pek anlaşılmayan tablosunu yerleştirir ve ancak özel ziyaretçilerine Masson'un tablosunu kaldırarak arkasındaki Courbet resmini gösterir.<sup class="calibre5"><a href="../Text/lacan_split_062.html#footnote-100-18" id="footnote-100-18-backlink">[18]</a></sup></p>

    <p class="normal">1953'te Fransız psikanalistlerinin bölünmesi sonucu o da artık başka bir bölümde yer alır. Aslında o IPA'ya arzusunu kabul ettirmek istemektedir. 1963'te Stockholm'a giderek niye birtakım kuralları değiştirmek istediğini, sözgelişi hastaların psikanalizi sırasında birdenbire onları durdurarak, psikanalizde daha önceden konulmuş birtakım kuralları nasıl bozduğunu, sözgelişi gerekli olduğu varsayılan tedavi süresinin yani 50 dakikanın geçmesinden önce tedaviyi yarıda niye kestiğini anlatmaya koyulur (elbette bunu bilinçdışını ayartmak için yapmaktadır). Ama kendini kabul ettiremez, IPA artık onun için biter ve kendi okulunu yani Paris Psikanaliz Okulu'nu (EFP) kurar. Burada kendi arzusu yasa haline gelmiştir.</p>

    <p class="normal">Bu arada önce SainteAnne'da 1953–1954 yılında başlattığı seminerleri 1963'ten sonra oradan da ayrılınca Althusser'in yardımıyla Paris Öğretmen Okulu'nda (ENP) sonra da Hukuk Fakültesi'nde sürdürür. 26 yıllık bu seminerlerin ilkinin adı "Freud'un Teknik Yazılarıdır ve Hegel'i Fransızcaya çeviren filozof Jean Hyppolite'e, böylece Freud'daki olumsuzluk kavramlarıyla Hegel'in olumsuzluğunu karşılaştırma olanağını sağlar. Hyppolite bu iki düşünürü karşılaştırır ve olumsuzluğun Freud'da da geçerli olduğunu gösterir. Bu olanak sayesinde Lacan aynı zamanda kendisinin olumsuzluk ve felsefe yüklü söylemini sıradan psikanaliz söyleminden ayırma çabalarını da sürdürür. Bu seminer ilk yayımlandığında Paris'teydim ve bir kitapçıda üstüne bilinçdışının sembolü olarak kocaman bir fil resmi konulmuştu. Ben o sırada kitaba değil de yolda birden vitrine eğilen yaşlı bir kadına odaklanmıştım. Çünkü kadın zebani görmüş gibi bir korkuyla önce titremiş sonra da neme lazım yine de göreyim gibilerden kitapçının vitrinine yaklaşmıştı. O sıralarda yeteri kadar param olmadığı için kitabı almayı sonraya bırakmıştım. Ama ne zaman Lacan'ın seminerlerinden söz edilse hemen gözümün önüne, kitapçı vitrinine hayretle karışık bir korkuyla yaklaşan o yaşlı kadının yüzü gelir. Bu bölüme, "Arzunun Tahterevallisi adını vermiştik. Bu söz de Lacan'ın bu seminerinde söylediği bir ilkedir (Freud'un Teknik Yazıları, s. 174).</p>

    <p class="normal">1955'te gidip Friburg'ta Heidegger'i ziyaret eder. Aslında bu kaçamak da yine ona özgü bir arzu serbestliğinden kaynaklanmıştır. Bilindiği gibi Freud'un kızı Anna'nın, Lacan'dan çok Michel Foucault'yu deli eden bir kararı psikanalize kara leke olarak geçmiştir. Kimi tarihçilere göre Ernest Jones'un da parmağı olduğu düşünülen bu yargı şudur: Eşcinseller psikanalist olamaz, dahası bir eşcinseli bir psikanaliz analize bile kabul etmemelidir. Oysa eşcinsel olan ve sevgilisi kendisini terk ettikten sonra bunalıma giren, bu arada Fransa'daki en büyük Heidegger uzmanı olan Jean Beaufret hangi psikanaliste gitse geri çevrilmektedir. Aynı deneyime sahip olan Michel Foucault gibi hayal kırıklığına uğrayacakken Lacan'ın onu kabul edeceğini öğrenir. Günümüzde elbette eşcinsellerin psikanalize gitmesine de psikanalist olmalarına da hiç kimsenin itirazı yok (elbette bu ülkelere, bölgelere göre yine de değişir) ama psikanalist gibi bir bilimin savunucularının böyle bir tutumu benimsemiş olmaları, zamanında Lacan'ın psikanalitik kurumlara saldırısının ne kadar yerinde olduğunun bir belgesidir.</p>

    <p class="normal">Bu olumlu arzuya açılmalar yanında Lacan yaptığı gaflarla da gündeme gelmektedir. Sanki Marx Brothers filmlerindeki beklenmedik saçma denilebilecek tepkilerle kendi üzerine birçok fıkranın türemesine neden olmaktadır. Bunlardan en ilginci Rusya'ya gitme arzusunun gerçekleşmemesiyle ilgili olanıdır hiç kuşkusuz.</p>

    <p class="normal">Rusya'da Stalin'in ölümünden sonra psikanalize ilgi duyanların çoğaldığını öğrenen Lacan, birçok kişiye başvurarak Rusya'ya uzun bir yolculuk yapma isteğini dile getirmiş. Ayna evresine kendisine borçlu olduğu Henri Wallon'un öğrencisi komünist partisi üyesi Hélène GratiotAlphandéry'ye "Onlara söyleyecek çok şeyim var. İnsanın uzaya gittiği bu dönemde orada yeni bir psikoloji olmalı diyerek, kızı Judith'in de bu kadınla arkadaşlığından yararlanarak, bu projesini gerçekleştirmeye çalışmış. Rusya Pedagojik Bilimler Akademisi'nden Alexis Léontiev, Paris'e geldiğinde gerek Hélène gerek aynı dileğini ilettiği René Zazzo onu Alexis Léontiev'le birlikte yemeğe davet etmişler. Yemekte Zazzo o sıralarda gündemde olan Gagarin'in uzayda dolaşmasına gönderme yaparak konuşurken, Lacan atılmış ve "Kozmonot sözünün yanlış olduğunu kozmonot diye bir canlının olamayacağını anlatmaya koyulmuş. Léontiev bunu, Lacan'ın Rusya'nın uzaya gittiğine inanmadığını vurgulamak için söylediğini zannederek, Lacan'ın sözlerine itiraz etmiş. Oysa Lacan bilim tarihi açısından Eski Yunan'da uyumlu bir evrene inanıldığı için buna kozmos denildiğini, oysa Galile'den bu yana böyle bir uyumlu evrenden söz edilemeyeceğini kastetmek için böyle bir atılımda bulunduğunu belirtmek üzere sözlerine şöyle devam etmiş: "Efendim, demiş "kozmonot diye bir şey olamaz çünkü kozmos yoktur zaten. Kozmos sadece insan zihninin bir varsayımıdır. Zazzo'ya "Arkadaşınız hep böyle mi konuşur? diye soran Léontiev, bir daha da Lacan'ın adını bile anmak istememiş. Lacan'ın da Rusya hayali kursağında kalmış. Daha önce tam Melanie Klein'la tanışacakken ona verdiği çeviri sözünü tutmayan, bu yüzden Melanie Klein'ın şimşeklerini üzerine çekip onunla tanışmayı başaramayan Lacan bu olayda da patavatsızlığının kurbanı olmuş.</p>

    <p class="normal">Gerçi 1964 başında kuracağı okulun üye sayısı 1980'de Lacan okulu kapatmadan önce 680 kişiyi bulacak ve Lacan'ın psikanalize getirisi gitgide çoğalacaktır ama arada bir yaşadığı şeylerin tam hesabını bilemeyecek, kırıcı olmaya da başlayacaktır. Fransızca öğretmeni olarak çalışan bir kadın arkadaşım, kardeşinin ona psikanalize gitmeye başladığını ama bir süre sonra da bıraktığını anlatmıştı sözgelişi. Bu gitgide bir Lacan efsanesinin doğmasına da neden olmuştur bir yandan. "Légende (efsane) Latincede bir kişi üzerine söylenen değil aynı zamanda söylenmesi gereken anlamına geldiğinden bu tür efsaneleri Lacan'ın kendisinin de çoğalttığını belirtmemiz gerekir.</p>
  </div>

  <div class="calibre1" id="calibre_pb_19"></div>
</body>
</html>
