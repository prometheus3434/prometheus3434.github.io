<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">Seminerlerinin ilkinde Lacan'ın kullandığı&nbsp;&nbsp;<br class="chapter" />
    bu benzetmeyi nasıl anlamalıyız?&nbsp;&nbsp;</p>

    <p class="sagnormal">(Freud'un Teknik Yazıları, s. 174)&nbsp;&nbsp;</p>

    <p class="solbaslik">Ana Gibi Yâr Olur mu? Kompleksler ve Bilinçdışının Kalıntı Olarak Oluşumu Birer Araştırma Konusu Olarak Buradan Çıkabilir.</p>

    <h3 class="normal1" id="calibre_toc_15">A - YAŞANILANLAR</h3>

    <p class="normal">Anadolu'da lohusalara uygulanan bir âdet vardır. Çocuk doğduktan sonra uzun zaman çocuğuyla yalnız kalırsa, kadının ona zarar vereceği düşünülür. Bu yüzden yatağının başına iki hafta kadar bir cin kovucu konulur. Birden ortaya çıkıp çocuğu kaçıracak cinlerden hem anneyi hem çocuğu koruyucu olarak dine yönelik bir açıklamayla birlikte sunulur bu tutum. Cumhuriyetle birlikte kadınlar bu konuda daha gerçekçi olurlar. Ne yârdan geçerler ne serden. Bir yanda din kökenli açıklamalar kalır, bir yandan da işin içine bilim karışır. Benim annem de komşularımızdan Nurten Abla'yı bu işle görevlendirmiştir ama her ikisi de bana bu acayip geleneği sorguladığımda "psikolojik aslında derlerdi. Çocuk yeni doğduğu için kadının daha aklı başında değildir. Kendi içinden çıkan bu varlığa bağlılığı onu birden yutmaya kadar varabilir, çocuğa zarar verebilir.</p>

    <p class="normal">Hollandalı biyolog Bolk'un 20. yüzyıl başlarında bulduğu insan yavrusunun diğer canlılara göre olgunlaşmadan doğması, prematüre olarak dünyaya gelmesi ve ona bakan annenin de Lacan'ın deyişiyle "yavrusunu dişleri arasında çenesinde tutan ve çenesini her an kapayabilecek olan bir canavara dönüşebilmesini bu gelenekten daha iyi şekilde bilinçli hiçbir şey somutlaştıramaz sanırım.</p>

    <p class="normal">1938–1953 Lacan'ın Freudlaşma dönemidir bir yerde. Oedipus kompleksi –annenin çocuğa bağlılığı ve çocuğun buna yanıt vermek zorunda kalması– yoksa sadece çocuğun anneye bağlılığı değildir. Oedipus ki "oedi yani şişmiş ve "pus yani ayak anlamına gelir. Bu anlamı, terk edildiğinde Oedipus'un ayaklarını ısıran ve paralayan ısırgan otlarının oluşturduğu şişliklerden almıştır. Hatta efsanenin bir versiyonunda da Oedipus'un ayaklarını şişleyen bizzat annesi Jocaste'dir. Bütün ayrıntılarıyla en çok da ikinci perdesiyle –Sophokles "Oedipus Kolona'dayı "Oedipus Tyrannusun devamı olarak yazmıştır– incelenir. Bu arada sadece sonu değil başı da önemlidir bu öykünün. Oedipus'un babası bir skandalon yani bir rezalet çıkarıcıdır (topallama anlamı da var Yunancada). Gittiği bir düğünde genç bir delikanlıya gönlünü kaptırmış, onu kaçırmış ve inanışlara göre Eski Yunan'a eşcinsellik uygulamasını getirmiştir. Babasını öldürmesinin bir nedeni de bu gencin intikamı ya da onun yerine konulmaktan çekinmesidir. Bu yüzden de Oedipus'un devamı bir tek sözcükle özetlenebilir: Hadım olma.</p>

    <p class="normal">Lacan, eğer bir öğreti olarak yeni bir şey önerecekse, bunu Freud'da, bulması gerekmektedir artık. Birinci bölümde belirtmiştik: Şimdiye kadar yaptığı gibi, daha doğrusu şimdiye kadar diğer psikanalistlerin de yaptığı gibi, "Freud'un şurasını kabul ediyorum ama burasını pek sevmem türü nazlanmalardan vazgeçmiştir. Lacan'ın, Freud'un buluşunu bir bütün olarak aldığı ve bu bütünün yani bilinçdışının bulunuşunun insanlık tarihi, felsefe, cinsellik, ahlak, politika vs. alanlarını yani kültürün tamamını nasıl etkilediğini, nasıl sonuçlar çıkaracağını açıklamaya başladığı, incelediği dönemdir bu dönem.</p>

    <p class="normal">Savaş başladığı zaman Lacan, üçüncü çocuklarına hamile olan karısından ayrılmayı düşünmektedir. İkinci çocuğu Thibaud daha yeni doğmuş (1939), üstelik birtakım hastalıklara yakalanmıştır. Lacan, karısının ağabeyi olan Blondin'e, ancak bir cerrahi ameliyatla kurtarılan bu çocuğun kendisine verdiği kaygılardan söz etmiştir. Sibylle 1940'ta doğduğunda ise artık Lacan eve pek uğramamaktadır. Karısı ise aslında boşanmayı pek istememektedir. Oysa Sylvia da hamiledir ve ondan doğacak kız çocuk Judith, Lacan için dizginleyemeyeceği bir tutkunun nesnesi haline dönüşecektir. (Ben Judith'le Vincennes'de öğrenciyken tanıştım. O zamanlar politik görüşü birçok genç gibi Çin yanlısı bir komünizmi savunmaktan yanaydı.)</p>

    <p class="normal">Lacan 1938'den itibaren Sylvia ile yaşamaya başlamıştır. Alman işgalindeki Fransa'da boşanmak zordur. Sylvia Yahudi olduğu için işler daha da karışmıştır. 1940'ta Lacan Pau'daki Fransisken tarikatının hastanesinde yardımcı doktor olur. Fransa'nın faşizme kaymasından, Pétain hükümetinin Almanlara teslim olmasından hiç kuşkusuz rahatsızdır ama direniş hareketlerine de katılmaz. Kahramanlık göstermek ya da kahraman olmaya çalışmak yapısında zaten yoktur. Sylvia'yı güney Fransa'ya yollar. Onun, Yahudi olduğunu belirtmesine kızar ve bu resmi kâğıtları yırtar. Artık 15 günde bir Marsilya'ya yolculuk yapmakta, sonra Paris'e geri dönmektedir. Fransa'daki hastanelerin geri zekâlılar tarafından yönetildiğine inanır, onlara veryansın eder. Bir yerde savaşa katkısı bu olmuştur. Onun tezini okuyan herkes, Fransız psikiyatrisinin sefaletini anlamakta, bunun için savaşmak gerektiğine inanmaktadır. Marsilya'da ilk hastasına, Rus Yahudisi Georges Bernier'ye rastlar. Onun aracılığıyla İngiliz hayranı olmaya başlar. Bu dili iyi bilmemektedir. Hemen oturur harıl harıl İngilizce çalışır. Bir yandan Hemingway'in Çanlar Kimin İçin Çalıyor adlı romanını okurken öte yandan T. S. Eliot'un şiirlerini Fransızcaya çevirmeye başlar. Hele hele İngiliz kralı James'in 1611'de bir heyete çevirttiği ve birçoklarına göre orijinal metin kadar güzel olan "King James Version of the Bible (Tevratın Kral James Çevirisi) onu büyüler.</p>

    <p class="normal">Karısı onu yola getiremeyeceğini artık anlamıştır. Ayrılmayı ister. 15 Aralık 1941'de resmen ayrılırlar. Lacan, Sylvia ile savaş bittikten sonra ölümüne dek oturacağı Paris'teki Lille Sokak 5 numaradaki yeni evine taşınır. Georges Bataille'ın ona bulduğu bu ev, arkadaşının karısıyla beraber olmasına rağmen aralarının iyi olduğuna işarettir bir bakıma. Ama ne Lacan, Georges Bataille'ın roman ve şiir denemelerinden beğeniyle bahsedecektir ne de Georges Bataille onu ciddiye alacaktır. Yine de Lacan'ın Sylvia'dan ilk kızı doğunca babasının adını taşıyamayacaktır çocuk. Georges Bataille hiç tereddüt etmeden çocuğun kendi adını taşınmasına izin verir. Oysa 1934'de Sylvia'dan ayrılmıştır. Ama bu resmi bir ayrılık değildir. Yahudi bir kadının birden tek başına kalmasını önlemek için kâğıt üzerinde evlilikleri sürmektedir. Böylece Judith uzun yıllar kendi babasının değil annesinin ilk kocasının soyadını taşıyacaktır. Lacan'ın psikanalize katkılarından olan baba adının bir kaynağının, dedesine olan nefreti olduğunu söylemiştik. Buna kendi adını en sevdiği kızına verememenin de eklendiğini vurgulamalıyız.</p>

    <p class="normal">Savaş sırasında gençliğinin kitapçısı Adrienne Monnier yeni bir kuşağı ağırlamaya başlamıştır artık. JeanPaul Sartre, Albert Camus, Michel Leiris, Maurice MerleauPonty, Simone de Beauvoir, Georges Bataille. Leiris Lacan'ı bu yeni aydınlarla tanıştırır. 19 Mart 1944'te hep beraber Picasso'nun 1941'de Alman işgali Fransa'sında yazmış olduğu ve insanların gıda yoksunu bir dönemdeki arzularıyla dalga geçen oyununu oynarlar: "Kuyruğundan Yakalanan Arzu.</p>

    <p class="normal">Bu kişiler de yapıtlarında ona pek yer vermeyeceklerdir ama Lacan Picasso dahil bir yığın müşteriyi de böylece bulacaktır. 1945'te beş haftalık bir İngiltere yolculuğu onun İngiliz hayranlığına tuz biber eker. İngiltere'ye iyice hayran olur. Bu arada İngiliz psikanalisti Wilfred Bion'un makalelerini okur. Bunlar aslında kendisinin yeni yöneliminde Kojève'in seminerlerinden daha fazla yer tutar. Fransa'da Lacan'ın adı filozofa çıktığı için Hegelci yeri gereğinden fazla abartılmıştır. Oysa Lacan'da Hegelcilik kendisinin de dediği gibi pedagojik bir rol oynar. Psikanalistleri dogmatik uykularından uyandırmaya yöneliktir. Ama bu uykudan uyandıktan sonra geliştirdiği öğretide diyalektik aşamalar o kadar önemli rol oynamaz. Oysa Türkçeye bir gün tamamıyla çevrilmeyi hak eden bir psikanalist olan 1897 Hindistan doğumlu Wilfred Bion, Melanie Klein Okulu'nda yetişmiş sonra da çok önemli çalışmalarda bulunmuştur.</p>

    <p class="normal">Bu arada İkinci Dünya Savaşı'nda psikanalizin durumuyla ilgili biraz bilgi vermemiz gerekiyor. Ne yazık ki Almanya'da psikanaliz Nazizmin gelmesiyle gerilemekle kalmamış, kimi tarihçilerin Jones, kimlerinin de Jung aracığıyla oluştuğunu söylediği bir Nazizmle suç ortaklığı yapma projesine dönüşmüştür. Jung, Freud'un Yahudi psikanalizini dışlar ve bu psikanalizi Yahudi özelliklerinden arındırarak bir Avrupa bilimi haline getirmeye çalışır. Bu psikanaliz, tarihe bir utanç sayfası, bir kara leke olarak geçecektir. Fransa da benzer düşünceleri taşımaya hazır birtakım kişiler vardır. Nazizmle anlaşmaya çalışırlar. Yahudi psikanalistlerden bazıları intihar eder. Diğerleri sözgelişi Lacan'ın psikanalisti Loewenstein Amerika'ya kaçar. Marie Bonaparte ayakta kalmaya çalışır. Fransa'nın kuzeyinde Brötanya bölgesindeki evine gider. Paris'teki daireleri didik didik edilir. İngiltere'de ise bir yandan Anna Freud babasının ölümünden sonra psikanaliz kuramları ve kurumlarını sahiplenmeye çalışmakta, öte yandan ise Melanie Klein çocuklarla çalışarak altben üzerine önemli çalışmalar yapmaktadır. İngiliz psikanalizinin kurucuları ise ikisinin arasında kalmışlardır. Psikanalizde yeteri kadar kavga çıktığı için ılımlı davranıp ortalığı yumuşatmaya çalışan Melanie Klein olacaktır. Kabaca özetleyecek olursak Anna Freud Amerika'daki deneyiminden de yararlanarak psikanalizde en çok benliğe önem vermekte ve benliğin güçlendirilmesinin analizin amacı olduğunu dile getirmektedir. Amerika'ya giden göçmenlerin, Heinz Hartmann, Rudolph Loewenstein, Ernst Kris'in de benimsemesiyle "Egopsikoloji olarak ün kazanacak bu görüş, hiç kuşkusuz Freud'un buluşlarını budamakta, onun bilinçdışı ağırlıklı çalışmalarını indirgemektedir. Freud hiçbir zaman benliğin sahiplenmesiyle bilinçdışının sorunlarının ortadan kalkacağına inanmamıştır. Anna Freud'un uzmanlaştığı konu olan benin dirençlerinin bilinçdışı kökenli olmaları nedeniyle ancak bilinçdışına kadar giden bir çözümlemeyle açıklanmaları gerektiğini düşünmüştür. Melanie Klein çocuklar üzerine çalışmalarında benliğin oluşumundan önce alt benliğin evrelerini ortaya çıkardığı için Lacan gibi üstbenlik üzerinde duran birine daha yakındır. Çünkü Freud altbenle üstbenin birbirlerine dönüşebileceklerinin, birinin güçlenmesinin öbürünün de güçlenmesine neden olduğunun üzerinde durmuştur.</p>

    <p class="normal">(Lacan bu durumu üstbenin özneye keyif alma emri verdiğini söyleyerek özetleyecektir ileride.)</p>

    <p class="normal">Ne olursa olsun İngiltere'nin Lacan'a öğrettiği önemli bir şey vardır. O da Fransız toplumbiliminin dikey incelemelerle yetinmesine karşılık düşey incelemeleri içeren diğer bir inceleme tekniğinin olduğudur.</p>

    <p class="normal">Savaş bittiğinde Lacan arada bir tek satır bile yazmamıştır. Daha önceki döneminin yazıya yönelik çabalarının yerini, şimdi bir araştırma dönemi almıştır. Sartre'ın "Varlık ve Hiçlik kitabı yayımlanınca her ne kadar birçok psikanalistin yapamadığı incelemeler içerdiği için kitabı övse de Sartre'ın özgürlük düşüncesine, elbette hiç katılmaz. Öznenin kendi başına, bu arada neredeyse bir yük gibi taşıdığı, bir özgürlük anlayışı yerine akıl yürütmelerle topluma katılan öznenin özelliklerini sergileyen "Hapishanedeki Üç Kişi başlıklı mantık araştırmasını geliştirir (bkz. ek metinler).</p>

    <p class="normal">Lacan her perşembe eski karısına uğrar. Malou adını verdiği bu eski sevgili artık Lacan'a tapmaktadır. Lacan'la ayrıldıklarını çocuklarından gizler. Çocuklar, babalarının bir başka kadınla olduğunu ve ondan da bir çocuğu olduğunu çok sonra öğreneceklerdir. Öznelliğin bilince indirgenmesine karşı çıkan Lacan, Fransa'da o sıralarda ortaya çıkan kavram felsefesi–özne felsefesi çatışmasında Canguilhem ve savaşta öldürülecek olan Jean Cavaillès gibi kavramcılığı savunanların yanında yer almaktadır. Bizce ancak özne felsefesinin doğrultusunda geliştiği için kavram felsefesinin ille de ötekine karşı gelmesi gerekmez ama Fransız aydınlarının tarihinde ya bu deve ya bu diyar tarzı inatlaşmalar çok olmuştur.</p>

    <p class="normal">Bu dönemde yani iki kadınlı çifte bir hayat süren, bu yüzden de yapıtları saplantılı bir biçimde gerçek bir çift hayat–çift–ikizçift–liğe dönüşen– aynı motiflerle bezenmiş olan Poe'ya hayran olur. Lacan'ın yaptiğı en önemli keşif Claude LéviStrauss'un yapıtlarıdır. Alexandre Koyré'nin verdiği bir yemekte onunla tanışır. İkisi de sanat yapıtları ve edebiyat meraklısıdır. Daha çok bu konulardan konuşurlar. Sonradan Claude LéviStrauss paraya çok ihtiyacı olduğu bir dönemde Hint kökenli eşyalarını satışa çıkarınca bunların yarısından çoğunu Lacan alacaktır. Büyük ressamların tabloları, ilkel sanat eşyaları, önemli kitaplar biriktirmek artık Lacan'da tutku haline gelmiştir. Bir zamanlar ona İngilizce öğreten eski hastası Bernier bir gün ona rastlar: Lacan bütün Paris'te kara geyik derisi aramaktadır çünkü bunlardan yaptıracağı özel mokasen ayakkabıları çok özel bir kumaştan yaptırdığı takım elbisesine eşlik edebilecek düzeyde görmektedir. İki saat aradıktan sonra bu istek yerine gelir. Cimriliğiyle paralel giden bu tür özellikler Lacan'ın gitgide anal karakter belirtilerine büründüğünü de kanıtlar elbette psikanalitik bir göz için. Kendisi de bunun farkında olduğu zamanlarda, içindeki anal doyumsuzluğu böylece tatmin ettiğini söyler. Parçalanmış bir aile yaşantısı vardır; bu yüzden de Claude LéviStrauss'un yazdıklarında en çok da "Aile İlişkilerinin Temel Yapılarında aileden değil de akrabalık ilişkileri üzerinden yürüyen bir açıklama sistemiyle karşılaşmak onu çok heyecanlandırır.</p>

    <p class="normal">Ne olursa olsun artık Ece Ayhan'ın diliyle söyleyecek olursak "üzerine dedikodular üretilmektedir. Bu arada hastaları seansta IPA'nın istediği gibi 50 dakika değil de daha kısa tuttuğu, üstelik bunu savunduğu, birtakım uluslararası psikanalitik ilkelere uymadığı vs. de ortaya çıkmıştır. İkinci Dünya Savaşı'ndan sonra epey bölünmüş olan Fransız psikanaliz çevrelerinde artık bir yenilik patlak vermelidir. Lacan psikanalizin görevinin öznenin topluma uyum sağlamasını elde etmek olduğuna inanmaz. Dünyanın düzensizliğini anlamasını ister ondan. 27 Eylül 1953'te Roma'da bir konuşma yapar. Ağabeyi aracılığıyla dinci çevrelere, tanıdığı sosyalistler aracılığıyla İtalyan komünistlerine haberler uçurulur. Epey değişik çevrelerden gelen bir dinleyici kitlesi karşısında "Sözün İşlevi ve Alanı adlı konuşmasını yapar. Bu konuşmanın temel amacı kendi tedavi yöntemini açıklamaktır.</p>

    <p class="normal">Artık köprüler atılmıştır. Lacan IPA'dan atılacak Fransa'daki psikanalistlerin bir kısmı orada kalırken o kendi okulunu kuracak, kendi yolunu sürdürecektir. 1953 tarihinden başlayarak Lacan, "Freud'a dönüş adlı bir ilkenin savunucusu olarak öğretisini 26 yıl sürecek seminerler halinde vermeye başlamıştır. İmago, Latin Tanrılarının heykelleriydi; Lacan Tanrıların heykellerini yıkmakta artık Freud'un ve kendisinin heykelini başkalarının bilmediği ölçütlerde yeniden kurmaktadır.</p>
  </div>

  <div class="calibre1" id="calibre_pb_15"></div>
</body>
</html>
