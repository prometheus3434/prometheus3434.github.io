<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">Güya Tanrının hep birlikte olalım diye çizdiği&nbsp;&nbsp;<br class="chapter" />
    Bir salon&nbsp;&nbsp;<br class="chapter" />
    Ben o salona varıncaya kadar&nbsp;&nbsp;<br class="chapter" />
    Tanrı yok –ne kadarda geçmiş aradan–&nbsp;&nbsp;<br class="chapter" />
    Salon ki otelin salonu yani&nbsp;&nbsp;<br class="chapter" />
    Ve dirilmiş ölüler ayakta&nbsp;&nbsp;<br class="chapter" />
    Bir ikon tasviri gibi&nbsp;&nbsp;<br class="chapter" />
    Ya da bir Bruegel tablosundaki çılgın&nbsp;&nbsp;<br class="chapter" />
    Belli bir zaman parçasını kımıldatıp da içinden&nbsp;&nbsp;<br class="chapter" />
    Sayısız zamanlara götüren&nbsp;&nbsp;<br class="chapter" />
    O birtakım adamlar&nbsp;&nbsp;<br class="chapter" />
    Ki artık ölü bile değil hiçbiri, değil de&nbsp;&nbsp;<br class="chapter" />
    Gelecek bir zamanı ısırır gibi&nbsp;&nbsp;<br class="chapter" />
    Kocaman dişleriyle&nbsp;&nbsp;<br class="chapter" />
    Avurtları, göbekleri ve falluslarıyla&nbsp;&nbsp;<br class="chapter" />
    Yani kaç yerinden delinmiş olmalı ki dünya&nbsp;&nbsp;<br class="chapter" />
    Dünya desem dünya&nbsp;&nbsp;<br class="chapter" />
    Değil desem değil&nbsp;&nbsp;<br class="chapter" />
    Yaralı bir hayvan gibi soluk soluğa&nbsp;&nbsp;</p>

    <p class="sagnormal">(Edip Cansever, Otel)&nbsp;&nbsp;</p>

    <h3 class="normal1" id="calibre_toc_21">A - YAŞANILANLAR</h3>

    <p class="normal">"Yok oluyorum. Ölüm döşeğinde Lacan'ın söylediği son söz.</p>

    <p class="normal">Sait Faik'in Son Kuşlar'ından "Soury niye bir ormanda canına kıymıştır acaba?</p>

    <p class="normal">Stendhal, Fransa'da kendini bulamamaya başlamıştır son zamanlarında. Uzun süre kaldığı İtalya'ya o kadar hayrandır ki "Beni İtalyaya gömün diye vasiyet eder. Kendisini Milanolu olarak görür. Bu açıdan Lacan Stendhal'a çekmiştir. Gramsci üzerine incelemesiyle Fransa'da ün kazanan Marxçı kadın yazar Maria Antoniette Macciocchi, Lacan'ın kendisine şöyle dediğini anlatır. "Ah! Azizim! Şu İtalyanlar ne kadar da akıllı! Eğer ölmek için bir yer seçmem mümkün olsaydı ben Roma'yı seçer, günlerimi orada bitirirdim. Ben Roma'nın bütün köşelerini, bütün çeşmelerini, bütün kiliselerini bilirim... Roma olmasaydı da Venedik'le yetinirdim ya da Floransa ile: ben İtalya yıldızının altında doğmuşum.</p>

    <p class="normal">1973 yılından başlayarak Lacan yeni bir aşamaya ulaşır. Kendisi buna düğüm, sonra da İtalyan tarihindeki soylu bir ailenin jenealojik canlandırmalarında yer alan özel düğümüne ilgi duyarak "Borromeen yani "Borromalı düğüm adını takar. Söz konusu olan, o zamana kadar çok gerilen, "gerçek olan, "hayal olan ve "sembol olanın arasını kapatmak, bunları eşit bir konuma getirerek aralarındaki olası birleşimlerin düğümünü yapmaktır. Bizim turistlere halılar arasındaki farklılıkları anlattığımız zaman başvurduğumuz bir açıklamadır bu. İran halıları sadece düz düğümle yapılır oysa Türk halısı için iki düğüm gerekir. Bu çift düğüm halıların üç boyutunu öyle bir düğümler ki birinin yerini oynatırsanız tamamı değişir. Psikanalist psikanalize gelen birinin düğümlenişini kendine özgü gelişimini anlamalı, bu düğümü çözmek için buradan müdahale etmelidir. "Borromée, "buone Roma yani "iyi Romalı demektir. 15. yüzyılın soylu ailelerinden birisi olan Borroméeler de iyi Romalı derken elbette iyi Hıristiyan olmayı amaçlamaktadır. Bu yüzden kendilerine seçtikleri arma üçlü bir yapı içerir. Bu öyle bir yapıdır ki onu oluşturan üçlüden bir tanesi çıkarıldığında öbürlerinin konumu da bozulur. Lacan bunun Katolik inançlarıyla ilişkisini gayet iyi bilmektedir. Sadece ilahiyatla (teoloji) ilgili bir yorumla yetinilmemesi için de biçimsel bir düşünce olan matematiğe yönelir.</p>

    <p class="normal">Bu müdahalelerin elden geldiği kadar matematikle ilişkili olmasını istemektedir Lacan. "Mathème (matem) adlı bir kavram uydurur.<sup class="calibre5"><a href="../Text/lacan_split_072.html#footnote-100-28" id="footnote-100-28-backlink">[28]</a></sup> İlk olarak 1969–1970 yılı seminerlerinde ele aldığı Wittgenstein okumalarının ona ilham verdiğini söyler. Bir de elbette LéviStrauss'un "matem yani "en küçük efsane öğesi kavramının. En küçük ya da en temel matematiksel birim ya da bilgiden yola çıkarak hazırlanan bir iki terim ve bunların herhangi bir hesap olmaksızın girebildikleri açıklayıcı ilişkiler söz konusudur. "Mathème<sup class="calibre5"><a href="../Text/lacan_split_073.html#footnote-100-29" id="footnote-100-29-backlink">[29]</a></sup> adını almaları da bu yüzdendir zaten. Harflerden oluşan matematiğin temelindeki birtakım gösteriş biçimlerini varsayan ama bir akıl yürütenler zincirinde matematiksel hesaba katılmayan demektir bunlar. Tetikleyiciyi "S, Bölünmüş özne "$, "a nesnesi de "a olarak gösterilir. Tetikleyicilerin yinelendiği durumlarda "tetikleyici yeni bir anlam kazandığından birinci anlamdaki "tetikleyiciye S1 ve daha çok bilgiye kayan zincirin bu ikinci halkasına da S2 diyebiliriz (Çünkü Fransızcada bilgi sözcüğü de "sovoir S harfiyle başlar). Lacan, Cantor üzerine yani kümeler matematiğinin bulucusu üzerine bir inceleme yapmış olan Daniel Sibony'ye ulaşır, onunla matematik çalışır. Ayrıca Lacan, bu dönemde resim koleksiyonunu da genişletmek istemektedir.</p>

    <p class="normal">Lacan'ın 1968'deki gençlik olayları karşısındaki tutumu hep tek yanlı olarak yorumlanmıştır. Lacan'ın olan bitene hiç karışmadığı, bir bilge edasıyla olanlara tepeden baktığı söylenir. Lacan'în yaşamını ayrıntılı olarak yazanlar bile, onun 1968 gençlik olaylarını geçiştirdiğini düşünmektedirler. Bunun temelinde Lacan'ın 1968 gençliğinin kendisine bir usta aradığı ve bu nedenle de "histerik özellikleri aşamadıkları yorumu bulunur. Aslında Lacan, bu konuda gerçekten de kaba ve yüzeysel bir yorumda bulunmuştur. Bu da tıpkı Kafka'nın bir öyküsünde yer alan bir av hayvanının kendisini korumak için oluşturduğu bir düzeneğin, aynı zamanda tuzağa dönüşmesi gibi, Lacan için de bu yorum, kendisinin de katkıda bulunarak oluşturduğu bir tuzağa dönüşür (zaten "bütün söylediklerimde tuzak bulunur, diyecektir). Oysa bu yeni kuşak açıkça onu büyülemektedir, mirasını onlara bırakmaya yönelmiştir sanki. Üniversite söylemine o kadar karşıyken Vincennes, Paris VIII Üniversitesi'nde Psikanaliz bölümü açılmasını sağlar bu dönemde. En önemlisi de sadece gençlere yönelir, yeni kuşağın onu anlamasını istemektedir. Kendisinin de onlardan öğreneceği çok şey olduğunu düşünmektedir. Bu ilişkilerden, aslında bu son dönemin Lacan'ı çıkacaktır. İlk olarak bir akşam yemeğinde genç bir kadın matematikçi ona "Borromée düğümlerinden söz açar. Lacan bu fikre balıklama atlar ve 9 Şubat 1972'de ilk olarak kendisinin seminerlerini izleyen kalabalığa "Borromée düğümlerinden bahseder. Söz konusu genç matematikçi Valérie Marchand'dır ama Lacan onun adını bile anmaz. Olay şöyledir: Borromée adlı Milanolu bir ailenin armaları yonca biçiminde üç yuvarlaktan oluşmaktadır; bu da hem Tanrıyla hem de bu ailenin üç dalıyla birleşmeyi gösterir. Reforma karşı savaşlarda Katolik olarak yer alan Charles Borromée, Papa IV. Pie'nin yeğeni olarak İtalya'da Protestanlığın yok edilmesi için epey uğraş vermiştir: Eğer bu üçlüden bir halka bile geri çekilirse öbürleri boş kalıp üçlünün birliğini bozmaktadır. İtalya'da Major Gölü'nde yine Borromée ailesinden bir kontun yaptırdığı Borromée Adaları da bulunur. Lacan'ın öğretiler kısmında açacağımız bu yeni buluş, onu artık ömrünün sonuna kadar meşgul edecektir.</p>

    <p class="normal">30 Mayıs 1973'te Lacan'ın kızı Caroline bir trafik kazasında can verir. Caroline ilk çocuğu olduğu ve bu arada onu ihmal ettiğine inandığı için bu olay Lacan'ı yıkar. Bu nedenle babakız ilişkilerine –Judith de hâlâ onun adını taşıyamamaktadır sözgelişi– eğilir. Bu ve buna benzer bir iki olay onu son bir dörtlüyle ilgilenmeye itecektir. Öteden beri edebiyata, sanata, matematiğe verdiği önemin psikanalizdeki adı elbette "yüceltmedir bu son döneminde. Son kuşları son kozlarıdır bir yandan; sadece insanlardan oluşmaz. Edebiyat metinleri de işin içine girer. Sözgelişi, gençliğinde Ulysses romanını okurken tanışmış oduğu Joyce'un delidolu metinleridir son kuşlar aynı zamanda, Joyce bile tek başına yeterli değildir. Çünkü o da artık "ölü bir kuştur. Bu yüzden de Lacan, 1943 doğumlu genç bir ressama yönelir. Milislerin<sup class="calibre5"><a href="../Text/lacan_split_074.html#footnote-100-30" id="footnote-100-30-backlink">[30]</a></sup> işkence yaptığı liselerden birine, daha doğduğu yıl annesiyle kapatılan François Rouan'dır bu ressam. Onunla tanışmasıyla beraber sanat, şey, yaratma konularına bir daha dönecektir Lacan. Genç matematikçi Soury'ye ve topoloji konusunda birlikte çalışacağı Vaperau'ya da aynı ilgiyi gösterecektir. Bunlar hep 68 gençliğinin temsilcileridir: Edebiyat, resim, topoloji, matematik konularıyla Lacan, son bir uçuşa hazırlanacaktır. Bu onun ilk ve son dörtlüsüdür.</p>

    <p class="normal">1) Edebiyat: Lacan, gençliğin yazarı James Joyce'a yeniden dönecek, bütün bir yıl (1976) boyunca seminerlerini ona adayarak "baba adıyla ilgili düşüncelerini yeniden toparlayacaktır. Finnegan's Wake, yazarın son eseridir. James Joyce'un 17 yılda yazdığı ve 19 dil kullandığı Finnegan's Wake üzerine verdiği seminerde artık "symptomea daha geniş bir anlam yüklemeye başlar. Sözcüğün eski Fransızcada "Sinthome diye yazıldığını vurgular. O zaman "sin thom yani "evliya insan, "Saint Thomas yani 13. yüzyılın ünlü Katolik filozofu, "uzatmalı belirti gibi anlamlar kazanır kavram. Bu dönemde uydurduğu sözcüklerden bazıları "folisophie yani delilik bilgeliği ya da "delisefe, "affreud ajoyce yani "Freudsuz ya da "Joycesuz vs.'dir.</p>

    <p class="normal">Joyce'un o dönemki Fransa'yla ve gençlikle ne ilgisi var diye sorarsak, yeniden Joyce'a eğilmesinin nedeninin birtakım genç incelemeciler olduğunu görürüz. Bunların en önemlilisi Jacques Aubert'dir. Aubert, Paris'te 1975 Haziran'ında yapılacak olan Uluslararası Joyce Sempozyumu'na Lacan'ın katılmasını ister, Lacan'ı buna zorlar, sonunda da seminere katılmasını sağlar. İngiliz edebiyatı derslerinde Lacan'ın kavramlarını zaten kullanmakta olduğunu söyler ona. Joyce'la ilgili "Symptome sunusuna çalışırken Lacan daha başka genç yazarlara Philippe Sollers'e, Joyce üzerine kapsamlı bir inceleme yapan Jean Paris'e vs. yönelir. Philippe Sollers hakkında şöyle diyecektir. "Psikanaliz için birtakım yazarlar okumak gerekir. Benim kadar okunulmaz olan Philippe Sollers'i<sup class="calibre5"><a href="../Text/lacan_split_075.html#footnote-100-31" id="footnote-100-31-backlink">[31]</a></sup> demeyeyim ama James Joyce'u okumak gerekir. Joyce'un "gerçek olan, "hayali olan ve "sembolik olanı harmanladğını buna da "sintom dediğini bu dönemden başlayarak savunacaktır. "Joyce'un herkesi meşgul edebilecek bir sanatçı olma arzusu, babasının onun için hiçbir zaman baba olamamasını telafi etmek için başvurduğu bir arzu değil midir?</p>

    <p class="normal">2) Resim: Lacan, François Rouan adlı 1943 doğumlu bir ressamla tanışır. Onunla birlikte destek maddeleri üzerine gelişen bir resim tekniğine ilgi duymaya başlar. Daha doğduğunda annesiyle Milislerce hapiste tutulan Rouan, bu deneyim sonunda sadece örgülerle, dayanaklarla geliştirdiği değişik bir resim tarzı bulmuştu. Lacan bunlara en başından beri çok ilgi duyunca, kendisini psikanalitik yorumların içinde buluveren ressam daha farklı çalışmalara da yönelir.</p>

    <p class="normal">Rouan'ın resimlerinin özel bir baskısı için Lacan'dan bir metin istenir. Lacan uzun uzun bu metni hazırlar. Artık yorgundur. Güç bela bitirebildiği bu metin yayıncıya yollandığında yayıncı metne itiraz eder: Sadece resim ve sözcüklerden oluşan bir kâğıt yığınıdır bu. Metnin yayımlanmaması Lacan'ı çok üzer. Bu aslında onun yazdığı son metnidir: Titrek bir elle resimler çizmiş, sözcükler yan yana dizilmiştir. Ressamın ısrarı üzerine Lacan'ın metni kitaba girer ancak onun öngördüğü gibi tanıtıcı bir "önsöz olarak değil, mor mürekkeple ve kalitesiz bir kâğıda basılarak kitabın en sonunda yer alır. Lacan, Joyce'ta olduğu gibi Rouan'da da yaratıldığı, yazıldığı anda ele geçirilebilecek bir metne tanık olmayı istemektedir. Onlarda kendisini bulmaktadır. Joycse buna "work in progress (oluşum halindeki yapıt) diyordu. Lacan bunu, Rouan'da ressamın örme resim çalışmalarında bulmakta, bilinçdışını sanki hareket halindeyken yakalamaktadır.</p>

    <p class="normal">3) Matematik: 68 gençliğinin komünist olması o zamanlar birçok kişide komün ideolojisi arzusuyla sonuçlanmıştı: Beraber yaşayıp beraber tüketmek ve kapitalizmin kimi ilkelerine karşı gelmek. Böyle bir cemaatte beraberce Michel Thomé felsefeci, Pierre Soury ise matematikçidir: Lacan'ın da son bilgi alacağı kişilerden olacaktır bu isimler.</p>

    <p class="normal">Thomé "biz toplumsal intiharcılardık, şeklinde itirafta bulunacaktır sonradan Roudinesco'ya, "toplumu kökten reddediyorduk. Birçok arkadaşının dâhi olarak gördüğü, Lacan'ın "Witgensteindan sonra en önemli felsefe kitabını yazacak kişi olarak takdim ettiği bu kişi, ne yazık ki intihar edecektir.<sup class="calibre5"><a href="../Text/lacan_split_076.html#footnote-100-32" id="footnote-100-32-backlink">[32]</a></sup> Lacan, genç matematikçi Soury ile matematikmantık karışımı bir teknik oluşturarak son bir matematikle mantığı birleştirme çabasına atılacaktır. (Gerçi bu çaba, Soury'nin intiharıyla kötü bir şekilde bitecektir. Ama bu kadarı bile öğretisinin genel çerçevesini vermiş olacaktır.)</p>

    <p class="normal">4) Topoloji: Fransızca bir deyimde denildiği gibi bütün bu "seferber edilen kavramlar, kişiler "Borromée düğümünü çözümsüz bırakacaktır. Lacan topoloji yoluyla son bir girişimde daha bulunmak ister. Yine 68 gençliğinden birisi çıkar yolu üzerine: Wapperau.</p>

    <p class="normal">Bu genç "squad denilen yerlerde geçici olarak yaşamaktadır. Kimsenin daha önce kiralamadığı ya da bıraktığı boş dairelerdir bunlar. Lacan'ın seminerlerinde topolojiyle ilgili konuşmaları o yapacaktır: "Borromée düğümünü onunla birlikte çok çalışır Lacan. İnternette Lacan'ın seminerlerinde, onun sözlü müdahalelerine, incelemelerine bugün de ulaşmak mümkündür. Soury ile yaptığı hatayı onunla tekrarlamaz Lacan. Onu "analizan olarak alır. Psikanalizini tamamlar. Böylece, Wapperau da psikanilist olur.</p>

    <p class="normal">1975 sonbaharında Amerika'ya son bir yolculuk yapar. Kışkırtıcılığı onu yine şaşırtıcı sözler söyleyerek herkesi şaşırmak isteyen tavırlarında ortaya çıkar: ama Paris'teki kişilerdeki hiciv Amerika'da pek yoktur henüz ve Lacan ters anlaşılır. Sözgelişi MIT'de (Massachusetts Institute of Technology) dilbilimci Chomsky ve arkadaşlarının önünde, üstelik Chomsky'nin düşünce konusundaki bir sorusuna yanıt olarak şöyle der: "Beynimizle düşündüğümüzü sanırız oysa ben ayaklarımla düşünürüm, ancak o zaman sert bir şeyle karşılaşıyorum. Alnım bir yere çarptığı zaman, alnımın derisiyle düşünürüm. Yeteri kadar elektroenkefalogram<sup class="calibre5"><a href="../Text/lacan_split_077.html#footnote-100-33" id="footnote-100-33-backlink">[33]</a></sup> gördüm, biliyorum. Bir gram bile düşünce yok onlarda. Bu tür sözler onları o kadar şaşkınlığa uğratır ki Chomsky onu hep bir şarlatan olarak görecektir. Yale'de ise "Psikoz bir tutarlılık denemesidir. Hep tutarlı olmaya çalıştığıma göre ben psikotiğim diye başlayacaktır konuşmasına.</p>

    <p class="normal">10 Ekimde 1980'de son hasta sunumunu SainteAnne'da yapar. 19801981 yılında artık iyice hastadır. Guitrancourt'taki köy evine çekilir ama bir hastalık onun Paris'e getirilip hastaneye yatırılmasını gerektirir. Hizmetçisi Gloria bu işle meşgul olur. Oğlu, damadı sonradan gelirler. Bir tümör vardır henüz her yana yayılmamıştır. Hastanede doktor iki yol var, der. Ya iki aşamalı bir ameliyatla yapay bir anüs takılacaktır ya da yeni bir sütür tekniğiyle bir tek kerede bir ameliyat gerçekleşecektir. Sonunda birinci yol yeğlenir ama bu da Lacan'ın sonunu getirir. Son sözleri "Ben inatçıyım, yok oluyorum, olmuştur. Tıpkı Freud'u acı çekmemesi için ötenaziyle öldüren Max Schur gibi, onun doktoru da ona rahatlatıcı ama öldürücü bir iğne yapar. İtalya'ya değil Guitrancourt'a gömülür.</p>

    <p class="normal">Elbette cenazesiyle onun tarihi aslında yeniden başlar. Bereket okulun kapatmıştır ama seminerlerin çoğu daha yayımlanmamıştır. Bu işe soyunan damadı diğer Lacan'cılarca eleştirilecektir. Onlar stécriture (steno yazı sözcüklerinin birleştirilmesi) adlı bir girişime atılıp seminerlerin kendi ellerindeki sürümlerini yayımlayacak, bu yüzden elbette Lacan'ın maddi manevi haklarını yasal olarak elinde bulunduran damadına karşı geleceklerdir. Lacan'ın korktuğu başına gelmiştir. Freud öldükten sonra nasıl Freud'un kızı onun bütün öğretisini sahiplendiyse, şimdi de Lacan'ın kızı ve damadı aynı yolu izleyecektir. Bu arada biz kimi Lacan yorumcuları, en başta da onun biyograflarından biri olan Elizabeth Roudinesco kadar Lacan'ın kızına ve damadına düşmanlık beslemiyoruz. Kendisi ne Anna Freud gibi dediğim dediklik etmiş ne de Yahudi düşmanı Jung ya da felsefe açısından epey zayıf bir birikimi olan Adler gibi psikanalizi zayıflatmaya uğraşmıştır. Lacan'ın ölümünden sonra kurduğu "Freudçu Dava adlı okulun yayınladığı dergide onun okulundan mezun birçok psikanalist de belirli bir düzeyi yakalamış, birtakım konuları da Lacan'a mümkün olduğu kadar sadık kalarak vermeye çalışmıştır. Hiç kuşkusuz 1960'ların Fransız solcu hatta Maocu gençlerindendir. Alain Badiou başta olmak üzere o zamanların birçok Fransız genci bu durumdadır. Bu damadın yani Miller'in İngiltere'ye gittiği sırada (Fransa'da çok sıkışınca, kendisi İngiltere ve Güney Amerika'da alan aramış bunda da başarılı olmuştur) yazıp çizdiklerinde arada bir tam olarak hazmedilmemiş ya da nasıl olup da birlikte hazmedilmiş gibi görünen epey heterojen öğe bir aradadır. Diyalektik maddecilik, Marxçı bir tarih anlayışı, matematik öğretiler, yapısalcı veriler, bilimci bir konum, birden gündelik ya da ilahiyat dallarına sıçramalar vs. (bu kusurlar Zizek, Badiou, Miller, Milner vs.'de ortaktır. Bu da hiç kuşkusuz bir kuşak sorunudur). Lacan'da bütün bunlar bir dehanın mührünü vurduğu bir dil kullanımıyla birlikte veriliyordu elbette. Müritlerde onun büyüsü elbette aynen yaşayamaz ama ben onların şeytanlaştırılıp kötü müritler olarak geri çevrilmelerindense, sınırlarının bilinerek okunması taraftarıyım. Fransa'da bir yığın Lacancı okulun ortaya çıkması ve bunların birbirlerini yemeleri de tarihte büyük bir adamın ölümünden sonra sürekli yinelenen bir olaydır. Bu, bir tür mesafe içerisinde bakılırsa düşüncenin var olma koşullarından birinin de parçalanma olduğunu gösterir.</p>

    <p class="normal">Lacan'ın öldüğü 1981 yılında Almodovar, özgürlüğüne yeni kavuşan İspanya'da, daha ikinci filminden başlayarak psikanalize hınzırca yaklaşır. "Tutkuların Labirenti filminde şişman itici bir kadın "Ben Lacancı psikanalistim diye ortalarda dolaşmakta ve açık bir biçimde ona buna sulanmaktadır. Lacan aynı zamanda arzunun sonsuzluğunu göstermemiş midir?</p>

    <p class="normal">Ne yalan söyleyeyim arzunun sonsuzluğu ve keyiflerimin kâhyalarını hep sarsma tutkum olmasa ona ilgi duymaz, bu kitabı da yazmazdım. Keyfinizin kâhyalarını siz de benliğinizden hareket ederek değil ama gerçekteki kıpırdanmalarınızdan yola çıkarak kovun. Cinsellik söz içermezse, söz cinsellik içermezse güdük kalır. Bunların birbirlerini tamamlamalarını sağlayın. Ölüm itkiniz o zaman tam gaz yaşadıklarınızı öğretiye, öğretilerinizi yaşamaya dönüştürür... Ya da dönüştürsün yoksa Kafka'nın dediği gibi "Arayan bulamaz ama aramayan bulunur.</p>
  </div>

  <div class="calibre1" id="calibre_pb_23"></div>
</body>
</html>
