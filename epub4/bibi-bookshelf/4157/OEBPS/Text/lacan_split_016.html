<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="normal1" id="calibre_toc_17">C - METİNLER</h3>

    <p class="normal1">1) Psikanalizde Saldırganlık (1948)</p>

    <p class="indentmetin">Fransızca konuşan psikanalistlerin 11. kongresinde 1948 Mayıs'ının ortasında Brüksel'deki toplantıda sunulan bu bildiride Freud'un ölüm itkisi buluşu üzerine geliştirilen 5 tez bulunmaktadır.</p>

    <p class="normal">1. Tez: Saldırganlık öyle bir deneyimde ortaya çıkar ki kendi oluşumu özneldir.</p>

    <p class="normal">Psikanalitik deneyimin fenomen olarak ele alınmasına dönmek boşuna sayılmaz. En temel verilere geri dönmesine rağmen bu düşünce hep ihmal edilmektedir.</p>

    <p class="normal">Psikanalitik eylem sözlü bir iletişim içerisinde yani anlamın diyalektik bir kavrayışında geliştirilmektedir. Bu açıdan bir başkasının doğrultusunda ortaya çıkan bir özneyi varsaymaktadır.</p>

    <p class="normal">Fizikteki birtakım ideallere uyarak bu özneyi modası geçmiş diyerek silemeyiz. Bir kayıt makinesiymişçesine ortadan kaldırılsa bile sonucun yorumunda yine de kişisel olarak yanılma payı vardır.</p>

    <p class="normal">Bir anlamı sadece bir özne anlayabilir. Bunun tersi de doğrudur. Her anlam fenomeni bir özne gerektirir. Psikanaliz sırasında bir özne kendini anlaşılabilir bir özne olarak ortaya koymaktadır. Ve gerçekten de anlaşılır bir öznedir:</p>

    <p class="normal">2. Tez: Deneyim esnasında saldırganlığın aynı zamanda bir niyet olduğunu da görürüz. Vücutta bozukluk oluşturma hayali olarak kendini sunar ve ancak bu tarzda ele alınırsa etkileyicidir.</p>

    <p class="normal">3. Tez: Saldırganlığın kaynakları analizin tekniğine neden olan ilkeler konusunda da karar verilmesini sağlar.</p>

    <p class="normal">4. Tez: Saldırganlık narsisik adını verdiğimiz bir özdeşleşme tarzına bağlı olarak gelişen ve insan benliğinin biçimsel yapısını olduğu kadar onun dünyasının özel varlıklarla olan ilişkisini de belirleyen bir eğilimdir.</p>

    <p class="normal">5. Tez: Saldırganlığı insan benliğinin niyetlerine bağlı olarak ele almak ve mekân kategorisi içerisinde göreceli olarak değerlendirmek, çağdaş nevrozlarda ve uygarlığın hoşnutsuzluklarında ki rolünü anlamamızı sağlar.</p>

    <p class="normal1">2) Ayna Evresi (1949)</p>

    <p class="indentmetin">(1936 tarihli metin kaybolmuştur. Lacan 10 yıl sonra konuyu yeniden ele aldığında değişik bir metin hazırlamıştır. Zürih'te 17 Temmuz 1949'da yapılan 16. Psikanaliz Kongresi'nde sunulan bildiridir.)</p>

    <p class="normal">Ben işlevinin oluşturucusu olarak psikanaliz deneyiminin bize gösterdiği biçimiyle ayna evresi.</p>

    <p class="normal">13 yıl önce son kongremizde ilk defa tanıttığım ayna evresi, Fransız grupların şöyle ya da böyle artık kullanmaya başladıkları bir kavram olsa da yeniden dikkatinize sunmak bana önemli göründü:</p>

    <p class="normal">Her şeyden önce bugün psikanalizin bize sunduğu deneyimlerde "benin işlevini anlamakta bu kavram bize yardımcı olacaktır. Ama bu deneyim cogitodan çıkan her türlü felsefeye doğrudan doğruya karşı gelmemizi sağlar.</p>

    <p class="normal">Karşılaştırmalı psikolojide kullanılan, bir olayın yardımıyla açıklanan bir davranışı açıklama yoluna başvuruyoruz. Belki de aranızda bunu hatırlayanlar vardır. İnsan yavrusu her ne kadar kısa olsa da bir dönem, araç kullanma zekâsı tarafından şempanzelerce aşılır ama aynadaki kendi hayalini hayal olarak tanır. Bu tanıma Köhler'in zekâ eyleminde en önemli zaman olarak gördüğü içinde bulunan durumu algılamaya örnek teşkil eden AhaErlebnis "jeton düştü mimiğine tam uyan bir tanımadır (Aha Erlebnis yaşamanın verdiği sevinçle dile getirtilen bir ünlemdir).</p>

    <p class="normal">Maymunda olduğu gibi hayalin kıpırdamazlığı kontrol altına alındıktan sonra tükenen bu eylem, insan yavrusunda bir dizi jestle tekrar ortaya çıkar. Çocuk sıçrayarak hayalin yansıttığı çevresindeki hareketleri benimseyerek oyun alanına girer. Bu sanal karmaşadan onun yansıttığı gerçekliğe, oradan da kendi vücuduna ve diğer kişilere hatta yanında bulunan bütün nesnelere geçer.</p>

    <p class="normal">Baldwin'den beri bildiğimiz gibi bu olay çocuk 6 aylıkken gerçekleşebilir. Ayrıca biz daha yürüyemeyen hatta ayakta duramayan bir bebeğin karşısında durakaldık. Herhangi bir insan desteği ya da suni bir destek onu rahatsız ediyordu ama (biz Fransızcada bunlara "ınga bebek diyoruz) bu desteğin oluşturduğu engelleri neşe ile oraya buraya atılarak aşıyor; şöyle ya da böyle eğik bir konuma gelerek hareketsiz kalıyor ve hayalinin anlık bir görünümünü sabitleştiriyordu.</p>

    <p class="normal">Bu etkinlik bizim ona verdiğimiz anlamı çocuk 18 aylık olana kadar sürdürür,– bu da bize libidinal bir dinamizmi, bugüne kadar sorunmuş gibi görünen bir dinamizmi gösterir. Aynı zamanda insan dünyasının varlık yapısını açarak paranoyak bilgiyle ilgili düşüncelerimizin içine katılır.</p>

    <p class="normal">Ayna evresini psikanalizde bu terime verdiğimiz anlamıyla bir özdeşleşme olarak anlamalıyız:</p>

    <p class="normal">Özdeşleşme öznede bir hayali benimsediği zaman ortaya çıkan bir değişikliktir. Bu evrenin etkilerine önceden hazırlıklı olması, psikanalitik teoride antik bir terimi yeniden kullanarak dile getirdiğimiz imagoda yeteri kadar belirtilmiştir.</p>

    <p class="normal1">3 Psişik Nedensellik Üzerine Söyleşi (1946)</p>

    <p class="indentmetin">(28 Eylül 1946 Bonneval'deki psikiyatri günlerinde bir rapor içerisinde sunulmuştur.)</p>

    <p class="normal">1) Deliliğin organik açıklamalarının yanlısı olan (organisist) Henri Ey'in organo– dinamizmimin eleştirisi.</p>

    <p class="normal">2) Deliliğin temel nedenselliği.</p>

    <p class="normal">3) Hayali olanın tarzının psişik etkileri.</p>

    <p class="normal">Öznenin tarihi şöyle ya da böyle tipik olan birtakım ideal özdeşleşmeler dizisi içerisinde gelişir. Psişik fenomenlerin en saflarını bunlar teşkil eder çünkü imagonun işlevini temelinden ortaya çıkarırlar ve biz benliği bu oluşumların merkezi bir sisteminden başka türlü ele alamayız; bu sistemi de hayali yapısında olsun libidinal değeri içerisinde olsun bu oluşumlar gibi anlamak gerekir.</p>

    <p class="normal">Bilimde bile göz göre göre öznenin varlığı ile ben'i karıştıranlar vardır ki bunların üzerinde bile durmayacağız ama sıradan görüşlerden bile ayrıldığımız bir nokta var: bu da benliği, organizmayla ilişkisinin sentezi sonucunda özdeşleştiren bir anlayıştır, bu anlayış bizce ne idüğü belirsiz bir anlayıştır çünkü öznel bir sentezi nesnel terimlerle tanımlamaya çalışmaktadır.</p>

    <p class="normal">Henri Ey'in konumu budur, daha önce alıntı yaptığımız bölümde şöyle bir formülü var: Ben'in zedelenmesi son çözümde işlevlerinin bozulmasıyla ilgilidir. Henri Ey'i bir yerde suçlayamayız çünkü bu paralelcilik önyargısı öyle güçlüdür ki Freud'un kendisi bile kendi buluşlarını götürdüğü yerin tersine giderek bu anlayışın tutsağı olmuştur. Kaldı ki Freud'un yaşadığı dönemde bu anlayışa karşı çıkmak biliminsanları tarafından dışlanmakla aynı şey olabilirdi.</p>

    <p class="normal">Bilindiği gibi Freud benliği algı bilinç sistemiyle özdeşleştirir. Bu sistem de organizmanın gerçeklik ilkesine uyum sağlamasını kazandıran aygıtların toplamıdır.</p>

    <p class="normal">Araştırmalarda yer belirlemek için gördüğünüz gibi güle oynaya Descartes'a da Hegel'e de göndermeler yaptım. Günümüzde klasik felsefeleri aşmak moda olmuştur. Aslında pekâlâ Platon'un hayranlık verici diyaloğu olan Parmenides'den de yola çıkabilirdim. Zira ne Sokrates ne Marx ne Freud aşılabilirler, hakikat tutkusuyla yola çıktıkları için araştırmalarını örtüleri kaldırma tutkusuyla yürütmüşlerdir.</p>

    <p class="normal">Söz ustalarından birinin, egonun maskesinin bütün iplerinin sanki parmakları arasından kaydığı aziz şair ve romancı Max Jacob'un, yanılmıyorsam Zar Külah'ında yazdığı gibi, "hakikat her zaman yenidir.</p>
  </div>
</body>
</html>
