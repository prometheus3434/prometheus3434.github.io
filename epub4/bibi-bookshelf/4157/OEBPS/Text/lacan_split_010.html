<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">Nedense her başlangıçta bir acı vardır. Sabah&nbsp;&nbsp;<br class="chapter" />
    Kuşatır bu acıyı önce&nbsp;&nbsp;<br class="chapter" />
    Eskiyip gider sonra da&nbsp;&nbsp;</p>

    <p class="sagnormal">&nbsp;&nbsp;(Edip Cansever, Yengeç)&nbsp;&nbsp;</p>

    <p class="solbaslik">Tarihi Tarih Yapan Nedir? Hangi Yılda Olduğumuzu Gösteren Tarih Darbeleri mi?</p>

    <h3 class="normal1" id="calibre_toc_12">A - YAŞANILANLAR (1923–1938)</h3>

    <p class="normal">Bu dönem, Freud'un kendisinin de son dönemidir her şeyden önce. Birinci Dünya Savaşı'ndan sonra birçok açıdan yenilikler katarak geliştirdiği psikanalize artık son rötuşlarını vermektedir. Bugün psikanaliz deyince akla gelen altben–üstben–ben üçlüsü tam da bu yıl ortaya atılmıştır. Türkçenin ekleri sona alan mantığına göre aslında benaltı, ben üstü demek daha uygundur ama bu sözler artık yerleştiği için sadece gönderme yapmakla yetiniyorum. Üstben kavramını Freud ilk defa 1923'te kullanmıştır. Daha önce benin idealiyle ideal ben arasında böldüğü özneyi, şimdi daha da irdelemiş, onun dışarıdan gelen birtakım uyarıları içselleştirdiğini gözlemlemiştir. Çocuk gerek annebaba, gerek onların yerine geçen başka eğiticiler arcılığıyla dışarıdan eğitilir. Freud bu eğitim sırasında ona sunulan değerler, yaptırımlar, yasaya uygunlaştırmalar, denetlemeler toplamını hem "üstben diye adlandıracak, hem de öznenin bir süre sonra bu özellikleri içselleştirdiğini vurgulayarak, bir yerde en önemli adlandırmalarından biri olan "psişik aygıt (Alm. apparat) kavramına ulaşacaktır. İnsan öznelliği üç parçaya bölünmüştür. Freud'un 1922 yılında yazdığı, bu buluşların öncüsü olan bir makaleyi de Lacan bir süre sonra Fransızcaya çevirecektir. Ama Freud'un son dönemi de Lacan'ın ilk dönemidir. Şimdilik biz bu yüzden Freud'u bu çalışmalarıyla bırakıp Lacan'a dönelim.</p>

    <p class="normal">Lacan'ı Katolik bir ailede yalnız bırakmıştık. Dedesinin taşraya yollanması da onu pek doyurmaz. Sonuç olarak laik cumhuriyetçi bir okula değil dinci diyebileceğimiz Stanislas Koleji'ne gitmektedir. Gerçi kendisine en yakın yazar olarak göreceği James Joyce ve birçok yönden çağdaşlığı başlattığına inandığı Descartes gibi böyle bir Cizvit Okulu atmosferi, ona da hem derin düşünme olanağı sağlayacak, hem de onu tutarlı bir yazı arayışının peşinden gitmeye itecektir. Ama okulda pek arkadaşı yoktur. Aristokratik havalar atarak başkalarından farklılığının tadını çıkartırken aynı zamanda kendisine hayran olacağı filozoflar bulmaktadır. Önce Spinoza onu mest eder. 17 yaşındayken evinin duvarlarını ondan alıntılarla süsler. Birkaç yıl sonra kaleme alacağı ilk tezi, Spinoza'dan alıntıyla başlatacaktır. Spinoza ona Hıristiyan ilahiyatını sorgulama imkânı verir ama birkaç yıl sonra da bu sefer Nietzsche'yi keşfeder. Bu filozof da onu din dışı bir düşünce ufkuna götürür. Yine aynı yıl babasının müşterilerinden bir kadınla ilk cinsel deneyimini yaşar. Paris'te Adrienne Monnier'nin kitabevine sonradan Julien Green'in sevgilisi olacak olan Robert de SaintJean ile birlikte dadanır. André Gide, Jules Romains, Paul Claudel burada rastladığı birkaç yazardan en önemlileridir. Ama Shakespeare and Co. Kitabevi'nde James Joyce'u, romanı Ulysses'i okurken görmek, onda Platon'un Sokrates'i dinlemesi gibi bir etki yapar. Ortada daha Freud yoktur ve ilk olarak onun adını duyduğunda artık ailesinin kendisine verdiği din eğitimini reddetmekle meşguldür ama Robert de SaintJean'ın anlattığına göre, o sıralar politikayı düşünmekte, sağcı Charles Maurras'ın parlamentoya karşı gelen demokrasiye meydan okuyan "Action Française toplantılarına katılmaktadır. Sonra birden karar verilir: Tıp okunacaktır. Acaba bu kararda o sıralarda evlerinin boğucu havasından başka türlü kaçan kardeşlerinin etkisi olmuş mudur? Kardeşi MarcMarie papaz olmaya karar verir, Hautecombe Manastırı'na gider. Kızkardeşi ise evlenip Hindiçini'ye yerleşir. Lacan ailesinin çağa ters eğitimi, çocuklarında gedikler doğurmuştur.</p>

    <p class="normal">Lacan kendi içindeki boşluğu, bilinçdışının içyüzünü araştırmadan önce tıp fakültesinin o zamanki ustalarıyla birlikte çalışarak gidermeye çalışmaktadır. 4 Kasım 1926'da Paris Psikanaliz Derneği'nin kurulduğu sıralarda, Lacan ilk hastasını hocası Théophile Alajounin'e tanıtıp bilimsel bir sunum yapmakta, incelediği bu durum konusunda açıklamalarda bulunmaktadır: 65 yaşında bisiklet gezintisi sırasında birden beliren tikleri epey klasik bir tarzda incelemektedir. Fransız tıp çevreleri henüz Freud'a kapalıdır. Lacan edebiyat aracılığıyla psikanalize yaklaşacaktır aslında: gerçeküstücüler dergilerinde psikanalizi yüceltmekte, onu yüzyılın devrimi olarak görmektedirler. Fransız tıp çevreleri Freud'un görüşlerini kâh Alman olması kâh Yahudiliği nedeniyle suçlamaktadır. Sadece gerçeküstücüler, bu arada J. Cocteau, A. Gide gibi yazarlar psikanalizin kökten birtakım yeniliklerin habercisi olduğunu düşünmekte, onun doğrultusunda yazıp çizmeyi sürdürmektedir. Bu konuda Freud'un kendisinin, onlara pek güvenmediğini de belirtmeden geçmeyelim. André Breton'a düşleri kuru kuru anlatmanın kendisine pek de şiirsel gelmediğini söyleyecek olan Freud, düşlerle ya da bilinçdışıyla ilgili buluşlardan toplumsal alanda bir devrim çıkacağına filan da inanmaz. Bu son konuda Freud'a katılacak olan Lacan yine de gerçeküstücüler aracılığıyla psikanalize yöneldiğini unutmayacak, gerçeküstücülerin hayal gücü konusundaki düşüncelerini paylaşmasa bile en azından kendi yazma biçiminde onların kimi özelliklerini alacaktır:</p>

    <p class="normal">A) "Alice Harikalar Ülkesinde adlı romanında Lewis Carroll'un yaptığı gibi sözcük oyunları (Joyce olsun gerçeküstücüler olsun bu tutumu sistemleştirmişlerdir) sürekli olarak metinlerde bulunur.</p>

    <p class="normal">B) Birtakım bağlantıları hiç göstermeyip ani geçişler yaparak okuyucu hem şaşırtılır hem de ona bir bakıma çalışma alanı sağlanır. Tembel tembel bir metni tüketeceği yerde kendisinin de katkıda bulunması gereken bir okuma sürecine girer.</p>

    <p class="normal">C) Birbiriyle ilgisiz gibi görünen alanlara sıçramalar yapıp oralarda özdeşlikler, benzemeler, çekimler bulunur, bunların dökümü yapılır.</p>

    <p class="normal">D) Anlatıdan çok formüllere, birtakım özetlere, çıkarımlara yer verilir.</p>

    <p class="normal">E) Bunlar sadece gerçeküstücülere bağlanabilen onların da 19. yüzyıl sonu kapitalizm karşıtı bir yazı biçimi geliştiren edebiyatçılardan alarak geliştirdikleri özelliklerdir. Ama Lacan'ın tarzını sadece gerçeküstücü dil kullanımları yönlendirmez, öte yandan Cizvit okulunun da katkılarını unutamayız. Öldüğünde mezarı başında ağabeyi Marc, Katolik öğreti olmasaydı Lacan'ın psikanalizinin gerçekleşemeyeceğini bile söyleyecektir. –Jésuite yani İsacı okullara Osmanlıların yakıştırdığı bu sözcüğü seviyor ve böyle bırakıyoruz. Protestanlığın ortaya çıkmasından sonra Katolik ülkelerde Protestanlığı bir yanıt olarak geliştiren bu okullar Descartes'ın okuduğu "La flèche başta olmak üzere yine bir ilahiyat öğretisinin geliştirilmesini de körüklemişlerdir.–</p>

    <p class="normal">F) Lacan'ın yazı dilini sadece bunlar da etkilememiştir. Buna bir de tıp eğitimi gördüğünü ekleyelim. Fransız klinik çalışmalarında görülen nesnel olma çabası da, onun tıp diline bizdeki hukuk diline özgü bir bilgiçlik katar. Sanki yasanın kendisi, geri çevrilmesi kabul edilemeyecek bir ilkeyi doğrudan bildiriyormuş gibi tepeden inme bir eda da bulunur Lacan'da kimi zaman. Bunlara demin sözünü ettiğimiz şiir okulunu da eklemeliyiz. 19. yüzyıl sonu Fransız edebiyatının ulaştığı zirvelerden biri olan Sembolizm ve onun peygamberi Mallarmé, Lacan'ın yazış tarzını hep etkileyecektir. Mallarmé doğrultusunda yapıtlar veren P. Claudel, P. Valéry, A. Gide'e özgü bir tür neoklasik hava, 21. yüzyıl Fransız düzyazısını da özel bir konuma taşımıştır.</p>

    <p class="normal">G) Son olarak da yine bir dörtlüyü tamamlama adına bunlara Fransız sosyal bilimlerinin dilini ekleyelim. 20. yüzyıl başında, Fransız sosyolojisinde E. Durkheim–G. Tarde ikilisinin ters yönlerde gelişen –biri bütüncü, biri bireyci– toplum anlayışları vardır. Tarde, Lacan'ın da yeşil ışık yaktığı, önceleri pek ciddiye alınmamış çalışmalarında bireylerin "taklit gücünün toplumsal mekanizmaları oluşturduğunu savunmuştur. Bu iki eğilimden yararlanan Marcel Mauss'un verme, değiştokuş, çalma vs. üzerine çalışmaları LéviStrauss'tan, Bataille'a, Derrida'ya kadar bütün araştırmacılara yeni alanlar sunarken, F. de Saussure'ün buluşlarıyla sonuçlanacak A. Meillet, M. Müller ve benzeri dilbilimcilerin dili kendine özgü bir yapı olarak görmeleri bu konudaki ezberleri bozar. Bütün bu silsilenin karmaşık etkilerini benimseyen, üstelik bunlara kendinden de katkılar yapan bir dil tarzı ararsak, o zaman ortaya "Lacanca olarak adlandırabileceğimiz böyle bir dil çıkar. Formül de artık dil aracılığıyla kendini iyice gösterir. Lacan "bilinçdışı bir dil gibi yapılandırılmıştır derken ona karşı gelenler şu iki özelliği unutur:</p>

    <p class="indentmetin">1) Bu formülde "gibi yakıştırması fazladan değildir. Gibisi fazla diyemeyiz bu durumda. Dille bilinçdışı arasında bir benzerlik söz konusudur, aynılık değil.</p>

    <p class="indentmetin">2) Fransızcada dil anlamına gelen iki sözcük vardır: La langue ve le langage. Bunlardan birincisi kurallar toplamı olarak tamamen bizim dışımızdaki dildir. İkincisi ise dilin özel kullanımını içerir. Sözgelişi çiçeklerin dili derken bu ikinci sözcük kullanılır. Birincisinin kullanılması imkânsızdır. 1960'larda yapısalcılık çevresinde, "Sinema langue mıdır yoksa langage mi? diye bir tartışma çıkmış, bu tartışma langage kararıyla son bulmuştur. Bilinçdışı sinema yazı vs. gibi dilin özel bir kullanımına yakındır daha çok. Bu kullanım deneyime, Lacan'a karşı gelenlerin en çok üzerinde durduğu itiraz noktalarına elbette açıktır.</p>

    <p class="normal">Kimileri Lacan'ın dilini zor buluyorsa, bunun nedeni bu 19. yüzyıl sonu 20. yüzyıl başı dil ve kültür pratiğine aşina olmamaktan, dilin bu özel kullanımına yabancı olmalarından ileri gelmektedir. Yoksa Lacan'ın kendine özgü bir kapalılığı yoktur. Tıpkı bilinçdışı gibi Lacan'ın yazıları da onlarda sadece bilinçten yola çıkarak ulaşıp özetlenebilecek bir öğreti arayanlara kapalı kalır elbette. Heidegger'in varlık konusunda önerdiği gibi ancak oluruna bırakırsak o, bize kendini açar. Oluruna bırakmak, aynı zamanda bilgilerle donanmak ama bunların hakikate dönüşmesi için sabretmek gerekir. Ama Kafka'nın biz insanlar üzerine dediği gibi: "Sabırsızlıkları yüzünden vaat edilmiş ülkeye giremediler.</p>

    <p class="normal">Ne olursa olsun Fransa Freud'un buluşuna pek ilgi duymaz gibi görünür genellikle. Hatta Freud'u bildiklerini bildiğimiz birtakım psikiyatrlar, sözgelişi Henri Claude, onun Fransızlara özgü Latin dehasını anlamadığından yakınacak ve onu Latinleştirmeye çalışacaktır. Öyle ki Fransa'daki ilk psikanaliz derneğini kuranlarda da aynı düşünce devam edecek, sözgelişi bir Edouard Pichon, bu görüşü hep tekrarlayacaktır. Daha çiçeği burnunda Lacan ise bu psikiyatriye yönelmiştir.</p>

    <p class="normal">Nörolojiden psikiyatriye geçen Lacan, 1927'den 1931'e kadar SainteAnne Hastanesi'nde akıl hastalıkları ve beyin araştırmaları kliniğinde, valiliğe bağlı polis özel kurumunda, Henri Roussel Psikiyatri Hastanesi'nde çalışır ve doktor olur. 1930'da dinamik psikiyatrinin bulunduğu Zürih'teki Burghözli Kliniği'ne giderek, Jung'un hocası Bleuler'in yerine gelen Hans Maïer ile çalışır. Sonra SainteAnne'a, Parislilerin gözünde bizim için bir zamanlar Bakırköy'ün temsil ettiği hastaneye döner.</p>

    <p class="normal">Bakırköy deyince çocukluğumda birisi için "Bakırköy'e yollayalım onu sözünün delirdi anlamına geldiği yılları birden anımsayıveririm. Ben Mudanya'da yaşardım ve kasabada olsun Bursa'da olsun böyle Bakırköy efsaneleri türemişti her yerde. Tıpkı Freud'un ilk hastalarının kadın olması gibi, bu anlatılanların en ilginci de kadınlarla ilgili olanlarıydı. Gerek kendi babaannemin kocasından ayrıldıktan sonra tuhaflaşıp yarı delirdiğiyle ilgili söylentiler, gerek Bursa'da sokaklarda cepleri taşlarla dolu bir halde dolaşan deli Ayten‘i görmek için merakımdan bir gün onun karşısına çıkıp gözlerinin içine bakabilmem bu dönemle ilgili en önemli anılarımdandır. (Bu metinde arada bir öznel anılar da ekleyeceğiz böyle. Descartes kendi olma sürecinde okuyucusunun yöntemine kendisini yerleştirmesi gerektiğini önerdiğinden bu yana, bir yazarı en iyi anlama yönünün kendi yaşadıklarımızı onun düşüncelerine örnek olarak sunduğumuzda gerçekleşeceğini biliyoruz. Yazılarını anlamak isteyen okuyucunun da kendisinden bu yazılara katkıda bulunması gerektiğini belirten Lacan'da aynı düşünceyi izlemiştir. Bilim öznesi olarak belirlediği Descartes felsefesinin, birtakım çağdaş yazarlara itici gelmesine karşın Lacan'da olumlu bir konumda olmasının nedeni ona göre Descartes'ın asıl bölünmenin bilim öznesinde yaşandığına olan inancıdır.)</p>

    <p class="normal">Mudanya'da ben küçükken bir iki deli kadından dem vurulurdu. Öyle ki ben deliliği kadınlara özgü bir ayrıcalık olarak görürdüm. Bunun nedeni de onların bakışlarındaki bir özellikti. Sabit bir noktaya bakarmışçasına gözlerini size dikerlerdi. Yukarıda andığım deli Ayten'in yanında tam olarak deli değil de kasabalıların tuhaf olarak gördüğü bir Fakihe Hoca Hanım vardı sözgelişi. Çalıkuşu örneği bir aşk kırgınlığından sonra deniz kenarındaki, biz çocuklara şato gibi gelen evine kapanmış, inzivaya çekilmiş, duvarları "Lütfen gürültü yapmayınız vs. gibi yazılarla doldurmuştu. Annem terzi olduğu için o evin içine girebilme lüksüne sahip olmuştum ben. Sabahları erkenden denize girer, sonra balkonunda genellikle kitap okurdu. Kitaplarını ileride bana bırakacağını vurgularken de bir gün bana, hâlâ kütüphanemde duran bir şiir kitabını armağan etti. Kendisi yazmıştı şiirleri. Üzerinde "Âşık ve Maşuk yazıyordu. Âşığı biliyordum da maşuktan bir şey anlamamıştım. Kendisi anlattı: "maşuk âşığın sevdiği kişiydi, Arapçada me, ma ile başlayan sözcükler geçmiş zaman ortaçlarıydı. Bunlardan ad da yapılırdı. Sonradan Fransızcada da bunun geçerli olduğunu öğrenecektim. Maşuk Fransızcada "Aimé, âşık olunan kişi, kadın olursa da "Aimée. İnsan adı olarak da kullanılırmış ama bu adı taşıyan hiçbir Fransıza rastlamadım. Marcel Proust'un romanında böyle bir kahraman var. Belki de bu yüzden Fransız yazarı Jacques Rivière "Aimée adlı bir roman yazıp onu da Proust'a adamış.</p>

    <p class="normal">Belki de bu yüzden de benim değil de Lacan'ın rastladığı yarı deli kadınlardan biri olan Marguerite Anzieu, yazmış olduğu romanlardan birinin kadın kahramanına "Aimée adını vermiş. Evet, işte Lacan'ın doçentlik tezinde asıl adı Marguerite olan bu kadına Lacan takma ad olarak, kadının yazdığı romanlardaki kadın kahramanın adını yani "Aiméeyi kullanarak bu maşuk, "aimée sözcüğünün yine karşıma çıkmasını hazırlamıştır. Maşuk sözcüğüyle karşılaşınca benim yarı deli kadınları anımsamam da böylece yasal bir hava almış oluyor nerdeyse. Lacan'ın, Freud'un ve benim çocukluğumun kadınlarını birleştiren bir köprü söz MaşukAiméesevilen oluyor. Ama Lacan'ın bu konudaki özelliği bir yalana dayanıyor. Kadının gerçek adını gizleyerek bu kahraman gerçekten onun adıymış gibi davranan Lacan, bu kadının yıllar sonra tekrar ortaya çıkacağını bilemezdi elbette. Gerçekten de kadının oğlu, "Didier Anzieu adıyla ünlü bir psikanalist olacak ve bir yandan "deriben kavramını psikanalize taşırken öte yandan da Freud'un gençlik dönemini inceleyecektir. (Tedaviden sonra hiç bilmeden ancak Türk filmi diye adlandırabileceğimiz bir durum ortaya çıkar: Marguerite, Lacan'ın babasının son hastalık döneminde eve aşçı olarak alınır. Önce kimliğini çıkaramadığı bu kişinin Lacan'la ilgisini öğrenince pişman olur, hemen oğluna haber salıp, her şeyi anlatır. Hiç kuşkusuz oğlunun Lacan'ın öğrencisi olması onun canını sıkmıştır, tepki gösterir, karşı gelir.)</p>

    <p class="normal">Gerçi 20. yüzyılın başındaki ikinci sınıf Fransız yazarlarından Pierre Benoit bizim vatan millet Sakarya alaylı adıyla geçiştirdiğimiz romanlarının kadın kahramanlarının adlarını hep A ile başlatırmış. Bu yazara hayranlıkla karışık bir kin duyan Marguerite, yazarın anlattığına göre onunla da konuşmuş, onun romanlarını tanıtmak istemiş. Bu arada romanlarını yolladığı Flammarion Yayınları'ndan olumsuz yanıt alınca gitgide içine kapanmaya başlamış ve onun değerini anlayamayan insanlar arasında kaldığına kendini iyice inandırmış. İlk aşkı kendisinden yüz çevirmiş, eşcinsel arzular duyduğu, önceleri aristokrat olan ama sonradan burjuvaya dönüşmüş bir kadından yana da hayal kırıklığına uğramış olan Marguerite, romanlarını İngiltere sarayına Galler prensine yollamayı bile göze almış. Aracılığıyla dünyayı kurtarmayı düşündüğü bu romanların birincisi bir köy romanıdır. Adı da "Oyun bozucu (Le détracteur). Annesi öldükten sonra âşık olduğu Aimée'ye tam kavuşacakken köye dışarıdan gelen yabancılar oraya kötülüğü de getirirler, komplolar sonucunda her şey mahvolur ve Aimée sevdiği David'e kendini vermek istemesine rağmen trajik gelişmeler buna engel olacaktır. Aimée can verir, annesi cesetin başında umutsuz kalır. İkinci romanda da "Sakın Gocunmayın (Sauf votre respect), bu sefer aynı kahramana benzer bir kadın Paris'e giderek orayı fethetmeye çalışacaktır.</p>

    <p class="normal">Çocuğuna aşırı ilgi gösterdiği için bazen onun gelişmesini önlediği düşünülen Marguerite, bir ara kliniğe kapatılır; çıktıktan sora da kafasına Paris'e gidip orayı fethetmeyi koyar. Açıklaması da hazırdır: Paris'te onun çocuğuna zarar veren kişileri bulacak, aklı sıra çocuğunu onların elinden kurtaracaktır. Tiyatroya gittiğinde de adını andığımız yazarın, Pierre Benoit'nın bir oyununun uyarlamasında onu seyreder. Sinema oyunculuğu da yapan Huguette Duflos'nun bir iki sinema filmini de izler. Eski kadın sevgilisine mektuplar yazar. Ona bu oyuncudan ilk o söz etmiştir. Bütün gazeteler bu kadının kocasıyla olan kavgalarından hatta tiyatrocularla sorunlarından bahseder. Oysa Matmazel C. de N –soyluyken sınıfından bir altsınıfa geçmiş yani düşmüş bir sevgili müsveddesi– onun bunları hak etmediğini söylememiş midir? Üstelik de bu kadın postahanede onun şefidir.</p>

    <p class="normal">Onun gözünde bu meslek önemli değildir zaten. O kadın başka türlü bir kadındır. Diğer kadınlardan farklıdır. Kendisi de öyle olmalıdır. Gitgide bu oyuncunun, kendisinin layık olduğu bir yeri işgal ettiğine inanır. Günlerden bir gün de 25 Nisan 1931'de psikanalizde eyleme geçme –passage à l'acte– adı verilen olayı gerçekleştirir. Bıçakla oyuncuya saldırır. Bıçağı eliyle tutarak ölümden kurtulan Huguette bile ona acır, şikâyetçi olmaz. Hemen bir sayıklama (délirehezeyan) sürecine girer ve kendini kaybetmiş bir halde SainteAnne'a getirilir.</p>

    <p class="normal">Tam bir yıl boyunca Lacan bu kadını inceleyip psikiyatri alanındaki doktora tezini yazacaktır. "Kişilikle İlgisi Açısından Paranoyak Psikoz adlı bu uzun inceleme şu bakımlardan ilgimizi çekmelidir:</p>

    <p class="normal">1) Lacan, "Bu tezimi bugün yayınlasam yüzüm kızarır, diyecek kadar bu tezden zamanla uzaklaşacaktır. Marguerite Anzieu'ye psikanaliz uygulamamıştır. Bu açıdan daha psikanalizi bilmediğini söylemiştir sonradan ama buraya kadar yaşantısıyla ilgili edindiğimiz bilgiler bunu yalanlar. Zaten tezin içerisinde de psikanalize göndermeler vardır. Lacan psikanalize ilgi duymakta ama henüz uygulamamaktadır.</p>

    <p class="normal">Asıl uzaklaşma nedeni "kişilik gibi biraz ahlak biraz metafizik kokan bir sözcüğü kullanmasıdır. Sonradan kişilik=paranoyak psikoz zaten, diyerek bu tutumu yeniden eleştirel bir gözle ele alacaktır.</p>

    <p class="normal">2) 1923–1938 dönemini ayrı bir dönem olarak ele almamızın bir nedeni de aslında Lacan'ın bu dönemde sadece yazmış olmasından kaynaklanıyor. 1966'da yayınlanacak olan "Yazılar, bir yerde onun yapıtlarını edebiyat açısından inceleyen JeanMichel Rabaté (d. 1949) adlı bir Lacan yorumcusunun dediği gibi yazı değil kaydedilmiş sözlerden oluşur. François Wahl (d. 1925) adlı epey sabırlı, bilgili, felsefe birikimini bu işe adamış bir Fransız filozof, Lacan'ı bir tür Sokrates olarak görmüş, onun Platon'u olmak istemiş ve onun sözlerini, konferanslarını o zamana kadar verdiği seminerleri yazıya geçirmiş, düzeltmiş, Lacan'a göndermiş, bu ikili çalışma sonucunda da "Yazılar adlı kitabın metni elde edilmiştir.</p>

    <p class="normal">Oysa incelediğimiz dönemde böyle bir durum söz konusu olmadığı için Lacan kendisinin kaleme alıp düzelttiği yazıların tam tamına gerçek üreticisidir. Şöyle ki; 1932 yılında Aimée üzerine tezi yayınlanacak, aynı anda da Freud'un 1922 tarihli "Kıskançlıkta, Paranoyada ve Eşcinsellikteki Birtakım Nevrotik Mekanizmalar adlı makalesini Fransız Psikanaliz Dergisi için çevirecektir. Bu tutum Lacan'ın çağının Fransa'sındaki psikiyatrik bilgiden memnun kalmadığının da göstergesidir. Artık psikanalize yönelmektedir ama henüz Freudçu değildir. Eksikliğini aynı zamanda felsefeye yönelmekle de gidermeye çalışmaktadır. 1931 yılında Alexandre Koyré ile Henry Corbin'in kurdukları Felsefe Araştırmaları dergisi de ilgisini çeker. Koyré'nin Rusya'dan gelir gelmez himayesine alıp yetiştirdiği A. Kojève'in derslerine gider. Georges Bataille'ı, Michel Leiris'i, "Felsefe Araştırmaları dergisinde tanır, "Benin Aşkınlığı üzerine bir inceleme yayınlayan JeanPaul Sartre ile burada tanışır. 29 Ocak 1934'te okuldan arkadaşlarından birinin kardeşiyle evlenir. Düğünden bir süre sonra tanıştığı Georges Bataille'ın karısı Sylvia Bataille ile tanışınca ise asıl onu arzuladığını anlar. (Sylvia önce onu dışlar ama Yahudi ve epey aydın bir aileden gelen bu arada sinema oyunculuğu da yapan bu kadın, Georges Bataille'ın ona zorla kabul ettirmeye çalışacağı bazen uç cinsel deneyimleri paylaşmak istemez. 1938'de üstelik de Lacan'ın karısı üçüncü çocuklarına hamile iken yeniden rastgele karşılaştıklarında o da Lacan'ın aradığı aydın olduğunu anlar.)</p>

    <p class="normal">1932'de Lacan, Fransız kamuoyunu epey meşgul eden Papin kardeşler cinayetini inceleyen bir yazı yayınlar. Birden çalıştıkları evdeki efendilerini öldüren bu iki kardeşi Marguerite olayında olduğu gibi paranoyak psikoz vakası olarak görmektedir. Onlar da aslında kendilerini cezalandırmak istemişlerdir.</p>

    <p class="normal">3 Ağustos 1936'da Marienbad'daki Uluslararası Psikanaliz Kongresi'ne Lacan "The lookingglass (ayna evresi) adlı bir bildiriyle katılır. Kavramı Henri Wallon'dan almıştır ama Kojève, bildiriye Hegel kokan birtakım yorumlar getirmiştir. Yine de Wallon'u hiç anmaz, kaynağını belirtmez. Konuşması 10 dakika sonra Ernest Jones tarafından durdurulur. Süre bitmiştir. Lacan kalkar ve Nazilerin tertiplediği Berlin olimpiyatlarını seyretmeye gider. Orada ayna evresinin canlı bir uygulaması vardır. Aynı yıl "Gerçeklik İlkesinin Ötesinde makalesini yazar. Freud'un "Haz İlkesinin Ötesindesine bir gönderme, bir yanıt, bir yeniden irdeleme çabasıdır bu. Bulduğu bu aynadaki hayal onu öyle mest eder ki doğan kızına Caroline adının yanında bir de "image yani hayali ekler. (Bu metinde "imge diyemeyeceğiz, bunun nedeni üzerinde biraz genel bir açıklama yapmak gerekecek: imge sözcüğü buna iyi bir örnek oluşturabilir. Doğrudan doğruya Fransızcadaki imgeden çalınarak Türkçeye getirilenortadaki a'nın yok olmasıyla imgeye dönüşen sözcük tam psikanalitik bir hadım etme örneğidir, "a gidince sanki sözcük Fransızlığını yitirmiş ama Öztürkçeye aktarılmıştır. Olabilir, diller arasındaki ilişkiler tıpkı insanlar arasındaki ilişkiler gibi verme, ödünç alma, hırsızlık, değiştokuş gibi ekonomik özellikler içerir. Ama bu işlemlerin örtbas edilmeleri durumunda, bunun da ortaya çıkarılması gerekir: İmge Öztürkçe filan değil özlatince bir sözcüğün Türkçeye aktarılmasıyla oluşmuştur. Edebiyat ve felsefe metinlerinde zoraki bir kullanım dışında, bir de kız ismi olarak kullanılmasının ötesinde pek bir yerleşikliğini gözlemleyemedim.</p>

    <p class="normal">Ne yazık ki aslında daha başka yollara da gidebilecekken Öztürkçe tam doyurucu bir düzeye ulaşamamıştır. Eğer psikanaliz için "cançözüm diyebilseydim sözgelişi, bunu benimserdim. Çünkü psyche'nin Yunancadaki anlamı daha çok, cana yakındır, analiz de çözüm demektir. Ama bunu bugün diyemiyorsak, bilimfelsefe dilinde sadece birtakım kişiler göğüslerini gere gere bu dili kullandıklarını söyleyebiliyorlarsa ama yine bu, Türkçeyi anadili olarak kullanan hemen hemen herkese yadırgatıcı geliyorsa, bunun anlaşılmazlığından şikâyet ediliyorsa, sadece şunu söyleyebiliriz: Öztürkçe artık yapabileceğini gerçekleştirmiş bir aşamadadır –elbette hiç olmamış gibi yapamayız tarih açısından da gerekliydi bir yerde.–<sup class="calibre5"><a href="../Text/lacan_split_053.html#footnote-100-9" id="footnote-100-9-backlink">[9]</a></sup> Öztürkçede önerilen bir yığın sözcük, hele hele Cumhuriyet döneminin, sembolik olanı yani Osmanlıyı reddetme döneminde yerleşmiştir de. Ama bu sembolik reddetme, reddedilenin gerçekte yeniden gelmesi sonucu günümüzde ÖztürkçeOsmanlıca karışımı bir bilim dili türemiştir ki Türkçeye zarar da verebilir. Bu konuda ileride yeniden açıklama yapmaya çalışacağım ama şimdilik konuyu kapatalım. İmage karşılığı imgeyi bu kitapta hiç kullanmayacağım. Türkçede "image, "hayal anlamına gelir. Kökeninin Arapça olması onu yabancı yapmamıştır. Söz konusu olan, Türkçe içerisinde 20. yüzyılda çıkmış bir akımın, daha doğrusu müdahaleyle dil değiştirme çabasının karşısında ya da yanında olmak değildir. Birtakım sapmalar sonucu Öztürkçeciliğin HintAvrupa dillerinin birtakım özelliklerini Türkçeye aktarmakla sonuçlanma gibi tam çelişkili yani kendi özüne ters bir alana kaymasından ileri gelmiştir bu.<sup class="calibre5"><a href="../Text/lacan_split_054.html#footnote-100-10" id="footnote-100-10-backlink">[10]</a></sup> Kökeni Latince olan "imge nasıl benimsenmişse o da sürdürülebilir. –"İmgeyi beğenmemizin başka nedenlerini de açıklayacağız. Şimdilik şunu söyleyelim ki Latincede "image heykelden Tanrı kalıplarına da verilen addı.– Bu arada psikanalizde bu "hayal, Latincedeki "imagodan ayrılmıştır. İkisi de "imge diye çevrildiğinden ortada bir kavram karışıklığı oluyor. "İmge dersek de yine öbürü anlaşılacağından sözcüğü "imago diye bırakıyorum. "İmago bir yerde sıradışı hayallerin toplamından oluşur; öznenin geliştirdiği özenle, bir sanat yapıtı gibi üzerinde çalışarak, anlamlı kıldığı özel hayaldir. Lacan "imagolara "bilinçdışı canlandırmalar adını vermektedir.<sup class="calibre5"><a href="../Text/lacan_split_055.html#footnote-100-11" id="footnote-100-11-backlink">[11]</a></sup></p>

    <p class="normal">Lacan ayrıca "imagedan türeyen "imaginairei başına "L koyarak tekrar isme dönüştürüyorsa, burada bunu da Türkçeye çevirmemiz gerekir. Yani birtakım psikanaliz kitaplarında görüldüğü gibi "imgesel olarak çevirmek eksik ve yanlıştır: "Hayali olan diye çevirmek gerekir. Niye mi? Çünkü "hayali olan deyince altta durup (substance), hep aynı kalan, hiç değişmeyen bir öz düşüncesinden kurtulmuş olabiliyoruz: 20. yüzyılın birçok düşünürü gibi Lacan da özcülüğe karşıdır. "Hayali olan sadece gerçeklikteki birtakım oluşumları kavrama dönüştürerek yeniden ele almamızla ortaya çıkan bir adlandırmadır: Yoksa bunun arkasında, sürekli aynı kalan bir öz yoktur.</p>

    <p class="normal">Aslında yavaş yavaş psikanalize girişi de buradan olur Lacan'ın. Zira Fransız düşüncesinde yani Lacan'ın çevresini düşünürsek psikiyatrlarda, o sıralarda bu "özcülük epey yaygındır ve Lacan, ancak bu "özcülük düşüncesinden sıyrılarak kendini bulacaktır.</p>

    <p class="normal">Sembolik olan bir düzene öznenin girmesini sağlayan Oedipus kompleksi, Lacan için bir "öz değildir sözgelişi. Bir efsane ya da bir benzetme (metaforun Yunancası başka yere götürme. Günümüz Yunancasında da "dolmuş gibi bir anlamı var, ne istiare ne eğretileme ona uyuyor yani). Eğer çok genel anlamda kullanırsak günlük dilde Fransızcada "benzetme anlamında kullanılır. "Benzetilenin ya da "benzeyenin kullanılmasıyla oluşan "açık ya da kapalı benzetme zaten Arapların geliştirdiği, Avrupa'daki yine son retorik incelemelerde ortaya çıkan bir özelliktir. Lacan, Freud'un yoğunlaştırma kavramı (dichtung) için bunu kullanmıştır. O da şuradan ileri gelir: düşlerde bazen bir kişi aslında birçok kişinin yerine konulmuştur. Bir tek arkadaşın yanı sıra annebaba vs.'nin varlığı da bindirilerek yorumlanmalıdır: ama bilinçdışı eğer bir benzetme yoluyla onları bir araya toplamışsa bir metafordan söz edilebilir (Bu yüzden benzetme ile yetinebiliriz).</p>

    <p class="normal">Kendisini erkek ya da kadın olarak görebilmesi için üzerinden geçtiği bu aşama anne arzusunun yerine baba adının koyulmasıyla üç adımda gerçekleşir. Gerçek bir nesnenin hayali olan eksikliği çocukta bir kriz gerçekleştirir. Lacan buna abazalık da der çünkü gerçek nesne memedir, gerçekte sembolik bir nesnenin eksikliğini duyan anneye yönelen çocuk ikinci aşamada fallik aşamaya gelmiştir artık. Anneyi kontrol edebilmek için hayali olan babaya karşı rekabet duyguları geliştirir. Hayali fallusun (phallus) yani hayali bir nesnenin sembolik eksikliği olan üçüncü kısımda, çocuk babasıyla aşık atamayacağını da anlar (Çocuğun hadım edilmesi budur). Teorisi geliştiğinde tam bu tarzda özetleyeceği bu özsüzlük yoluna Lacan bu yıllarda girer.</p>

    <p class="normal">1938'de ise Henri Wallon'un ricası üzerine Lacan Fransa'da o yıllarda yayımlanan bir ansiklopedide bir makale yayınlayacaktır: "Bireyin Yetişmesinde Aile Kompleksleri. Bu makale onun artık psikanalize en yakın makalesidir. Çünkü kendisi artık aynı zamanda 1932'den itibaren Rudolph Loewenstein'la<sup class="calibre5"><a href="../Text/lacan_split_056.html#footnote-100-12" id="footnote-100-12-backlink">[12]</a></sup> sürdürdüğü psikanalizin sonuna gelmiş, Freud'un koyduğu ancak psikanalize olmuş birinin psikanalist olabileceği kuralına uymuştur. Almanya'dan kaçan bu göçmen psikanalist ile arası iyi olmamıştır ama savaş ona yarayacaktır. Psikanalist olması gereken Rudolph bir Yahudidir. Ve o dönemin toplumsal koşulları bir Yahudinin psikanalist olmasını hoş görmemektedir. Bu yüzden, Edouard Pichon, Lacan'ı önerir. Lacan için, psikanalist olmak öyle ya da böyle artık meslek haline gelmiştir.</p>

    <p class="normal">3) Peki Lacan, Marguerite olayında niye kadının gerçek adını saklamış, onun üstüne üstüne giderek hayatının bütün ayrıntılarını öğrenip kullanırken böyle pervasız bir davranışta bulunmuştur? Bu sorunun yanıtı çok kolaydır. Lacan Marguerite'de kendisini tıpkı bir aynada görür gibi seyretmiştir. Marguerite onun hayalidir. Lacan'ı okuduktan sonra aynanın sadece gerçek bir ayna olmadığı, bizim anne başta olmak üzere, birçok kişinin yüzünü ayna gibi kullandığımızı söyleyen Winnicott haklıdır. Marguerite'in oğlu Didier Anzieu de haklıdır: Freud daha çok fobiknevrotik özellikleri taşır ve bunlar olmasa belki de psikanalizi kuramazdı. Heidegger'in Lacan'ın kendisine yolladığı yazılarına şöyle bir göz attıktan sonra da bir arkadaşına "Bu psikiyatrın kendisinin bir psikiyatra ihtiyacı var, sözü Zizek başta olmak üzere birçok Lacancıyı kızdırmış görünüyor. Ama Heidegger'in bilmiyor gibi yaptığı bir gerçeği yani normal denilen insanların hiçbir özelliği olmayan bir psişik yapı düşlediklerini, böyle bir şeyin de olmadığını biliyoruz. Lacan'ın da psikoza daha yakın olması hiç kuşkusuz kendisinin de böyle birtakım özellikler taşımasındandır. Bunda da gocunacak bir şey yoktur. Böylece psikozu daha yakından tanıma fırsatını bulmuş oluruz. Lacan, Marguerite gibi eyleme geçmemiştir ama bir yandan da psikanalistlerin topunun karşısına geçip onları lanetlere boğması Freud'u anlamamaktan başlayarak psikanalistlerin çoğunu kaba bir deyim kullanacak olursak adam olmamakla suçlaması, böyle bir psikozun özelliğidir hiç kuşkusuz. Yakın arkadaşlarından Althusser'in de böyle bir psikoz sonucu karısını öldürmesi, bu arada 18. yüzyıldan Rousseau'dan bu yana Batıya karşı gelip de sonradan bu tür sıradan psikozlara dönüşmenin –G. Nerval, E. A. Poe, F. Hölderlin, F. Nietzsche vs.– sosyolojik nedenleri de vardır. Lacan'da en azından bu sürecin bir dökümü ve ortaya konulması, formüllere dönüşmesi vardır. Ayrıca Lacan psikozla ilgili bu psikiyatri tezini Freud'a da yollamış ve "Tezinizi yolladığınız için teşekkür ederim gibi sadece nazik ama dahası olmadığı için Lacan'ı hiç de memnun etmeyen bir yanıt almıştır. Zaten Lacan edebiyat eleştirilerinde bir yazarın hayatının doğrudan doğruya yazdıklarını etkilemesine karşı çıkarken onun aynı zamanda bir çözümleyici yanı olduğundan da yola çıkmaktadır. Poe, psikotiktir ama her psikotik Poe değildir. Poe aynı zamanda bu psikozun bütün elamanlarının dökümünü yapmakta hem doktor hem hasta olabilmektedir. Ayrıca psikanalizin bize öğrettiği bir nokta da şudur ki bu özellik psikanalizi psikiyatriden ayırmaktadır. Hiçbir zaman sınıflandırmaların kalıcılığına inanmamak gerekir: dinamik psikiyatriden ayrılarak gelişen psikanaliz bütün psişik özellikleri Sapıklık (sadizm –mazoşizm), nevroz (histeri ve obsession yani takıntı nevrozu), psikoz (paranoya ve şizofreni) şeklinde üçe ayırarak Newton'un gücü sadeleştirmesi gibi bir sadelik getirmiştir. Ayrıca çocuğun çokyönlü sapık olduğunu bulmakla da (ve Lacan'dan beri ekleyebileceğimiz daha çok anne ile olan ilişkilerden alınan nevroz ile; daha çok baba ile ilişkilerden alınan psikoz) bu özelliklerin oynaklığında bulmuştur. Yani dünyada yüzde yüz bir psikoz ya da bir nevroz bulmak imkânsızdır: bunların hepsini karıştırarak yaşıyoruz. Klinik vakalar hiç kuşkusuz bunlardan birine sabitleşmeyi daha çok vurgulayabiliyor. Bu kitabı yazarken ben daha çok psikotik eğilimlerimi giderebilirim, bir okuyucu ise daha çok nevrotik yanını gündeme getirebilir: Ayrıca yazma sürecinin dışında yaşadıklarımı daha çok sapıklık ya da nevroz belirleyebilir elbette. Bu arada Lacan sapıklık diye ne yazık ki sadece edebiyatçılardan hem de iki büyük edebiyatçıdan ödünç aldığımız ve en azından evrensellikleri açısından son derece sıradan özellikler taşıyan bu iki özellikten başka bir şey olmadığı için hayıflanır. Psikanaliz bu kadar gelişmesine karşın acaba niye doğru dürüst yeni bir sapıklık bulamadı diye şikâyet eder?<sup class="calibre5"><a href="../Text/lacan_split_057.html#footnote-100-13" id="footnote-100-13-backlink">[13]</a></sup></p>

    <p class="normal">4) Son olarak da Lacan'ın bu dönem yazılarında sonradan da ortaya çıkacak bir özelliği sergilenmektedir. O da şudur: Birbirlerine ters hatta yan yana düşünülmesi zor birtakım düşünceleri Lacan, onların hayal bile etmediği alanlara kaydırır. Kavrayışlarını kendi amaçları doğrultusunda seferber eder ve bunu hep birtakım yerleşmiş düşünceleri altüst etmek amacıyla yaptığı için de ortaya yeni bir öğreti, yeni bir tez yeni bir anlayış çıkar ya da çıkmasına olanak sağlanır. Sözgelişi Lacan'ın Aimée ilgili tezinde psikanaliz değil de fenomenoloji kulanılır. Bu tutum, Lacan'ın psikiyatristlerin doğallık ideolojisini eleştirmesini sağlar. Ama kısa bir süre sonra Karl Jaspers'in 1913'te yayınladığı "Genel psikopatoloji incelemesine başvurulur. Oysa Jaspers, Husserl fenomenolojisini hiç beğenmez, durmadan eleştirir çünkü onu özcü bir felsefe olarak değerlendirir. Ama Lacan ondan sadece süreçliliği ve ikiye bölünmeleri almıştır. Bir süre sonra ise Freudçu üçlemeler girer devreye. Bütün bu değişik adları, öğretileri yer yer birbirleriyle karşılaştırarak Lacan'ın yapmak istediği, Fransız psikiyatrisinde o zaman egemen olan constitution (temel bir ilke doğrultusunda hastalık oluşumu yani kalıtımdan ileri gelen bir özün bulunduğu) inancını yıkmaktır aslında. Yine sadece sosyolojik açıdan değil de kuşaklara özgü bir tutum olarak incelenirse, içeriği bu tezden çok değişik olmasına rağmen JeanPaul Sartre'ın "Varlık ve Hiçlikinde de aynı hava vardır. Onda da Hegel, Husserl, Heidegger üçlüsü Fransız akılcılığına karşı seferber edilmişlerdir ama bazen uyuşmazlıkları ortadan kalkmıştır bazen de inandırıcı olmayan bir tavırla bazı konularda aşıldıkları varsayılmaktadır. Lacan'ın 1938'den psikanalist olana kadarki bu dönemi Freud'u yarım yamalak bildiği ama ortaya atılarak birtakım değişiklikler yapmak için yanıp tutuştuğu yıllardır. Bu arada psikanaliz Fransa'da diğer Avrupa ülkelerine göre 15 yıllık bir gecikmeyle başladığı için Fransız ilk kuşak psikanalistleri dünya psikanalistleri açısından ikinci kuşakta yer almaktadır. Lacan da ikinci Fransız kuşağına dolayısıyla, dünya açısından da üçüncü psikanaliz kuşağına bağlı kalmaktadır.</p>
  </div>

  <div class="calibre1" id="calibre_pb_11"></div>
</body>
</html>
