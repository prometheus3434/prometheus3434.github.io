<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="normal1" id="calibre_toc_16">B - ÖĞRETİLENLER</h3>

    <p class="normal">Paul Claudel küçüklüğünde kilisede geçirdiği bir kriz sonucu dine dönmüş bir yazardır. Kahramanları Peyami Safa'nınkiler gibi sürekli kendilerini sorgularlar çünkü kötülük yapma eğilimlerinin baskın çıktığı anlar çoktur. Eleştirmenlerin Balzacçı triloji adını verdiği üçlemesinde Hüseyin Rahmi Gürpınar'a yaklaşır daha çok: Unutulmayacak bir "Utanmaz Adam yaratır. Toussaint de Turelure gibi Tenten çizgi romanlarını andıran bir ad taşıyan bu kahraman hizmetçilik yapan bir aileden gelir ama 1789 ‘la başlıyan Fransız Devrimi sırasında, 1793'teki karışıklıklarda "kasap lakabı alacak kadar türlü türlü (Turelu) dalavere çevirir. Bu arada Napoléon, hapsettiği papayı hizmetçilik yaptığı aileden biri kaçırınca onunla evlenme hazırlığı içerisinde olan Sygne de Coûfontaine'i kandırır. Kuzeni Georges'un kurtarılması karşılığında Sygne Toussaint'le evlenir. Kaç yüzyıllık aile mahvolmuş, devrim hırslı bir burjuvazinin aristokrasiyi mahvetmesiyle sonuçlanmıştır.</p>

    <p class="normal">Adı "Rehin olan bu birinci oyundan sonra trilojinin ikincisi "Ekmek Aslanın Ağzındada Fransa'nın Cezayir'i bizden koparttığı 1830'lu yıllara geliriz. Sygne ile Toussaint'in oğulları Louis, Cezayir'de savaşmış, Polonyalı Lumir'le nişanlanmıştır. Oğluna Cezayir'deki Mitica bölgesinde yer satın almak için para vermek şöyle dursun, Yahudi metresi Sichel ve adı Almancada "hiçbir şeyi olmayan anlamına gelen onun babası Habenichts'le birlikte yeni entrikalar peşindedir. Bakanlar kurulu başkanlığını yaptığı için ona güvenen oğlunun nişanlısı, Polonyalı Kontesi soyup soğana çevirir. Ayrıca onu arzulamaktadır. Polonya'ya geri dönen kadının olayları anlatması sonucu Louis babasını öldürmeye kalkar, ateş eder, ıskalar, ama utanmaz adam korkudan ölür. Ailenin tunçtan İsa heykeli Ali Habenichts'e yok pahasına satılır.</p>

    <p class="normal">Üçüncü ve son oyunda 18691871'lere geliriz. Louis ne yazık ki babasının metresiyle evlenmek zorunda kalmıştır. "Aşağılanan Baba adını taşıyan bu son bölümde Pensée adlı bir kör kız kahramandır. Bergman'ın kadınları gibi farklı davranarak ailenin lanetini bozacak gibidir. Louis'nin babasının metresinden, Sichel'den doğan bu kız, papanın yeğeni ve manevi evladı Orion de Homodarmes'e âşıktır.</p>

    <p class="normal">Türkiye'de az bilinen bu oyunun sonunu söylemeyelim. Ama Lacan'ın "Transfer adlı seminerinde (1960–1961) Sygne de Coufontaine'i bir ölüm taşıyıcısı olarak Antigone ile birlikte incelediğini belirtelim. Annesinin arzusunu gerçekleştiren Hamlet –Lacan'a göre gerçekleştirmek doldurmak değildir–, sevgilisi Alkibiades'in gerçek arzusunu başkasına aktaran Sokrates, güzelliğiyle meydan okumayı birleştirip ailesinin arzusuna kendi imzasını katan Antigone ve ölü doğan, ailesini kurtarmak için en başından kendini bir davaya kurban eden Sygne belli başlı ölüm kahramanlarıdır (Aristophanes ile Molière'de bunların ikizleri at koşturur, sadece gülünçleşmişlerdir).</p>

    <p class="normal">Oyunun sonunda Sygne'in yüzünü buruşturarak sahnede kalmasını Antigone'nin asıldıktan sonra sarkan diliyle karşılaştırır Lacan. "Tahammül edilen yaşamın buruşturduğu bu yüz, güzellik açısından konumu için, Kreon'un onu asılı bulduğu zaman sarkan dilinden ve ölümün buruşturduğu yüzden daha zedeliyicidir der. Nereden çıkmıştır bu ölüm? Hep vardır ama savaş onun altını çizmiştir. Buradan yola çıkarak Lacan, Claudel'in Yunan tragedyalarının gerçek ruhunu bulduğunu öne sürer. "Uğruna savaşılan bir davanın kaybedilmesi üzerinedir bu anlam.</p>

    <p class="normal">İkinci Dünya Savaşı, tam da o sıralarda Hegel felsefesini öğrenen Lacan'a, ölümle ilgili bir boyutu inceleme, çalışmalarına ekleme fırsatı vermiştir. Freud aynı sorunla Birinci Dünya Savaşı süreciyle ilgili de karşılaşmıştı. Savaş boyunca hastalarının iyileşmek istemediklerini gözlemlemiş, geçmişteki olayları bilinçdışından gelen verilerle hastalara açıklayınca bunların geri geleceğine inanmış ve bunları canlandırarak onları iyileştireceğini düşünmüştü. Oysa hastaların canı bu tür bir canlandırmayı çekmiyordu artık. Sadece belirtilerini ya da travmatik anılarını tekrarlamakla yetiniyorlar ve bunun böylece sonsuza kadar gidebileceği izlenimini veriyorlardı. Bu gözlemlerden yola çıkarak Freud, birtakım bilinçdışı eğilimlerin pek değişmediklerini de görerek "Ölüm İtkisi kavramına başvurmuştu. Genel olarak itkilerin canlılıkla ilgili olarak geliştiğini düşünen biyolog, sosyolog vs. gibi o zamanki biliminsanlarının şimşeklerini üzerine çekmişti. Lacan bu "ölüm itkisini artık araştırmalarının temeline oturtmaktan kaçınmayacaktır. Çünkü bu, bir yandan paradoks olarak aykırı yapısıyla insanlara bazı konularda meydan okumasını da sağlar. Bu kavram ve kavramın üçlü yapısı, her üçlü yapıyı tamamlayan asıl etken olarak ele alınabilir. Lacan, dördüncü öğenin ölüm olduğunu artık sık sık tekrarlayacaktır [Edip Cansever'in "Yetişir kendi ölüm törenine yeniden / ve ölüm o gözü pek savaşçı (Bir Gün ki) dizelerini unutmayalım].</p>

    <p class="normal">Ana tetikleyici, asıl usta vs. diyerek ölüm de psişik süreçteki yerini yapıları harmanlayan ve düzenleyen bir dördüncü elaman olarak alınca, bu konuda yapılması gereken açıklamalar da daha karmaşık bir özellik gösterecektir.</p>

    <p class="normal">İtkinin Almancası "trieb, İngilizceye "drive olarak çevrilebiliyor; aslında İngilizcesinde bile Almancadaki bazı nüanslar yok oluyor. Fransızcada "pulsion olarak önerilmişti. Son zamanlarda "dérive diye çevirenler de var. Türkçede "güdü var ama "içgüdüyle farkını anlatana kadar "içgüdü ile "güdü karıştırılabiliyor. Onun için değişik bir anlam öbeğinden sözcük alabiliriz. Birincisi Lacan, kavram "vücut ile "ruh arasında bir yerde olduğu için, onun biyolojik olarak ele alınmaması üzerinde çok durmuştur. İkincisi "trieb, "dérive ve "drivedaki "sürüklenme, itilme anlamı "itkiyle daha iyi verilmektedir.</p>

    <p class="normal1">1) Mantık Zamanı (1945)</p>

    <p class="normal">Daha 1935'te Lacan'ın matematikçi arkadaşlarından André Weiss ona bir mantık bulmacası öğretmiştir. Hatta bu bilmeceyi çözemeyen Lacan'ın sabah üçe doğru Weiss'ı yatağından uyandırıp yanıtı almaya çalıştığını da bu uyandırmaya epey içerleyen Weiss'tan öğrenmiş bulunuyoruz.</p>

    <p class="normal">Hapishanenin birindeki müdür üç tutukluyu çağırıp onlara şöyle der: "Baylar nedenlerini söylemeyeceğim ama içinizden birini serbest bırakmaya karar verdim. Hanginizin olduğunu bulmak için de bir sınavdan geçireceğim sizi: işte sadece renklerinin değişik olduğu beş tane disk var burada, üçü ak ikisi kara. Hangi rengi seçtiğimi söylemeden sizlerin sırtlarınıza bunlardan birer tane ekleyeceğim. Kim kendi rengini öbürlerinden önce bulursa onu serbest bırakacağım. Bundan sonra üçünün de sırtına beyaz bir disk koyar. Belirli bir düşünme süresinden sonra üç mahkûm da ilerler ve kendisinin beyaz olduğunu söyler. Müdür aynı zamanda onlardan açıklama beklediğini de söylemiştir. Bu yüzden onlara nasıl olup da sırtlarında beyaz bir disk bulunduğunu anladıklarını sorduğunda şöyle derler:</p>

    <p class="normal">"Ben bir beyazım. Bunu nasıl mı biliyorum şöyle: Baktım ki yanımdakiler beyaz şöyle düşündüm, eğer ben beyaz olsaydım ikisi de bundan şunu çıkarırdı: ‘Eğer ben de siyah olsaydım, derdi; öbürü hemen kendinin beyaz olduğunu anlayıp çıkardı.' Çıkmadığına göre ben de siyah değilim. İkisi de beyaz olduklarını düşünerek çıkacakları halde çıkmadıklarına göre, demek ki ben de onlar gibi beyazım. Bu yüzden kapıya geldim sonucu bildirdim. (Yazılar, Seuil Yayınları, s. 198)</p>

    <p class="normal">Demek ki insanlar, karşısındakilerin içinden geçenleri tahmin etme sürecinden sonra böyle bir kanıya varmışlardır. Bu açıklamaları incelersek şu sonuçlara ulaşabiliriz:</p>

    <p class="normal">Karşımdakinin tepkisini bekledim çünkü ben iki tane beyaz görüyorum. Olur, da bir tek ben siyah olsaydım, bu durumda karşımdakiler –ki onlara B ya da C diyelim– bu durumda bir siyah görecek şöyle düşünecekti: "Ben de siyah olsaydım iki siyah görerek öbürü çıkardı oysa çıkmadığına göre demek beyazım. Böylece üçü de beyaz olduklarını anlamışlardır.</p>

    <p class="normal">Elbette burada iki tane daha akıl yürütme geliştirilebilir. Birincisi şöyledir: Eğer A iki siyah görseydi hemen çıkardı beyaz olduğunu anlardı. İkincisi de şöyle olabilir: Ve eğer A bir siyah bir beyaz görse şöyle düşünürdü: Ben C olsaydım ve iki siyah görseydim çıkardım. C çıkmadığına göre demek beyazım.</p>

    <p class="normal">Lacan'ı burada ilgilendiren şudur: İnsanlar insan topluluklarına bağlı olmak için, bir cemaat içinde yer almak için kendilerini başkalarını yerine koyarak akıl yürütürler. Burada Lacan bu sofizmi (mantık açısından tuhaflık içeren akıl yürütmelere verilen addır) uzun uzun tartıştıktan sonra şu bölme işlemine varır. Mantığı zaman içerisinde ele almalıyız. Mantık zamanı vardır ya da zaman mantığı: Bakma anı, sonra anlama zamanı ve sonuca varma dönemi. Verilen örnekte mahkûmlar önce bakmışlar sırtlarda var olan verileri görmüşlerdir, sonra kendilerini başkalarının yerine de koyarak akıl yürütüp anlamaya çalışmışlar, sonra da sonucu çıkartıp başkalarına bildirmişlerdir. Lacan'a göre şu aşamalardan geçmişlerdir:</p>

    <p class="normal">1) İki siyah karşısında olunca beyaz olduğumuzu biliriz (Verilere göre bu böyledir. İşte bu da Lacan'ın "sembolik olan dediği özelliktir). İki siyah karşısında bakma anını getirmektedir gündeme.</p>

    <p class="normal">2) Eğer ben siyah olsaydım, karşımda gördüğüm şu iki beyaz kendilerinin beyaz olduğunu anlamakta gecikmezlerdi.</p>

    <p class="normal">3) Bir an evvel kendimin beyaz olduğunu öne sürüyorum ki benim baktığım şu beyazlar kendilerinin ne olduklarını benden önce anlamasınlar.</p>

    <p class="normal">Toplumsal yapıya katılmanın altında böyle bir akıl yürütme vardır. Bir an evvel öznelliğini kolektif bir mantığa sokma acelesi var olduğu için Sartre'ın varoluşçuluğuna karşı Lacan, insanın özgürlüğünden kuşku duyacaktır. Makalesini şöyle bitirir:</p>

    <p class="normal">1) Bir insan bir insanın ne olmadığını bilendir.</p>

    <p class="normal">2) İnsanlar kendi aralarında insan olduklarını kabul ederler.</p>

    <p class="normal">1) —Bir an evvel kendimin insan olduğunu öne sürüyorum yoksa korkarım öbür insanlar benim insan olmadığımı bana kanıtlayacaklardır.</p>

    <p class="normal">Her türlü insan özümsemesinin altında yatan bu mantığın bir barbarlık özümsemesi olduğunu da gösterir. Son dipnotta da Freud'un 1920'deki kolektif akıl yürütmeyi inceleyen makalesinde "kolektif olanın, bireysel olanın öznesinden başka bir şey olmadığını kanıtladığını belirtir (Yazılar, Seuil Yayınları, s. 213).</p>
  </div>

  <div class="calibre1" id="calibre_pb_16"></div>
</body>
</html>
