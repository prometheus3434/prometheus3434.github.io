<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="normal1" id="calibre_toc_22">B - ÖĞRETİLENLER</h3>

    <p class="normal">Ankara'yı Galatlar kurmuştur. Tarihçilerin Yunanlılarla Fransızların (daha doğrusu Fransa'yı işgal eden Galyalıların) karışımı dedikleri bu ırk HintAvrupa kökenlidir. "Ang/ora yani "dar yer adını verirler oraya. (ora da belki yer demektir). Bugün bildiğimize göre HintAvrupa kaynaklı bütün dillerde bu "ang, ank sözcüğü "dar anlamına gelir ama bir süre sonra sadece maddi değil aynı zamanda da manevi bir değer kazanmıştır. Türkçedeki birtakım deyimler bizim de aynı yolu izlediğimizi kanıtlar: dilimizde daralma, psişizmin ruhumuzun daralmasıdır. Endişe, kaygı, rahatsızlık hep bir daralma olarak anlatılır.</p>

    <p class="normal">Bu daralmayı Lacan "İlk olarak Endişe (Angustia'dan Angoisse) adlı seminerinde incelemişti. SainteAnne'da yaptığı son seminerdir bu. 1962–1963 tarih aralığında gerçekleştirilen bu seminer hâlâ ancak internette bulunabilen bir metindir. (Biraz önce anlattığımız nedenlerden ötürü kitap olarak Miller'in hazır edip yayınevine teslim etmesinden önce yasak olduğu için metinleri kaydedenler ancak internete vererek bu problemi çözmüşlerdir. İnternet konusunda birçok açıdan Fransa'nın tutuculuğu belki böylece kırılabilir. İnternette kimi Fransız yazarların ancak İngilizce metinlerinin bulunması Fransızca olarak yayınlandıklarında hukuk açısından yasal olmamalarından kaynaklanıyor.)</p>

    <p class="normal">Bu son döneminde Lacan bu konuda olsun diğer konularda olsun ne gibi yenilikler geliştirmiştir? Herhalde bunlar önemlidir ki kendisi de "Roma Söylevinde Sözün Anlam ve İşlevi konuşmasıyla alay etmekte "Sözün uydurması ve şarkısı demektedir. Buna iki yanıt verebiliriz:</p>

    <p class="normal">1) Lacan topolojiye yine eskisi gibi değer vermeyi sürdürmüştür ama bir yandan bunlar çoğalmış, öte yandan düğümler aracılığıyla yapılan topolojiler ön plana çıkmıştır. Seminerlerinin internetteki kayıtlarında son dönemlerde onunla birlikte çalışan Wapperau'nun da metinleri okunabilir. (Bu özellik müritlere de yansır: sözgelişi 7 numaralı "endişe seminerini inceleyen Arjantinli psikanalist Roberto Harrari kendisi de sürekli şemalara başvurur; endişenin yerini, özelliğini, başka kavramlardan onu değişik kılan yanlarını açıklamak için yirmiye yakın şema kullanmak zorunda hissetmiştir kendini. Ayrıca "Lacan'ın Endişe Üzerine Semineri adlı çalışmasında "dar sözcüğünün İspanyolcadaki karşılığının "endişeye benzerliğini de o vurgulamıştır. Sanırım etimolojik bir araştırma yapmadığı için zaten bütün Hint–Avrupa dillerinde sözcüğün aynı kökten "angtan geldiğini görememiştir.)</p>

    <p class="normal">Topoloji konusunda yeni önerileri vardır. Önceleri geliştirdiği "Moebius şeriti, "Klein bardağı vs. yerine şimdi "Boromée düğümlerini önermektedir...</p>

    <p class="normal">1972 Mart'ından başlayarak yani bu Boromée düğümlerinden hemen sonra cinsel kimliklerle ilgili "mathémeler arar. Bunlara cinselleşme formülleri adını verecektir.</p>

    <p class="normal">Bilindiği gibi Aristoteles kökenli mantığı Porpyre vs. geliştirmiştir. Bundaki evrensel tekil vs. gibi kavramlarla birtakım kareler –sonuncusu yapısalcı araştırmacı Greimas'a ait olan– oluşturulmuştur. Tam olarak mantık uygulaması olmadığı için bir de "particulier karşılığında Türkçede önerilen "tikel yine akıl karıştıran canavarlardan olduğu için, ayrıca Fransızcada "particulier sıfat olarak kullanıldığında bu anlama geldiği için "özel diyoruz (lisede değil üniversitede birçok öğrencinin tikelle tekili birbirine karıştırdığına, birçok öğrencinin tam olarak anlamlarını çıkaramadıklarına tanık oldum. Sanırım tekile paralel olarak bir tür serbest çağrışımla üretilen tikel bir şey tetikleyemiyor kimsede).</p>

    <p class="normal">Şimdi bütün erkeklerde fallus vardır evrensel önerisini (tümel demeyelim şimdilik) şöyle yazabiliriz: her x için Ph işlevi x'e uygulanır. Bunun tersi şöyledir: "Her türlü "x için "f işlevi, o "xe uygulanmaz. Bunu önceki formülle karşılaştırırsak evrensel olumsuz bir öneridir. Bu iki formül kadın erkek ayrımını verirken buna iki tane öneri eklemeliyiz. Birincisi olumsuz özel: İnsanlar evrensel olarak hadıma boyun eğen bir kümeyi oluşturur. Bir tek insan bunun dışında tutulabilir o da Freud'un Totem ve Tabu'da anlattığı hord (Batı dillerine Türkçedeki ordudan geçmiş bir sözcük) başkanı sembolik baba. En azından biri bunun dışında olmazsa küme anlam kazanamaz. Bu en azından bir'e enazbirinsan (hommoinzin) adını takar Lacan. "Ensest yani "aile içi ilişkiler yasaktır, keyife bir türlü ulaşılmaz ama bu keyif tutkusu en azından bütün insanların çevresinde birleşebilecekleri bir mutlak keyif arzusunun peşinde koştuklarını ortaya çıkarır.</p>

    <p class="normal">Son öneriye "çift olumsuz özel öneri diyebiliriz: "fallik işlev kuralının dışında kalan bir x yoktur. Bundan şu sonuç çıkar: Kadınlar için keyfe sınır yoktur. İşte bu yüzden de Sadece Kadın, la article'ini kadın sözcüğünün başına koyarak anlayabileceğimiz bir kadın (Türkçeye çevrilemeyeceği zannedilen bu küçük söz bir çok durumda Batı dillerinde kavrama öyle bir nüans katar ki bir şekilde bir karşılığını bulmamız gerekir) yani evrensel bir öz olarak bir kadın, erkeklerin kadın derken varsaydıkları hep kendine aynı kalan bir kadınlar topluluğu yoktur. Kadın bu durumda tam olmayana bağlıdır. Bu iki cinsel süreç arasında da bir birleşme olamayacağı için "cinsel oran diye Türkçeye çevirmenin daha doğru olacağı bir karşılaşma yoktur. Cinsellik iki kişi arasında hep –Türkçeye Fransızcadan geçen bir espri yapalım– kel alaka kalan bir süreçtir.</p>

    <p class="normal">Sanayi toplumu baba işlevini azaltmıştır, –Lacan ‘ın daha aile yazısında ortaya sürdüğü bir iddia idi bu– fallus işlevi zaten epey kırılgan bir işlev olduğu için kadının gücünün de birçok durumda ezici olacağını da böylece vurguluyordu kendisi. Kadın üzerine incelemelerin ancak günümüzde farkına vardığı bir özelliği, erkeğin kendisinin bir fallus işlevini yerine getireyim derken ezilmesini Lacan bu formülerle de dile getirmiştir. "Timsah çenesinde her an ağzını kapatabilip çocuğu yutabilecek bir anne kadında bu yüzden belirebilir.</p>

    <p class="normal">2) Keyif kavramı öne çıkmıştır. Daha doğrusu endişenin arzu ile keyif arasında yer aldığını söyleyen Lacan bu üçlüye dördüncü olarak da "aşkı ekler ve şöyle bir formül önerir. "Aşk arzunun keyfe tenezzül etmesini sağlar. Bu keyif nedir? "Yüceltme niye bir nesneyi şey düzeyine getirmektir? Burada Lacan'ın felsefeyle ve yüceltmeyle ilgili önerisi yer alır. Yüceltme Freud'da ya da Freud'un yolundan gidenlerde sadece cinsellikle ilgili arzunun toplumsal alanlara kaymasıyla elde ediliyordu. Kuramsal açıdan incelenmemişti. Oysa Lacan "yüceltmeyi keyif vs. ile beraber alır. Ama önce bir iki kavramı daha açmamız gerekir:</p>

    <p class="normal">a) "a nesnesi nedir? Lacan Freud'a geri dönüşü önerirken gündeme getirdiği bütün kavramların zaten Freud'da önceden bulunduğunu iddia etmişti. Bu duruma uymayan tek bir istisna vardır. O da "a nesnesi, Lacan'ın çevrildiği bütün dillere kendisinin önerisi üzerine böyle çevrildiği için sözcüğü biz de böyle bırakıyoruz. Ama aslında oradaki "anın "başka sözcüğünün ilk harfine gönderme yaptığını biliyoruz. Bir yerde tam Türkçe bir karşılık bulmaya çalışsaydık "başkalaştırıcı nesne diyebilirdik. Bu özelliği unutmadan yine de "a nesnesi diyelim çünkü "a, alfabenin ilk harfi olarak aynı zamanda temel bir yapıya gönderme yapmaktadır.</p>

    <p class="normal">Öznenin bölünmüşlüğünü görmüştük. Psikanalizin bu temel savı öznenin söyledikleriyle bildikleri arasında bölünmüş olmasından kaynaklanır. Bu yüzden onu S$ olarak yazarız. Peki özne bölünmüşse onun karşısına konulan nesne, nesnelliğe uzanan yolda karşılaşılan nesne nasıl olup da bu bölünmede yer almaz? Burada çok gerilere, çocuğun doğduğu anlara doğru geri gitmemiz gerekiyor. Çocuk bir süre annesinin memesine ya da ona benzer bir şeye olan bağlılığını sürdürdüğü çünkü 6 aylık olana kadar zaten dışarıda olduğunu bile bilmemektedir. Ama ancak sütten kesme, memeden ayrı durma vs. gibi vücudundan bazı şeylerin koptuğu, ayrıldığı zaman kendi vücudunu algılayacaktır. Hele hele ağız (oral) döneminden sonra gelen anal dönemde dışkılamaya dikkat kesilecek ve dışkılananı hep kendi vücudunun verdiği kayıp olarak görecektir. Bir sonraki fallik dönemde ise bu sefer erkeklik organının kopacağını düşünerek erkeklik, klitorisin yetersizliğiyle karşılaşıp, bir ayrım görerek kadın olacaktır (Lacan'da bu gözlemler hayal düzeyinde yaralayıcı olabilir yoksa sembolik kastrasyon olumlu bir süreçtir). Ne olursa olsun bu gidiş gelişlerde kaybolan bir nesne eksikliğini duyurur. Bu nesne somut olarak ele alınırsa meme ya da dışkı ya da fallus olabilir ama aynı zamanda teorik düzeyde öznenin yoklukla, yok oluşla, kaybedişle karşılaşmasının sonucudur. Bu kaybolan nesne bir süre sonra özneyi gitgide başkalaştıracağı ve ayrıca bu kaybolma süreci onda arzunun nedeni olarak işlev göreceği için ona "a nesnesi deriz. "a nesnesi demek ki öznenin tarihinde her an somut örnekleri bulunabilecek ama kökten olarak ele alındığında da teorik olarak gerekliliği bir fenomene sığmayacak bir nesnedir (Bilime giden nesneye Lacan "nesnellik buna ise "nesneye yöneliklik der).</p>

    <p class="normal">b) "Bir şey nedir? Gerek bu adı verdiği seminerde gerek birtakım makalelerinde Heidegger şeyi daha iyi anlamamız için çömlek örneğini verir: Kızılırmak kıyılarına gidip de oralarda çömlek yapılışını anında görenler dikkat etmiştir: Çömlekçi Heidegger'in vurguladığı gibi, çömleği yani şeyi önce boşluğu tasarlayarak oluşturmaktadır. İçindeki deliği yapabilen onu tam becerebilir. Bu yüzden çömlek toprağa Tanrılar adına şarap dökerken toprağı, göğü, Tanrılar ve insanları bir araya getirir. Ama bu bir araya getirme aynı zamanda ayrı olanları, boşluğu, yerli yerine yerleştirmedir. Heidegger'in verdiği örneğin dışına çıkarsak, "şey daima bir nesneden farklıdır. "Şeyin bir oturmuşluğu, bir ağırlığı, dışımda olduğu halde katkımla benimseyebileceğim beni dünyaya bağlayan bir bağ oluşturacak bir sağlamlığı vardır. Bu yüzden de onu kaybedebilir, şeysizleşebilirim (Achose). Ama çevremde hiçbir özel önem vermediğim nesnelerden birine, birden önem vermeye başlarsam; onu üst düzeyde ele alıyorum demektir. Onu herkese layık bir düzeye getirmek istersem, onu bir "şey gibi görmüş olurum. İşte "yüceltme böyle bir süreçtir. Nesneye "şey haysiyetini, liyakatini saygınlığını verir.</p>

    <p class="normal">Yahya Kemal "Vuslatta böyle bir yüceltme sürecini anlatır. Bu yüzden ne zaman bir derste yüceltmeyi anlatsam bu şiiri okurum:</p>

    <p class="indentmetin">bir uykuyu cananla beraber uyuyanlar,</p>

    <p class="indentmetin">ömrün bütün ikbalini vuslatta duyanlar,</p>

    <p class="indentmetin">bir hazzı tükenmez gece sanmakla zamanı,</p>

    <p class="indentmetin">görmezler ufuklarda, şafak söktüğü anı...</p>

    <p class="indentmetin">gördükleri ru'ya ezeli bahçedir aşka;</p>

    <p class="indentmetin">her mevsimi bir yaz ve esen rüzgârı başka.</p>

    <p class="indentmetin">bülbülden o eğlencede feryad işitilmez;</p>

    <p class="indentmetin">gül solmayı; mehtab, azalıp gitmeyi bilmez...</p>

    <p class="indentmetin">gök kubbesi her lahza, bütün gözlere mavi...</p>

    <p class="indentmetin">zenginler o cennette fakirlerle musavi;</p>

    <p class="indentmetin">sevdaları hülyalı havuzlarda serinler,</p>

    <p class="indentmetin">sonsuz gibi, bir fıskiye ahengini dinler.</p>

    <p class="indentmetin">bir ruh, o derin bahçede bir defa yaşarsa</p>

    <p class="indentmetin">boynunda o'nun kolları, koynunda o varsa,</p>

    <p class="indentmetin">dalmışsa o'nun saçlarının rayihasıyle,</p>

    <p class="indentmetin">sevmekte ki efsunu duyar her nefesiyle.</p>

    <p class="indentmetin">yıldızları, boydan boya doğmuş gibi, varlık</p>

    <p class="indentmetin">bir mucize halinde o gözlerdendir artık.</p>

    <p class="normal">Temel fantezi: fantezi Lacan'da şöyle bir formülle verilir: (Türkçede günlük dilde kullanılan anlamından pek uzak değildir bu Fransızca sözcüğün anlamı. Onun için böyle bırakabilir, başka bir kavram aramayabiliriz. Msn'de birbirlerine "fantezin nedir?diye cinsel anlamda sorulurken aynen o anlamda bir fantezidir söz konusu olan. Lacan bunun formülünü verirken evrensel olarak nasıl işlediğiyle ilgilenir.</p>

    <p class="indentmetin">$&lt;&gt;a</p>

    <p class="normal">Bölünmüş özne kendisini başkalaştıran nesnenin peşinde.</p>

    <p class="normal">Lacan bu "peşindeyi değişik şekillerde okuyabileceğimizi söyler: nesneyi geliştiriyor, alıyor, götürüyor, sürüklüyor vs. gibi de okuyabiliriz. Bu öznenin hem bölünmüşlüğünün hem de "küçük a nesnesi tarafından sürüklenişinin tescillenmesidir bir yerde. Evrensel şema bir kere anlaşıldıktan sonra, fantezinin özneyi altüst etmesi dediğimiz süreç de belirir. "Küçük başkasının karşında onun arzusunun nereden geldiğini çıkaramayan özne işin içinde "büyük başkası olduğunu anlar. Bu "büyük başkası ondan ne istemektedir, fantezi buna bir yanıt arar.</p>

    <p class="normal">Bu son öğretiler demetini her bir kaygı nesnesinin bağlı olduğu fantezilerle olan ilişkisini Lacan'dan alıp geliştirerek son şeklini veren Roberto Harrari'den ödünç olarak alalım:</p>

    <table class="generictable">
      <tr class="calibre3">
        <td class="calibre4">En küçük fantezi birimi</td>

        <td class="calibre4">a</td>

        <td class="calibre4">Tetikleyici ile Büyük Başkası arasındaki ilişki</td>

        <td class="calibre4">Tehlikeler</td>

        <td class="calibre4">Fantezi aksiyonları</td>
      </tr>

      <tr class="calibre3">
        <td class="calibre4">Rahme dönüş</td>

        <td class="calibre4">Meme</td>

        <td class="calibre4">Büyük başkasından zorunluluk</td>

        <td class="calibre4">Çaresizlik</td>

        <td class="calibre4">Yutulmak</td>
      </tr>

      <tr class="calibre3">
        <td class="calibre4">Baştan çıkarma</td>

        <td class="calibre4">Dışkılar</td>

        <td class="calibre4">Büyük başkasından talep</td>

        <td class="calibre4">Nesnenin (aşkın) kaybı</td>

        <td class="calibre4">Dışkı olmak</td>
      </tr>

      <tr class="calibre3">
        <td class="calibre4">Kastrasyon</td>

        <td class="calibre4">Fallus</td>

        <td class="calibre4">Büyük başkasından jouissance</td>

        <td class="calibre4">Kastrasyon</td>

        <td class="calibre4">Sakatlanmak</td>
      </tr>

      <tr class="calibre3">
        <td class="calibre4">İlk sahne</td>

        <td class="calibre4">Bakış</td>

        <td class="calibre4">Büyük başkasından iktidar</td>

        <td class="calibre4">Praying mantis (cinsel ilişki sırasında erkeğini öldüren bir böcek cinsi)</td>

        <td class="calibre4">Sahiplenilmek</td>
      </tr>

      <tr class="calibre3">
        <td class="calibre4">Aile romanı</td>

        <td class="calibre4">Ses</td>

        <td class="calibre4">Büyük başkasında arzu</td>

        <td class="calibre4">Üstben</td>

        <td class="calibre4">Kötü doğmuş olmak</td>
      </tr>
    </table>

    <p class="normal">Bu arada artık 1970'lerden başlayarak Lacan üzerine de incelemeler yazılmaya başlanmıştır. Günümüze kadar süren, hiç kuşkusuz da sonsuza kadar sürecek olan bu süreçten bir iki metni seçerek Lacan yorumları üzerine de bilgiler verebiliriz.</p>

    <p class="normal">Bunlardan iki tanesi şu bakımdan önemlidir: Lacan'ın kendisi bu yorumları okumuş ve onları değerlendirmiştir.</p>

    <p class="normal">Bir üniversite öğrencisi olan Anika Riffet–Lemaire 1970'de bir tez yazmış, bu tezi okuyan Lacan da onun kitabına bir önsöz hazırlamıştır. Bu önsöz, 1901'de Lacan'ın doğumunun 100. yıldönümü için hazırlanan "Diğer Yazılarda yayımlanmıştır.</p>

    <p class="normal">Diğeri iki felsefe profesörünün çalışmasıdır: PhilippeLacou Labarthe ile Jean LucNancy. Lacan'ın 1972 yılındaki bir tek metninden "Harfin Etkinliğinden yola çıkarak "Harfin Ünvanı: Lacan'ın Bir Okuması adlı bir çalışma geliştirmişlerdir.</p>

    <p class="normal">Lacan'ın kendisi o yılki "Yine seminerinde onların okumasını yeniden gündeme getirerek seminer içerisinde değerlendirmiştir: Seminerin içerisinde üniversiteye özgü söylemi de irdelediğinden, ayrıca RiffetLemaire‘in tezi için üniversite çalışması özelliklerini yine vurguladığından, bu iki teze mesafeli duruşunu anlayabiliriz.</p>

    <p class="normal">Herhalde bu metni okuyamayan çok kişi var ki durmadan Lacan'ın bu metin için "beni en iyi anlayanlar onlardır diye bir itirafta bulunduğuyla ilgili bir yorum dolaşıyor ortada. Tam tersine "beni kötü niyetle okumuşlar, ayrıca "ikinci sınıf memurlar olarak bakmışlar diyor bu değerlendirmesinde Lacan (sous–fifre, orkestralardaki en alt düzeydeki kişilerdir). Yalnız Lacan, onların incelemelerindeki olumlu yönü de belirtmeden geçemiyor. Fransızcadaki "düşmanın gözü iyi görür gibilerden bir atasözünün doğrultusunda, kendisinin Saussure dilbilimine sadık kalmayışını iyi anladıklarını vurguluyor. O zamanlar Lacan'ın dilbilimi kullandığı ve dilbilim ilkelerine sadık kaldığı düşünülürdü. Bugün ise Lacan'ın dilbilimi olsun Saussure'ü olsun, epey değiştirerek gündeme getirdiğini biliyoruz (O zaman da satır aralarından çıkartılabilirdi bu tutum zaten. Kaldı ki Fransız dilbilimci Georges Mounin, Lacan'ın dilbilimden haberdar olmadığını kanıtlamaya çalışan bir kitap yayımlamıştı). Philippe LacouLabarthe ile Jean LucNancy okumalarının sonuna doğru Platon'un son metni ile o sıralarda Heidegger'in Fransızcaya o yıl çevrilen "Schelling üzerine incelemesinin birer cümlesini alarak, psikanalizi bu çerçeveye yerleştirirler. Onlara göre, Lacan'ın bütün metinleri Batı kültüründe felsefe alanında yapılmış bir çalışma gibidir. İzlediğim derslerinde de Lacan için "Freudu yeniden okuyan bir Hegelci diye tekrarladıkları bir nakarat, bu okumada alttan alta tekrarlanır. Klasik felsefeyi Lacan'ın aşamadığı, oysa Heidegger'in aştığı gibi bir imadada da bulunulur. Bugün Lacan'ın Hegelciliğinin tartışma götürür olduğunu biliyoruz. Hoş o zamanlar da bilenler vardı. Bu okuma sonradan da Hegelci bir Lacan incelemesinin tohumunu atmıştır: "Batı kültürünün dışında bir kültür olamaz, Hegel'in eski şeması, birden bire herhangi bir kültür, Batının ufkunda belirince onu hemen kendine benzetir. Philippe LacouLabarthe'ın derslerinde aldığım notlardan biri. Hegel deyince akan sular duruyor zanneden birinin Lacan'ı da aynı sulara atıp dondurmasında şaşılacak bir şey yok.</p>

    <p class="normal">Onların yorumundaki tepeden bakan felsefeci yönünü çok iyi değerlendiren Charles Shepherdson "Lacan ve Felsefe<sup class="calibre5"><a href="../Text/lacan_split_078.html#footnote-100-34" id="footnote-100-34-backlink">[34]</a></sup> adlı makalesinde niye Lacan'ı tam olarak irdeleyemediklerini şöyle belirtir: Lacan'ı okurken felsefe ve psikanaliz diye bir ayrım geliştirmişler, bu terazinin kefesini felsefe lehine ağırlıklı olarak işledikleri için Lacan'ın felsefe kavramlarını psikanaliz alanına aktarırken yeniden yorumladığını ve psikanalize katkıda bulundukça onları önemsediğini görmezlikten gelmişlerdir. Oysa Lacan için böyle bir ayrım yapılacaksa elbette terazinin kefesi psikanalize kayacaktır. Yoksa Lacan'ı öznellik, nesnelik vs. gibi konularda klasik felsefeden ayrılmamakla suçlamaları tam da Lacan'ın bu seminerde geliştirdiği üniversite söyleminin bilgiden yola çıkarıp tetikleyicileri ihmal etmesine bir örnek oluşturur.</p>

    <p class="normal">RiffetLemaire'in çalışması ise üniversitenin bilgiyi elde bulundurma iddiasıyla değil de, konuyu özetleyip basitleştirmek için bazı kavramları alttan almasıyla eleştirilebilir. (Bizde Saffet Murat Tura'nın yazdığı "Freud'dan Lacan'a gibi bir tanıtma kitabıdır.) Dilbilimi özetlerken Lacan'ın onu işine geldiği gibi kullandığını fark etmez.</p>

    <p class="normal">Elisabeth Roudinesco ‘nun Lacan öldükten epey sonra 1993'te çıkan kitabı Lacan üzerine yapılan en devasa araştırmalardan biridir. Roudinesco 3 ciltlik "Fransa'da 100 Yıllık Psikanaliz Savaşı adlı devasa çalışmasının üçüncü cildini Lacan'a ayırmıştır. Mutlaka okunması gereken bu kitapta bir çelişki vardır. Lacan'ın damadı Miller'e fazla yüklenir Roudinesco. Bu yüzden sözgelişi İngiltere'de yayınlanan "Yeni Başlayanlar İçin Lacan kitabında Darian Leader, Roudinesco'nun bu kitabı okunmasa da olur gibi bir yargıda bulunur. Bizim için çelişki şuradadır: Roudinesco, Miller'i Lacan'ın ikinci dönemine kenidisini yapısalcı olarak belirlediği döneme, aşırı bağlı kalmakla, Lacan'ın son dönemde getirdiği bazı yenilikleri görmemekle suçlar. Ama kendisi de bu son dönemin Lacan'ını, İlhan Berk'ten bir deyim ödünç alacak olursak, bir tür "ihtiyarintiharırmak olarak belirler. Kendini kontrol edemeyen, yavaş yavaş hastalıklara açık, inatçılaşan biri vardır karşımızda. O zaman Miller'in ikinci Lacan'ı bu sonuncusuna göre daha tutarlı bulması olanaklıdır elbette. Ayrıca Miller'in kendisi Lacan'ın herhangi bir dönemini öbürüne üstün tuttuğu üzerine herhangi bir açıklama filan yapmış değildir. Hiç kuşkusuz ömrünün sonuna gelmiş Lacan'daki hastalıkları görmek istememiş olması, Lacan'ın kapattığı okuluna sonradan başka adla yeniden sahip çıkması, (ama Lacan Venezuella‘daki son konuşmalarında böyle bir okul kurulmasını tasvip eder gibidir) kısacası karısıyla birlikte ailece Lacan'ın mirasına kıskanç bir şekilde sahip çıkması eleştirilebilir. Ama Lacan'ı saptırdığı gibi bir iddia tartışılmalı. Kendisinin yetiştirdiği öğrenciler, çıkardığı dergilerin niteliği, Lacan'ın orada burada kalmış bütün metinlerini bulmuş olması da yabana atılmamalıdır.</p>

    <p class="normal">Miller'e bu kadar ters davranan Roudinesco, Lacan tarafından psikanalize edilen, Paris civarında kurmak istediği özel klinik pek yürümedikten sonra da, filozof Deleuze ile birlikte "Oedipus'a Karşıyı yazan Guattari'yi ise bizce fazla önemsemektedir. İkilinin yazdığı kitapta sadece Lacan değil psikanaliz de Batılı bir idealizme bağlı olduğu için yerilmekte, psikanalizin şizofrenlere baskı yaptığı oysa onların devrimci bir potansiyeli bulunduğunun da altı çizilerek, psikanalitik kavramlar sorgulanmaktadır. Elbette ki psikanalizin insanlar arasında "en devrimci kim diye bir araştırma yapma niyeti de yoktur. Safça, birden keşfedilen böyle bir devrimci tipini de ortaya en âlâsından bir üst düzeyde fenomen olarak sergilemek niyeti de olamaz.<sup class="calibre5"><a href="../Text/lacan_split_079.html#footnote-100-35" id="footnote-100-35-backlink">[35]</a></sup> Dahası Guattari, kitaptaki birçok akıl yürütmeyi Lacan'dan almıştır. Psikanalitik kuramları eleştiren de, daha 1953'te Oedipus şemasını yetersiz bulan da odur. Kitap için Derrida "evcil bir inkâr deyimini kullanır. René Girard ise "bu kitapta devrimci bir tek model var, o da treniyle oynayan çocuk diye yazar. Her ne hikmetse Roudinesco bu kitabı, psikanalize katkıda bulunan bir kitap olarak görür. Son dönemdeki Lacan okulunun trajik dağılmasında etkili bir kitap olarak değerlendirir. Miller bu kadar reddedilirken Deleuze'ün<sup class="calibre5"><a href="../Text/lacan_split_080.html#footnote-100-36" id="footnote-100-36-backlink">[36]</a></sup> bu kadar göklere çıkarılması, eleştirilmelidir. Kısacası Deleuze sanki Lacan'ı son dönemlerinde "dogmatik bir sapmaya doğru kaydığı için eleştirilmiştir sadece. Oysa Deleuze sadece böyle bir tutuma değil genel olarak bilinçdışı kavramına da karşı gelmektedir. Bu türden tam olarak tutarlı bir çizgiye oturmayan savunmaların dışında, kitabını yazmak için başvurduğu belgelerin değeriyle olsun, kendisiyle konuştuğu kişilerin çokluğu ve önemiyle olsun Roudinesco, Lacan'ı enine boyuna irdeleyen sağlam ve kalıcı bir çalışma yaratmıştır.</p>

    <p class="normal">İtalyan araştırmacı Lorenzo Chiasa, felsefi boyuttaki incelemelerinde Lacan'ın geçirdiği aşamalara dikkat etmekte doğadan ayrılma sürecini açıklaması açısından onun birtakım geçişleri nasıl sağladını irdelemektedir. Bilinçdışının oluşumunu sağlayan, öznedeki başkalaşma sürecini gerek başkası gerek dil başkalaşması olarak incelemektedir. Lacan'ın Hegel'den, üçlü yapıların olumsuz diyalektiğini aldığını gösterirken, niye burada kalamayıp diyalektiği eleştirdiğini de açıklamaktadır: Onun Marx'la olan ilişkisini de diğer LacancıMarxçılar gibi acele etmeden, bir tür yöntem süreci olarak yorumlayıp değerlendirir. Ona göre Lacan'ın çalışmaları birer güzergâh gibi ele alınmalı, öyle okunmalıdır. Bu diyalektik ve diyalektik olmayan başkalaşma arasındaki gidiş gelişleri arada bir bu doğadan ayrılma sürecine özlemle bakarak çözümlediği için, bir yas tutma üslubuyla yazması edebiyat açısından da bizi etkiler. Bu arada Artaud üzerine de bir incelemesi vardır. "Öznelik ve Başkalık (Subjectivity and Otherness) adlı İngilizce incelemesi, Slavoj Zizek'in yönettiği "Short Circuits dizisine de dahil olmuştur.</p>

    <p class="normal">Filozof Assoun, genel olarak psikanalizi ele alan çalışmalarında Lacan'a nötr olarak bakar ve psikoz konusundaki çalışmalarının önemini vurgular. "Freud ve Wittgenstein adlı bir çalışması bulunan yazar, Fransız üniversiteleri için hazırladığı, kendisinin de başyapıtı olarak görülebilecek kapsamlı çalışması "Psikanalizde Lacan'ı Winnicott, Melani Klein; Bion gibi, Freud sonrası psikanalistler arasına koyar ve katkılarının Freudçu kalması gerektiğini de vurgular. Lacan'ın istediği de budur zaten. "Siz Lacancı olun isterseniz ama ben Freudçuyum onun 1980'de yine ölümüne yakın yaptığı bir itirafıdır.</p>

    <p class="normal">Juranville onun üzerine en iyi felsefe kitabını yazmıştır: "Lacan ve Felsefe Bir yandan genel olarak felsefeyle Lacan ilişkisini irdelerken, öte yandan Lacan'ı belirli bir düzeyin üzerindeki felsefecileri tek tek Lacan'la birlikte okur.</p>

    <p class="normal">Bu herhangi bir Bouvard ile Pécuchet için hazırladığımız ansiklopedik parodiyi de René Major'la sona erdirebiliriz. O da şöyle olabilir: Lacan son zamanlarında ortaya çıkan Foucault, Derrida vs. gibi filozoflarla pek iletişim kuramamış ve Derrida ilk ün kazandığında ona karşı saldırgan bir tarzda davranmıştı. Onunla tanışma ya da kendini ona tanıtma konusunda Derrida da pek acele etmeyince, sanki araları açık gibi kaldı. Gerçi Derrida kendisiyle yapılan bir söyleşide "Bütün yapılanlar arasında kendimi en çok Lacanınkilere yakın duyuyorum, diyebilmişti ama karşılaşmaları hep gecikiyordu. René Major, Kanadalı bir psikanalisttir. Birbirlerinin yazdıklarındaki ortak yanları gösteren Lacan ile Derrida onun bir kitabıdır. Mutlaka okunması gereken bir araştırmadır.</p>

    <p class="normal">Gerçi Lacan'ın Amerika'ya ilk yolculuğunda Boston'da Derrida ile Lacan, Poe'nun mezarında tanışmışlardır. Neler konuştuklarını Lacan'ın ölümünden çok sonra anlatacaktır Derrida. Ama tam da Poe'nun bir öyküsünü Lacan'ın okumasını eleştiren Derrida, Poe ile ilgili olarak aralarındaki gerginliği ta ki Lacan ölene kadar hep koruyacaktır. "Lacan aşkına adlı incelemesinde, Lacan'ın kendisine Poe'nun mezarında psikanalistlere güvenmediğini ve onun kendisinin asıl mirasçısı olduğunu düşündüğünü söylediğini anlatır. Tek kişilik tanıkla anlatılan bir öykü olduğu için inanıp inanmakta özgürüz elbette ama ne olursa olsun René Major, Lacan ile Derrida'yı bir yerde barıştıran kişidir. Poe üzerine yeniden çalışarak öykünün zaten değişik anlaşılmalara açıklığını irdelemesi Lacan ile Derrida ikilisini birlikte ele almamızı sağlamıştır.</p>
  </div>

  <div class="calibre1" id="calibre_pb_24"></div>
</body>
</html>
