<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>lacan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="solbaslik">Peki, Yaşadıklarının Gitgide Efsaneye Dönüşmesinin Dışında Lacan'ın Öğretisinin Özellikleri Nedir? Şimdi Bunları Daha Ayrıntılı İnceleyelim.</p>

    <h3 class="normal1" id="calibre_toc_19">B - ÖĞRETİLENLER</h3>

    <p class="normal1">1) Tetikleyicilerin Yeri –Bilinçdışının Koşul Olduğu Bir Dilbilim– Bilinçdışı Formülleri:</p>

    <p class="normal">Dili, Batı'da dilbilgisel açıdan incelemiş ilk filozoflar hiç kuşkusuz Platon ve Aristoteles'tir. Platon, isim fiil ayrımını gündeme getirmiş (ad, yüklem), Aristoteles ise bağlayıcı sözcükleri (edat, bağlaç vs.) bunlara eklemiştir. Ama derinlemesine bir dil araştırmasını başlatma onuru Batıda stoacılara aittir. İşareti ikili olarak ele alıp işaretin bir maddi, bir de manevi yönü olduğu üzerinde duran onlardır. Manevi, mana sözcüğünden yani anlamdan gelir. Onun için bu ikiliyi şimdilik bu biçimde konuşlandıralım. İkilinin birleşmesi sonucu ortaya çıkan söz elbette gerçekle tam bağlantılı değildir. Yani "Kaş dediğim zaman k+a+ş sadece Türkçeye özgü bir adlandırma, Fransızcaya geçsem "sourcil, Almancaya başvursam "Augenbraue, İngilizceye uzansam "eyebrow, Latincesini merak etsem "supercilium demek zorundayım. Bu arada Latincesinin Fransızcadaki sözcüğün kaynağı olduğunu da bilebilirim ayrıca, ama ne olursa olsun maddi destek veren elemanların "knin "snin "cnin, kaşın kendisiyle bir ilgisi yoktur. 20. yüzyıl başında stoacıların ayrımlarını yeniden dile getirerek dilbilimi kuracak olan Saussure, bu duruma "keyfilik adını veriyordu. İşaretlerin gerçekte gönderme yaptıkları nesnelerle bir ilişkisi yoktur. Bu arada "kaş derken kaşı göstermeme filan da gerek yok. Onun için 60'larda Türkçeye İstanbul Üniversitesi'nin "gösterge, Ortadoğu Üniversitesi'nin "im diye çevirmeyi önerdiği Yunancada "sema, Latincede "signum, Latin dillerinde "sign, "signe vs. gibi karşılığı olan sözcüğün "işaret olarak kalmasını öneriyoruz. Daha doğrusu bu kitapta bu sözcüğü kullanacağız çünkü "kaş derken herhangi bir gösterme olayı yoktur. "İm de "anlam anlamına gelen bir sözse eğer (hiç inanmadım buna) "işaretin "anlam boyutunun dışında bir de maddi yönünün bulunduğu bu adlandırmayla güme gider. Daha önceleri "imge sözcüğü için geliştirdiğimiz sakıncalar burada da geçerlidir.</p>

    <p class="normal">Şimdi başta Georges Mounin olmak üzere birçok dilbilimci, Lacan'ın dilbilim kavramlarını kullanmasına itiraz etmişlerdir. Hiç kuşkumuz olmasın, Lacan onları işine geldiği gibi kullanmaktadır. "Bilinçdışı dilbilimin önkoşuludur diyerek Lacan bu özelliği de vurgulamaktadır. Dilbilimciler dili hep bilinçli bir öznenin ne dediğini bilerek kullandığını varsayarlar oysa Lacan'a göre bilinçdışının bir tanımı da "öznenin aslında ağzından çıkanı kulağının duymamasıdır. Dolayısıyla dilbilimde hep birbiriyle beraber giden işaretin maddi ve manevi yönünü Lacan birbirinden ayırır. Dahası bu maddi yönün sadece dilde değil bütün işaret sistemlerinde yani bilinçdışında da geçerli olduğunu, ayrıca özerk olduğunu iddia eder. Çünkü bu elemanlar öznenin oluşumunu belirlemektedirler, onların tetiklemesi olmasa özne başkalarıyla ilişkiye geçemez, onları duyamaz. "Aga, gigi, agu vs. diye diye büyüyen bebek için onlar önceleri anlamları bile olmayan birer dayanaktır sonra yavaş yavaş başkalarının yönlenedirmesiyle kapı, kaya, kar, kadın, kaş vs. gibi anlamlar ortaya çıkar. Bunlara "gösteren adını vermek çok yanlıştır çünkü hiçbir şey göstermedikleri için zaten özneyi bir zincirleme dünya oluşumuna iterler.</p>

    <p class="normal">Biz bu kitapta bunlara "tetikleyici adını veriyoruz (signifiant, Fransızcada "sign ve "facere yani "işaret ve "etmek, yapmak, başlatmak, tetiklemek anlamlarına gelen iki sözcüğün birleşmesiyle oluşan fiilin fiilimsisinin geçmiş zaman, yüklemin ortaç halidir. Eski Yunan'da Platon bunlara iki arada bir derede oldukları için "metaksis yani "katkıda bulunan ya da "ortada yer alan adını vermiştir, Arap dilbilimcilerin "fiilimsi Türk dilbilimcilerin "ortaç demeleri buradan kaynaklanır).</p>

    <p class="normal">"Tetikleyici diyoruz çünkü bunlar dil söz konusu olunca harf olabilir ama dilbilimde hiç yer almayan birtakım ilişkilere girerek, başka yerlerde de bulunabilirler. Sözgelişi sessizlik de bir "tetikleyicidir, bir yalan da. (Geçen gün doktora gittiğimde bana, "sıcak da bu hastalığınızı tetikleyebilir demişti de oradan kaptım zaten bu sözcüğü), eğer Lacan yalnız konuşan varlıklarda bilinçdışı vardır diyorsa ve bu bilinçdışının bir dil gibi yapılandığını söylüyorsa bunun anlamı şudur: İnsanda konuşlanan özellik kastedilen anlam değil harfin, "tetikleyicinin kendisidir. Uzun zaman sessiz duran birisi için, acaba bana ne demek istiyor diye kendi kendime sorabilirim. Çünkü bu sessizlik kızgınlık, küskünlük, fırçalama gibi anlamlara açıkken bir de tam tersine neşe, heyecan barındırabilme anlamlarına sahiptir. Hatta bunlarla ilgisi bile olmayan yorgunluk, bananecilik gibi yönlere de yelken açabilir. Demek ki bu sessizlik çok anlamlı demektir ve benim benliğimde birçok şeyi tetikliyor anlamını taşır. Sadece susmak değil fanteziler geliştirmek, hayallere kapılmak vs. de tetikler bizi. Bilinçdışımız böyle oluşur.</p>

    <p class="normal1">2) Tetikleyici –Verilen Anlam İkilisi– Denilen ve Deyiş Ayrımı</p>

    <p class="normal">İşaretin tetikleyen yönüne ters bir de anlam, "işaret edilen tetikleme aracılığıyla kastedilen anlam vardır. Buna da sadece "verilen anlam diyebiliriz. Signe + facerenin birleşmesi Batı dillerinde Latinceden başlayarak anlamı olmak, anlamına gelmek, anlam vermek demek olmuştur Böyle olunca da bunların sadece kavram olduklarının üzerinde Saussure'ün niye durduğunu anlarız. Oysa bunlara "gösterilen deyince Türk öğrenciler sık sık gösterilenin niye kavram olduğunu soruyor çünkü dilimizde gösterilen gerçeğin kendisi anlamına gelir elbette.</p>

    <p class="normal">Şimdi son bir noktanın üzerinde daha duralım. Lacan'ın Fransa'nın yetiştirdiği en büyük dilbilimci diye nitelediği Emile Benvéniste, Saussure dilbiliminin açamadığı bir soruna önemli bir çözüm sunmuştur.</p>

    <p class="normal">Stoacılar işaretin iki boyutuna bir de işaret ettiğimizin gerçekteki karşılığını, ayrıca onun üzerine "denileni ekliyorlar ve işareti dörtlü olarak ele alıyorlardı. "Denilenin Yunancası "lekton. Latin dillerine çevrilmesi zordur aslında. Bizde tam karşılığı var: Denilen. Deminki "kaş örneğini ele alacak olursak "kaş yaparken göz çıkarmayayım dediğimizi düşünelim ya da birisi üzerine "kaş yaparken göz çıkardı diyelim. Şimdi burada "denilenin kaşla da gözle de tam bir ilişkisi yoktur. "İyi bir şey yapayım derken işi daha da berbat etti, bu deyimin "denilenidir. "Denilen demek her zaman o sözün açık anlamı değildir. Hıyar derken bir kişi üzerine olumsuz, derya gibi derken olumlu değerlendirmelerimizdir dile gelen. Bütün bunlar dilin çok boyutlu olmasını "denilenin ne olduğunu anlamamız için yorum gerektiğini gösterir. Saussure dilin bu yönünü –hiç kuşkusuz Hıristiyan geleneğinin bu dörtlü işaret yapısını budayıp üçe indirdiği için– yapısal dilbilim araştırmaları kimi konularda yetersiz kalıyordu. İşte bu duruma çare bulmak için "lekton da Fransızcaya çevrilemediğinden Benvéniste –11. yüzyıldan beri Fransızcada kullanılan– yine felsefe kökenli bir ikiliye başvurmuştur. "Denilmiş olan ("énoncé, İngilizceye "statement diye çevriliyor) yani konuştuğum ya da yazdığım zaman ağzımdan ya da kalemimden artık çıkan ve geri döndüremeyeceğim bir şekilde söylenmiş olan, bir de bunu söylerken yaptığım tonlamalarla, el işaretleriyle, ünlem ya da soru işareti gibi yazı işaretleriyle kastettiğim anlamı verme tarzım yani Türkçesi "deyişim (şimdiye kadarki Türkçeye çeviriler hiç kuşkusuz tartışılabilir ama bu ikili için Türkçede önerilen sözcesözcelem ikilisi, Türkçe diye bir dil var olduğundan beri inandırıcılığı olmayan bir ikilidir bence. Sözce nerden çıktı? "ce, Türkçede genel olarak zarf yaparken bu eke ne gerek var? Benvéniste, Fransızcada 11. yüzyıldan beri kullanılan bir sözcüğü ele alırken bu tepeden inme "sözcelem canavarı nereden çıktı? Bu çalışmada bunların yerine de "denilen ve "deyişi öneriyoruz<sup class="calibre5"><a href="../Text/lacan_split_063.html#footnote-100-19" id="footnote-100-19-backlink">[19]</a></sup></p>

    <p class="normal">Demek ki elimizde dörtlü yapılı bir işaret oluşumu var: "tetikleyici, "verilen anlam, "gönderme yaptığımız gerçek ve "denilen. Bu dörtlüde Lacan için önemli olan "tetikleyicilerin oluşturduğu zincirdir. Bunlar özerk yapıda oldukları için sürekli olarak canlandırma görevleri vardır. Özneyi canlandırırlar elbette, psikanalitik anlamdaki parçalanmış, kendisini ancak ayna evresinden sonra toparlanmış bir bütün olarak varsayan özneyi. Ama bu özneyi onun istediği ya da isteyebileceği gibi bir başka özneye yöneltmezler. Yine bir başka "tetikleyiciye yollarlar. Bu yüzden Lacan "tetikleyiciyi şöyle tanımlar: "Bir tetikleyici bir başka tetikleyici için özneyi canlandırandır Bu mekik dokuma bir zincir olarak olageldiği için ortaya bir sorun çıkar. Bu özne zamanı nasıl yaşamaktadır?</p>

    <p class="normal1">3) Gerçek Olan–Hayali Olan–Sembolik Olan</p>

    <p class="normal">Lacan'ın "benim özel adım dediği bu üçlü, öznenin zamanı nasıl yaşadığı, dünyayı nasıl kurduğu sorunuyla ortaya çıkar. Lacan, bu aşamada felsefeci kesilir: zaman Heidegger'in "Varlık ve Zamanda 1927'de gösterdiği gibi geleceğe atılan, dünyaya doğru yayılma sürecinde olduğu için de dünyayı tam olarak algılayamayan öznenin belirleyicisidir. Bir "tetikleyicinin etkisinde olarak "a diyen özne, ondan sonra bir ikinci "tetikleyiciyi dile getirdiği zaman arada bir mesafe kalır. İkinci tetikleyiciyi "n bir yandan söylerken bir yandan da artık "tetikleyicilerin birleştirdiği bir gerçeğe yönelir: Ana, sonra baba. İçinde bir şeyler gerilir sonra geri çekilir. Bu gerilip çekilen, kendisini zaman içerisinde veren öznenin zamanlamasını oluşturan şey nedir? Gerçek yani gerilen ve geri çekilen süreçtir. Bu süreci bir ikili yapı olarak birine aktarmaya kalkabilmesi için kendisinin hayalini de görmeliydi özne, bunu da ayna evresinden başlayarak görmüştür işte: bu da "hayal dir, bir "hayal ettir. Bir "hay Allah bundan başka bir şey değil midir acaba, ünleminde dile gelendir. Tevfik Fikret'in "yalnız bu ve yalnız bunun... dediği süreçtir: özne, hayal kırıklığına da uğrayabilir. Bu bitmişlik sürecini benimseyerek orada "varoluşunu da yiyebilir, der Lacan. Lacan'ın Fransızcada yapmadığı sözcük oyunlarını biz burada yaptık çünkü bunları Fransızcada yapmak mümkün değildir, çünkü Fransızcada gerçek, sadece "res yani "şey sözcüğünden oluşmuştur, eşya gibi bir şeydir. Elbette Lacan'ın başka alanlarda yaptığı sözcük oyunları da Türkçede olmaz çünkü oradaki sözcükler o ikili anlamlara gelmez. Ama dilin iki anlamlılığı üzerinde durmadan bunları çoğaltmadan da Lacan'ın "tetikleyicilerden yola çıkarak gerçekleştirdiği bu öğretiyi anlayamayız. Hiçbir zaman bir sözcük oyunu sadece bir oyun değildir. Onun aracılığıyla kastedilen daima sadece dilin değil, gerçeğin de ikiye çekilebilirliliğidir. Eğer Freud bilinçdışının ürünleri olarak düşleri, belirtileri (semptomları), unutulan ya da sonraya bırakılan eylemleri sıralamışsa bunlarla, sözcük oyunlarını da yani bizim Fransızcadan alarak "espri dediğimiz ikiye çekme üzerine yapılan sürçmeleri de eklemiştir. Bunların ortak özellikleri düşlerin incelenmesiyle ortaya çıkartılmıştır. Çünkü düşler de Freud'un dediği gibi birer "hiyerogliftir. Yani onlar da bizde "tetikleyici mantığıyla ilerler.</p>

    <p class="normal">Gerçek ile hayali koyduk ama hepimizin bildiği gibi bu durum bize yetmez. Çünkü konuştukça bize verili olan birtakım yasalara, bizi aşan öğrenmemiz gereken birtakım kurallara varırız. Sanki ipler başkasının elindeymiş gibiyizdir insanların oluşturduğu dünyada. Şu ya da bu biçimde oluşmuş ağlar vardır. İşte bunların toplamına da Lacan "sembolik olan adını verir.</p>

    <p class="normal">Böylece aslında Freud'da bulunmayan ama onun "ikinci topiği diye adlandırdığımız üstbenaltbenben sıralamasından türeyen bir üçlü çıkarmıştır ortaya Lacan: gerçek olan, hayali olan, sembolik olan. Bu sonuncu sözcüğü Yunanca kökeniyle bırakıyoruz çünkü yapacağımız açıklamalarda bu köken bize gerekecek.</p>

    <p class="normal">Felsefede Kant'ın üçüncü eleştirisi olan "Yargı Gücünün Eleştirisi'nden beri önem kazanan "sembolik olan üzerine düşünme, Kant'ın "güzellik ahlaklılığın sembolüdür demesiyle yeni bir ivme kazanmıştır. Sembolik, doğal bir düzen değil doğallık içerisinde insanın ayırıp yeniden anlam kazandırdığı bir alandır. Kant sembolün dolaylılığı üzerinde durmuştur. Alman idealizminde önemli bir yer edinecek olan Creuzer'e, 19. yüzyılın önemli bir incelemesi olan "semboller üzerine çalışmayı ilham edecek olan bu tartışmalar sırasında Hegel, "her türlü sembolik olanın sembolü Sfenkstir diyerek Eski Mısır sanatını tarihteki ilk sembolik sanat örneği olarak görecektir. Dildeki bütün "tetikleyiciler toplamı değişik sembolleri yaratır. Lacan'a göre dillerdeki harfler de sözün yazıya geçirilmesinden çok kendilerine özgü bir yapıdan üretilmişlerdir. Lacan'ın hiç de sadece söze önem veren bir düşünür olmadığını kanıtlamaya çalışan Philippe Julien, bu konuda Çin uygarlığı uzmanlarından Léon Vandermeersch'e başvurur. "sözcük haznesini geliştirmek için kullanılan ilk araçlardan biri bir sözcüğü yazabilmek için ona ses olarak benzeyen başka birinin kullanılması olmuştur. "Sağ el anlamına gelen "yazı, "you diye okunur Çincede. Ama "kurban da "you diye okunur, "sahip olmak fiili de "you diye telaffuz edildiğinden bu ilkyazılar bu fiil için de kullanılmıştır Buradan yola çıkarak Vandermeersch "Piktografik yani resme dayalı yazıyla foneticografik yani sesi yazan yazı arasında temel bir ayrılık yoktur, der. Sümer uzmanı ve Fransızcada Gılgameş üzerine en derin incelemeleri yapan Jean Bottero'da aynı düşüncededir. "Bir resmi kullanırken Sümercede aynı sese bağlı birçok anlam olduğundan o resim artık nesnenin kendisini ona eş olan, başka anlamı olan bir nesneyi de dile getiriyordu. "Sembolik olan böylece dilde sesleri, bir de yazıda iz olarak, özellik olarak yazılı harfleri orta çıkarır. Kenarlarıyla birbirlerinden ayrılan bu harfler Lacan için bir başka açıdan da önem kazanacaktır. Bu önem şudur: Bu tür sembolizm sadece dili değil sayı saymayı da içerir. Sembolizm insanların bir iki diyerek nesneleri sıralamalarıyla başlamıştır. Bu arada Lacan'a göre insan topluluklarının önemli bir kavramı olan 1 (bir)lik de böylelikle de gündeme getirilmiştir (tevhid). Bu konuya geçmeden önce sembolle ilgili son Yunanca açıklamayı yapalım. Yunancada –Eski Yunanca– söz konusu sembol bizim "lades kemiği dediğimiz parçanın adıdır. İki kişi iddiaya tutuşurlar, birtakım kurallara uyacak, sözgelişi bazı sözcükleri söylemeyecek, bazı etkinliklerden uzak duracaklardır. Tavuğun kemiğinden bir parça alıp bahse tutuşurlar. Eğer olur da içlerinden biri bu kurala uymayan bir davranışta bulunursa öbürü hemen bu lades kemiğini göstererek yendiğini dile getirir. Sembol işte budur. Bir sözleşme sonucu uyulması gereken kuralları hatırlatan somut bir parça. Eski Yunan'da sonradan her türlü ikili anlaşmalarda, geri alınan, elde bulundurulan kanıt olarak gösterilen parça anlamına gelmeye başlamıştır. Bu açıdan matematikteki kısaltmalarda iki taş derken sadece iki sayısı bulunduğunda o da gerçekteki ikilinin sözgelişi iki taşın bir sembolü olmaktadır.</p>

    <p class="normal1">4) Birlik / Einziger Zug</p>

    <p class="normal">Sembollerin ortaya çıkışı konusunda Lacan insanlık tarihinde epey gerilere gider. Şöyle ki Lacan mağara resimlerini yapan avcıyı düşünür ve onun her öldürdüğü hayvanı gelip bir işaretle belirtmesinin üzerinde durur. Her işaret aslında hayvanın bir özelliğini belirtir: Öldürülmüş olduğunu anlarız. Ama her seferinde bir çizgi çizmektedir avcı mağara duvarına. Bir çizginin yanında başka bir çizgi yine bir çizgi. Her biri bir hayvanı sembolize eder bu çizgilerin. Avcı iki üç yazmaz: aynı izi aynı belirtiyi durmadan tekrarlar. Lacan gerek sayıların gerek insan özel adlarının bu tür biricik olanı tekrarlama sürecinden çıktığını söyler. Freud, 1921'de yazdığı "Grup Psikolojisi ve Benliğin Analizi adlı makalesinde özdeşleşme sürecini incelerken "ikinci özdeşleşme diye bir süreçten söz eder: "eine partielle, höchst beschränke ist, nur einen Zug der. Lacan bu metni şöyle çevirir Fransızcaya: Söz konusu özdeşleşme "kısmidir, epey sınırlıdır, sadece bir özelliği alır. "Zug burada özellik olarak çevirdiğimiz bir sözcük (Fransızcada "trait unaire demiş Lacan) birleştirici özellik, hamle, çekme, nefes vs. de diyebiliriz. Özel adlar ve özel adlarla özdeşleşmeler de bu yolla olur. Bir hamlede bir özellik çekilir ve sanki çizilir.</p>

    <p class="normal1">5) Tetikleyicilerin Zinciri –Sembolik Olanın Ağı– Arzu ve Keyif</p>

    <p class="normal">Birbirlerine bağlı bir akıl yürütmeler zinciri üzerinde yürüyoruz bundan böyle. Çocuk doğmadan önce her kültürde temelinde dil bulunan; ayrıca bu dilin yasayı veren, yasakları dağıtan, yaşayan özellikleriyle birlikte özel bir ad gibi etki yapan sembolik bir ağ vardır. Bu dolaylılıkla ancak "tetikleyiciler aracılığıyla karşılaşılır. İnsan yavrusu özne olma sürecinde dili tetikleyiciler aracılığıyla yazar (Türkçedeki bütün anlamlarıyla yazar yani buna hayal gücünden de birtakım özellikler ekler). Böylece gerçek onun için gitgide imkânsızın yer aldığı bir alan olur. Gerçek bir delik onun sembolik ağlarında bir yırtılmadır. Gerçekle karşılaşılınca bu yüzden belki de en iyi tepki çığlıktır. Öznellik parçalanmayı ama bu parçalanmayı özel ad ya da buna benzer işlevleri olan birleştiricilerle tamamlamaya çalışmayı getirir kendisiyle birlikte. Bu tamamlama süreci hiç bitmeyecektir. Hep bütün olmayan bir şey kalacaktır geriye. Teselli olarak belki de "keyif alma kalmaktadır. "Keyif Fransızcada "jouissance aynı zamanda "cinsel olarak boşalma demektir. Ama bu boşalma bir gerginliği de içerir. Cinsel ilişkide ancak benin idealiyle özdeşleşebilir özne. Bu yüzden cinsellikte oran yoktur. Cinselliğin gerçekleşmesi bizi başkasına ulaştırmaz. Samuel Beckett'in yan yana mastürbasyon yapan kahramanları gibi bir yaklaşma söz konusudur. Kadın diye erkeğin cinsel fantezilerinde yer alan tam, özü aynılık içerisinde devinen bir varlık da yoktur. Kadının kendisi de keyfinin kâhyasını bu tam olarak keyif alamamakta bulur. "Keyif tam olamaz. Hep kâhyaları vardır. Bu yüzden de özne ancak "kastrasyon kayasına çarpınca anlam kazanır. Yani "hadım olma sürecini yaşayacaktır. Erkek kendi organını hep kaybetme korkusuyla yaşayacak, kadın da kendisi de böyle bir sürece girmeyi isteyecektir. Burada kadın, erkek sözcükleri sembolik de olabilir. Klitorisini bir erkeklik organı olarak hayal edip onu kaybedeceğinden korkan kadınlar olabileceği gibi, erkeklik organını bir vajina (Lacan AuluGelle adlı Romalı yazarın vajinaya etimolojik açıklama olarak "bebeğin haykırışı dediğini hatırlatacaktır Roma söyleminde) gibi algılayıp bir penise sahip olmak isteyen erkekler de olacaktır.</p>

    <p class="normal">"Sembolik olan, yasa ve onun kâhyaları, hayali olan ayna ve ona benzeyen yüzeylerde, bu arada yüzlerde beliren, vücudumun bütünleyicileri (zannettiğim) parçaları, gerçek olan da içimde beni psişik olarak bölen bu gerilimleri yaşayan "tetikleyicilerin bana armağanıdır.</p>

    <p class="normal1">6) Nevroz–Psikoz–Perversion (Sinirlilik–Dış Dünyanın Dışlanması–Sapmalar)</p>

    <p class="normal">Bu bölümdeki verilerle sonsuza kadar öneri, cümle, yapı üretebiliriz. Ama Lacan bunları ilk olarak ortaya çıkardığında son derece somut bir amacı vardır: "Psikozla nevrozu birbirinden ayıran nedir? sorusuna bir yanıt bulmak. Bu da aslında Freud'u Lacan'la birbirinden ayıran nedir diye de sorulabilir?</p>

    <p class="normal">Lacan bu konuda diğer birçok noktada yaptığı gibi Freud'da da kendisinin vurguladığı psikotik özelliklerin altının çizildiğini söyler. Freud, kendisinin tanımadığı Schreber adlı paranoyadan ölen bir hâkimin güncesini okurken, onun birtakım şeyleri dışladığını belirtmiş, pek de altını çizmeden "Ververfung deyimini kullanmıştır. Lacan bu sözü oradan alır ve paranoyanın temel mekanizması haline getirir. Yani nevroz, bastırma, içe atma gibi bir yöntem izlerken psikoz tam tersine içerisine hiç almadığı bir şeyi sürekli olarak dışlamaktadır. Lacan önce dilbilgisinden örnek verir. Fransızcada Lacan'ın bu kavramı çevirmek için seçtiği sözcük olan forclusion, Pichon'un gramerci dayısıyla birlikte önceden verdiği bir dilbilgisi örneğidir. Ortaklaşa yazdıkları bir kitapta bu ikili: Dreyfus davasındaki<sup class="calibre5"><a href="../Text/lacan_split_064.html#footnote-100-20" id="footnote-100-20-backlink">[20]</a></sup> gerçek suçlu Estarhazy öldüğünde bir gazetede çıkan haberde kullanılan bir cümleyi, örnek verirler. "Dreyfus davası artık kapanmış bir kitaptır. Onu asla<sup class="calibre5"><a href="../Text/lacan_split_065.html#footnote-100-21" id="footnote-100-21-backlink">[21]</a></sup> açmış olmaktan (hep) pişman olmak zorunda kalmıştır (Onu açmış olmaktan hep pişman olmak zorunda kalmıştır anlamında). Burada kullanılan "asla okuma olayının hiç gerçekleşmediğini hep dışta kaldığını vurgulamaktadır. Aynı söz bir de hukukta bir davanın düşmesini, o davanın hep dışarıya atılarak hiç gündeme getirilmeme durumunu açıklar (zaman aşımı ya da yetersizliklerden dolayı).</p>

    <p class="normal">Dolayısıyla Lacan bu ayrıma dayanarak "öğretimin özü dediği bir formül geliştirir. Psikoz sembolik olarak dışlamaktadır bazı şeyleri, yok saymaktadır ama gerçekte bu yok saydığı şey onun önüne hep geri gelir. Nevrozun formülü de buradan kendiliğinden çıkmaktadır: Sembolik olarak içeri atılan yani bastırılan geri döner.</p>

    <p class="normal">Peki, Schreber'in dışarı attığı nedir? Freud onun, karısını kıskanma sürecinde aslında kıskandığı erkeklere alttan alta gizli bir eşcinsel arzu duyduğunu, kendisinin küçükken annebabasını sevişirken görmesi sırasında anneyle özdeşleşmesinden kaynaklanan arzu, nefret, özdeşleşmeyabancılaşma karışımının onun geliştirdiği dünyayı kurtarma projesinde de ortaya çıktığını göstermişti. Schreber dünyanın içinde bulunduğu aşağılık durumdan kurtulmak için herkesin yok olacağı ama sadece kendisinin bir kereye mahsus olarak kadınlaşarak Tanrıyla sevişmesi sonucu ortaya çıkacak çocukların dünyayı kurtaracağına inanmıştı.</p>

    <p class="normal">Lacan için burada dışlanan, sembolik yapıda hiç yer almayan şey baba adıdır. Biz Türkçede buna soyadı diyoruz ama Lacan Fransızcada ad yani "nom sözcüğünün son harfinin burundan telaffuz edilen bir harf olmasından yararlanarak (Fr. Nasale) bu "nomun söylendiği zaman aynı zamanda Hayır (non) anlamına geldiğini vurguladığından şimdilik bu adlandırma kalabilir. Schreber babayı, babanın adını dışa atmış, çünkü onu tehdit edici, hadım edici bir eleman olarak görmüştür. Ama bu dışa atılan gerçek de ona hep örnek olmuş, babaya tamamen bilinçdışı bir özdeşleşmeyle tekrar etmiştir (Tıpkı Hitler'in nefret ettiği babasıyla gitgide özdeşlemesi gibi). Bu zor durum psikotiğin gitgide dış dünyayla ilişkisini keser, onun her önüne gelen baba adının kendisi için bir tehdit olduğunu sanmasına neden olur vs. vs. Varlığını sürekli tehdit edici diğer varlıklardan korumaya çalışır (Elbette hiç, "git babanla cinsel ilişkide bulun, böylelikle de kurtulursun diyemeyiz kendisine. Hem bunu hazmedemeyecektir hem de böyle bir tutum bir kurtuluş yolu değildir).</p>

    <p class="normal">Nevroz ile psikozun böylece ikiye ayrılması aslında Lacan'ın gitgide Freud'da olmayan biraz da Hegelci demesek bile Alman idealizmi kökenli bir kültür kuramı geliştirmesini sağlayacaktır. Aslında kendisi bu konuda ne derse desin, Lacan'ın Freud'dan ayrıldığı bir noktadır bu. Freud biyolojik bir altyapıdan ayrılmayı pek düşünmemişken, Lacan kültürün doğadan ayrıldığını, doğallığını kaybetmiş yaratıklar olduğumuzu düşünür. Kökü Rousseau'ya kadar giden bu düşünce saptamasında Rousseau bu duruma üzülür, hayıflanırken, Lacan sadece kültür edinme sonucu ortaya çıkan tarihi insanlıkla bir tutar, saptar, bildirir, açıklar. Yeryüzündeki bütün psişik oluşumlar tarih içerisinde ortaya çıkan bilinçdışını kanıtlayan süreçlerdir. Zaten bunun böyle 19. yüzyıl sonunda Batıda birden belirmesinin nedeni 17. yüzyıldan Descartes, Galile'den başlayarak Batı kültürünün başka kültürlerde olmayan bilim öznesi üretmesinden kaynaklanmaktadır. Bilim öznesi, Fransızcada "le sujet de la science derken ikili bir okuma gerçekleşebilir söz konusu dilde. "Den ve "in için iki ayrı ek olmadığından da aynı zamanda "in ve aynı zamanda "den anlamına gelir): aynı zamanda bilim özneyi kurar, aynı zamanda özne bilimi. Belirtisiz isim tamlaması olarak kullanınca Türkçede böyle bir iki anlam kayması gerçekleşebilir.</p>

    <p class="normal">Her türlü sapıklık aynı sadizm ve mazoşizm –ki Freud çocuk cinselliğinin en önemli iki özelliği olduklarını göstermiştir bunların– çocuğun analı babalı büyümesi sonucu anadan nevroz, babadan psikoz aşısı alınmakta, dolayısıyla bunların karışımı olan bizler ortaya çıkmaktayızdır. Böylece Lacan, Freud'un tam olarak söylemediği bir noktaya gelir. Psikanaliz bir normallik kuramı yapamaz. Psikanalizin amacı özneyi dünyaya uydurmak filan değildir. İnsanda Freud bütün bu yapıları devindiren iki ilke bulmuştur. Yaşama ve ölüm. Eski Yunan'daki iki yarı Tanrıdır bunlar: Eros ve Thanatos. Ölüm Lacan'da asıl "tetikleyicidir. Üçlüler o gündeme getirilince dörtlüleşerek bilinçdışının varlığına erişmemizi sağlarlar.</p>

    <p class="normal">Lacan'ın İngilizceye birçok çevirisi yapılmıştır. Bunlardan yazılarını ve iki seminerini en iyi biçimde çeviren Belçika kökenli Amerikalı psikanalist Bruce Fink, aynı zamanda Lacan'ı her şeyden önce tedaviye getirdiği yenilikler açısından incelerken onun psikoz yorumunu şu şekilde özetler: psikoz belirtilerini belirli bir kesinlik içerisinde yaşar. Nevroz kuşkular içinde kıvranırken psikoz Tanrının ondan şunu bunu istediğine, ertesi gün şeytanın yeryüzüne ineceğine filan kesinlikle inanır (Türkiye'de böyle kesinlikle psikozlarını dışa vuran bir yığın insana rastlıyoruz her gün televizyonlarımızda).</p>

    <p class="normal1">7) Lacan'ın Bir Başka Yeniliği de Sokratesçi Yanıdır. (Freud'a Olduğu Gibi Sokrates'e de Dönmüştür.)</p>

    <p class="normal">Ama bu ikili bir Sokrates'tir. Hem söze değer verir hem yazıya. Lacan ömrü boyunca konuşmuştur ve elimizde bulunan birçok metin onun derslerinde öğrencilerin tuttuğu notlardan oluşmuştur. Yazılar metnini de Wahl ile birlikte yazılan bir metin sayarsak Lacan'ın Sokrates gibi sürekli karşılıklı konuşma, hitap sürecinde bulunmuş, bunların kayıt işini başkalarına, zamana, genel olarak her türlü başkalığa bırakmıştır.</p>

    <p class="normal1">8) Tekli Seminerler–Çiftli Seminerler:</p>

    <p class="normal">Tekliler tetikleyiciler üzerinedir, çift olanlar ise özne üzerine. Kendisi tetikleyicilerin özneyi belirlediğine inanmaktadır zaten.</p>

    <p class="normal">İlk seminer 1953–1954 yılında yapılmıştır ve tetikleyicilerin büyük başkasının ağ alanını oluşturmalarının, bunun sonucunda teknik olarak analizanın dilini ele alma zorunluluğu üzerinde durulur. Transbiyolojik bir alan olan insan kültürü, tetikleyiciler aracılığıyla varoluş ya da yüklem yargılarına ve buradan da olumsuzluklara neden olmaktadır. Freud'un Teknik Yazıları adını taşır.</p>

    <p class="normal">İkinci seminer çift sayıların ilkidir, dolayısıyla özneye yöneliktir. "Freud'un Teorisinde ve Psikanaliz Tekniğinde Benlik incelenir. Benlik bölünmüş olarak alındığına göre merkezi yoktur. Bu merkez yokluğunda özne sembolik tarafından bir çağrı içerisinde oluşmakta, hayale kapılarak kendini oraya buraya atmakta ve gerçeği imkânsız olarak karşılamaktadır.</p>

    <p class="normal">1955–1956'da "Psikozlar ile yine tetikleyicilere, yani Lacan'ın en çok yeni teori geliştirdiği alana ve bu alandaki dışlanmış olan baba adının tetikleme işlevini yerine getirememesinin sonucu tetikleyicilerin yabancılaştırıcı olumsuzluklarına geri döneriz.</p>

    <p class="normal">Ertesi yıl "Nesne ilişkileri ve Freudçu yapılara özneye döner ve nesne ilişkilerini ilk gündeme getiren İngiliz psikanalistlerinin en büyük eksiklerinin, nesneyi hep tek yanlı incelemelerinden kaynaklandığını anlarız. Özneyle ilişkisi açısından nesne, eksikliğiyle anlam kazanır. Onn yokluğu öznede bugün var yarın yok izlenimini oluşturarak onu yokluğun koruklarıyla emzirir.</p>

    <p class="normal">Bu çalışmada seminerlerin tamamının bir sunumunu yapmamız imkânsız olduğundan google'a "Le séminaire de Lacan yazan herkesin bunlara kolaylıkla uğraşacağını bildirmekle yetinelim.</p>

    <p class="normal1">9) Lacan'ın bir başka yönü de seminerlerinin 26 yıllık serüveni sırasında incelediği ve artık okuyucu ya da dinleyicinin neredeyse kapanmış bir öğreti haline getirdiği herhangi bir konuyu birden yeniden inceleyip ele alması, böylelikle o konuda da beklenmedik bir yenilik getirmesidir. Bir tek örnek vermekle yetinelim.</p>

    <p class="normal">Biraz önce nevrozla, psikozun birbirinden nasıl ayrıldıklarını görmüştük. Ama dil açısından ele almadık onların ayrımını. Oysa bir de dilin en önemli özelliklerinden biri olan olumsuzlama, hayır diyebilme açısından da inceleyebiliriz.</p>

    <p class="normal">Çocuğun büyüme aşamasında kız olsun, erkek olsun önce karınlarından çıktıkları anneye sonra da babaya olmluolumsuz yöneldiklerini biliyoruz. Bu aşamanın ilkine Oedipus, ikincisine hadım "kastrasyon adını veriyorduk. Niye kastrasyon diye sorduğumuzda yanıt hazır: Çocuk anneyi fallik zannederken bunun böyle olmadığını anlar. Fallik ille de erkeklik organı demek değildir. Kızda klitoris, erkekte penis anneye aktararak düşündükleri bir işlev görürken, organın çıkarılabilirliği, yani vücuttan ayrılabirliliği onları eksiklik düşüncesine, oradan kastrasyona götürür. Bu yüzden çocuk cinsel teorileri, annenin kastrasyonu olarak yorumlanabilir.</p>

    <p class="normal">Ama sapık bunu yok sayar,</p>

    <p class="normal">Nevrotik bunu inkâr eder,</p>

    <p class="normal">Psikotik bunu dışlayarak atar,</p>

    <p class="normal">Böylece bu üç eğilim, bir de hayır demenin üç ayrı yoluyla hem birleşirler hem ayrılırlar.</p>

    <p class="normal">Bu arada bütün bu bölümlere birden dikkat edersek ortaya şu çıkar:</p>

    <p class="normal">Ego, hayali olanın ürettiği onun çevresinde gelişen bir gerçektir oysa özne sembolik olanda belirir. Cinsellik ise gerçektedir elbette. Ben, bilinçdışı ve cinsellik arasındaki ilişkiler karmaşa yaratmaktadır.</p>
  </div>

  <div class="calibre1" id="calibre_pb_20"></div>
</body>
</html>
