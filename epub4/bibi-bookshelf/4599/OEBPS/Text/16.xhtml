<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum"><span class="bb">O</span>N <span class="bb">A</span>ALTINCI <span class="bb">B</span>ÖLÜM</p>

  <p class="baslik">Eşitlik</p>

  <p>Robert Recorde tek tük eski eşyayla döşenmiş ve mumla aydınlatılmış çalışma odasında, elinde kalem, üzeri rakam ve harflerle doldurulmuş bir sayfaya eğilmişti. Düşünüyordu. Kararını verince, kalemini hokkaya daldırdı ve küçük bir yatay çizgi çekti. Hemen üstüne de, dikkatli bir şekilde, aynı uzunlukta ve tamı tamına paralel ikinci bir çizgi çekti.</p>

  <p>Kalemini bıraktı, kâğıdı aldı ve kollarına koydu. Gözlerini kısarak biraz önce çizdiği işareti inceledi uzun uzun. Tatmin olmuş bir halde kâğıdı yerine bıraktı. Bir şey yapmıştı. Matematiğin en ünlü işareti, eşit işareti olacak olan şey vardı önünde. Küçük bir boşlukla ayrılmış tıpatıp aynı iki paralel çizgi:</p>

  <p class="ortali2">=</p>

  <p>1557 yılıydı ve bir süredir denklemlerin yazılımında <i>aequalis</i>, eşit sözcüğünün yerini tutacak bir işaret bulunması gerekliliğinden söz ediliyordu. Bu bildik ve de çok karmaşık kavram nasıl gösterilecekti? Bir süre sonra, bulduğu işaret matematik dünyasında dolaşıp dururken, Recorde’a, tercihinin nedenleri konusunda sorular sordular. Verdiği cevap şuydu: “iki paralel çizgiyi seçmiş olmamın nedeni bunların iki ikiz çizgi olmalarıdır ve hiçbir şey iki ikiz kadar benzerlik gösteremez.”</p>

  <p>Jonathan Léa’ya, Léa da Jonathan’a baktı. Aynadaki gibi değil. Bir ayna ancak bir imaj yansıtır... imajı olduğu nesnenin tıpatıp aynısı olarak donmuş bir imajdır bu. Oysa Liard kardeşlerden birinin ötekinde gördüğü tamı tamına bu değildi: Herkesin ortak biçimleri dediği şeyin ötesinde çok küçük ayrıntılar! Sevgililerinin burunlarındaki siyah noktalara kafayı takmış nişanlılar gibi hep peşlerindeydi bu ayrıntılar. Basılmış iki kitap gibi değildi benzerlikleri, aynı yazıcının elinden çıkmış iki nüshaya benziyordular.</p>

  <p>Kısacası neredeyse tıpatıp aynı olduklarını ve çift olmalarının iyi olacağını söylüyorlardı.</p>

  <p>Hiçbir şey iki ikiz kadar benzerlik gösteremez! Jonathan-ve-Léa Recorde’un bu cümlesini okurken hiç istiflerini bozmadılar ama için için kaynıyorlardı her ikisi de. Ne anlar bu İngiliz ikizlikten? Üst üste iki çizgi. Kim üstte? Kim altta? O mu? Ben mi? O, ben?</p>

  <p>Recorde matematikçiydi ama aynı zamanda da hekimdi. Kraliyet ailesinin genç çifti VI. Edward’la Mary Tudor’un özel hekimliğine getirilecek kadar ünlenmişti.</p>

  <p>– Cardano’nun, yıldız falına bakmış olduğu bu Edward değil miydi? Uzun bir ömrü olması gereken ama on altı yaşında ölen? diye sordu Léa.</p>

  <p>– Sanıyorum.</p>

  <p>– Çevresi hiç boş kalmıyormuş zavallının! Ona yaşlı ölebileceğini söyleyebilen bir matematikçi hekim ve genç yaşta ölmesine engel olamayan başka bir matematikçi hekim.</p>

  <p>– Cardano’nun sözlerini hatırlıyor musun? Edward öldüğü zaman ölmekte haklıydı! Daha erken ya da daha geç ölseydi zamanında ölmüş olmazdı. Kısacası vaktinden önce vakit değildir, vaktinden sonra da vakit olmaz artık. Vakit vakittir! Eşitliğin savunulması değil mi bu... Ne fazla, ne eksik! Eşit!</p>

  <p>– Sahi artı ve eksi işaretleri ne zaman geldi?</p>

  <p>– Müzikten daha çabuk gelmediler! Recorde’u bitirmedik daha. Dinle! “Recorde, eşit işaretini bulduktan kısa süre sonra borç yüzünden hapse atıldı. Ve birkaç ay sonra da öldü orada.”</p>

  <p>– Olamaz!</p>

  <p>Léa şaşırarak, baktı ona, sonra da gülmekten patladı:</p>

  <p>– Eşit işaretini bulan adam hapishanede öldü çünkü kazandığından daha çok para harcamıştı! Kazandığı kadar değil, kazandığından çok.</p>

  <p>– Paralellerinden biri ötekinden uzundu!</p>

  <p>– Muhasebesi eşitsizdi!</p>

  <p>Matematikle mizah yapmaları daha erken bir dönemde söylenmiş olsaydı bunlara!</p>

  <p>Yatağın üstünde OK’nden alınmış birkaç kitap vardı: <i>Matematik İşaret ve Sembollerinin Tarihi</i> ve Cardano’nun yapıtları. Kafalarının hangi işaretlerle meşgul olduğunu Mösyö Ruche’e göstermeye iyice niyetli olan J-ve-L, Cardano’nun formülleriyle ilgilenmeye karar vermişlerdi. Yazıyla ifade edilmiş olan ve Mösyö Ruche’ün de altına notlar düştüğü bu formüller hiç okunmuyordu. “Daha güzel ve çekici” kılacaklardı bunları onun için.</p>

  <p>1557’den önce eşit işaretinin olmaması şaşırtmıştı onları. Léa ertesi gün derste, tekrar eşit işaretiyle ekleme denemesi yapmaya karar verdi. Ve iki sahte dahi ikiz çizgilere karşı tek kelime etmeye kalkışırlarsa, uzatırım onları, dedi içinden. C113 salonundaki güvenli ortam!</p>

  <p>– Eşit işaretinin nereden geldiğinin anlaşılması için dünyanın bir ucunda bir adamın ölmesi gerekiyor. Böyle şeyleri niçin okulda anlatmıyorlar bize?</p>

  <p>Bir çığlık attı, Phédre’in son perdesindeki Rachel’i andırıyordu.</p>

  <p>– Jonathan! Az daha aptal bir halde ölecektik!</p>

  <p>– Ölmek mi? (Kuşkuyla baktı ona.) Şeye niyetin yok herhalde... Ferrari’yi kız kardeşi zehirlemişti.</p>

  <p>– Ya da kız kardeşinin âşığı.</p>

  <p>– Âşığın var mı senin? diye sordu kuşkulu bir tavırla.</p>

  <p>– Biz bir trajedinin içinde uçuyorduk, sen şimdi bir bulvar komedisine gömülüyorsun!</p>

  <p>– Aşık sözcüğünü kullanan sensin.</p>

  <p>– Aşığın var mı?</p>

  <p>– Nofutur gibi, ancak avukatımın yanında konuşabilirim. Biz ikiziz, ama özel bir yaşamım VAR benim. Psikolog söyledi bunu: Herkesin bir özel yaşamı olması gerekir.</p>

  <p>– Ama herkesin aynı yaşamı olamayacağını söylemedi.</p>

  <p>– Delisin sen! Hiç korkma Jonathan Liard, sen Ludovico Ferrari değilsin. Hatırla: Temiz, pembe beyaz bir çocuk, tatlı bir sesi, neşeli bir yüzü ve sempatik küçük bir burnu var. Çok da zeki. Seninle hiç ilgisi yok.</p>

  <p>– Ama... Jonathan bir şeytanın duygu ve düşünceleri içindeymişcesine kızardı ve Léa’nın üstüne atıldı.</p>

  <p>Bereket versin aşağıda, top atılsa uyanmayacak Max’ın odası vardı.</p>

  <p>– Bu işaret hikâyesini biliyorsun sen, dedi Jonathan birden bire Léa’ya. Bir göl. Durgun suda bir çift kuğu (cygne)<a href="../Text/dipnot.xhtml#Footnote0008" id="Feedback0008"><sup>[8]</sup></a>. Erkek, egemen olarak önde. Dişi, peşinde. Erkek dönüyor ve küçük bir kuğu yapıyor ona.</p>

  <p>– Şahane, Jonathan. istediğin zaman, müthiş ince olabiliyorsun. Aslında o kadar da hantal biri değilsin sen. Fiziğin zarar veriyor sana, çok güçlüsün.</p>

  <p>Çiğ çiğ yiyebilirdi onu. Sonra Léa şakayla ekledi:</p>

  <p>– Aynıyız... tüm işaretlerimizle!</p>

  <p>– <i>Matematik işaret ve sembollerinin tarihi</i>, dedi Jonathan yapıtın adını hatırlayarak.</p>

  <p>Tekrar işaretlere dönerek, + ve -’nin, bir ticaret aritmetiği kitabında nasıl ortaya çıktığını anlattı ona. 1489 yılında Widmann adında birisi içinde mal bulunan sandıkları işaretlemek amacıyla kullandı bu işaretleri.</p>

  <p>Sandıklara <i>lagels</i> deniyordu. Dolu bir sandık 200 kg ağırlığında olmalıydı. Tam ağırlık bulunamadığında kapakta belirtilmesi gerekiyordu bunun. Eğer bir sandık 200 kg’dan biraz eksik çıkmışsa, örneğin 10 kilo eksik çıkmışsa uzun bir yatay çizgi çekiliyor ve “200 kg - 10 kg” yazılıyordu. Tersi olursa, diyelim sandıkta 10 kiloluk bir fazlalık çıkmışsa fazlalığı göstermek için yatay bir çizgi, üstüne bir de küçük bir çizgi çiziliyordu: “200 kg + 10kg”. İşaretler tahta sandıklardan hesap için kullanılan kâğıtlara ve de ticaretten cebire geçti.</p>

  <p>Yatağa uzanıp gözlerini kapatmış olan Léa dinliyordu. Jonathan bitirince Léa eksinin çizgili bir eksiden başka bir şey olmayan artıdan önce geldiğini söylemeden edemedi.</p>

  <p>– Eksi olabilen artı olabilir, dedi filozof Jonathan, Léa’ya, Mısırlıların toplama ve çıkarma için kullandıkları hiyeroglif reprodüksiyonlarını göstererek.</p>

  <p>Bakıştılar: Mösyö Ruche’ün çok hoşuna gidecekti mutlaka!</p>

  <p>Jonathan işaret listesine devam etti. 1631’de İngiliz William Oughtred’ın bulduğu “x” işareti. Ondan kısa bir süre önce, başka bir İngiliz, Thomas Harriot tarafından bulunan daha küçük ve daha büyük anlamına gelen yatık v’leri, “˂” ve “˃”. 1525’de Alman Rudolff’un bulduğu kare kökün √’si. Küpkök için üç tane √√√, dördüncü kuvvetin kökü için dört tane √√√√</p>

  <p>– Ya sonsuz için?</p>

  <p>– Sonsuz kök mü?</p>

  <p>– Hayır, sonsuzluk işareti.</p>

  <p>Jonathan kitabı karıştırdı, cevabı buldu: Bir İngiliz daha, John Wallis, yatık “sekiz”le “∞” gösterilen sonsuz işaretini bulan odur. O da bir hekim. Üçüncü bu!</p>

  <p>Jonathan üslere geçti ve ilgisiz bir tavır içindeki Léa’ya, Fransız Nicolas Chuquet’nin, XV. yüzyıldan beri, en eski Fransızca cebir kitabı olan <i>Triparty en la science des nombres</i>’da (Sayılar Bilimi Üstüne Üç Bölümlü Kitap) uygulamaya koyduğu biçimiyle göstermeye çalıştı bunları.</p>

  <p>– Chuquet’nin ne iş yaptığını biliyor musun?</p>

  <p>– Hekim!</p>

  <p>– Dördüncü hekim! Matematikçilerin şair olduğu söylenir. Tabiptir onlar, evet! Normal, ekleme, kırık sayılar... Evet Chuquet’nin... “2 x 4’üncü kuvvet”i göstermek için yaptığı iş sadece “kuvvet”i kaldırmak ve yerine 4 : 2<sup>4</sup>’ü koymak olmuştur. Ve sayı paydada olduğunda onu paya çıkarmış ve üssün önüne de bir “-” işareti koymuştur. Cin gibi adam.</p>

  <p>Öteki matematik öğrencileri en küçük negatif sayıyı kabul etmeden önce yıllarını vermişlerdir. Negatif üsler:</p>

  <div class="resim"><img alt="" src="../Images/293.jpg" /></div>

  <p>“Ve 10’dan eksi 4 çıkarılınca 14 kalıyor. Ve eksi 4 denince bu şu anlama geliyor: Bu kişinin hiçbir şeyi olmadığı gibi 4 de borcu vardır. 0 denince de hiç...” Negatif bir sayı, hiçbir şeyi olmamak ve üstelik de borçlu olmaktır.</p>

  <p>Léa, Chuquet’nin metnini yarıda kesti:</p>

  <p>– Ben de bir hikâye anlatacağım. Öğle vakti. Bir örümcek, ağının içinde yemek için hazırlık yapıyor. Üç sinek giriyor içeri. Örümcek düşünceli bir şekilde bakarak şöyle diyor: “Eksi bir sinek”, yalnızca ikisini yiyebilmem için bu üç sineğe eklemem gereken budur: “Eksi bir sinek”!</p>

  <p>– Negatif sayılar ekleme olanağı sağlar ve eninde sonunda eksi kalır elinizde, diye özetledi Jonathan örümcek gibi filozof tavrıyla. Elinde “eksi 3” varsa, bu demektir ki hiçbir şeyin yoktur ve üstelik de 3 borçlusundur bana!</p>

  <p>– Zavallı Recorde’un başına gelen de budur. Negatif sayılar doğrudan doğruya hapishaneye götürür! Sıfır hiçse, negatif, “hiçten de az”dır.</p>

  <p>– Çok ileriymiş Nicolas Chuquet! Ama <i>Sayılar Bilimi Üstüne Üç Bölümlük Kitap</i> adlı yapıtını yayımlamamış. Kendi döneminde kimse okumamış. Anında hiçbir etkisi olmamış kitabın.</p>

  <p>– İlerledikçe görüyoruz ki Grosrouvre, araştırmalarını yayımlamamış ilk insan değil, bunu kabul etmeliyiz, dedi Léa, düşünceliydi. Ya harfler?</p>

  <p>– Ha evet! biraz ihmal ettik! Şimdi ondan söz etmiyorduk.</p>

  <p>– Hay Allah, şu ikizin yaptığına bak! Formüller arasında harflerden söz ediyorum!</p>

  <p>– Başka bir bölüm o.</p>

  <p>Jonathan yeniden kitabı karıştırdı. Ve birkaç dakika sonra:</p>

  <p>“Bu bölümde kahraman François Viéte adlı biri galiba, dedi, “harflerin adamı” diyorlar kendisine! Ondan önce şurada burada bazı nicelikler harflerle gösteriliyordu. Ama yalnızca bilinmeyen nicelikler. Viéte her tarafı harflerle doldurdu, hem bilinen hem de bilinmeyen nicelikleri göstermek için. Yalnızca büyük harf kullandı: Bilinmeyenler için A, O, I ünlüleri... bilinenler için B, C, D ünsüzleri. Ve şimdi de tarihsel bağlam: Fransa o dönemde din savaşlarını yaşıyordu, Guise dükünün, IV. Henri’nin öldürülmesi, Saint-Barthélemy katliamı vb. Bir gün kralın adamları İspanyolların, Katoliklere gönderdikleri şifreli mektupları ele geçirdiler. Şifreleri çözmek mümkün değildi. Yaklaşık 500 farklı karakterde yazılmıştı bunlar! IV. Henri Viéte’e verdi bunları.</p>

  <p>Başka mektuplar da ele geçirildi. İspanyollar şifreyi birçok kez değiştirdiler. Ama Vieté, kendisine şifre değişikliklerini “izleme” olanağı veren en az bir yöntemi devreye sokmuştu. Madrid’li yöneticiler, hiç kimsenin büyüye baş vurmadan mesajlarını çözemeyeceğine inanarak Vieté’i Engizisyon’a ihbar ettiler. Az daha Roma’da bir büyücü gibi Engizisyon’a hesap vermek zorunda kalacaktı. Aynı Engizisyon’un Cardano’yu hapsettiği dönemle çakışmıştı bu dönem tesadüfen. Kiliseye düşman olanlardan söz edilir hep ama o dönemde daha çok papazlar matematikçilere düşmanmış!</p>

  <p>Birkaç on yıl atlıyoruz ve Descartes’a geliyoruz, dedi Jonathan. O, büyük harflerin yerine küçük harfleri getirdi ve alfabenin ilk harflerinin, a, b, c...’nin bilinen nicelikleri, ve son harflerinin z, y, x...’in bilinmeyenleri göstermesine karar verdi. Üslerin bugünkü yazılış biçimini de o getirmiştir.</p>

  <p>Denklemlerin yazılış biçimi. Her şey denklemin sol tarafına geçirildi. Sonuç. Sağ tarafta sıfırdan başka bir şey kalmadı. Eşittir sıfır ifadesinin nedeni budur işte. Hey dinliyor musun beni! Boşuna çene çalmıyorum burada ben bıldırcınım.</p>

  <p>– İşte bunun için her şey eşittir sıfır, diye yineledi gözlerini açık tutmakta zorlanan Léa robot gibi. Bana da bıldırcınım, deme! Yoksa ben de sana Grosrouvre’un o beş para etmez metresi gibi, şekerim, derim.</p>

  <p>– <i>Ve axkare artı bx artı c eşittir sıfır</i>! elde edilir, dedi Jonathan, sona ulaşhgi için gururlanarak.</p>

  <p>– Nihayet, tanıyabiliyorum yavrularımı, gibi bir şey söyledi Léa derin bir iç geçirerek.</p>

  <p>Yolun sonu!</p>

  <p>– Şimdi ineklemek lazım, diye homurdandı Jonathan, Cardano’nun kitabını kaparak.</p>

  <p>Léa yoktu arlık. Bir melek gibi uyuyordu. Jonathan bir gece forsası gibi çalışmaya koyuldu ve Cardano’nun “Tartaglia’dan almış olduğu” sayısız formülü lise öğrencilerinin anlayabileceği bir dile çevirdi. İşini bitirdiğinde, kâğıtları katlayıp bir kenara koydu, ışığı söndürdü, yatağının üst tarafındaki panoramik çift camı açtı, üstündeki kar tabakasını sildi, gökyüzüne baktı ve tekrar kapattı camı. Birdenbire karanlık bastı tavan arasını.</p>

  <p>Ertesi sabah okula giderken, garaj-odanın kapısının altından bir kâğıt attı.</p>

  <p><br /></p>

  <p>İGKA, Tokyo’dan postalanmış mektubu açtı. Dostu fotoğrafa iliştirilmiş tanıtma yazısının çevirisini göndermişti:</p>

  <p><br /></p>

  <p><i>Yaşlı bir Fransız bilgini, Yunanlı matematikçi Thales’in, eski gölgeler yönteminden yararlanarak, mimar leoh Ming Pei tarafından yapılan Louvre’daki cam piramidin yüksekliğini ölçüyor.</i></p>

  <p><br /></p>

  <p>– Ne yapacakmışım ben bu yazıyı! Thales, kimmiş bu adam?</p>

  <p>Gene de Louvre’a gitti ve bekçilerin ve rehberlerin ellerine para sıkıştırmasına rağmen fotoğrafın ortasında yer alan yaşlı bilginle ilgili hiçbir bilgi elde edemedi. Thales’le ilgili olarak da.</p>

  <p>İGKA Tokyo gazetesindeki fotoğrafın on kadar fotokopisini çıkardı. Adamlarından birini, çocuğun, oraya dönme ihtimaline karşı Megisserie rıhtımı civarında bir yerlere yerleştirdi.</p>

  <p>Bir buçuk saat sonra bir fikir gelmişti aklına. Çocuklar okula gidiyorlar. Bu çocuğun da okula gitmemesi için bir neden yoktu. Fransa’da okula gitmek zorunludur. Kalküta ya da Rio’da, hatta Napoli’de olsaydık, o kadar emin olmayabilirdik. Kaç yaşındadır acaba? Çocuklardan da hiç anlamazdı.</p>

  <p>Giulietta on bir-on iki yaşlarında olduğunu söyledi. On birden çok on iki yaşına yakındı, dolayısıyla ilkokul değil, ortaokul öğrencisi olabilirdi. Rektörlüğe telefon etti. “Kaç ortaokul dediniz? Tanrım! On tane okulun beşinci ve altıncı sınıflarındaki öğrencilerin sayısıyla çarpılınca!” İGKA bunalmıştı, çıkış saatlerinde Paris’teki bütün orta dereceli okulların önünde bekleyemezdi. Giulietta her zamanki şefkatli tavrıyla şöyle dedi ona:</p>

  <p>– Banliyöde bir okulda olmadığını söyleyen var mı? Banliyöden bir sürü çocuk geliyor bitpazarına!</p>

  <p>– Evet kim söyleyebilirdi böyle bir şey? On milyon nüfuslu bir kentte on iki yaşında bir çocuğu bulmak! İmkansızdı bu! Üstelik çocukların hepsi birbirlerine benzer.</p>

  <p>Giulietta aynı kanıda değildi.</p>

  <p>– Bu tuhaftı diyorum sana. Bir şeyi vardı, ne bileyim ben, sıradan olmayan bir şeyi vardı. Onunla konuştuğunuzda, başka türlü bakıyordu; öyle bir bakışı vardı ki, öyle bir dikkatle bakıyordu ki, insanı...</p>

  <p>– Seni güzel buluyordu belki, dedi İGKA. Seni güzel bulan yalnız o değil tabii ki, diye de ekledi baştan çıkarmaya çalışan bir gülümsemeyle.</p>

  <p>Giulietta, canını sıkmaya başladığını anlatmak isteyen kaba bir işaret yaptı ona eliyle. Sonra sanki kendi kendine konuşuyormuş gibi devam etti:</p>

  <p>– Çok tuhaf bir etki yaptı üstümde bu çocuk.</p>

  <p>– Sübyancılığa başlamayacaksın her halde!</p>

  <p>– Sen ne salak herifsin be!</p>

  <p>Döndü ve sert adımlarla uzaklaştı. Gerçekten çok sinirlenmişti.</p>

  <p>– Bu çocuk sahiden güzel. Küçükken bir arkadaşım vardı, sevmeye hakkım olmadı onu, onu hatırlatıyor bana. Annem şöyle demişti: “Onu bir daha görürsen, gözlerini oyarım senin.”</p>

  <p>– Bir daha görmedin mi peki?</p>

  <p>– İtiraf etmek gerekir ki, gözlerim ondan daha önemliydi.</p>

  <p><br /></p>

  <p>İGKA başaramamıştı. Giulietta’nın gönlünü fethedebilmesi için kendisine hayran olması gerekiyordu. Kim olduğunu gösterecekti! Başka bir fikir bulmaya çalıştı. Buldu da. Tek bir cümlede yatıyordu bu düşünce: fotoğrafa karşı fotoğraf.</p>

  <p>Çocuğun fotoğrafı vardı elinde ve çocuk bir ortaokulda öğrenciydi. Okullarda her yıl ne yaparlar? Sınıfın fotoğrafını çekerler. Çocuğu okul fotoğraflarından bulacaktı! Kafasını okşayarak “Bunun içinde bir şeyler var, Luigi,” dedi.</p>

  <p>Listesini ele geçirmeyi başardığı okul fotoğrafçılarını dolaştı. Hepsi çekingen davranıyorlardı. Bunun bir meslek sırrı olduğunu iddia ederek geri çeviriyorlardı isteğini. Üstelik bunlar küçük çocuklardı. Ama İGKA onların çekingenliklerini anında yok eden güzel bir senaryo hazırlamıştı. Hayvanlarla ilgili haberler veren büyük bir Japon yayın organının muhabiriydi. Sözlerini kanıtlamak için de parmağıyla çocuğun omzundaki papağanı gösteriyordu bir yandan. Omzunda papağan bulunan çocuk fotoğrafı okuyucular tarafından ödüle layık görülmüştü. Bu ödülü vermek için arıyordu çocuğu. Bu arada vereceği paranın miktarının da epey önemli olduğunu söyledi.</p>

  <p>“Tabii, bu işe el atılmasını sağlayacak... yani onun bulunmasını sağlayacak olan kişiyi de önemli bir ödül bekliyordu”. Beklemenin anlamı yoktu.</p>

  <p>Aslında üçüncü bir iz daha bulmuştu: Bitpazarı. Birdenbire sarardı. Ya çocuk papağanı bu çetelerden birine teslim ettiyse? Allah belasını versin. Felaket olurdu böyle bir şey. Patron çok kızardı buna. Ve İGKA onun öfkesinden çok korkardı. Korkunç olurdu böyle durumlarda. Böyle bir durumda yapabilecek hiçbir şeyi olmazdı. Kendisini öyle çaresiz hissederdi ki masanın altına saklanırdı. Küçükken, babası üstüne geldiğinde, korkunca yaptığı gibi. İnançlı bir insan değildi ama acele bir dua gönderdi Meryem Ana’ya. “Yardım edin de şu pislik papağanı bulayım.” Emindi bundan, bulacaktı papağanı. Patron kendisini kutlayacaktı ve İGUA kıskançlıktan çatlayacaktı ve Giulietta da çökecekti. Keyfinden kıpkırmızı kesildi.</p>

  <p><br /></p>

  <p>Mösyö Ruche, Jonathan’ın garaj-odanın kapısının altından attığı kâğıdı, sabahleyin biraz geç saatlerde buldu. Şaşkın bir halde şunu okudu:</p>

  <p>Mısırlılar matematik işlemlerinin işaretlerini şöyle gösterirlerdi:</p>

  <div class="resim"><img alt="" src="../Images/298.jpg" /></div>

  <p>Kendi ayakları ne aynı yönde, ne de ters yönde yürüdüğünden, Mösyö Ruche onları kalın ve sıcak kürklere sarmaya karar verdi. Ayakkabı dolu köşedeki küçük dolaptan kuzu kürklü çizmeleri seçti. Dolabın üstündeki Platon’un sözlerini bir kez daha okudu: “Bilimin ne olduğunu bilmezseniz, ayakkabı bilimini de bilemezsiniz”; kendisi söz konusu olunca, bu lafı ters çevirmenin daha uygun olacağını düşündü: “Ayakkabı biliminin ne olduğunu bilmezseniz, bilimin ne olduğunu da bilemezsiniz.”</p>

  <p>J-ve-L’nin mesajının devamı daha basitti: “İşte, dediğiniz gibi, müzikten daha hızlı gidildiğinde, Cardano’nun bir süre sonra elde edeceği formülün başı.”</p>

  <p>Mösyö Ruche baktı. Hı ... Çalışmaları sırasında kendisini son derece bunaltmış olan formüllerin aynısı. Grosrouvre’u, kabasaba anlaşılmaz bir dil kullanan biri gibi görmesine yol açan formüller.</p>

  <div class="resim"><img alt="" src="../Images/299.jpg" /></div>

  <p>Zorluyorlardı onu! Mösyö Ruche derenin ortasında duramayacağını hissetti. Üçüncü dereceden denklemin tam çözümünün ne olduğunu hâlâ bilmiyordu. Kök sayılarla çözülebilir miydi bunlar? Evet ya da hayır!</p>

  <p><i>Neydi</i> bu formül? Bir düğüm yatıyordu bu formülün içinde. Modern bir kisve içinde gösterilsin ya da gösterilmesin, her şeyi çözmüyordu! Mösyö Ruche bunu anlayabilmek için uzun zaman harcadı. Formül kimi zaman hızla çoğalan bir görünüm içinde beklendiğinden daha fazla çözüm üretiyordu, kimi zaman da kısırdı ve uygulamaya konulması olanaksız bir görünüm veriyordu.</p>

  <p>Bir gün Tartaglia’yla yazışanlardan biri, ona, üçüncü dereceden bir denklemin iki, belki de daha fazla çözümü olabileceğine inanmakta güçlük çektiğini söylemiş. Tartaglia da kendisine şu cevabı vermiş: “Kuşkusuz inanmak güç buna ve eğer, deneyle kanıtlanmamış olsa, ben de neredeyse inanmayacaktım.”</p>

  <p>Dolayısıyla üçüncü dereceden bir denklemin birden fazla çözümü olabilirdi! Kaç tane? İki mi, üç mü, daha fazla mı? Aslında bir kez daha görülüyordu ki her şey negatif nicelikler çevresinde dönüyordu.</p>

  <p>XX. yüzyıl sonu parking çocukları için negatif sayılar sorun çıkarmıyor. Asansör düğmesinin üstündeki “- 2”nin ne anlama geldiği çok basitti: Arabanın park edildiği bodrumun ikinci katı.</p>

  <p>Negatif niceliklerle ilişkilerinde bu kadar modern olmayan Cardano, öncüllerinin bunları çözüm olarak kabul etmesine o kadar çok tepki göstermedi. Ona göre ve onun deyimiyle ‘daha az saf’ köklerdi ama gene de köktü bunlar.</p>

  <p>Jonathan’ın, geçirdiği uykusuz geceden sonra verdiği formüldeki bir parça problemi koyuyordu ortaya:</p>

  <div class="resim"><img alt="" src="../Images/300.jpg" /></div>

  <p>Kötü bir rastlantıyla kökteki nicelik: [(q/2)<sup>2</sup> + (p/3)<sup>3</sup>] negatif olsaydı, formül uygulanamazdı! Çünkü negatif bir niceliğin karekökü çıkarılamaz. Mösyö Ruche nedenini anımsamaya çalıştı. Sonunda mantığını buldu. Kabul etmek gerekir ki, matematiği kurcaladıkça, jimnastik yapmış oluyordu ve bundan memnun olmadığı da söylenemezdi.</p>

  <p>1. Bir sayının karesi her zaman pozitiftir. Sayı pozitif olsun negatif olsun. İşaretler kuralı gerekli kılar bunu: Artı artı ve eksi eksi artı verir.</p>

  <p>2. a sayısının kare kökü nedir: a : √a? Karesi alındığında a’ya eşit olan bir sayıdır: a : (√a)<sup>2</sup> = a. Ya a negatif olsaydı? Negatif bir kare olurdu! İmkânsız, önceki sonuçla çelişki demektir bu.</p>

  <p><br /></p>

  <p class="ortali"><b>Negatif bir niceliğin karekökü yoktur!</b></p>

  <p><br /></p>

  <p>Sonuç olarak [(q/2)<sup>2</sup> + (p/3)<sup>3</sup>] negatif olduğunda, formül uygulanamaz ve dolayısıyla kök yoktur! Oysa Cardano, belki de Tartaglia’nın çevirisinden Archimedes’in <i>Küre ve Silindir</i> adlı yapıtını okurken, Siraküzalının, bu durumda üç kök bulunduğunu gösterdiğini keşfetti.</p>

  <p>Cardano durumu saptadı. 1. Formülüm doğrudur. 2. Belli bir durumda uygulanamaz ve bu durum onu Archimedes’in bulduğu sonuçlarla çelişkiye sokar. 3. Bu çelişkinin tek sorumlusu negatif bir karekök almanın olanaksızlığıdır.</p>

  <p>Cardano’ya göre çözüm bulunmuştu bile. İsa’nın yıldız falına bakacak kadar cesur biri negatif bir sayının karekökünün çıkarılması gibi bir sorun önünde de mi gerileyecekti?</p>

  <p>Cardano bu cesareti gösterdi. Okuyucularını uyardı: “Size yapacağı zihinsel işkenceleri unutun ve bu nicelikleri denklemlerinize koyun.” “√-1” gibi şeyleri koydu denklemine. Ve iş yürüdü!</p>

  <p>√2’nin kaderini belirlemek için çılgınca bir zaman harcanmıştı. Bu “√-1”in içinden nasıl çıkılacaktı şimdi?</p>

  <p>Yunanlılar irrasyonel büyüklüklerin varlığını kabul etmişlerdi çünkü bunlar kendi kendilerini kabul ettirmişlerdi. Ama onlara sayı niteliği vermeye razı gelmemişlerdi. Daha cömert olan Araplarsa sayısal bir değer vermişlerdi bunlara. Ötekiler gibi sayı olan (neredeyse) irrasyoneller cebirsel denklemlerin çözümleri olarak ortaya çıkabilirlerdi. Ama gerçek bir tanımları olduğu da söylenemezdi bunların. Bütün bunlar XVI. yüzyılın sonunda olup bitiyordu.</p>

  <p>√-1 için de benzer bir yol açıldı.</p>

  <p>Nöbeti ilk devralan Raffaelle Bombelli oldu. Bu <i>omni</i>’lerden (ne olduğu bilinmeyen matematik kavramlar) yararlanma konusunda Cardano gibi o da hiç duraksama göstermedi. Negatif büyüklüklerin kökleriyle işlem yapmaya karar verdi ve “normal” sayılar için kullanılan kuralların aynısını bunlara uyguladı. Bütün bu yenilikleri anlattığı <i>Cebir</i> adlı yapıtı Tartaglia ve Cardano’nun yapıtlarını gölgede bıraktı. Zavallı Bombelli şöhretinden uzun süre yararlanamadı; 1572’de yapıtı yayınlandığında öldü!</p>

  <p>Mösyö Ruche bu arada Bombelli’nin, açının üçe bölünmesi probleminin, üçüncü dereceden bir denklemin çözümüyle aynı olduğunu gösterdiğini fark etti. Yeni bir şeydi bu ama problemin cetvel ve pergel yardımıyla çözümünü içermiyordu. Oysa çok önemliydi bu bilgi: Problem, o döneme kadar, içinde hapsolduğu katıksız geometrik alanı terkedip cebir alanına giriyordu!</p>

  <p>Bir şey daha. Bombelli Jonathan-ve-Léa’nın, listelerine almayı unuttuğu çok önemli bir imleme de kullanmıştı: Parantezler; ihmal edilmiş önemli matematik imleri.</p>

  <p>Parantezler çifttir. Solda, açan parantez, sağda kapatan parantez. Çok önemli bir işlevi vardır bunların: Matematik ifadelerin anlam belirsizliği olmadan yazımını sağlarlar. Mösyö Ruche peş peşe iki bölme işlemiyle denedi bunu: 2 bölü 3 bölü 5, kaç eder?</p>

  <p>“2 / 3 / 5” gibi yazıldığında hiçbir şey yapmaz. 2 / 3’ü bölen 5’midir yoksa 2’yi bölen 3 / 5’midir? Nasıl bileceksiniz? Parantezsiz, çöpe atılsa daha iyi olur bunlar! Buna karşılık, parantez konduğunda, tercih yapma olanağı oluyor.</p>

  <p>Ya şöyle yazıyorsunuz: “(2/3)/5” ve sonuç 0,13333333333 ... oluyor...</p>

  <p>Ya da şöyle yazıyorsunuz: “2/(3/5)” ve sonuç 3,3333333333 oluyor... Kesinlikle aynı şey değil tabii!</p>

  <p>Cardano’nun, Tartaglia’nın, üçlüklerinden biriyle ilgili yanlışlarından biri buydu! <i>Al terzo cubo delle cose netto</i>. Cardano “üç bölü birin küpü”nü, “küpün üç bölü biri” diye anlamıştı! Parantez olunca hata yapma olasılığı olmaz. Tartaglia (p / 3)<sup>3</sup> yazmış olsaydı, Cardano (p<sup>3</sup>) / 3 gibi okumazdı onu.</p>

  <p>Mösyö Ruche küçük bir anıtın inşası için bir yardım kampanyası başlatmak gerektiğini düşündü. Şöyle bir ithaf yer almalıydı bu anıtta:</p>

  <p><br /></p>

  <p class="ortali"><i>Matematik ifadeler parantezlere<br />
  minnet ve şükranlarını sunar.</i></p>

  <p><br /></p>

  <p>Raffaelle Bombelli bir başka matematik çift daha bulmuştu. Ondan önce + 1,-1, <i>più</i> ve <i>meno</i> vardı. Bombelli bunlara başka şeyler ekledi: <i>più di meno</i>: +√-1 ve <i>meno di meno</i>: -√-1. Bundan böyle cebir dört baş oyuncuyla oynanacak olan bir kare partisinin kapalı alanı olacaktır. Bu genişletilmiş hesabın kurallarını koyduktan sonra dağılımını kolaylaştırmak için bir tekerleme yazdı:</p>

  <p><br /></p>

  <p><i>Più di meno via più di meno fa meno</i></p>

  <p><i>Più di meno via meno di meno fa più</i></p>

  <p><i>Meno di meno via più di meno fa più</i></p>

  <p><i>Meno di meno via meno di meno fa meno.</i></p>

  <p><br /></p>

  <p>Bu tekerleme de aşağıdaki formülleri vermiştir:</p>

  <div class="resim"><img alt="" src="../Images/302.jpg" /></div>

  <p>Artık bu yeni şeylerle hesap yapılacaktı! Ve bunlar öylesine sanal gözüküyordu ki herkes bir tanım vermekten çekiniyordu. Katıksız hesap araçlarıydı bunlar, basit aracılar gibi kullanılmışlardı ve hesabın sonunda toplanmış, geçişlerinden iz bırakmadan kaybolmuşlardı. Küçük bir numara! Aynı yerde, birkaç yıl önce bulunmuş, perspektif sanatındaki gibi. Bitmiş, son halini almış tabloda görülmeyen ve bir perspektif oluşturmaya yarayan çizgiler özenle silinmişti.</p>

  <p>Bu şeylere sayı denebilir miydi? Eğer sayı denirse ancak olanaksız sayılar denebilirdi. Daha sonra Descartes statülerinde bir iyileştirme yaptı bunların. Descartes bunların hangi gerçeklik düzeninde yer aldıklarını göstermek için onları belirli yerlere yerleştiriyordu, hepsini sanal sayılar diye adlandırdı! Bir süre sonra gerçeklikleri kabul edilince, Alman matematikçi Gauss bunları gerçek... karmaşık sayılar olarak gördü.</p>

  <p>Buna karşılık, o zamana kadar kullanılan pozitif ya da negatif, rasyonel ya da irrasyonel sayılara <i>gerçek sayılar</i> dendi.</p>

  <p>Bu bela √- 1’in yerini bugünkü durumuyla bildiğimiz sembolün alması için 1777 yılını, Leonhard Euler’i beklememiz gerekti.</p>

  <div class="resim"><img alt="" src="../Images/303.jpg" /></div>

  <p>Mösyö Ruche anlamıştı. Bu Euler, Grosrouvre’un listesinde yer alan matematikçilerden biri değil miydi? Doğruladı. Euler, Tartaglia’yı izleyen Fermat’nın hemen arkasından geliyordu. Bilginin kıyılarındaydı.</p>

  <p>Mösyö Ruche bu matematik varlıklarının kat ettiği güzergahı uzun uzun düşündü. Olanaksızlardan sanallara, sanallardan karmaşıklara. Kaç fikir, kaç siyasal sistem, kuram, yöntem “gerçeklik” haline gelmek için bu yolu izlemiştir! Ve kimi zaman ne kadar ilkel bir gerçekliktir bu!</p>

  <p>Yeni sayılar nasıl işliyordu? Niteliklerini hak etmek istiyorduysalar, ötekilerden daha karmaşık olmak zorundaydılar... Karmaşık bir sayı oluşturmak için, iki gerçek sayı gerekmiştir. Örneğin: (2,3) çiftiyle 2 + 3i karmaşık sayısı oluşturulmuştur.</p>

  <p>(2,0) çiftiyle. karmaşık 2+0i yani basit 2 sayısı elde edilmiştir! Bu demekti ki gerçek bir sayı özel karmaşık bir sayıydı. Çember kapanmıştı. Kat edilen güzergah gerçek sayıları daha geniş bir bütünlük içine yerleştirmekten ibaret olmuştu. Olanaksızı olanaklı yapmak amacıyla, o zamana kadar içinde hareket edilen evren genişletilmişti.</p>

  <p>Mösyö Ruche’ün kafasını kurcalayan bir şey vardı. Sonuç olarak negatif bir sayının karekökü çıkarılabilir miydi, çıkarılamaz mıydı? Yanıt açıktı. Ve de çift.</p>

  <p>Hayır! Gerçek sayılar bütünü içinde negatif bir sayının kare kökü alınamazdı. Olanaksız olan, olanaksız olduğu yerde olanaksız kalıyordu!</p>

  <p>Evet! Karmaşık sayılar bütünü içinde negatif bir sayının kare kökü alınabilirdi.</p>

  <p>Sonuç olarak neydi i?</p>

  <p>Matematikçilere göre “negatif bir birimin sanal bir kökü!” Gerçek sayılar bütünü içinde yer almadığından, matematik evrenine girişi bu bütün içinde hiçbir çelişki yaratmadı.</p>

  <p>Mösyö Ruche gezisine başlayalı beri, birçok kez matematiksel olduğu kadar felsefi sorularla da karşı karşıya geldiğini fark etti: Varlık ve olanaksızlık sorusu.</p>

  <p>Özetlemek durumunda kalsaydı şöyle derdi: Tarihin belli anlarında çözemedikleri bir problemle karşı karşıya kalan bazı matematikçiler yanlış işler yapmaya sürükleniyorlar. Çalışma odalarının gizliliği içinde gerçekleştiriyorlar bu işleri. Daha ileri gitmek istediklerinde, o zamana kadar çalıştıkları ortamı terk etmek zorunda kalacaklarını biliyorlar. Alis gibi aynanın öteki tarafına geçiyorlar. Orada terk ettikleri dünyada geçerli olan yasaların erişemeyeceği bir yerde, durumu kurtarmalarını sağlayacak karmaşık ama etkili işler yapıyorlar. Sonra tekrar aynanın beri tarafına geçerek cesaretleriyle güçlenmiş ve yeni hünerleriyle zenginleşmiş olarak, kendileri ya da ardılları, aynanın öbür tarafında doğmuş bu yeni şeyleri benimseyebilmek amacıyla matematik evrenini büyütmeye çalışıyorlar. Negatif sayılarda, irrasyonellerde, sanallarda vb. her zaman aynanın öbür tarafına geçilebilir, yeter ki harikalarla dolu olarak dönülsün oradan!</p>

  <p>Ama katıksız yazı yoktur ve bu şiir ve edebiyatta olduğu kadar matematikte de geçerlidir. “Olanaksız” diye yazmak, onu meşrulaştırma girişimlerine izin vererek, onun var olup olmadığı sorusunu sormaktır. Bu iş matematikte, o zaman anlamsız olan bu yazının iyi TANIMLANMIŞ bir nesneyi temsil ettiği bir kuram geliştirerek yapılır. Yeni şeyler her zaman tanımlanabilir. Bir şartla: Yaşamlarının ortak yaşama dahil olması koşuluyla. Yeni şeylerin gelişi daha önce orada bulunanların varlıklarını tehlikeye düşürmemeli, varılmış sonuçları da yadsımamalıdır.</p>

  <p>Matematikte, devrimler, meşruiyetlerini ve gerçekliklerini her zaman koruyacak olan eski dünyaları yıkarak gerçekleşmezler. Yeni evrenler kurarak gerçekleşirler ve bunlar kendilerinden öncekileri ya içlerine alırlar ya da yanlarına yerleşirler. Yeni şeyler eskileri asla ortadan kaldırmazlar. Dedeler ve torunların birlikteliği en güzel örnektir buna.</p>

  <p><br /></p>

  <p>Mösyö Ruche sanallar konusunda öğrendiklerini Jonathan-ve-Léa’ya anlattı, anında tepki gösterdiler.</p>

  <p>Jonathan:</p>

  <p>– Bize, cetvel ve pergelle ilgili olarak anlattıklarınızın tam tersi bu, bir yasakla işe başlıyorduk hani:</p>

  <p>“Cetvel ve pergel kullanmadan kesinlikle çizemezsin!”</p>

  <p>Léa:</p>

  <p>– Oysa sanallar konusunda problemi çözmek için kullanılan araçlarda o kadar cimrilik edilmiyor. “Amaç aracı meşru kılıyor!” Gidilecek yere varıldıktan sonra, araç, önemsiz! Sonuca varmayı sağlayan her şeyin üstüne hemen bir örtü çekiliyor ve... sözlerini bitirmedi. Sesi yumuşadı tekrar:</p>

  <p>– Sonuç, umurunda bile değil onun. Doğumunun koşullarının izini taşımıyor o.</p>

  <p>Sonunda neşelendi:</p>

  <p>– Önemli olan yürümesi!</p>

  <p>Mösyö Ruche sandalyesini gürültülü bir şekilde salladı:</p>

  <p>– Ya yürümezse, ha?</p>

  <p>Léa ona sevgiyle baktı:</p>

  <p>– Yürümezse mi Mösyö Ruche? Uçulur!</p>

  <p>Nofutur kanat çırptı, yükseldi ve Léa’nın omzuna kondu. Max dışında hiç kimseye yapmamıştı bunu. Léa sıkıntı içindeydi.</p>

  <p><br /></p>

  <p>Ertesi gün, Jonathan-ve-Léa işe el attılar. Mösyö Ruche bu konuda bir toplantı düzenlemeyi gerekli görmeyince, onlar düzenlediler. Mösyö Ruche, Max ve Perrette’den sonra Albert ve Habibi’yi de çağırdılar. Nofutur’a gelince o zaten işin içindeydi.</p>

  <p>Tüneğinin en üst basamağına iyice yapışmıştı, son derece yavaş bir hareketle çok fiyakalı bir taklayla başladı işe. Baş aşağı durumdayken:</p>

  <p>– Sanalların dramı! diye bağırdı.</p>

  <p>Vites değiştirerek, hızlandırılmış bir hareketle bir çırpıda tamamladı taklasını ve bir I harfi gibi dimdik durdu çıtanın üstünde. Boynunu uzatarak uzun ve sert kanat tüylerinin lal renkli ucunu oynatarak konuştu:</p>

  <p>– i tablolu oyun!</p>

  <p>Jonathan-ve-Léa, Volga kayıkçılarının müziği eşliğinde “Heliu HAN, heliu HAN” diye tekdüze bir sesle bağırarak, yiyecek ambarlarının dibinde kürek çeken kürek mahkûmlarının sefil koşullarını müzikle taklit eder gibi yürüyorlardı. Koro susunca, içlerinde Acem ruhu hissettiler ve Hayyam’ın yeteneklerine sahip olduklarını sandılar, Rubaiyat’taki gibi şiirler okumaya cesaret ettiler.</p>

  <p><br /></p>

  <p><i>Sanal emekçiler</i></p>

  <p><i>sınırların ötesinden getirildiler,</i></p>

  <p><i>gelişigüzel çalıştırıldılar statü dışı statülerine yerleştirildiler,</i></p>

  <p><br /></p>

  <p><i>Zaman geçti</i></p>

  <p><i>durum değişti</i></p>

  <p><i>çıktı artık geçici olmaktan sanallar</i></p>

  <p><i>ve artık geçici değil işleri.</i></p>

  <p><br /></p>

  <p><i>Bu kalıcı varlıklar</i></p>

  <p><i>durumu dayanılmaz kıldılar</i></p>

  <p><i>sorular çıktı ortaya</i></p>

  <p><i>ve meseleleri masaya yatırıldılar!</i></p>

  <p><br /></p>

  <p><i>İşte değersiz birtakım varlıklar,</i></p>

  <p><i>hepsi çok tembel.</i></p>

  <p><i>Onları hiçliklerine kavuşturacak</i></p>

  <p><i>gökyüzüne gönderecek</i></p>

  <p><i>bir uçak kiralamak için geç artık!</i></p>

  <p><i>tek bir çözüm kalmıştı geriye</i></p>

  <p><i>düzenlemeydi bu ancak!</i></p>

  <p><br /></p>

  <p>Son sözü Nofutur söyledi. Birçok kez denedi. Belki Kekeme’ye, Tartaglia’ya, saygı anlamında “i” sesi çıkarmak istedi. Ama onun i’si “e” gibi çıkıyordu. Hayyam’ın dörtlüklerinden, Tartaglia’nın üçlüklerinden ve Bombelli’nin tekerlemelerinden sonra şimdi de J-ve-L Liard’ın şiirleri! <i>Les Mille et Une Feuilles</i> son çığlık şiir salonu olma yolundaydı.</p>

  <p>Habibi’nin etekleri zil çalıyordu, sözleri iyi anlayamamıştı, ama müzik çok etkilemişti onu. Perrette hiç konuşmadan izlemişti sanalların dramını ve karışık bir şekilde dünyaya gelişlerini.</p>

  <p><br /></p>

  <p>Jonathan-ve-Léa’nın titizce hazırlandıkları kısa güldürü Mösyö Ruche’ü sanatsal değerinden çok siyasal bağlamdaki inceliğiyle etkilemişti. J-ve-Léa’nın, evde hiç konuşmadıkları bu konulara bu kadar duyarlı olduklarını bilmiyordu. Ama evde, kendilerini etkileyen şeylerden söz ediyorlar mıydı? Ne de olsa bir süredir...</p>

  <p>Mösyö Ruche hiçbir zaman militan olmamıştı, ama siyasal bir duyarlığı da vardı; vaktiyle Direniş hareketine katılmış olması, siyasal, ideolojik, dinsel ya da ekonomik her türlü teröre karşı derin bir nefret duymasına yol açmıştı. Basitti mesele, baskıdan nefret ediyordu; kafasında, onu kendiliğinden, zalimin karşısında zulüm görenin yanına çeken bir tür üstü örtülü aksiyom vardı.</p>
</body>
</html>
