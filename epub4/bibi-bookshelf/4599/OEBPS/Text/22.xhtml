<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum"><span class="bb">Y</span>İRMİ <span class="bb">İ</span>KİNCİ <span class="bb">B</span>ÖLÜM</p>

  <p class="baslik">Olanaksız matematiktir</p>

  <p>– “Paris Kraliyet Bilimler Akademisi, sene 1775. Akademi o yıl küpün iki katının alınması, açının üçe bölünmesi ya da dairenin alanının dördüllenmesi problemlerinin çözümü konusunda hiçbir inceleme yapmama kararı aldı, ayrıca sürekli bir hareket gibi gösterilen hiçbir mekanizmayı da incelememe kararı aldı.”</p>

  <p>Ders kitaplarına dalmış olan ve büyük bir gecikmeyle bitirme sınavına hazırlanan J-ve-L bir an kafalarını kaldırdılar. Perrette gazete okuyordu, Max, gözlerini boş tüneğe dikmiş Nofutur’u düşünüyordu. Mösyö Ruche BN’den alınmış bir fotokopiyi sallayarak salon-salamanjeye girmişti.</p>

  <p>– “Yetmiş küsur yıllık bir deneyim, Akademi’ye göstermiştir ki kuruma bu problemlerin çözümlerini gönderenlerin hiçbiri bunların nitelikleri ve güçlükleri konusunda bir bilgiye sahip değildir, yararlandıkları yöntemlerin hiçbiri her şeye rağmen olası bir çözüme götürememiştir onları.</p>

  <p>Uzun yıllar sonucu oluşan bu deneyim Akademi’nin, bütün bu sözde çözümlerin incelenmesinin bilimlere çok az bir yararı olacağına inanması için yeterli olmuştur. Akademi başka birtakım görüşler de saptamıştır. Halk içinde yönetimlerin, dairenin alanının dördüllenmesi problemini çözmeyi başarana büyük ödüller vadettiği konusunda söylentiler dolaşmaktadır; bu problemin en ünlü geometricilerin araştırma konusu olduğu söylenmektedir. Bu söylentiler üzerine sanıldığından çok daha fazla kişi bu problemin çözümü konusunda, problemi kimi zaman anlamadan ve her zaman çözüme başarıyla ulaştırabilecek gerekli bilgilerden yoksun olarak yaptığı yararlı çalışmalardan vazgeçmektedir.</p>

  <p>Çok sayıda araştırmacı başarmış olduklarına inanma talihsizliği içindeydi, geometricilerin, buldukları çözümlere saldırma gerekçelerini kabul etmiyorlardı, çoğu zaman anlayamıyorlardı bunları ve onları kıskançlık ve kötü niyetle suçluyorlardı. zaman inatçılıkları tam bir deliliğe kadar gitmiştir. Yanlış olduğu kanıtlanmış olan bir düşünceye ısrarla bağlanmak, beraberinde aynı konuyla sürekli meşguliyet ve şiddetli bir çelişki sıkıntısı da getiriyorsa kesinlikle gerçek bir deliliktir; ama meseleye kesinlikle böyle bakılmıyor, bu çılgınlığa neden olan düşüncenin insanların belli düşüncelerini sarsıp sarsmadığına, yaşam koşullarını etkileyip etkilemediğine, düzen ve toplumu karıştırıp karıştırmadığına bakılmıyor.</p>

  <p>Dolayısıyla insanlar, dairenin alanının dördüllenmesi çözümleri konusunda yapacağı incelemenin yararsızlığına kesin biçimde inanmış olan Akademi’nin birçok aileye zararı dokunmuş halk içindeki bu düşünceleri genel bir bildiriyle yok etmesini istiyordu.”</p>

  <p>Son sözcükler sessizlik içinde yankılandı: “Birçok aileye zararı dokunmuş!”</p>

  <p>Bu metni okuyarak ne anlatmak istiyordu Mösyö Ruche? Antikçağın Üç Problemi gibi Ravignan Sokağının Üç Probleminin araştırılmasın da zararlı olabileceğini mi anlatmak istiyordu? Ne gibi tehlikeleri vardı? Delirmek mi? Araştırma başlayalı beri hiç kimse aklını yitirmemişti. Yararlı meşguliyetlerden vazgeçmek mi? Perrette kitabevine, Max okula, J-ve-L liseye davam ediyordu. Mösyö Ruche’e gelince, kendisini RSÜP’nin çözümü etkinliğine vermeden önce yaptıklarından daha yararsız bir iş yapabilir miydi?</p>

  <p>Zararlı: Ölüme neden olan, mutsuzluk getiren. Korkunç uyarı! RSÜP’nin araştırılmasının sürdürülmesi felaket mi getirecekti?</p>

  <p>Bu macera başlayalı beri Nofutur’un kaçırılmasından başka pek bir şey olmamıştı... Ama bu olayın Grosrouvre’un hikâyesiyle hiçbir ilişkisi yoktu. Kuşkusuz üzücü bir olaydı ama bir dram sayılmazdı gene de. Evet, Max’ınki bir dramdı, ilk dramı.</p>

  <p>Kraliyet Bilimler Akademisi Bildirisi’nin okuması sırasında bu düşünceler sürekli meşgul etti kafaları.</p>

  <p>Suskunluğu ilk bozan Perrette oldu:</p>

  <p>– “Yetmiş küsur yıllık bir deneyim”le başlayan cümleyi bir kez daha okuyabilir misiniz?</p>

  <p>Mösyö Ruche o bölümü bir kez daha okudu, “her şeye rağmen olası bir çözüme götürememiştir onları”nın olduğu yere gelince, Perrette haykırdı:</p>

  <p>– Evet, burası! Doğru işitmişim. Akademi üyeleri için, demek, bu problemler mümkün olamıyor!</p>

  <p>– Ne! diye bağırdı J-ve-L ikisi birden. Olanaksız, üç...</p>

  <p>– Hop! Durun bakalım! Müzikten daha hızlı gitmeyelim! diye bir hatırlatma yaptı Mösyö Ruche.</p>

  <p>– Bu demektir ki, Antikçağın bütün matematikçileri... dedi ıslık çalar gibi bir sesle Léa.</p>

  <p>– ...ve daha sonrakiler, diye ekledi Jonathan.</p>

  <p>– ...çözümsüz problemleri çözmek için boşuna kürek sallamışlar!</p>

  <p>– Aceleye getirilmiş bir yargı. Metinde ne deniyor: “Her şeye rağmen mümkün olabilecek”, “olanaksız” demiyor!</p>

  <p>– Özür dilerim Mösyö Ruche, dedi Léa ciddi bir tavırla. “Her şeye rağnen mümkün olabilecek” diyor, “her şeye rağmen olanaksız olabilecek” demiyor. Sizin Akademi üyelerinizin açıkça kuşkulu gördükleri, problemlerin kesinlikle olanaksız değil olanaklı oldukları!</p>

  <p>İşte tam J-ve-L çok gecikmeli olarak– bitirme sınavına hazırlanırlarken çok önemli sonuçları olan bir soruyla karşı karşıya kalıyorlardı. Akademinin bildirisini yerinde bularak okul kitaplarını gene kapattılar; “yararlı çalışmalardan vazgeçmek.” J-ve-L’nin şu anda yapmakta oldukları da kesinlikle bu değil miydi? Meğer ki bitirme sınavı... şey kadar yararlı bir uğraş olmasın...</p>

  <p>Konuyla ilgili olarak Ravignan bilgileri ışığında daha ileri gidilemeyeceği açıktı. Ayrıldılar.</p>

  <p><br /></p>

  <p>Mösyö Ruche kabul etti: Léa, Akademi üyelerinin bildirisini doğru yorumlamıştı; açıkça çözümsüzlükten yana bir eğilim içindeydiler. Bütün Yunan matematikçileri, sonra bütün Arap matematikçileri ve onlardan sonra birçok matematikçi bu problemlerin çözümlü olduğuna inanmışlardı. Ne zaman bir dönemece girilmişti? Bunların çözümlerini aramaktan, çözümlerinin olanaksızlığının kanıtlanmasını araştırmaya ne zaman geçilmişti?</p>

  <p>Kimlerdi bunlar? Zor soru. Matematikçiler mi? Nedir bir matematikçi? Tanımı var mı? Bir katalog, bir diploma, kesin bir liste var mı? “Matematikçiler topluluğu” diyelim. Peki bu matematikçiler topluluğu dördüllemenin olanaksız olduğuna ne zaman karar verdi?</p>

  <p>“İşte, felsefeye yabancı bir soru tipi, diye düşündü Mösyö Ruche. Bir filozoflar topluluğu yoktur. Şu ya da bu sorun konusunda “hemfikir olacak” ve “...şeye inanacak” bir topluluk hiç yoktur. Rezalet! Felsefede uzlaşma yoktur, kanıt yoktur, filozofların tümünün kabul ettiği ortak genel gerçekler yoktur.” Bu bağlamda Mösyö Ruche filozof olmakla gurur duyuyordu.</p>

  <p><br /></p>

  <p>RSÜP Ravignan sokağındaki eve görkemli bir toplantıyla, büyük yankı uyandıran bir giriş yapmıştı, bu problemlerin durumu da görkemli bir toplantıyla öğrenilebilecekti. Çözülmüş müydü bunlar, çözülmüşse kim çözmüştü? Bu konuyla ilgili olarak Jonathan “ayartıcı” sözcüğünü kullandı. RSÜP’nin kahraman ayartıcılarının adlarını öğrenmek için yanıp tutuşuyordu.</p>

  <p>Bu arada –Mösyö Ruche’ün bu konudan ilk kez söz ettiği toplantı Noel’de yapılmıştı ve şimdi Paskalya bitmişti– aktör topluluğu dağılmıştı. Aktörlerden Max ve Mösyö Ruche kalmıştı sadece. Nofutur ve hoparlör orada bulunamayacaklarından, olabildiğince sade bir toplantı olacaktı bu.</p>

  <p><br /></p>

  <p>– Dairenin alanının dördüllenmesinden başlayalım, diye bir öneri getirdi Mösyö Ruche Jonathan-ve-Léa’ya ve de Perrette’e.</p>

  <p>Perrette toplantının stratejik bir önemi olacağını anladığından başlangıç anından itibaren orada bulunmak amacıyla kitabevini erken kapamıştı. Büyük perde çekilmişti ama hiçbir özel dekor yoktu salonda.</p>

  <p>– XVI. yüzyıl ortasında bir Alman matematikçi, Michael Stiefel dairenin alanının dördüllenmesinin belki de olanaksız olduğunu açıkladı. Hiçbir etkisi olmadı bunun. Dördüllemeci ordusundaki gönüllülerin sayısı her yıl artıyordu; bir kardinal, de Cusa; bir krallık profesörü, Oronce Fine; bir piskoposluk kurulu üyesi Charles de Bovelles; bir Cizvit, rahip Leurechon: Bir Danimarkalı, Logomontanus; bir Hollandalı, Van der Eyck; bir coğrafyacı, Rémy Baudemont; bir İsviçreli, Nicolas Wursten ve daha onlarcası.</p>

  <p>Her yeni girişim, hatalarıyla birlikte geliyordu, her yeni başarısızlık, bu alandaki iddialıları cesaretsizliğe düşürmek bir yana, iyi bir haber olarak algılanıyordu; yeni girişimlere açık kapı bırakıyordu. Ortaçağdaki turnuvalar gibi, ceset sayısı arttıkça, dövüş değer kazanıyordu.</p>

  <p>– İyi niyetle dördüllemeyi tanıtladıklarına inanan bu kadar insan yanıldıysa, sizin arkadaşınızın da yanılmamış olduğunu kim söyleyebilir? dedi Léa.</p>

  <p>– Ötekiler yanılmış olduklarından yanılmadı o, dedi Perrette kararlı bir tavır içinde.</p>

  <p>– Hepsi yanılmış! Bir tahmin...</p>

  <p>Mösyö Ruche bir işaret çaktı Max’a hemen.</p>

  <p>– Sayılar evreninde yolculuk! dedi Max, kararlı ama hüzünlü bir tavırla.</p>

  <p>Genellikle Nofutur verirdi bu tür haberleri.</p>

  <p>– Tartaglia, Cardano, Ferrari, Bombelli, Abel, Galois sayesinde...</p>

  <p>Mösyö Ruche adları sıralarken Max “Tam zamanı,” diye düşünüyordu.</p>

  <p>On iki yaşında olmak ve geçmişe özlem duymak...</p>

  <p>– ...cebirsel denklemlerle uzun süre uğraştık, diye sürdürüyordu konuşmasını Mösyö Ruche. Bunlar bize gerçek sayıların yeni bir özelliğini gösterme olanağı sağlayacaktır. Eğer hoparlör olsaydı şu bildiriyi işitecektik: “Dikkat, dikkat, bu bir tanımdır: Cebirsel bir sayı cebirsel bir denklemin çözümü olan bir sayıdır.”</p>

  <p>Ama hoparlör yoktu artık, ses telleri tamamen tahrip olmuştu. İtiraf: Max’ı pek keyiflendirmişti bu, onunla hiçbir zaman “uyuşamamıştı”. O soğuk külahtan çıkan tek bir sesi okuyamamıştı.</p>

  <p>Max, tam, pozitif ve negatif sayılar cebirsel sayılardır, dedi.</p>

  <p>Mösyö Ruche, 1, sözgelimi, “x+1=0”ın çözümüdür, dedi.</p>

  <p>Max, rasyoneller cebirsel sayılardır, dedi.</p>

  <p>Mösyö Ruche, 2/3 “3x-2=0”ın çözümüdür, dedi.</p>

  <p>Max, ama bu kadar değil! √2, o da cebirsel sayıdır! dedi.</p>

  <p>Mösyö Ruche, “x<sup>2</sup>-2 = 0”ın çözümüdür. Bir soru çıkıyor ortaya bu durumda, dedi.</p>

  <p>Projeksiyon makinesi çalıştı. Duvarda bir yazı okundu:</p>

  <table class="tablo">
    <tr>
      <td>
        <p class="ortali"><b>Cebirsel sayılar bütün gerçek sayıları tüketirler mi?</b></p>
      </td>
    </tr>
  </table>

  <p>– Yani, şunu demek istiyorum, diye yineledi Mösyö Ruche, cebirsel olmayan sayılar var mıdır?</p>

  <p>– Ama nereye varmak istiyorsunuz siz? diye sordu Léa.</p>

  <p>– Müzikten daha çabuk değil.</p>

  <p>– Ah, gene müziğiyle sinirlendirmeye başlıyor beni! dedi Léa kızarak.</p>

  <p>– Haklı, dedi Jonathan usulca, rahat bırak biraz...</p>

  <p>Mösyö Ruche istifini bozmadan devam etti:</p>

  <p>– Madem ki, √2’de gördüğümüz gibi bazı irrasyoneller cebirseldir, doğal olarak, bütün irrasyoneller cebirsel miydi, diye bir soru geliyor akla. Şu soruyu sormak demek olurdu bu:</p>

  <table class="tablo">
    <tr>
      <td>
        <p class="ortali"><b>Cebirsel olmayan irrasyoneller var mıdır?</b></p>
      </td>
    </tr>
  </table>

  <p>– Böyle sayıların var olup olmadığı bilmeksizin, aşkın sayılar olarak adlandırıldılar... Bu arada matematikçilerin sayılara verdikleri niteleme sıfatlarına bakalım: Kopuk, saçma, olanaksız, sert, kırık, sanal, karmaşık, ideal ve nihayet aşkın. Aşkın sayıların varlığını yalnızca düşlemek bile gerçek sayıların bir çifte dağılımının yapılmasına olanak verir:</p>

  <table class="tablo">
    <tr>
      <td>
        <p class="ortali"><b>– Rasyonel sayılar / irrasyonel sayılar</b><br />
        <b>– Cebirsel sayılar/Aşkın sayılar</b></p>
      </td>
    </tr>
  </table>

  <p>Bu iki dağılım nasıl iç içe geçiyordu? Bu soru XVIII. ve XIX. yüzyıl boyunca matematikçilerin kafasını kurcalayıp durdu.</p>

  <p>Matematikçiler bilinen sayılar ve kökleri dışında başka hangi sayılardan yararlanıyorlardı? π vardı, e (eksponansiyel) vardı, logaritmalar, sinüsler, kosinüsler vardı, π sözgelimi rasyonel miydi, irrasyonel miydi, cebirsel miydi, aşkın mıydı?</p>

  <p>Mösyö Ruche kare ve daire arasındaki önemli bir ayrımı göstermek için yararlandı bundan. Bir karenin çevresi ve köşegeni arasındaki bağıntının irrasyonelliğini tanıtlamak çok kolay olmuştu: 2√2; bir dairenin çevresiyle yarıçapı arasındaki bağıntının irrasyonelliğini tanıtlamak da o kadar zor olmuştur: π</p>

  <div class="resim"><img alt="" src="../Images/433.jpg" /></div>

  <p>– h’lı Leonhard’ı burada yine buluyoruz işte. π’nin yalnızca irrasyonnel değil aynı zamanda aşkın olduğunu ilk aklına getiren odur. Ancak tanıtlayamamıştır bunu. Cevabı birkaç yıl sonra, 1761’de Heinrich Lambert verdi.</p>

  <p>İlginç bir insandı Johann Heinrich Lambert. Matematikçi, filozof, gökbilimci. Bir gün Potsdam şatosuna kabul edildiğinde, Euler’i pek sevmeyen Prusya kralı Friedrich II ile şöyle bir konuşma geçti aralarında: “Lambert, ne biliyorsunuz?” “Her şeyi efendim.” “Kimden öğrendiniz bildiklerinizi?” “Kendi kendime.” Dolayısıyla Lambert kendi kendine göstermiştir ki:</p>

  <table class="tablo">
    <tr>
      <td>
        <p class="ortali"><b>π irrasyoneldir</b></p>
      </td>
    </tr>
  </table>

  <p>– Yani π = 22/7 denirse yanlış mı olur? diye sordu safça Perrette.</p>

  <p>– Rezalet! diye bağırdı Mösyö Ruche, öğrencilerinden birinin yaptığı önemli bir yanlışlık karşısında bazı matematik hocalarına özgü bir yüz hareketiyle.</p>

  <p>– Ama ben küçükken...</p>

  <p>Birkaç gün içinde ikinci kez küçük olmuştu Perrette!</p>

  <p>– π, 22/ 7’ye eşit olmuş olsaydı, diye açıklamaya çalıştı Mösyö Ruche... ona özel bir ad vermenin, π demenin gereği yoktu. Herkes gibi 22/7 derdik.</p>

  <p>Bir şeyler eklemek gerektiğini hissediyordu. Sinirli bir sesle şöyle dedi:</p>

  <p>– Ve dairenin alanının dördüllenmesi mümkün olacaktı!</p>

  <p>Max, makinenin arkasından ağzından kaçırdı:</p>

  <p>– Matematikçiler de daha mutsuz olacaktı.</p>

  <p>Projeksiyon makinesinin ışığı yüzünü aydınlatıyor, saçlarını biraz daha kızıllaştırıyordu.</p>

  <p>Mösyö Ruche başını salladı:</p>

  <p>– Tabii, tabii. (Yüzü trajik bir görünüm almıştı) Ve Palais de la Decouverte’in salonu olmayacaktı!</p>

  <p>– Ve milyarlarca milyarlarca ondalık çöpe! diye ekledi Jonathan. Bütün bunların bizi nereye doğru sürüklediğini görüyorsun anne!</p>

  <p>– Yanlış anlamadıysam, ucuz kurtulduk!</p>

  <p>Doğrusunu söylemek gerekirse π’nin irrasyonelliği J-ve-L’yi ilgilendirmiyordu. Onların öğrenmek istedikleri bu sayının aşkınlığıydı.</p>

  <p>Mösyö Ruche, “her şeyi bilen” meşhur Lambert’in bunu tanıtlamamasından başladı anlatmaya. Bu işe girişen Adrien Legendre da başaramadı ama bu arada pi’nin irrasyonelliğini tanıtladı o.</p>

  <p>– Bu noktada probleme bakışta temel bir değişiklik oldu. İlk değişiklik dördüllemenin olabilirliğinden olanaksızlığına geçiş, ikincisi ise geometriden cebire geçiş olmuştu. Mademki 2000 yıldır, dördülleme ya da olanaksızlığını geometri yoluyla çözmenin boş olduğu ortaya çıkmıştı, problemi “cebirselleştirme” yoluna gideceklerdi.</p>

  <p>Bu büyük başarıyı Ecole Polytechnique’in çok genç müzakerecilerinden biri gösterdi. Wantzel 1837’de, çok önemli sonuçlar doğuran küçük bir teoremi tanıtladığında 23 yaşındaydı: Bu teorem cetvel ve pergelle çözülmesi olanaksız problemlerin denklemlerinin biçimlerini gerçekten gösteriyordu.</p>

  <p>Mösyö Ruche bir anlık sessizlikten yararlandı. Ve görkemli bir tavırla ilan etti:</p>

  <p>– Küpün iki katının alınması denklemi bu tip bir denklemdir!</p>

  <table class="tablo">
    <tr>
      <td>
        <p class="ortali"><b>Küpün cetvel ve pergelle iki katının alınması olanaksızdır.</b></p>
      </td>
    </tr>
  </table>

  <p>Cümle, Mösyö Ruche daha konuşmasını bitirmeden ekranda gözükmüştü.</p>

  <p>Max da şunları söyledi:</p>

  <p>Antikçağın üç probleminden biri çözümsüzdür!</p>

  <p>Jonathan, Léa ve Perrette’in bu kadar dikkatli oldukları pek ender görülürdü. Onlar göz göze geldikleri sırada Mösyö Ruche yeni bir bildiri sundu:</p>

  <p>– Açının üçe bölünmesi denklemi bu tip bir denklemdir!</p>

  <table class="tablo">
    <tr>
      <td>
        <p class="ortali"><b>Açının cetvel ve pergelle üçe bölünmesi olanaksızdır.</b></p>
      </td>
    </tr>
  </table>

  <p>Bu cümle de birinci cümlenin altına geldi</p>

  <p>Max, Antıkçağın üç probleminden ikisi çözümsüzdür! dedi.</p>

  <p>– Ya dördülleme? diye sormaktan kendini alamadı yerinde duramayan Jonathan.</p>

  <p>Mösyö Ruche aldı sözü:</p>

  <p>– 1882’de, Alman matematikçi Ferdinand Lindemann π sayısının aşkın olduğunu tanıtladı. Dolayısıyla π hiçbir cebirsel denklemin çözümü olamazdı. Dairenin alanının dördülenmesi sorunu çözülmüştü!</p>

  <p>Bir öncekinin yerine yeni bir cümle geldi</p>

  <table class="tablo">
    <tr>
      <td>
        <p class="ortali"><b>Dairenin alanının cetvel ve pergelle dördüllenmesi olanaksızdır.</b></p>
      </td>
    </tr>
  </table>

  <p>Önceki iki cümlenin altına gelip yerleşti bu cümle. Bu üç cümlenin bir araya gelmesi etkileyiciydi! Perrette bunun önemli bir toplantı olabileceğinden son derece kuşkulanmıştı.</p>

  <p>Ve Max sonucu bildirdi:</p>

  <p>– Antikçağın üç problemi çözümsüzdür!</p>

  <p><br /></p>

  <p>Bunu tanıtlayabilmek için 2400 yıl! Toplantı atölyesine derin bir sessizlik çöktü. Herkes bu açıklamanın sonuçlarını, araştırma konusunda ifade edebileceği şeyleri düşünüyordu: Ravignan Sokağının Üç Probleminin de, kendilerinin yararlandıkları araçlarla çözümü olanaksız mıydı? Ama hayat matematik değildir, başka türden zorlukları vardır. Olanaksız matematiktir! Bununla birlikte hepsi tuhaf bir biçimde hafif ve özgür hissediyorlardı kendilerini. Her olanaksızlık tanıtlaması geleceğin yolunu, tıkamak şöyle dursun, açar...</p>

  <p><br /></p>

  <p>Küçük yük arabası kaldırımın kenarına park etmişti ve iki arka kapısı açıktı. Saat beşi gösteriyordu. Haftanın bütün günlerindeki gibi okulun zili çınladı. Öğrenciler yolu istila ettiler. Max arkadaşlarından ayrıldı. Habibi’nin dükkânının önünden geçerken bir işaret yaptı ona ve yoluna devam etti. Birden havalandığını hissetti. Bağırmak istedi. Çok geç! Kamyonetin kapıları üstüne kapanmıştı. Kamyonet hareket ediyordu. On saniyeden fazla sürmemişti iş. Kimse bir şey görmemişti.</p>

  <p>Saat yedide Perrette endişelenmeye başladı. Okula telefon etti, cevap vermediler. Oraya gitmeye karar verdi, kapının zilini çaldı. Kapıcı başöğretmeni çağırdı. Max, çıkış zilinden sonra arkadaşlarıyla birlikte ayrılmıştı okuldan. Perrette, dönüşte Habibi’nin dükkânına uğradı. “Evet, gördüm, selam verdi, geçti ve kayboldu.”</p>

  <p>Max şu anda gelmiştir belki, diye düşündü Perrette. Koştu.</p>

  <p>Kitabevinin girişinde Mösyö Ruche bekliyordu onu. Yüzü korku veriyordu.</p>

  <p>– Max’i kaçırdılar! dedi, sesi kederliydi.</p>

  <p>– Nereden biliyorsunuz?</p>

  <p>– Telefon ettiler.</p>

  <p>– Kim telefon etti?</p>

  <p>– Nereden bileyim?</p>

  <p>– Hemen polise haber vermemiz gerekiyor.</p>

  <p>– Hayır, Perrette. Böyle bir şey yapmamamız gerektiğini, ona zarar vermeyeceklerini söylediler. Akşam gene arayacaklar.</p>

  <p>– Nofutur’u kaçırdıklarında yapmamız gerekirdi bunu aslında.</p>

  <p>Polise haber vermek için dükkâna girdi. Telefon çaldı, hemen koştu.</p>

  <p>– Alo, alo! Oğlum nerede?</p>

  <p>Jonathan’dı arayan. Léa’yla birlikte yemeğe gelmeyeceklerini haber vermek için arıyordu.</p>

  <p>Kükredi adeta:</p>

  <p>– Hayır, sonra siz de!</p>

  <p>Ağlamaya başladı. Mösyö Ruche yavaşça ahizeyi aldı elinden ve Jonathan’a olup biteni anlattı. Sonra kapattı telefonu:</p>

  <p>– Geliyorlar Perrette.</p>

  <p>Tekrar telefon çaldı. Mösyö Ruche davranamadan Perrette açtı. Sapsarı kesildi.</p>

  <p>– Kimsiniz? Kimsiniz?</p>

  <p>Telefonu Mösyö Ruche’e uzattı:</p>

  <p>“Sizinle konuşmak istiyorlar.</p>

  <p>Mösyö Ruche telefonu aldı.</p>

  <p>– Hayır, sizi temin ederim. Polise haber vermedik dedi Mösyö Ruche kararlı bir sesle.</p>

  <p>Perrette paralelden dinledi.</p>

  <p>Mösyö Ruche telefonu kapattı. Göz göze geldiler. ikisi de şaşkındı.</p>

  <p>– Gidecek değilsiniz herhalde! dedi Perrette.</p>

  <p>– Gayet tabii ki gideceğim!</p>

  <p>– Bu yaşta Sicilya’ya gitmek! Çıldırmışsınız siz. Benim gitmem gerekir oraya.</p>

  <p>– Dinleyin Perrette, sanırım siz olup biteni pek anlayamadınız.</p>

  <p>– Ya siz, siz anlayabiliyor musunuz peki? Evimizden, burnumuzun dibinden bir papağan çalınıyor, Paris’in göbeğinde oğlumu kaçırıyorlar ve hemen gitmenizi istiyorlar, nereye? Sicilya’ya...</p>

  <p>– Hayır. Ben de sizin gibi anlamıyorum. Yalnız bir şey var. Bu adaların şakası yok. Max’a bir kötülük yapmak istemediklerine gerçekten inanıyorum... eğer istediklerini yerine getirirsek. Max’ın Sicilya’ya gittiğini söylediler.</p>

  <p>– Niçin Sicilya’ya? Mafya! Mafya niçin Max’la ilgileniyor? Oraya niçin sizin gitmenizi istiyorlar, anlamıyorum. (Birden, dehşet içinde ona baktı) Mösyö Ruche hiç mafyayla işiniz oldu mu?</p>

  <p>Mösyö Ruche soruyu anladığında gülmekten kendini alamadı.</p>

  <p>– Ah, hayır, Perrette’ciğim, hiç olmadı böyle bir şey, yemin ederim.</p>

  <p>– Hayatta bazen, bazı şeyleri anlamaya çalışmamak gerekir. Yarın gidiyorum.</p>

  <p>Perrette Mösyö Ruche’ün valizini hazırladı.</p>

  <p><br /></p>

  <p>Ertesi sabah bomba etkisi yapan bir haber duyuldu:</p>

  <p>İtalya’da genel grev, <i>sciopero!</i> Spiker eylemin çok kararlı olduğunu ve grevin özellikle ulaşımı günlerce etkileyeceğini belirtti.</p>

  <p>Bu haber yıktı onları. Tam bu sırada Albert kapıyı çaldı. Tatil günüydü. Olup biteni ondan gizleyemediler. Kasketini çekiştirip durdu, sönen sigarasını birkaç defa yaktı.</p>

  <p>– Ben götürüyorum sizi, dedi birden Mösyö Ruche’e.</p>

  <p>– Sen deli misin? Sicilya’nın nerede olduğunu biliyor musun?</p>

  <p>– 404’ün bu kadar yol gidemeyecek kadar eski olduğunu mu söylemek istiyorsunuz?</p>

  <p>– İşin ne olacak?</p>

  <p>– İşte bağımsız olmanın yararı. İstediğin zaman istediğin yere gidersin. Şarkıyı biliyor musunuz? “Siraküza’yı görmeyi çok isterim...” Siraküza Sicilya’da değil mi?</p>

  <p>404 yola çıkarken, <i>Mille et Une Feulles</i>’ün önünde dikilen Perrette ve ikizler durgun bir tavırla el salladılar. “Güle güle gidin güle güle dönün!”</p>

  <p>Bütün bu olup bitenlerden sonra, Nofutur’un, sonra da Max’ın kaçırılmasından sonra şimdi de felaket içinde Siraküza yolculuğu... Jonathan ve Léa yolculuğun tehlikeli olduğunu anladılar.</p>

  <p>Eğer Max sağ salim dönerse, ki dönecekti –emindiler bundan– kardeşlerinin en zor durumları başarılı bir şekilde atlatma konusunda yeteneklerine güveniyorlardı– Manaus’a giderler miydi? J-ve-L RSÜP’nin çözümünün ancak olayın başladığı yere gittikleri takdirde gerçekleşebileceğinden git gide daha emin olmaya başlamışlardı.</p>

  <p><br /></p>

  <p>404 sının geçerken <i>Mille et Une Feuilles</i>’ün telefonu çaldı. “Alo, Anne!” Max’tı. Hemen, Nofutur’u gördüğünü, onun da, kendisinin de iyi olduğunu, kendisini çok sevdiğini, üzülmemesini söyledi, ikizleri ve Mösyö Ruche’ü öpmesini istedi.</p>

  <p>Perrette fırtınanın dinmesini bekledi ve sonra Mösyö Ruche’ün Albert’le birlikte kendisini görmeye geldiklerini, iki üç gün içinde görüşeceklerini bildirdi. Konuşurken, Max’ın söylediklerini anlayamayacağını düşündü birden, ilk kez telefonla konuşuyordu onunla. Ne yapsam acaba? diye düşündü. Bitmez tükenmez bir sessizlik geldi arkadan. Sonra bir kadın sesi: “Söylediklerinizi Max’a aktardım. Sanıyorum çok memnun haberlerden. Oğlunuz çok sevimli Madam.”</p>

  <p>Sonra kadın telefonu kapattı.</p>
</body>
</html>
