<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum"><span class="bb">Y</span>İRMİ <span class="bb">B</span>İRİNCİ <span class="bb">B</span>ÖLÜM</p>

  <p class="baslik">Önermeler ve mahdumları...</p>

  <p>Normal bir lise öğrencisinin bile kolaylıkla anlayabileceği son derece kolay bir sav. Herkesin gerçek kabul ettiği ama gerçekliğini kimsenin tanıtlayamadığı bir sav. Tam da bana gerekli olan şey! Kemirilecek güzel bir kesmik! Mösyö Ruche’ün önünde Grosrouvre’un mektubu vardı. OK raflarına doğru yöneldi: Bölüm 3.</p>

  <p>Grosrouvre’un fişinde şunları yazılıydı:</p>

  <p><br /></p>

  <p class="ortali5">Goldbach’ın Önermesi</p>

  <p class="gir2">1742 yılında bir gün matematikçi Christian Goldbach’ın meslektaşı Leonhard Euler’e gönderdiği bir mektupta şu kısa cümle yer alıyordu: “Her çift sayı iki tek sayının toplamına eşittir.” Örneğin, 16=13+3 ya da 30=23+7.</p>

  <p class="gir2">Gauss’tan bu yana her tam sayının bir çarpımda, mükemmel bir biçimde asal sayılara bölünebileceğini biliyoruz. Goldbach tam sayının aynı zamanda bir toplama, tek sayılardan oluşan sınırlı bir toplama bölünebileceğini de iddia ediyordu! Şahane!</p>

  <p class="gir2">Aradan iki buçuk yüzyıl geçti; Goldbach önermesi olarak tanınan bu savın doğru olup olmadığı hâlâ bilinmiyor.</p>

  <p class="gir2">Bununla uğraşıyorum.</p>

  <p><br /></p>

  <p>Arkadan bir not geliyordu. Değişik bir mürekkeple yazılmıştı, daha sonra eklendiği açıkça belliydi.</p>

  <p><br /></p>

  <p class="gir2">Not: Rus I. M. Vinogradov 3<sup>14348907</sup>’den büyük tek tam sayının üç tek sayının toplamına eşit olduğunu kanıtlamıştır. Son olarak da Çinli Çen Ying-Run bu konuda önemli çalışmalar yapmıştır</p>

  <p class="gir2">Gene de önerme tanıtlanamamıştır.</p>

  <p class="gir2">Ben sonuca ulaşma yolundayım.</p>

  <p><br /></p>

  <p>Fiş özetle şöyle devam ediyordu: Euler’in, Fermat’nın, sayılar kuramı çalışmalarına dikkati çeken Christian Goldbach’tır. Bu sorunlara büyük bir ilgi duyan Euler Fermat’nın birçok önermesinin eksiksiz tanıtlamasını yapmış ve Fermat’nın bu alanda son derece şaşırtıcı, berrak bir vizyona sahip olduğunu söylemiştir.</p>

  <p>Fermat’ya gitgide daha fazla ilgi duyan Euler, bütün yazılarından yararlanabilmek için harekete geçti. Bunları dikkatle inceledi. “Hiçbir dik üçgenin kare alanı olamaz” tanıtlaması içinde, gene Diophantos’un <i>Arithmetika</i>’sının sayfa kenarında n = 4 önermesinin bir tanıtlamasını buldu:</p>

  <p><br /></p>

  <p>x<sup>4</sup>+y<sup>4</sup> = z<sup>4</sup>’ün tam sayılarla çözümü yoktur.</p>

  <p><br /></p>

  <p>Fermat <i>sonsuz iniş</i>’i ilk kez burada açıkça kullanmıştır.</p>

  <p>Euler, bu ünlü metottan yararlanarak hemen işe koyuldu ve gerçek sayıları değil karmaşık sayıları kullanarak n = 3 önermesini tanıtlamaya çalıştı. 4 Ağustos 1753’te şu açıklamayı yaptı:</p>

  <p class="ortali4">“Tam sayılı bir küp iki küpün toplamı olamaz.”</p>

  <p><br /></p>

  <p class="gir2">Ancak... diye yazıyordu Grosrouvre fişinde, Euler’in tanıtlamasında bir hata vardı! Buna karşılık metodu olağanüstü akıllıcaydı. Daha sonra çok başarılı bir şekilde uygulandı.</p>

  <p><br /></p>

  <p>Önerme destanı başlıyordu.</p>

  <p><br /></p>

  <p>Mösyö Ruche Grosrouvre’un öteki fişlerini ciddi bir çalışmayla inceledikten sonra bir “önermeler gecesi” daveti yaptı.</p>

  <p>Büyük gece. Altı ay sonra, nihayet, dördüncü soruya ciddiyetle yaklaşılıyordu: Grosrouvre çözülmüş olduğunu iddia ettiği önermeleri çözmüş müydü?</p>

  <p>Gecenin önemini hiç kimse inkâr etmedi. Herkes oradaydı. Nofutur dışında. Herkesin aklındaydı o. Ama belli etmek istemiyordu. Mösyö Ruche araç gerecini çıkardı, Grosrouvre’un fişinin başlığını okudu:</p>

  <p class="ortali5">Fermat’nın varsayımının çözümü girişiminde<br />
  günümüze kadar aşılmış evreler</p>

  <p>Grosrouvre “çözümü” sözcüğünü karalamış, yerine “çözümlenmesi” yazmıştı!</p>

  <p><br /></p>

  <p class="gir2">Birinci sonuç. Önermeyi yalnızca n asal üslüleri için tanıtlamak yeterlidir. Bu, alanı temizleme ve asal olmayan bütün sayıları atma olanağı verir!</p>

  <p><br /></p>

  <p>Matematikçiler, kuşaklar boyu bir varsayıma saldırırken aşamalı bir biçimde çalışıyorlar, “kemiriyorlar” bu varsayımı. Varsayımı hemen genel durumu içinde tanıtlayamayınca yanıtlarını verebilecekleri özel durumlar belirliyorlar. Ve şurasından burasından, belki de...</p>

  <p><br /></p>

  <p class="gir2">Çok yavaş başladı iş. Aradan bir yüzyıl geçti. Kemirme işi sürdü. Legendre n = 5 önermesini tanıtladı, Lame diye biri n = 7’yi tanıtladı, Leje une-Dirichlet de n = 14’ü tanıtladı.</p>

  <p class="gir2">1820’de, bazı yazılarını “Mösyö Le Bianc” adıyla yayımlayan Sophie Germain adlı bir kadın ilk kez bir üs’ün belli bir değeriyle değil belli asal sayılardan oluşan eksiksiz bir kategoriyle ilgili genel bir sonuç elde etti.</p>

  <p><br /></p>

  <p>Léa yerinden sıçradı. Hypatia’nın katledilmesini bir türlü unutamıyordu. Alçaklardan ve fanatiklerden alınan iyi bir intikam. Ama bu kadın matematikçinin bir erkek kimliği altında gizlenmesi gerekmişti. Gene de iyi bir intikam. Üstelik, kadınlar, kendi özel işleriyle ilgilendikleri için sürekli eleştirilirken genel bir kurala ilk kez el atan bir kadın olmuştur.</p>

  <p>Léa’nın enerjisine her zaman hayran olan Mösyö Ruche fişi okumaya devam etti:</p>

  <p><br /></p>

  <p class="gir2">1 Mart 1847, Bilimler Akademisi’nde müthiş bir toplantı yapıldı. Peş peşe iki adam, Gabriel Lame ve XIX. yüzyılın büyük matematikçilerinden Augustin Cauchy kürsüye geldi. Her biri Fermat’nın varsayımının eksiksiz bir tanıtlamasını içeren mühürlü birer zarf sundular. Büyük bir sessizlik hüküm sürüyordu salonda. Hangisi galip gelecek ve altın madalyayı alacaktı?</p>

  <p class="gir2">Bir ay geçti. Bir sonraki toplantıda Lame bekleniyordu, Cauchy bekleniyordu ama bir Alman matematikçi çıktı ortaya; Ernst Kummer Akademi’ye gönderdiği bir mektupta her ikisinin de karmaşık sayılara gerçek sayılar niteliği verdiklerini gösteriyordu. Cauchy ve Lame’nin tanıtlamaları yanlıştı! Bir yüzyıl önce Euler’in düştüğü hataya düşmüşlerdi.</p>

  <p class="gir2">Hemen hemen aynı dönemde, Kummer, idealler adını verdiği sayıların özelliklerine dayanarak, 100’den küçük neredeyse bütün sayılar için varsayımı tanıtladı. Sonra yirminci yüzyılın ikinci yarısında olağanüstü bir hızlanmaya tanık olundu. Bilgisayarlar sayesinde varsayım on binler, yüz binler için tanıtlandı. Ama ancak sonlu bir sayıya uygulanabiliyordu bunlar. Nihayet 80’li yıllarda, sayısız önemli sonuç çıktı ortaya:</p>

  <p class="gir2">Üçyüz yılda 1’den 2’ye, 3’e, 4’e, 100’e, çokluğa, sonsuzluğa, neredeyse her şeye geçildi. Varsayım ancak “HEPSİ”ne ulaşıldığında tanıtlanmış olacaktır!</p>

  <p class="gir2">İşe girişiyorum.</p>

  <p><br /></p>

  <p>Jonathan Mösyö Ruche’ün bitmez tükenmez fişini okumayı bitirmesini beklemeyi başarmıştı.</p>

  <p>– Yalnızca şunu belirtmek istiyorum ki, dedi, Fermat’nın varsayımını tanıtladığını sanan XIX. yüzyılın en büyük matematikçilerinden biri yanılmıştır.</p>

  <p>Jonathan’ın gözlemi dikkate alındı ve Mösyö Ruche bir sonraki fişe geçti.</p>

  <p><br /></p>

  <p class="gir2">Önceki fişlerden birinde Euler’in Fermat’nın birçok önermesinin eksiksiz tanıtlamalarını verdiğini yazmış ve Fermat’nın sayılar kuramı alanındaki doğrular konusunda açık seçik bir görüşe sahip olduğunu belirtmiştim. Gerçekten de öyledir. Yalnız şöyle bir olay...</p>

  <p class="gir2">Fermat, 1640’da arkadaşı Frénicle yazdığı bir mektupta şöyle diyor: “Bana göre 2 (2<sup>n</sup> kuvveti) + 1 kesinlikle bir asal sayıdır. Tam bir tanıtlamasını yapamam, ama şaşmaz tanıtlamalarla çok sayıda böleni çıkardım, düşüncelerimi aydınlatan ve bir türlü vaz geçemediğim çok önemli kesinlikler var elimde.” Ve bir süre sonra, çiviyi iyice gömmek için Pascal’e şunları yazıyor: “Size gerçeğin bir önermesiyle cevap veriyorum.”</p>

  <p class="gir2">1732’de, Leonhard Euler Fermat’nın beşinci sayısını gösterdi: 2 sonra. (2<sup>5</sup>)-1, yani 2<sup>32</sup> - 1, eşittir...</p>

  <p><br /></p>

  <p>İyi ki gözlerim iyi görüyor, diye kendi kendini tebrik etti Mösyö Ruche.</p>

  <p><br /></p>

  <p class="gir2">...eşittir 4 294 967 297, bu da 641 ’e bölünebilir. Dolayısıyla asal değildi. Fermat’nın ikinci varsayımı yanlıştı! Yani Fermat bir kez yanılmıştı. Niçin iki kez yanılmasındı? Niçin birinci varsayımı doğru olacakmış?</p>

  <p><br /></p>

  <p>– Yalnız şunu belirtmek istiyorum ki, dedi Jonathan, bir önermeyi tanıtlamış olduğunu sanan XVII. yüzyılın en büyük matematikçilerinden biri yanılmıştır.</p>

  <p>Jonathan’ın gözlemi dikkate alındı ve Mösyö Ruche okumaya devam etti:</p>

  <p><br /></p>

  <p class="gir2">Bu nedenle benden önce, gerçek olduğuna inanarak bu varsayımı tanıtlamayı deneyen onlarca matematikçinin sayısız denemesine aldırmadan yanlış olduğunu tanıtlamaya çalışarak başladım işe. Çok uzun süre çalıştım. Başarılı olamadım. Ama bu çalışmalar bana büyük bir avantaj sağladı: Niçin doğru olamayacağı konusunda bazı belirgin noktaları kişisel olarak kanıtlayınca söz konusu varsayımın doğru olduğuna ilişkin samimi bir inanç oluştu bende. Ondan sonra, tanıtlamaya koyuldum.</p>

  <p><br /></p>

  <p>XIX. yüzyıl başında Fermat’nın yanıtsız bıraktığı bütün sorular, üzerlerinde tahminler yürütülmüş olan ya da tanıtı eksik kalan bütün sorular çözülmüştü. Yalnızca biri kalmıştı! 1637’de geliştirdiği kuvvetlerin toplamıyla ilgili bir varsayımı dokunulmaz kalmıştı. <i>Fermat’nın Son Teoremi</i> (FST) dendi buna. Bu adlandırmada büyük ölçüde bir mizah vardı, çünkü bir teorem değildi bu. Hatta problem de buydu. Teorem... ancak tanıtlandıktan sonra teorem olabilirdi... Eğer günün birinde tanıtlanabilseydi...</p>

  <p>Problem direndikçe ünü de artıyordu. 1816’da, Bilimler Akademisi problemi çözmeyi başarana verilmek üzere bir ödül koydu. Aradan kırk yıl geçmiş, problem gene çözülememişti. Akademi ikinci bir ödül koydu: Bu kez bir altın madalyayla birlikte 3 000 frank tutarında bir para da kazanacaktı problemi çözen. Ödül Ernst Kummer’e verildi.</p>

  <p>Mösyö Ruche ödül hikâyesini anlatmadan geçemedi.</p>

  <p>– Galois, Abel ve Gauss’un tersine Kummer, gençliğinde matematikle ilgilenmemişti. Çocukluğunda Avrupa Napoleon seferleriyle tahribata uğramıştı. Fransız askerleri yaşadığı kenti işgal etti, kentte veba ve tifüs ve daha ne bileyim başka salgınlar baş gösterdi. Kummer’in babası hekimdi, onlarca hastayı kurtardı ama sonunda kendisi yenik düştü salgına. Küçük Emst kentini gelecekteki olası saldırılara karşı koruyabilmek amacıyla asker olmaya karar verdi. Tartaglia, Galileo ve Newton’un izinden giderek top güllelerinin yörüngelerini incelemeye verdi kendini ve Avrupa’nın en önemli balistik uzmanlarından biri oldu.</p>

  <p>– Tabii, dedi Perrette, Fransız askerlerinin geçtikleri yerlerde balistikçiler yetişiyor.</p>

  <p>– Dolayısıyla, diye devam etti Mösyö Ruche, Kummer Akademi ödülünü aldı. Varlıklı bir Almanın, Wolfskehl’in Birinci Dünya Savaşı’ndan kısa bir süre önce koyduğu ödüle göre pek önemsiz bir şeydi. Wolfskenl çok büyük bir para veriyordu. Ama bir şartı vardı: FST 13 Eylül 2007’den önce tanıtlanmalıydı.</p>

  <p>– 13 / 9 / 2007? 13 asal, 9 değildir, dedi Jonathan heyecanla. 2007’ye gelince... o da belki asaldır.</p>

  <p>– Hiç ilgisi yok, diye sözünü kesti Perrette. Küçüklüğümde şunu öğretmişlerdi bana: Rakamların toplamı 3’e bölünebilirse sayı da 3’e bölünebilir. Oysa 7 artı 2 artı 0 artı 0 eşittir 9. Ve 9, 3’e bölünebilir, dolayısıyla...</p>

  <p>Topluluk şaşkındı. Perrette’in ilk kez böyle konuştuğunu işitiyorlardı. Perrette küçük olmuştu demek!</p>

  <p>“Ne var..! diye bağırdı, hesap konusunda gösterdiği bu yeteneğe şaştıklarını görünce.</p>

  <p>Arkalarından Max’in sesi yükseldi:</p>

  <p>“Çünkü 8 092 772 751’in küp kökü olacak bu yıl. Ondalıklar dikkate alınmalı!</p>

  <p>Max, yere oturmuş, elinde bir hesap makinesi, yanında ajandası hiç sesini çıkarmadan onları seyrediyordu.</p>

  <p>– Nereden biliyorsun? diye sordu Léa, neredeyse saldırgandı tavrı.</p>

  <p>– Ajandamda 13 Eylül’ün yılın kaçıncı günü olduğuna baktım. 256’ıncı gündü. 256’i 365’e böldüm, 0,701369 çıktı, 2007’ye ekledim bunu, sonuç 2007,701369’du, ve küpünü almak için iki kez kendisiyle çarptım. Ve hemen sonucu söyledim.</p>

  <p>Perrette şunları geçirdi içinden: “Abel gibi yirmi yedi yaşında tüberküloza yakalanmasın da!”</p>

  <p>– Anlamıyorsunuz, arkadaşlar, dedi Mösyö Ruche hemen müdahale ederek, çünkü özellikle Max’in, biraz önce yaptıklarının o yaşta her çocuğun yapabileceği şeyler olmadığını bilmesini istemiyordu.</p>

  <p>Mösyö Ruche altın işlemeli ödülün hikâyesini anlatmaya başladı. Genç Wolfskehl çok zengin ve çok mutsuzdu. Sevdiği kadın onu sevmiyordu.</p>

  <p>Galois gibi! O da kendisini sevmeyen bir kadına âşıktı, diye bir hatırlatma yaptı Jonathan. Ama bunlar niye böyle kendilerini sevmeyen kadınlara âşık oluyorlar?</p>

  <p>– Hep böyledir, öyle değil mi Mösyö Ruche? dedi Léa.</p>

  <p>Mösyö Ruche cevap vermedi.</p>

  <p>– Ben, dedi Jonathan, aldırışsız bir tavırla, beni sevmeyen bir kadını sevmem. Sevilmemekten hoşlanmam ben.</p>

  <p>– O kadar basit değil, dedi Perrette.</p>

  <p>– Demek ki hiçbir kadını sevmiyorsun sen! Kih kih, diyerek alay etti onunla Léa.</p>

  <p>– Çünkü sen ancak seni sevmeyen birini sevebilirsin öyle mi?</p>

  <p>– Böyle bir şey söz konusu olamaz. Bütün erkekler deli oluyor benim için!</p>

  <p>– Psikoloji toplantısına çevirmeyelim işi lütfen! diye durdurdu onları Mösyö Ruche. Ve dönelim... neydi senin rakamın?</p>

  <p>– 8 092 772 751’in küp kökü. Ondalıkları dikkate alalım! diye hatırlattı Max.</p>

  <p>– Galois’nin hüzünlü aşkı ölümüne neden olan bir düelloya yol açtı. Wolfskehl’in mutsuz aşkı onu korkunç bir karar almaya götürdü, intihar etmeye karar verdi.</p>

  <p>Tarihi belirledikten sonra, saati seçti: Wolfskehl son gününün sonunda bitirecekti hayatını. Gece yarısından hemen önce, kafasına bir kurşun sıkacaktı. Son gece geldi çattı. Wolfskehl düzenli bir insandı, eşyasını düzenledi, düzeltilmesi gereken şeyleri düzeltti. Sonra vasiyetnamesini yazdı. İşlerini bitirdiğinde gece yarısına birkaç saat kaldığını fark etti. Masasındaki tabancasına baktı uzun uzun ve kütüphaneye yöneldi. Wolfskehl bayağı iyi bir matematikçiydi, son anlarında yapacağı bu okumanın kendisini hem sürükleyebilecek hem yatıştırabilecek tek okuma olacağını düşündü. Birçok kitabı karıştırdı ve hemşerisi Ernst Kummer’in metninde, FST’yle ilgili olan ve Cauchy ve Lame’nin hatalarını gösterdiği metinde durdu. Wolfskehl metne daldı. Birden kalbi çarpmaya başladı... bir hata vardı! Duvardaki saate baktı, çok az zamanı kalmıştı. Kummer’in yanıldığını göstermeye yetecek kadar bir zaman. Eğer, yaşamının son saatinde, böylesine ünlü bir matematikçinin yapıtındaki bir hatayı kanıtlayabilirse, ne kadar güzel bir son olacaktı bu onun için!</p>

  <p>Masasına oturdu ve çalışmaya başladı, Kummer’in metnini satır satır inceledi. Son satıra geldiğinde kesin ve açık bir biçimde gördü olayı: Kummer’in çalışması kesinlikle doğruydu. En küçük bir hata yoktu. Düş kırıklığına uğrayan ve bitkin düşen Wolfskehl şakaklarını ovdu ve gözlerini araştırmalarıyla kararttığı sayfalardan kaldırdı. Güneş doğuyordu. Gece yarısını geçmişti vakit. Hayattaydı!</p>

  <p>Kummer’in metnini kapattı, sayfaları katladı, tabancayı kaldırdı, vasiyetnamesini yırttı ve genç kadını unuttu. Çözümü olaylar getirmişti: Tanıtlama yoluyla ölümün eşiğinden dönme.</p>

  <p>Fermat ve ST’ine borcu vardı. Hayatını kurtaran problemi çözmeyi başaracak olan kişiye verilmek üzere bir ödül koydu. Wolfskehl’in, intiharı için saptadığı tarih 13 Eylül 1907’ydi!</p>

  <p>Léa şarkı söylemeye başladı:</p>

  <p><br /></p>

  <p class="gir1"><i>Aşk hüznü bir an</i></p>

  <p class="gir1"><i>aşk zevki yaşam boyuuuuu sürer</i></p>

  <p><br /></p>

  <p>Tek bir fiş kalıyordu geriye. Gıcır gıcırdı. Tuhaf bir şekilde başlıyordu:</p>

  <p><br /></p>

  <p class="gir2">Son dakika.</p>

  <p class="ortali5">Euler’in varsayımı</p>

  <p class="gir2">Fermat’nın varsayımını genelleştirirsek; Bir tam sayının n’inci iki kuvvetinin toplamı bir tam sayının n’inci kuvveti olamaz: x<sup>n</sup>+y<sup>n</sup> = z<sup>n</sup>, Euler daha mütevazı bir varsayım ortaya koymuştu; üç değil dört sayı devreye sokmuştu ve yalnızca dördüncü kuvvetle sınırlamıştı bunları:</p>

  <p class="gir2">“Üç dördüncü kuvvetin toplamı bir dördüncü kuvvet olamaz.” Günümüzdeki ifadeyle söylersek:</p>

  <p class="gir2">x<sup>4</sup>+y<sup>4</sup>+z<sup>4</sup> = w<sup>4</sup>’ün tam sayılarla çözümü yoktur.</p>

  <p class="gir2">Varsayım bir, iki yüzyıl geçerliliğini sürdürecektir. Ve işte matematikçi Noam Elkies –sene 1988– şapkasından Euler’in olumlamasıyla çelişen dört sayı çıkarır. Doğruladım. 2682444<sup>4</sup> + 15365639<sup>4</sup>+18796760<sup>4</sup>= 20615673<sup>4</sup>.</p>

  <p class="gir2">Euler varsayımı yanlıştır!</p>

  <p><br /></p>

  <p>Haber bir bomba etkisi yaptı ve doğrusunu söylemek gerekirse uyuklamakta olan topluluk elektriklendi.</p>

  <p>– Yalnız şunu belirtmek istiyorum ki, dedi Jonathan, XVIII. yüzyılın en ünlü matematikçilerinden biri...</p>

  <p>– Dikkate aldık, dikkate aldık! diye bağırdılar hep bir ağızdan.</p>

  <p>Baselli büyük hesapçı, sözlükte kendisine sekiz sayfa ayrılmış olan, 75 ciltli, 4000 mektuplu, olağanüstü bir belleğe sahip adamın varsayımı yanlıştı!</p>

  <p>Ünlü matematikçilerin yaptığı hatalar üstünde açıkça bu kadar ısrar eden Grosrouvre neyin peşindeydi? Cauchy’nin hatası, Lame’nin hatası, her ikisi de yanlış tanıtlamalar yapmışlardı! Fermat’nın hatası, Euler’in hatası, her ikisi de yanlış varsayımlar mı getirmişlerdi?</p>
</body>
</html>
