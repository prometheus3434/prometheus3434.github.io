<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum"><span class="bb">O</span>N <span class="bb">B</span>İRİNCİ <span class="bb">B</span>ÖLÜM</p>

  <p class="baslik">Ravignan sokağının üç problemi</p>

  <p>Yunanlıların dediği gibi, bir iota<a href="../Text/dipnot.xhtml#Footnote0004" id="Feedback0004"><sup>[4]</sup></a> bile ilerleyememişlerdi. Ve aralık ayı gelmişti. Çalışmasına çalışıyorlardı ama Grosrouvre’la ilgili üç problemden hiçbiri çözülememişti.</p>

  <p>“Sadık dost”un kimliği belirlenememişti. Tanıtlamalarına sahip olmak isteyen çetenin kimliği de. Grosrouvre’un ölümü konusunda da aynı şey: Kaza mıydı, cinayet mi, intihar mı? Araştırmalarının başında nerede idiysiler yine oradaydılar.</p>

  <p>Üç problem soluk aldırmıyordu onlara. Üç!</p>

  <p>Mösyö Ruche Noel yemeğiyle ilgili programını yapmıştı. Daha doğrusu yemekten hemen önce yapılacak toplantı ve bu toplantı sırasındaki durum muhasebesiyle ilgili programdı bu.</p>

  <p><br /></p>

  <p>Nofutur toplantıyı gök gürültüsünü andıran bir sesle açtı:</p>

  <p>– Antikçağın üç büyük problemi! Küpün iki katını alma, açının üçe bölünmesi, dairenin alanının dördüllenmesi.</p>

  <p>Muhteşemdi, gök mavisi alnı ve uçları kırmızı tüyleriyle tüneğinde dikilmişti. Amerikan Technicolor filmlerinin anonsunu yapan mükemmel bir sunucu olabilirdi.</p>

  <p>Mösyö Ruche her şeyi çok iyi ayarlamıştı. Görünmeyen bir ipe asılmış yaldızlı çiçekler ve gümüş yıldızlar parlıyordu tavanda.</p>

  <p>Perrette yılın son toplantısını kaçırmak istememişti, ikizler ertesi gün kayak tatiline çıkacaklardı. Bir defaya mahsus olmak üzere makyajını abartmıştı. Gözleri mavi, tırnakları kırmızıydı, Nofutur çatlayacaktı kıskançlığından. O da muhteşemdi, toplantı salonunun arka tarafında derin bir koltuğa gömülmüştü. Albert için de bir koltuk getirilmişti. Ama yemekten önce gelebilmesinin zor olacağını haber vermiş ve bunun nedeninin de ilgisizlik olmadığını, ayın 24’üncü gecesinin taksiciler için altın değerinde olduğunu belirtmişti. 404’ünün metalik boyasını yenilemek istediğini herkes biliyordu. O gelmeden başlamışlardı.</p>

  <p>– Dairenin alanının dördüllenmesi o kadar ünlüdür ki bir özdeyiş haline gelmiştir, dedi Max Nofutur’dan sonra.</p>

  <p>Jonathan-ve-Léa’ya doğru ilerlerken gözünün önüne bir daire getiriyordu şehvetle. Birden durarak bir karenin kenarlarını simgeleyen boşluğu dört bıçak darbesiyle yardı.</p>

  <p>– Aristophanes’in bir oyununda, dairenin kare haline gelmesi için havayı bölmek isteyen yerölçücü gibi, dedi. Eğildi. Oyunun adı... <i>Kuşlar</i>!</p>

  <p>Nofutur kuş oldu.</p>

  <p>Max kesmek zorunda kaldı. Besbelli Nofutur çok zevk alıyordu bu işten. Max duru ve yumuşak bir sesle üç problemi sundu:</p>

  <p>– Dairenin dördülenmesi belli bir daireye eşit bir kare oluşturmaktır; küpün iki katının alınması verilmiş bir küpü çift yapmaktır; açının üçe bölünmesi bir açıyı üç eşit parçaya bölmektir. Birincisi yüzölçümleriyle, ikincisi hacimlerle, üçüncüsü açılarla ilgilidir.</p>

  <p>Nofutur konuştu:</p>

  <p>– Dairenin alanının dördüllenmesi!</p>

  <p>Max şekilleri perdeye yansıtmak üzere projeksiyon aletinin arkasına geçerken Mösyö Ruche girdi devreye:</p>

  <p>– Babil ve Mısır’da, daire ve kare arasındaki bağıntılarla ilgileniliyordu, değil mi, dedi Jonathan-ve-Léa’ya bakarak. Dünyanın bulunan en eski matematik metninde (gururla Rhind papirüsü’nü gösterdi) kâtip Ahmes “verilmiş bir daireye eşdeğer bir kare bulmak” istiyordu. Derenin çapının 8/9’una eşit bir kare kenarı almayı öneriyordu. Yalnızca yaklaşık bir değerdi bu.</p>

  <p>Daha sonra, Yunanistan’da, Hegezibules’in oğlu Klazomenaili Anaksagoras...</p>

  <p>Jonathan-ve-Léa birbirlerine baktılar. Üç ay önce gene burada, Mösyö Ruche şöyle demişti: “Eksamyas ve Klebülin’in oğuları Thales Miletos yakınlarında kırda dolaşıyordu.” İlk toplantıydı. Ne kadar uzaklarda kalmış gibiydi o gün! Ne amaçla Thales’ten söz etmiş olduğunu da anımsadılar. Hemen yanlarında, koltuğuna gömülmüş olan Perrette Mösyö Ruche’ün sözlerini dikkatle dinliyordu:</p>

  <p>“... sorunla ilgilenen ilk Yunanlı oldu. Anaksagoras dördülleme problemini çözmeyi kafasına koyduğunda, siyasi mahkûm olarak hapisteydi. Kendisiyle alay eden mahkûmların arasında hücresinin duvarlarına yazıyordu düşüncelerini. Duvarlar şekil ve hesaplarla karardı kısa sürede. Ama sonuç alamadı.</p>

  <p>Anaksogaras, öğrencisi olan, Yunan demokrasisinin kurucusu Perikles’in müdahalesiyle serbest bırakıldı. Haksız yere hapse atılmayı hazmedemeyerek intihar etti. Dördülleme kendisinden sonra yaşadı.</p>

  <p>Mösyö Ruche devam etti:</p>

  <p>“Kâtip Ahmes’den sonra problem nitelik değiştirmişti. Yaklaşık bir değeri hesaplamak söz konusu değildi artık, kesinlikle bir daireye EŞİT bir kare oluşturmak söz konusuydu. Sonra Sakızlı Hippokrates geldi.”</p>

  <p>– Soyulan adam mı? diye sordu Léa.</p>

  <p>– Ta kendisi!</p>

  <p>– Lünüllerdeki adam! dedi Jonathan.</p>

  <p>– Ta kendisi! Toplantılarımızda anlatılanları çok iyi hatırlayacağınızdan hiç kuşku duymuyordum, dedi keyifle Mösyö Ruche.</p>

  <p>– Sizin sözlerinizi içiyoruz biz, dedi Jonathan.</p>

  <p>Ve Léa daha da coşarak:</p>

  <p>– Sizin bize söyledikleriniz hangi kulağa gidiyor sanıyorsunuz? Bir...</p>

  <p>Birden durdu. Projeksiyon aletinin arkasındaki Max dikkatle ona bakıyordu. Çok bozulmuştu. Özür dilemek istiyormuş gibi baktı. Max bir baş işaretiyle sözlerini bitirmesi için cesaretlendirdi onu.</p>

  <p>– ... bir sağırın kulağına mı? dedi Léa cılız bir sesle.</p>

  <p>– Jonathan Hippokrates’in lünüllerini ima ediyordu ve haklıydı. Kesinlikle bunlar söz konusudur. Hippokrates’in lünülleri dördüllemeyi başarması büyük yankı uyandırmıştı. O döneme kadar yalnızca çizgileri düz olan şekillerin; dikdörtgenin, paralelkenarın, yamuğun dördüllenmesi gerçekleştirilmişti. Hippokrates, eğri bir şekli “dördülleme”yi başararak çılgınca umutlar doğurdu. Bundan böyle eğri yüzeylerin “dördüllenemeyeceğini” iddia edemeyecekti kimse. O halde daire niçin dördüllenmesindi?</p>

  <p>Hippokrates kendisi denedi bunu ve kıçının üzerine oturmak zorunda kaldı. Kendisinden sonraki Yunan matematikçileri de!</p>

  <p>Nofutur kanat çırptı, ağzını açtı:</p>

  <p>– Küpün iki katının alınması!</p>

  <p>Mösyö Ruche:</p>

  <p>– Küpün iki katının alınması lafı ilk kez büyük bir salgın dolayısıyla duyuldu. Atina’da veba salgını baş göstermişti. Hiçbir şey engelleyemiyordu salgını. Atina’dan bir heyet Delphoi’ye gitti ve Delphoi kâhinine bu salgını nasıl durdurulabileceği konusunda akıl danıştı. Kâhin bir süre yalnız bıraktı onları. Heyet sabırla bekledi. Kâhin geri döndü.</p>

  <p>Nofutur tüneğinde dikilerek kanat çırptı:</p>

  <p>– Atinalılar! Veba salgınının durması için Delos adasında Apollon’a adanmış sunağı iki katına çıkarmanız gerekir.</p>

  <p>Nofutur kâhin gibi konuşmak için sesini iki kat yükseltmişti sanki.</p>

  <p>– Delos’taki Apollon sunağı, birçok nedenle bütün Yunanistan’da ünlüydü. Özellikle de biçimiyle. Küp şeklindeydi! dedi Mösyö Ruche.</p>

  <p>– Sunağı iki katına çıkarmak mı? diye sordu Max projeksiyon aletinin arkasından. Atinalılar, bundan daha kolay bir şey olamaz, diye düşündüler. Adaya gittiler ve anatomik yapısı eskisinin iki katı olan yeni bir sunak inşa ettiler.</p>

  <p>– Veba salgını durmadı, diye devam etti Mösyö Ruche. Büyük bir düş kırıklığına uğradılar. Oradan geçmekte olan bir bilge kişi onlara yeni sunağın eskisinin iki katı olmadığını, sekiz kat daha büyük olduğunu söyledi!</p>

  <p>Perrette’in gözlerinden bir anlayışsızlık perdesi geçti. Ekranda küçük bir küpün yanında çok büyük bir küp gözüktü. Uzaktan Max’ın sesi duyuldu:</p>

  <p>– 2 kere 2 kere 2!</p>

  <div class="resim"><img alt="" src="../Images/189.jpg" /></div>

  <p>Perrette’in yüzü aydınlandı: Tabii, dedi, küpü! Sekiz! Hiç bağlantı kurmamıştım. 2’nin karesi, kenar uzunluğu 2 olanın karesinin alanı. Ve 2’nin küpü, kenar uzunluğu 2 olanın küpünün hacmi.</p>

  <p>Jonathan faltaşı gibi açılmış gözleriyle annesine bakıyordu. Annesinin bir küp dolayısıyla bu kadar kendinden geçebileceğini hiç ummamıştı.</p>

  <p>– Atinalılarla Delos’a dönelim biz isterseniz, dedi Mösyö Ruche. Adaya ayak basar basmaz büyük sunağı acele ortadan kaldırmak için işe giriştiler. Bu kez kâhini tatmin etmeye kesinlikle kararlıydılar. Yıktıkları sunağın yerine, eskisinin tıpatıp aynısı bir yenisini inşa ettiler.</p>

  <div class="resim"><img alt="" src="../Images/190.jpg" /></div>

  <p>– Birleştirildiklerinde iki sunağın hacmi gerçekten, eskisinin iki katıydı, dedi Mösyö Ruche sinsilik kokan bir sesle. Tatmin olmuş bir halde, birbirlerini tebrik ederek Atina’ya döndüler. Veba devam etti. Öfke ve şaşkınlık doruğa çıktı, ilkinin iki katı olan bir sunak inşa etmemiş miydiler?</p>

  <p>– Hayır, tabii ki! diye bağırdı Perrette, heyecandan kıpkırmızı kesilmişti. İki kat olan, tek bir sunağın hacmi değil, ikisinin hacmiydi!</p>

  <p>Mösyö Ruche onayladı, ekleyecek hiçbir şeyi yoktu. Biraz soluklandı ve devam etti konuşmaya:</p>

  <p>– Atinalılar bu kadar basit gözüken bu problemi niçin çözemediklerini bir türlü anlayamıyorlardı. Bir parçanın bir eşini oluşturmak? Bundan daha basit ne olabilir.</p>

  <p>Max ekrana bir şekil yansıttı.</p>

  <div class="resim"><img alt="" src="../Images/190_2.jpg" /></div>

  <p>Mösyö Ruche devam etti:</p>

  <p>– Bir kareden, benzerinin oluşturulması mı? Eğitimli Atinalılar bunun, karenin köşegeninde gerçekleştirilebileceğini biliyorlardı. Max şekli çekti ve yeni bir şekil yansıttı ekrana:</p>

  <div class="resim"><img alt="" src="../Images/191.jpg" /></div>

  <p>– O halde niçin bütün çabalarına rağmen bir küpü iki küp yapamıyorlardı? diye sordu Mösyö Ruche dramatik bir ses tonuyla. Soruyu sorduktan sonra sustu. Perrette doğruldu.</p>

  <p>– Ya veba, Mösyö Ruche? Veba salgını durdu mu? Nofutur bu soruya hiç aldırmayarak, “Açının üçe bölünmesi!” dedi.</p>

  <p>Max sahneye çıktı yeniden:</p>

  <p>– Bir açıyı iki eşit parçaya bölmek, bunu biliyorduk. Açıortay bu nedenle bulunmuştu ve oluşturulması kolaydı.</p>

  <p>Bu konuyu sınıfta defalarca ele aldıklarından gösterebilirdi.</p>

  <p>Mösyö Ruche devam etti:</p>

  <p>– Bir açıyı üç eşit parçaya bölmek çok daha karmaşık olamazdı. Özellikle de Thales ve fellahın teoremiyle bir parçanın üç eşit parçaya bölünmesi bilindiğinden zor olmazdı. Yanlış! Bu problem de çok zorladı Yunanlı matematikçileri. Niçin? Üçe bölme meselesinde ne yazık ki başka bir salgın hastalık yok elimde. Bu efsane yalnızca küpün iki katının alınması konusunu kapsıyor.</p>

  <p>– Gerçekten Mösyö Ruche, bu üç problemden bir tekini bile çözebilecek bir Yunanlı çıkmadı mı? diye sordu Perrette.</p>

  <p>– Tek bir Yunanlı bile! diye karşılık verdi Mösyö Ruche tiyatrovari bir tavırla. Tabii bazı çözümler getiren matematikçiler oldu: Eliseli Hippias, İtalya’da Platon’u kurtaran Tarentumlu Arkhytas, Eudoksos, Menekhes. Ama hep kuralın etrafından dolaşarak!</p>

  <p>– Kural mı? Ne kuralı? Hiç kuraldan söz etmediniz bize, diye bağırdı Jonathan; kural sözünü işitince gözlerinin önünde engeller bulunduğunu hissediyordu.</p>

  <p>– Toplantının başında, bu hikâyenin, tümüyle geometri evreninde geçtiğini ve şekil çizimlerinin söz konusu olduğunu belirttim. Çizim diyen, alet der. Düşünce aletleri tabii ki, ama aynı zamanda da maddi aletler. Düşüncenin aletlerinden çok söz ettik. Maddi aletlere gelince, Yunanlı geometriciler yöntemlerini o kadar ayıkladılar ki cetvel ve pergel dışında hiçbir şeyi kabul etmediler!</p>

  <p>– Niçin bu iki alet de başka aletler değil? diye sordu Léa. Daha... başka aletleri alabilirlerdi. Daha cafcaflı.</p>

  <p>– Yunanlı düşünürler, Léa, cafcaflı insanlar değillerdi! dedi Mösyö Ruche ciddi bir tavırla. Hatta cafcaflı hiçbir şeye tahammül edemezlerdi, demek daha doğru olur. Cetvel, doğrudur; pergel, dairedir! Bundan daha basiti olamaz. Her zaman <i>Elementler</i>’i düşündüler. Bunları çizmek için tek bir hareket yeter. Doğru, elin uzunlamasına bir hareketi, daire, bileğin yağ gibi kayarak dönüşü.</p>

  <p>Yunan geometrisi dünyasında bir şekil ancak, yalnızca doğrular ve daireler yardımıyla çizilmişse vardır.</p>

  <p>Büyük bir bardaktan su içti. Perrette Noel yemeği konusunda endişe etmeye başlıyordu. Daha fazla uzamaması gerekiyordu bu işin.</p>

  <p>Mösyö Ruche kasıntılı bir tavırla şöyle dedi:</p>

  <p>– Antikçağın üç probleminin formülasyonunu nihayet doğru bir şekilde söyleyebiliyorum size: CETVEL VE PERGEL YARDIMIYLA, alanı belli bir daireye eşit alanlı bir kare çizmek, hacmi, belli bir küpün iki katı bir küp çizmek, belli bir açıyı üç eşit parçaya bölmek.</p>

  <p>Her şeyi değiştiren cümlenin başıdır. Bazı Yunan matematikçileri bu üç problem için çizimler önerdiler, ama bunlar cetvel ve pergelle çizilmemişti!</p>

  <p>– O zaman onları Giordano Bruno gibi yaktılar mı yoksa Galilei gibi mahkûm mu ettiler? diye sordu Jonathan.</p>

  <p>– Hayır! Ama Hippase’nin başına gelenleri gördünüz. Biraz önce bahsettiğimiz Klazomenaili Anaksagoras’a gelince hapse mahkûm edilmişti; ama geometri alanındaki etkinlikleri nedeniyle değil, astronomi çalışmaları yüzünden. Hayatını karartan ne kare ne dairedir, Güneş karartmıştır hayatını. Güneşin akkor halinde bir taş olduğunu söylemiştir. İsa’dan beş yüz yıl önce!</p>

  <p>– Güneşin, akkor halinde de olsa, basit bir çakıltaşı olduğunu söylemek, hiç kimsenin hoşuna gitmemiş olmalı, dedi Jonathan</p>

  <p>Perrette dinlemiyordu, dalgın gözüküyordu. Sonra birden konuştu:</p>

  <p>– Ya veba Mösyö Ruche? Salgın durdu mu durmadı mı? Siz bunu bize güzel bir küp hikâyesi gibi anlatıyorsunuz; ama kaygı verici bir veba hikâyesi var ortada.</p>

  <p>– Unutmuş değilim onu, diye karşılık verdi Mösyö Ruche.</p>

  <p>– İkinci başarısızlıklarından sonra, Atinalıların yaptığı iki sunaktan sonra? diye ısrarla sordu Perrette.</p>

  <p>– Bütünüyle güçsüz gözüküyorlardı. Umutsuzluk içinde, dönemin en büyük matematikçilerine başvurdular, dedi Mösyö Ruche. Daha önce söylediğim gibi, problemi çözdükleri görüldü. Kendi yöntemleriyle.</p>

  <p>Tarentuinlu Arkhytas üç yüzeyin, bir koninin, bir silindirin, bir halkanın ara kesitlerini devreye soktu. Menekhes, iki konikten yararlandı: Bir hiperbol ve bir parabol. Ama doğru ve pergel kuralını ilk kez bozmaya cesaret eden sofist Eliseli Hippias oldu.</p>

  <p>Öğrenciliğimde Hippias büyülemişti beni. Her şeyle ilgili her şeyi biliyordu. Yunanlılar <i>polymath</i> derlerdi böylelerine. Astronomi, müzik, resim, heykel, matematik. Hangi konuda olursa olsun irticalen konuşabilirdi, bellek eğitme alıştırmalarıyla geliştirdiği olağanüstü bir zekâya sahipti. Yaşlılığında bile, elli isimlik bir listeyi, öğrenme sırasına göre ezbere okuyabiliyordu.</p>

  <p>Çok becerikliydi. Giydiği her şeyi kendisi üretiyordu: Gömlek, ayakkabı, kemer, parfüm şişeleri, pudra, her şey! Çok yoksul başladığı hayatını çok zengin olarak bitirmişti. Çok küçük bir kente, Sicilya’da ücra bir köşe olan Inycos’a gittiğinde servet sahibi olmaya başlamıştı. Korkunç bir para kazanmıştı burada. Nasıl kazandığı bilinmiyor.</p>

  <p>Ona göre bütün problemler teknik problemlerdi. Kafasını boşuna teorilerle doldurmazdı, her yola baş vururdu ve amacına ulaşabilmek için mümkün olabilecek bütün kurnazlıkları denerdi. Parayı da böyle kazanmıştı. Müthiş becerikli olduğundan bütün problemlerin üstesinden gelebiliyordu... teknik yollarla. Dairenin alanının dördüllenmesini de uygulamaya koyduğu <i>dörde bölen</i> yöntemiyle çözdü. Üç yüzyıl sonra, Diokles, onun izinden giderek <i>sisoid</i>’i buldu ve bu sayede açıyı üçe böldü; bir yüzyıl sonra da Nikomedes istiridye kabuğu biçiminde eğriyi, <i>konkoit</i>’i buldu ve böylelikle hem küpün iki katını almak, hem de bir açıyı üç eşit parçaya bölmek konusunda büyük bir başarı gösterdi. Ve ...</p>

  <p>– Ya veba? Mösyö Ruche. Atina’daki veba, hep unutuyorsunuz.</p>

  <p>– Telaş etmeyin Perrette, bitiyor. Bu matematikçilerin bulduğu eğrilerin hepsi ME-KA-NİK eğrilerdi! Geometrik eğriler değil.</p>

  <p>Bugünkü geometri kuralları açısından olanaklar son derece yetersizdi. Bu yapıların çok önemli bir kusuru vardı: Hareket ve çabukluk söz konusuydu bu şekillerde. Hareket eden noktalar! Kayan doğrular! Oynayan biçimler! Artık geçerliliği olmayan bir yığın olgu. Resmi Yunan geometrisi dünyası statik bir dünyaydı ve deyim yerindeyse pastanın üstündeki kirazları andıran ama sürekli oynayan, hareket halinde olan bu olağanüstü yapıların Delos tapınağının inşası konusunda önemli bir sakıncaları vardı:</p>

  <p>Bunların somut bir biçimde gerçekleşebilme olanağı yoktu. Oysa kâhin yapılmasını istemişti bu tapınağın, bu tapınağı mutlaka inşa etmek gerekiyordu.</p>

  <p>Ve Mösyö Ruche, tekrar bir masal anlatıcısı havasını takınarak devam etti konuşmasına: Bu eğrileri bulanlar istenilen çözümü getiremediler. Veba salgını devam etti! O zaman Atinalılar felsefeye başvurmaya karar verdiler; Akademia’ya, Platon’a gittiler. Platon şunları söyledi onlara: “Apollon’un, kâhinin ağzından böyle bir yapı istemiş olmasının nedeni, sizin de çok iyi bildiğiniz gibi, çifte bir sunağa sahip olma arzusu değildir. Yunanlıları matematiği etmiş olmalarından dolayı eleştiriyor ve geometriyi küçümsemelerinden dolayı da ayıplıyordu. Siz bu problemleri ne pahasına olursa olsun çözme isteği içinde akıl dışı yollara ve aceleye getirilmiş kuramsal onarımlara başvurmaktan çekinmediniz. Bunu yaparken kaçınılmaz bir biçimde GEOMETRİNİN ESASINI kaybetmiş olmuyor muydunuz?”</p>

  <p>Perrette, sorusunu yinelemek için ağzını açtığı sırada Mösyö Ruche daha erken davranarak:</p>

  <p>“Ve Atina’da veba salgını durdu,” dedi.</p>

  <p>Vakit gelmişti. Yemek saati yaklaşıyordu ve daha hazırlanması gereken epey şey vardı.</p>

  <p><br /></p>

  <p>Bir Noel yemeği, Noel yemeğidir. Bu konuda Perrette, deneyimli bir klasik uygulayıcıydı. Yağlı karaciğer, kestaneli hindi, küçük mandalinalar, dondurmalı büyük pasta. Geleneksel uygulamada bir tek değişikliği kabul etmişti: İkizlerin kayağa gidecek olmaları nedeniyle ayın 25’inde, öğlende yenecek olan hindinin, ayın 24’ünde akşam yenmesi kararıydı bu tek değişiklik. Şarapları Mösyö Ruche seçmişti. Yağlı karaciğerle hafif, beyaz bir Bordeaux şarabı, ve hindiyle sert, kırmızı bir Bourgogne şarabı. Pasta yenirken de doğal Epernay şampanyası.</p>

  <p>Yağlı karaciğer yenirken, kapı açıldı. Albert girdi. Girişine hep bir ağızdan çıkan bir “Aa!” eşlik etti. Tanınmaz bir haldeydi. Gri gömleği gitmiş, kasketi uçmuştu. Saçlarını yapıştırmış, dümdüz bir çizgiyle ayırmış, soluk çizgileri olan koyu bir takım elbise, parlak, fildişi renkli bir gömlek giymişti, ilerledi. Herkes onu hayran hayran seyretti.</p>

  <p>Hemen yakındaki Sacré-Coeur’ün çanları çalarken hindiyi yemeye başlamışlardı bile. Camlar ve bardaklar müttefiklerin bombardımanı altındaymış gibi titrediler.</p>

  <p>– Demek, yemekten önce bize anlatmış olduğunuz her şey, bu çanların böylesine gürültü patırtıyla anımsatmakla yükümlü olduğu olaydan dört yüzyıl önce geçti ha! dedi Perrette “Köprünün altından çok sular akmış” der gibi.</p>

  <p>O andan itibaren tartışma toplantının içeriği üstünde yoğunlaştı. Kurallar, bir sorunu çözümlemek için yararlanılan araçlar, bu araçlarla ilgili olarak kabul edilen sınırlar.</p>

  <p>Tabii ki, hepsi Grosrouvre’u ve Manaus’ta nasıl zengin olduğunu düşündüler. Her zaman meşru yollar izlememiş olduğunu itiraf etmişti. Kaçakçılık yapmıştı. Kesindi bu. Değerli taş? Altın? Az bulunan ağaç? Belki de hayvan?</p>

  <p>– Ellerinde kan izi olmadığını eklememiş miydi? diye sordu Perrette.</p>

  <p>– Böyle söylerken BÜTÜN olanaklardan yararlanmamış olduğunu belirtmek istiyordu. Peşinde olan çete için aynı şeyi söylemek kesinlikle mümkün değildir. Bu tür insanlara bütün yollar meşru gözükür. Bunlar kesinlikle kendilerine bazı yolları yasaklamış insanlar değildirler.</p>

  <p>– Komünistler için orak, çekiç! Hıristiyanlar için haç ve bayrak! Krallar için ordu ve kilise! Ya Yunanlılar için? diye sordu Mösyö Ruche.</p>

  <p>Masadaki herkes hep bir ağızdan haykırdı: “Cetvel ve pergel!” Ayaklı ince bardaklardaki şampanya pırıl pırıl parlıyordu, tabaklardaki pasta dilimleri, inatçı buz parçaları konukların kaşık darbelerine direniyordu.</p>

  <p>Bağırtı, gürültü patırtı Nofutur’u uyandırdı. Albert ona biraz şampanya verilmesini önerdi. Elinde şişeyle kalktı.</p>

  <p>– Yapma bunu, şaşkın! diyerek durdurdu onu Mösyö Ruche. Bizi nasıl bir tehlikeye atacağının farkında değilsin. Sandalyesinde doğruldu: “Papağan adı verilen ve insan diline sahip olduğu söylenen Hindistan kuşunu, şarap içtiğinde susturmak mümkün değildir!” Aristoteles, <i>Hayvanların Tarihi</i>...</p>

  <p>Nofutur şampanya içmedi, ama bir tabak dolusu ballı ekmek yedi. Perrette pasta yerken, Mösyö Ruche’e şöyle dedi:</p>

  <p>– Yanlış anlamadıysam, Yunanlılar Üç Problemlerinden kurtulamadılar. Antik çağın sonunda, bu soruları sormaya başladıktan bin yıl sonra, henüz hiçbirini çözmüş değillerdi!</p>

  <p>– Devam et anne! Cetvel ve pergel yüzünden çözememişlerdi bunları. Onlar gibi mi yapacağız, yoksa Arkhytas ve Hippias gibi “gayri meşru” yollara mı sapacağız? Yunanlılar mekanik çözümleri kabul etmediler çünkü hareketi devreye sokuyorlardı onlar, bize söylemiş olduğunuz kesinlikle bu değil mi? Biz de her türlü hareketi yasaklamış değil miyiz kendimize? Kıçımızı kıpırdatmadık buradan! diye patladı Léa.</p>

  <p>Mösyö Ruche gülümsedi.</p>

  <p>“Sizden söz etmiyorum Mösyö Ruche, ama gerçek bu. Yalnızca şu soruyu soruyorum kendime ben: Buradan hiç kıpırdamadan... Ravignan sokağının üç problemi çözülebilir mi?</p>

  <p>Léa’nın sözleri alkışlandı.</p>

  <p>– Léa çok acele kesin yargılara varıyor. Yunanlılar sorunları çözümleyemediler, olsun, ama tarih bitmiş değil henüz. Daha sonra başka matematikçiler geldi. Onların cetvel ve pergelle bu üç problemden birini, ya da niçin olmasın, üçünü birden çözememiş olduklarını kim söylüyor sana. Nereden biliyorsun bunu?</p>

  <p>Léa hiç sesini çıkarmadı.</p>

  <p>– Niçin ÜÇ problem? diye sordu Jonathan. Bir tane var ki, tabu gibi hiç söz ediliyor burada. Oysa çok da temel bir problem: Grosrouvre iki varsayımı gerçekten tanıtlamış mıdır? Bu da bir soru değil mi?</p>

  <p>– Üç ve bir, dört! dedi Albert, çakırkeyf bir halde. Sizin üç sorunuz Üç Silahşörler gibi, dört silahşor var ortada!</p>
</body>
</html>
