<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bolum"><span class="bb">Y</span>İRMİ <span class="bb">B</span>EŞİNCİ <span class="bb">B</span>ÖLÜM</p>

  <p class="baslik">Mamaguena!</p>

  <p>Havalanma Max için çok zor oldu. Basınç kulak zarlarını perişan etti. Yüzü kasıldı, gözlerini kapadı. Uçağın arka tarafında koltuğunda yerinde duramayan İGKA’nın önüne geçip, onun yanına oturmak için epey uğraş vermiş olan Giulietta çektiği acıyı fark etti. Bu durum canını sıktı. Max, Perrette’in öğrettiği gibi karnını şişirerek derin derin nefes aldı. Tansiyonu düşmeye başladı.</p>

  <p>Don Ottavia’nın kiraladığı jet yükseklik kazandı.</p>

  <p>Nofutur da pek hoşlanmamıştı bu kalkıştan. Tüyleri dikilmişti. Koltuğa sıkıca oturtturulmuş tüneğine yapışmıştı. Aslında yıldız oydu. Bu yolculuk sırf onun için yapılmıyor muydu? Hiçbir kuş kesinlikle bu kadar şımartılmamıştır. Bazıları kafanızın bomboş olduğunu belirtmek için size “kuş kafalı” deme cesaretini gösterirler! Bu kafanın içinde matematik tarihinin ön önemli iki tanıtlaması vardı!</p>

  <p>Max’ın hemen arkasında İGUA uzun bacaklarını yayabilmek için iki kişilik yer işgal ediyordu. Bulunduğu yerden Nofutur’u kollayabilirdi.</p>

  <p>Kulak kabartanlar onların olasılıklardan ve “olası olmayan” ve “olanaksız” arasındaki farklardan söz ettiklerini duyardı. Birbirlerine şaşkınlıklarını anlatıyorlardı. Don Ottavio, Grosrouvre’un papağanını ele geçiren çocuğun Pierre Ruche’ün yanında yaşadığını öğrendiğinde duyduğu şaşkınlığı. Ve Mösyö Ruche Max’ın eve getirdiği papağanın Grosrouvre’un papağanı olduğunu anladığında duyduğu şaşkınlığı. Tabii Mösyö Ruche araştırmayla ilgili olarak ve aralarında “sadık dost” diye adlandırdıkları ve aylardır kimliğini saptamaya çalıştıkları bilinmeyen varlığın bu papağan olduğu konusunda hiçbir şey söylemedi.</p>

  <p>Bu, Max ve olayı yaratan Nofutur arasında beklenmedik bir karşılaşmaydı. Don Ottavio ve Mösyö Ruche olayın iki başoyuncusuna bakmak için ikisi birlikte arkalarını döndüler: Nofutur bir koltuğa tünemişti ve Max da koltuğunda oturuyordu. Aralarında koridor.</p>

  <p>Hiç kimse karar vermeden, istemeden, tasarlamadan, yaşlı bir altın arayıcısı matematikçiye ait bir Manaus papağanı, Montmartre’da, elli yıldır görmediği bir arkadaşına ait bir kitabevinde bulunuyordu. Nasıl oluyordu bu iş?</p>

  <p>O ağustos sabahında Max, niçin o bitpazarı hangarına gitmişti? Nedenler zinciri çok gerilere kadar götürülebilirdi. Niçin gene aynı ağustos sabahı, Nofutur bu hangarda bulunuyordu? Nedenler zinciri çok gerilere kadar götürülebilirdi. Niçin bu çocuk ve papağan aynı anda aynı yerde bulunuyorlardı? Nedenler zinciri çok gerilere kadar götürülebilirdi. Ama hiçbir şeyi açıklamazdı bu. Kesinlikle çok küçük olasılıklı bir olay gerçekleşmişti. Ama sıfır değil. Bütünüyle olası olmayan bir olay. Ama olanaksız da olmayan.</p>

  <p>On yıllar önce Tabac de la Sorbonne’dan çıkan yollar orada kavuşmuşlardı. Bu yollardan çok uzun olan birincisi yolunu öteki yarıküreye kadar uzatmış, yıllar sonra hareket noktasının birkaç kilometre yakınlarına geri dönmüştü. Çok daha kısa olan ikincisi, aynı süre içinde, Paris’i güneyden kuzeye kat etmiş, Montmartre’dan geçmiş ve aynı yere varmıştı. Aynı dairenin büyük ve küçük yayı gibi.</p>

  <p>Mösyö Ruche kâğıt mendiline bir şekil çizdi hemen.</p>

  <div class="resim"><img alt="" src="../Images/499.jpg" /></div>

  <p>Niçin bu iki olaylar dizisi Paris’te, Clignancourt bitpazarında buluşmuştu birbirleriyle. Olayları hangi açıdan incelerlerse incelesinler hiçbir açıklama getiremiyorlardı. Bitpazarı, olası olmayan ve arzu edilen rastlaşmaların yeri.</p>

  <p>İki olaylar dizisini sıralamak kesişmelerini, olayın olağanlık derecesini ne dışlayacak ne yok edecektir. Yeryüzünde yaşamın ortaya çıkışının niçin olanaksız olmadığını açıklama nedenleri gösterilebilir ama niçin ortaya çıktığının nedenleri gösterilemez. Mösyö Ruche Tanrıya da kadere de inanmazdı. Bitpazarındaki rastlaşma hiçbir Büyük Defterde yazılı değildi, hiçbir programa dahil değildi, pekâla gerçekleşmeyebilirdi. En beklenmedik biçimde gerçekleşmişti. Böyleydi bu ve böylesi güzeldi, bir şemsiyeyle dikiş makinesinin ameliyat masasında beklenmedik biçimde rastlaşması, demişti Lautreamont. Şemsiye kimdi? Dikiş makinesi kimdi? Mösyö Ruche, Max ve Nofutur’a doğru baktı, ikisi de uyumuştu.</p>

  <p>Mösyö Ruche her şeyin yerli YERİNDE olduğu bir dünyayı kabul etmiyordu. O anda, bir yandan o ağız sulandırıcı osso bucco’yu hazırlarken bir yandan da Léa’yla Yunan matematiğinin doğuşuyla ilgili olarak yaptıkları konuşmayı hatırladı. Şöyle demişti: “Bir şey olduğunda nedenleri vardır bunun.” Bu nedenlerin her zaman nedenleri açıklamadığını eklemesi gerekirdi buna.</p>

  <p>Aynı kaynaktan çıkan bu iki yolun bu hangarda kesişmesi bir kısa devre yapmıştı. Sigortalar atmış ve karanlıkta kalmışlardı. Mumları çıkarmak ve başka ışıklarla aydınlanmak gerekti ve gerçeklik de değişmişti böylece.</p>

  <p><br /></p>

  <p>Uçak Atlas Okyanusu’nun ortasında, doğudan binlerce kilometre uzaktayken Perrette, her zaman olduğu gibi öğleden sonra hemen Le Monde gazetesini açtı. Başlığa bir göz attıktan sonra ilk sayfayı taradı. Birden: “Hayır, olamaz!” dedi.</p>

  <p><br /></p>

  <p>Aynı anda hostes yolculara nefis bir yemek veriyordu. İlk kadehinden tattığı sırada Mösyö Ruche’ün gözlerini kırpıştırmasına bakılırsa, şampanya kesinlikle en iyi kaliteydi.</p>

  <p>Lombozdan, aşağıda, ormanın geniş halısında, Amazon boyunca geniş menderesleri fark etti. Palais de la Decouverte’in geveze konuşmacı-sunucusu bilgilendirmişti onları bu konuda.</p>

  <p>Gerçekten, Nofutur niçin, Paris’te Porte Clignancourt bitpazarında bulunuyordu o saatte ve birkaç gün önce, yangın sırasında da niçin Manaus’taki evdeydi? Eksik halka buydu. Don Ottavio soruyu yanıtladı.</p>

  <p>– Ben sana bu hikâyede gerçekten hayvan kaçakçıları olduğunu söylemiştim. Onlar işte bu aşamada müdahale ettiler. Evde yangın çıktıktan sonra, Grosrouvre’un tanıtlamalarını papağana söylediğini öğrenir öğrenmez, her yerde aradık hayvanı. Kaybolmuştu. Her şey yanarken, evden kaçarak Grosrouvre’un müdavimi olduğu bara gitmişti. Orada konuşmaya başlamıştı; muhtemelen susturamıyorlardı onu. Kimse söylendiklerinden bir şey anlamıyordu. Bir masada hayvan kaçakçıları vardı. Bunlar, korunan ve satışı yasak olan hayvanlardan bulmak için düzenli gelip gidiyorlardı Amazonlara. Papağanın kendilerine ne kadar büyük paralar kazandıracağını hemen anladılar. Yakaladılar hayvanı. Durum öğrenildiğinde çok geç kalınmıştı; kaçakçılar Manaus’tan ayrılmışlardı. Onları bulmak uzun zaman almadı! Paris’teydiler, hayvan kaçakçılarının buluşma noktasıydı burası. İki adamımı gönderdim. Önce kaçakçılarla ilgilendiler, sonra papağanla, ele geçirdiler hayvanı. Ve her şey burada bitecekti. Ama adamlarımdan biri, arkasını döndü, uçağın arkasındaki İGKA’yı gösterdi... İşte o, kuşu kaçırdı elinden. Onu şey ederdim... ama seçkin bir tetikçidir. Bütün özelliği de budur ama bizim işte çok önemli bu. Evet, nerede kalmıştım? Ha, evet, bu aptal kaçırdı kuşu, bitpazarında o hangara kadar izlediler hayvanı yakalayacaklardı ki senin... torun çıktı karşılarına, şeytan! Devamını biliyorsun.</p>

  <p>Mösyö Ruche zevkten dört köşeydi.</p>

  <p>Biraz sonra, hostes tuvalete gitmesi için yardımcı olduktan sonra, tekrar sandalyesine yerleşirken Don Ottavio’nun anlattıklarını düşündü. Notutur’la ilgili olarak kafasını kurcalayan bir şey vardı. Yangından sonra, Grosrouvre’un barına sığınmıştı ve konuşmaya başlamıştı, kimse durduramıyordu onu, sürekli dönen bir teyp gibi. Açıktı, Nofutur saçmalayıp durmuştu sadece! Belleğini herkesin sandığı gibi bitpazarında aldığı fiziki bir darbeyle değil, ondan birkaç gün önce yangın sırasında geçirdiği bir şokla yitirmişti.</p>

  <p><br /></p>

  <p>Pilot, yolculardan kemerlerini bağlamalarını istedi. Yemek tepsileri toplandı. Uçak bir türbülans alanına girdi.</p>

  <p>İGKA ürkek gözlerle bakmaya başlamıştı çevreye. Alnı terden parlıyordu. Sık sık kâbus görürdü ve gördüğü en kötü kâbuslardan birinde İGUA’nın anlattığı, Tokyo’nun göbeğindeki Şinjuku NS kulesine doğru gelen bir kamikaze uçağının kilitlenmiş durumdaki kumanda aletlerinin başında buluyordu kendini.</p>

  <p>Koltuklarını kirletmeye eğilimli yolcuları saptamayı bilen hostes tam zamanında bir torba uzattı ona. Biraz önce tadına baktığı İran havyarını boşalttı bu torbaya gürültüyle. Sonra horlamaya başladı.</p>

  <p>Max horlamıyordu. Başı göğsüne düşüyordu. Giulietta Mari yavaşça doğrulttu onu. Max bir süre koltuğa yaslandı, sonra, başı yavaşça kaydı ve Giulietta’nın omzuna düştü. Giulietta dondu kaldı, kızardı, en küçük bir harekette konumunun değişeceğinden korkarak nefes alamadı. Kızıl saçları yüzünü okşuyordu. Yıllardır hiç bu kadar mutlu olmamıştı!</p>

  <p><br /></p>

  <p>Manaus. Efsane kent. İlk geceyi büyük bir otelde geçirdiler. Yüzyıl başından kalma bir harika. Yapıdan hoş kalıntılar korunmuştu.</p>

  <p>Bir haber bütün gazetelerin ilk sayfasında yer alıyordu: Küçük Amerikan papağanının kayboluşu. Don Ottavio gazeteyi Mösyö Ruche’e gösterdi. Mösyö Ruche de Max’a uzattı.</p>

  <p><i><b>“Küçük mavi Amerikan papağanından hâlâ haber yok!”</b></i></p>

  <p><i>Küçük Amerikan papağanının bulunması için yapılan araştırmalar hiçbir sonuç vermedi. Bu kayboluşa, bu değerli hayvanın geçen yıl, istemediği halde, kafeste yetiştirilen ve bu vesileyle özgürlüğüne kavuşturulan bir dişiyle çiftleştirilmek istenmiş olması neden gösteriliyor.</i></p>

  <p><br /></p>

  <p>Makale olayları hatırlatıyordu.</p>

  <p><br /></p>

  <p><i>“Gümüş renkli başından tanınan Spix Amerikan papağanı ya da küçük mavi Amerikan papağanı dünyanın en nadir papağanlarından biridir. Dünyada bu türden yalnız bir papağanın özgür olduğu sanılmaktadır. Bu papağanı tespit eden uzmanlar çok sınırlı bir alandaki yer değiştirmelerini yıllardır gözlemekteydiler. Bölgedeki öteki papağan ırklarıyla çiftleşmeyi adet edinmişti. Uzmanlar onun bir soya sahip olabilmesi için bugün kafeste yaşayan 17 dişi küçük mavi Amerikan papağanı arasında bir aday aradılar. Adayın, o yörede doğaya koyuverilmesinden önce tekrar titiz bir eğitimden geçirilmesi gerekiyordu; yiyeceğini tek başına sağlayabilmesi, uzun süreli uçuşlar yapabilmesi, tek başına yaşayabilmesi için.</i></p>

  <p><i>Ancak öyle anlaşılıyor ki zorla uygulatılan bu birleşme pek ilgi görmedi ve küçük mavi Amerikan papağanı Brezilya ormanlarının başka bir köşesine kaçmayı yeğledi. Ve yanında da büyük bir olasılıkla daha sıradan gibi kabul edilen ama kendisinin özgürce seçtiği bir macarena vardı. Küçük mavi Amerikan papağanı o zamandan beri kayıp. Aşağılanan aday ise hayvanat bahçesine geri döndü.”</i></p>

  <p>Max Nofutur’a hiçbir şey söylememeye karar verdi.</p>

  <p><br /></p>

  <p>Ertesi gün erkenden Grosrouvre’un malikânesine doğru yola çıktılar. Malikane ormanda bir açıklıkta, ırmak boyundaydı. Görkemli bir <i>fazenda</i> olmalıydı burası. Max’ın, Siraküza’da Don Ottavio’nun stüdyosunda seyrettiği kısa filmdeki evden geriye yıkıntılar kalmıştı. Yanındaki bir ek bina korunabilmişti ancak alevlerden. Burası da Yerliler tarafından işgal edilmişti.</p>

  <p>Vagon büyüklüğünde iki araba duruyordu suyun yanında. Barınakları olacaktı burası. Don Ottavio Nofutur’u sorgulamaya hemen başlamak istedi. Bu sefer bellek yitimi uzmanlarının tavsiyeleriyle bütün ihtimaller ondan yana olduğundan güveniyordu kendisine. Papağan nihayet yarım yüzyılı aşkın bir süre yaşadığı yerde bulunuyordu. Grosrouvre’un tanıtlamaları kendisine aktardığı yerde. Şimdi ya bitecek ya bitecekti!</p>

  <p>Max Siraküza’dakinden biraz farklı bir ad listesi okumaya başladı.</p>

  <p>Mösyö Ruche arabalardan birine girmek istedi, yorgundu. Elli yaşlarında bir yerli kadın kendisine doğru yöneldi.</p>

  <p>– Elgar’ın arkadaşı, Parisli arkadaşı siz misiniz? Son zamanlarda sizden çok söz ediyordu, önceleri hiç konuşmazdı.</p>

  <p>Tekerlekli sandalyeye baktı.</p>

  <p>– Ayaklarınızdan hiç söz etmedi.</p>

  <p>Kadın eteklerini toplayıp yere oturdu. Dalgın gözlerle Mösyö Ruche’e hiç bakmadan konuşmaya başladı:</p>

  <p>– Buraya, ormana, köyümüze geldiğinde, küçük bir kızdım ben. Orada, meydanda, sakallı, üstü başı kir pas içinde, bir dev gibi duruyordu. Güzeldi! Kauçuk toplayıcısıydı, bir <i>seringueiro</i>. Zor bir iştir bütün gün kauçuk toplamak. Ama o çok güçlüydü, yorgun düşünceye kadar yığınlarla ağacı dolaşırdı. Ötekiler vahşidir, yerlileri sevmezler. Bize iyi davranmazlar. O ötekilere benzemezdi. Hiç tehdit etmez, kaba kuvvete baş vurmaz. Açık bir gururla, her istediğini yapabilirdi dedi kadın. Bir şey aldığında, ücretini öderdi.</p>

  <p>Birçok kez geldi ve yerleşti buraya; bizim gibi, yerli gibi biri oldu. Bizim kadar yoksuldu. Ben büyüdüm. Uzakları göstererek, kafası başka yerlerdeydi, belli oluyordu bu, dedi kadın. Sürekli kâğıtlara bir şeyler yazıyor, bu kâğıtları sonra pantolonunun ceplerine koyuyordu. Bunlar ona iyi geliyordu sanki. Büyücü şöyle dedi: “Onun otları bunlar.”</p>

  <p>Bana bir gün, “Ben altın ırmağına gidiyorum. Altın ve elmas arayacağım” dedi. <i>Garimpeiro</i> oldu, o zamandan beri yıllarca görmedim onu. Genç kız olmuştum; “Melissa, çirkin değil,” diyorlardı. Ailem evlenmemi istiyordu. Ben kabul etmedim.</p>

  <p>Sonra, bir akşam, ormandan çıkageldi. Tanıyamadım onu. Üstü başı tertemizdi, sakalını kesmişti, boyu daha da uzamıştı sanki. Manaus’a gittim onunla birlikte. Para kazandı. Çok! Sürekli kitap alıyordu. Çok mutluyduk ikimiz. Sonra bir şey taktı kafasına. Geceleri gelmiyordu artık yanıma. Üst kattaki odasında sabahlara kadar bir şeyler yazıyordu. Sabahleyin yatıyordu. Mamaguena yanından hiç ayrılmıyordu. Kıskanıyordum onu.</p>

  <p>Melissa uzun uzun anlattı. Grosrouvre’u kaybettikten sonra, kızı yüzünden köyüne dönmediğini söyledi.</p>

  <p>– O evlenir evlenmez döneceğim evime, ormana. Hah işte kızım!</p>

  <p>Şahane bir kadın yürüyordu yolda, şahane bir melez, yirmi yaşlarında, ince, uzun, sarmaşık gibi bir bedeni olan bir kadın.</p>

  <p>– Sorbonne! diye seslendi Melissa.</p>

  <p>Genç kız acelesi olduğunu belirtmek için bir işaret yaptı ve uzaklaştı.</p>

  <p>– Ne dediniz? diye sordu Mösyö Ruche.</p>

  <p>– Sorbonne!</p>

  <p>Mösyö Ruche’ün şaşkınlığını görünce açıklama yaptı:</p>

  <p>Mösyö Elgar her zaman: “Sorbonne ne güzeldi! Ne güzeldi Sorbonne!” derdi. Kızım doğunca Sorbonne adını verdim ben de ona. En güzel olması için!</p>

  <p>Mösyö Ruche katıla katıla güldü. Heyecanını belli etmemeye çalışarak güzel Sorbonne’un kırıta kırıta yürüyüşünü seyretti. Yolda korna çalan alacalı bulacalı eski bir otobüse doğru gidiyordu.</p>

  <p>Mösyö Ruche arabanın içine girdi. Görülmemiş bir lüks, havalandırma ve her çeşit konfor vardı. Yumuşak bir yatağa uzandı ve hemen uyudu.</p>

  <p>Birisi sarsıyordu onu. Giulietta Mari üstüne eğilmişti:</p>

  <p>– Don Ottavio sizi istiyor. Gelmeniz gerekiyor. İyi değil.</p>

  <p>Mösyö Ruche’ü öteki arabaya götürdü ve onları baş başa bırakarak çıktı. Don Ottavio uzanmıştı, yüzü bembeyazdı.</p>

  <p>– Ah, Pierre Ruche. Sana bir şey söylemek istiyorum... senin için önemli bu. Ben evi yakmadım, Elgar’ı öldürmedim. Ah, tanıtlamaları vermedi, kızdırdı beni. Düşünebiliyor musun bunu? Bir papağana tercih etti beni! Ne olduğunu bilmiyorum, bir kaza ve bütün kitaplar...</p>

  <p>Durdu, soluk aldı:</p>

  <p>– O mu, kasten yaptığına mı inanıyorsun?</p>

  <p>Elini göğsüne götürdü.</p>

  <p>– Bir doktor çağırmalıyız.</p>

  <p>– Bırak, Pierre Ruche! Öyle bir an gelir ki insan çoğalmaz. Daha uzağa gidemez. Biliyordum ben bunu, Sicilya’dan ayrılmamalıydım. Babam gibi olacağım. Evimden uzaklarda öleceğim. İnsan sürekli en çok korktuğu şeyin başına gelmesi için uğraşıyor.</p>

  <p>– Ben de sana bir şey söylemek istiyorum, dedi ona Mösyö Ruche, üstüne doğru eğilerek: Elgar benimle yeniden bağlantı kurmuştu. Kısa süre önce.</p>

  <p>– Bilmediğimi mi sanıyorsun? Senin bu hikâyenin içinde olduğunu öğrenir öğrenmez araştırmamı yaptım ben. Kütüphanesini sana gönderdiğini öğrendim.</p>

  <p>Mösyö Ruche şaşkınlıkla baktı ona, kıpkırmızı oldu.</p>

  <p>– Oldukça iyi yalan söylüyorsun Pierre Ruche. Felsefe mi öğretti sana bunu? Ben felsefenin gerçeği öğrettiğini sanıyordum.</p>

  <p>Bitkin bir halde durdu. Sonra:</p>

  <p>– Kütüphaneye iyi bak, ondan kalan yalnızca odur. Papağan konuşmayacak sanıyorum.</p>

  <p>Çok yakınlarda bir silah sesi yankılandı. Mösyö Ruche endişe içinde pencereye doğru baktı.</p>

  <p>– Pierre, bak bakalım, neler oluyor, dedi Don Ottavio kısık bir sesle.</p>

  <p>Mösyö Ruche olabildiğince çabuk davranarak arabadan çıktı. Elli metre kadar ötede bir kalabalık vardı.</p>

  <p>Biraz önce, Max, Nofutur’la birlikteydi, İGKA sinirli bir şekilde yanlarına gidip papağana çatmıştı:</p>

  <p>– Konuşmadın demek coco! Dalga geçiyorsun bizimle! Bak ne hale getirdin patronu.</p>

  <p>Burnundan soluyordu:</p>

  <p>– Eğer konuşmazsan ve ona bir şey olursa, bir daha hiç konuşmayacaksın.</p>

  <p>Nofutur’u yakalamak için elini uzattı.</p>

  <p>– Bırak onu! diye bağırdı Max.</p>

  <p>– Kapat çeneni.</p>

  <p>Çevresinde uçan Nofutur bağırmaya başladı:</p>

  <p>– Ka-pat, ka-pat! Fermat, Fermat!</p>

  <p>Sonra uçtu.</p>

  <p>– Gel, gel, diye yalvarmaya başladı, korkan İGKA. Yaptığı münasebetsizliğin farkına varmıştı.</p>

  <p>– Hayır, Nofutur, söz verdim... diye bağırdı Max.</p>

  <p>Ama Nofutur hiçbir şey duymuyordu. Orman tarafına doğru yükseliyordu, kahkahalar arasında bir kez daha “Fermat, Fermat!” diye bağırdı</p>

  <p>İki önermenin tanıtlamaları Amazon semalarında kayboluyordu...</p>

  <p>– Kaçıyor bu aptal! Bildiği her şeyi her yerde anlatacak!</p>

  <p>İGKA tabancasını çekti, nişan aldı ve ateş etti. Don Ottavio’nun işittiği silah sesi buydu.</p>

  <p>Max, tekrar ateş etmesini engellemek için İGKA’ın üstüne atladı. İGKA sert bir şekilde itti onu. Çok geçti artık. Max dondu kaldı. Nofutur gökyüzünde uçmuyordu artık. Bir taş gibi düştü ve evi çevreleyen uzun ağaçların arasında kayboldu.</p>

  <p>– Öldürdün onu, pislik, öldürdün onu! diye haykırıyordu deliye dönen Max.</p>

  <p>Nofutur’un ağaçların arasına düştüğünü Max gibi İGKA da görmüştü, ağzının içinden homurdandı:</p>

  <p>– Şimdi hiç kimseye hiçbir şey anlatamazsın!</p>

  <p>Ne söylediğini düşününce bembeyaz kesildi. Yaptığının farkına vardı. Olmayacak bir aptallık! Don Ottavio onu bağışlamazdı ve hayatına mal olabilirdi bu iş. Titremeye başladı, Max’ı tabancasıyla tehdit etti, Max haykırmaya devam ediyordu:</p>

  <p>– Öldürdün onu, öldürdün onu!</p>

  <p>Heyecanlandı, tetiğin üzerindeki parmağı titriyordu. İGKA arkasında bir ses duydu. Geri dönecek kadar vakti olmadı. Başına aldığı darbeyle olduğu yerde yığıldı kaldı.</p>

  <p>Giulietta Mari, elinde bir sopayla Max’ın yanına koştu:</p>

  <p>– Bir şeyin yok ya yavrum, bir şeyin yok değil mi?</p>

  <p>– Teşekkürler bayan, dedi Max, ayağa kalkarken.</p>

  <p>Gülümsüyordu. Giulietta Mari onun kendisine gülümsediğini sandı. Max yerde yatarken bir ara Nofutur’a benzeyen bir kuşun ağaçların üstünde, düştüğü yerde göründüğünü ve orman içlerine doğru uzaklaştığını fark etmişti.</p>

  <p>Max, Mösyö Ruche’e gördüğünü anlatmadı. Kendisine saklayacaktı bu sırrı! Mösyö Ruche de Nofutur kaybolduktan sonra, artık Max’a eskiden onun adının Mamaguena olduğunu söylemeye gerek duymadı. Bununla birlikte Max’ın pek fazla üzgün olmaması da şaşırttı onu ve her zamanki kayıtsızlığına verdi bunu.</p>

  <p>Mösyö Ruche arabaya doğru yöneldi, olup bitenleri Don Ottavio’ya anlatması gerekiyordu. Mösyö Ruche arabanın kapısını açtı. Don Ottavio ölmüştü.</p>

  <p>Başucu masasında el yazısıyla karalanmış bir kâğıt. Arabanın kapısı açıldı, Melissa soluk soluğa içeri girdi. Ölüm nedeniyle sessizce Mösyö Ruche’ün üstüne eğildi ve:</p>

  <p>– Otelden bir mesaj var, dedi. Hemen Paris’e, Madam Perrette’e telefon etmeniz gerekiyor. Acil olduğunu söylüyor, dedi.</p>

  <p>Acil! Mösyö Ruche’ün kalbi küt küt atmaya başladı. Tavio’nun ölümü ve Nofutur’un vurulmasından sonra bir de...</p>

  <p>Giulietta onu otele götürmeyi teklif etti.</p>

  <p>Görevli <i>Mille et Une Feuilles</i>’ün numarasını çevirdi.</p>

  <p>– Alo Perrette, ben Mösyö Ruche!</p>

  <p>Paris’te geceydi. Uyandırmıştı Perrette! Yatağında doğruldu:</p>

  <p>– Çocuğa bir şey mi oldu? diye sordu.</p>

  <p>– Yok canım, telaşlanmayın. Acele telefon etmemi söyleyen sizsiniz. İkizlere mi bir şey oldu yoksa?</p>

  <p>– Hayır.</p>

  <p>– Kütüphane?...</p>

  <p>Hemen, yangın mı yoksa! diye düşündü.</p>

  <p>– Yok. İzin verin de konuşayım. Gazetede, birinci sayfada, okudum... Mösyö Ruche dinledi. Yüzü bembeyaz oldu:</p>

  <p>– Hay Allah! Şanssızlık, şanssızlık bu!</p>

  <p>Giulietta soran gözlerle baktı. Mösyö Ruche onun da duyabilmesi için tuşa bastı:</p>

  <p>– Fermat’nın son teoremi tanıtlandı, diyordu Perrette, Le Monde’daki yazıyı okuyarak. “Bir İngiliz matematikçi, Andrey Wiles matematik tarihinin en ünlü önermesini tanıtladı...”</p>

  <p>Giulietta alıcının tuşuna bastı. Perrette’in sesi kayboldu.</p>

  <p>İçinden şöyle dedi:</p>

  <p>– Allahtan patron haberi öğrenmeden öldü.</p>

  <p>Sonra acı bir gülümsemeyle:</p>

  <p>“Mahvolurdu yoksa,” diye ekledi.</p>
</body>
</html>
