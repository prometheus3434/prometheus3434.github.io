<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_preface">
  <div class="introduction html5_section">
    <h1>Sunu</h1>

    <p>“Tarihler benim için önemlidir,” demişti o gün Behçet Necatigil ve banda kaydetmekte olduğumuz konuşmasını şöyle tamamlamıştı: “Çünkü iki yıl sonra, Allah sağ bırakırsa, bu şiirleri banda okumayabilirim. Tarihi de belirleyelim öyleyse: 7 Kasım 1962, İstanbul’da, Doğan Hızlan’ın evinde.”</p>

    <p>Sonra da en beğendiğim on bir tane şiirini okumuştu mikrofona.</p>

    <p>Ankara’dan gelmiştim. Ankara Radyosu’na hazırladığım <em>Bizim Sanatçımız</em> adlı program için Behçet Necatigil’le konuşma yapıyordum.</p>

    <p>Tanışırdık.</p>

    <p>Bayılırdım şiirlerine.</p>

    <p>O akşam Necatigil’le Doğan Hızlan’ın evinde buluşacaktık. Konur Ertop, Adnan Özyalçıner, Kemal Özer, ben, Doğan Hızlan bir yerde buluştuk. Doğan aldı bizi, Aksaray’da, Vatan Caddesi’ndeki evine götürdü.</p>

    <p>Ama Behçet Necatigil’in eski öğrencisi Demir Özlü’yle sonradan geldiği aklımda. Demir, Necatigil’in Kabataş Lisesi’nden öğrencisiydi.</p>

    <p>Rilke’den çevirdiği <em>Malte Laurids Brigge’nin Notları</em> adlı kitabı, o yıllarda hepimizin başucu kitabıydı. O kitap çoğumuzu etkilemiş, yönlendirmiştir. Ezbere okuduğumuz bölümleri vardı.</p>

    <p>O kitapta, Rilke’den çok Necatigil vardır gibi gelir bana. Sanırım Rilke ile Necatigil arasında da kişilik benzeşmesi vardı. Tanısak, belki Rilke’yi de Necatigil kadar sevebilirdik. Ama biz Rilke’yi değil, Necatigil’i tanıdık, sevdik.</p>

    <p>O gece, evin bir köşesinde, duvar dibindeki yemek masasının başında, o sevgili öğretmenin sesini banda alırken öbür arkadaşlar, koltuklarda, iskemlelerde sessizce bizi izlemişlerdi. “Hoca”nın anlattıklarını dinlemişlerdi. Utangaç bir öğrenci gibiydi o gece Necatigil. Sorduğum sorular da, sanki sınav soruları gibi sıkıcı geliyordu ona. Çekinerek, sıkılarak, neredeyse utanarak yanıtlıyordu beni. Necatigil belleğimde, yüreğimde, hep sıkılan, çekinen, utanan bir ses olarak kalmıştır şiirleriyle.</p>

    <p>“Dönme Dolap” adlı o çok sevdiğim şiirinde sanki tümüyle kendi görüntüsü vardır:</p>

    <blockquote>
      <p>Benim tek düşüncem, büzüldüğüm köşemde</p>

      <p>Nasıl çekip gideceğim kalk git dediklerinde</p>

      <p>Çünkü çıkmak sıkışık sıralardan mesele</p>

      <p>Kalkacaklar yol vermeye, bakacaklar ardımdan</p>

      <p>Az mı söylendilerdi şuracığa ilişirken</p>

      <p>Zaten ben geldiğimde.</p>
    </blockquote>

    <p class="after-bq">O gece banda okumasını dilediğim şiirler arasında bu şiir de vardı.</p>

    <p>Bayılırdık onun şiir okuyuşuna.</p>

    <p>Küçük, kısık, adamsendeci bir sesle, sözcükleri ağzının bir kıyısından atar gibi, başını sözcüklerin akışına bırakıp savurarak, dizelerinde yarattığı o bağırmayan, alçakgönüllü, güzel sesi bula bula okurdu şiirlerini.</p>

    <p>Aramızda onu taklit ederdik. En güzelini de Hilmi Yavuz yapardı.</p>

    <p>Onun şiirleri hep böyle okunmalı bence.</p>

    <p>Yazdığı şiirleri en güzel okuyan şairimiz belki de odur. Şiirine bu kadar yakışan bir okuyuşu bulan şairimiz azdır.</p>

    <p>O gece Necatigil’i konuşturup sesini banda aldım. Öylesine sıkılgandı ki, konuşmayı kısa kesmek zorunda kaldım. Ama, şaka maka, beni kırmadı, en beğendiğim on bir şiirini de okudu banda. Sanıyorum, onun da beğendiği şiirlerdi. Karşı çıkmadı.</p>

    <p>Konuşma bitip de bandı durdurunca sevinmişti; bardağına doldurulan rakıyı nasıl büyük bir keyifle yudumlamıştı. Bandı başa sarıp konuşmayı kendisine dinletirken sevgili “Hoca”, yine o küçük baş savurmalarıyla kendi sesini dinliyor, rakısını küçük küçük yudumluyordu.</p>

    <p>O gece Doğan Hızlan da, Demir Özlü de, Turgay Gönenç de konuştular Necatigil hakkında. Onların da seslerini banda aldım.</p>

    <p>İstanbul’da 7 Kasım 1962 gecesi yaptığımız bu konuşmaların bandını, Ankara’ya dönüşümde dinleyip çözmüş, bir sarı deftere dökmüştüm. Sonra da Demir’in, Doğan’ın, Turgay’ın konuşmalarıyla ve Necatigil’in okuduğu şiirleriyle süslediğim bu konuşmayı 15 Aralık 1962 Cumartesi günü Ankara Radyosu yayımladı.</p>

    <p>İyi ki saklamışım o bantları çözüp yazdığım sarı defteri. İşte kısa da olsa, hiç olmazsa saklanmış yazılı bir ses sevgili Behçet Necatigil’den ve Doğan Hızlan’dan, Demir Özlü’den, Turgay Gönenç’ten.</p>

    <p class="by">ERDAL ÖZ<br />
    17 Aralık 1989<br />
    İstanbul</p>

    <div class="notice html5_section epub-type_notice">
      <h1 class="as-text">AÇIKLAMA</h1>

      <p><em>Sevgilerde</em>’nin ilk basımı 1976’da Hürriyet Yayınları’nca yapılmıştı. İlk basıma yazdığı önsözde Doğan Hızlan, bu kitabın oluşumunu şöyle açıklıyordu:</p>

      <p><em>“Sevgilerde</em> kitabının üzerinde durularak belirtilmesi gereken özelliği, bu şiirleri Behçet Necatigil’in kendinin seçmiş olmasıdır. Başka bir deyimle, bu kitabın adı ‘Kendi Seçtikleriyle Necatigil’de olabilirdi.”</p>
    </div>
  </div>
</body>
</html>
