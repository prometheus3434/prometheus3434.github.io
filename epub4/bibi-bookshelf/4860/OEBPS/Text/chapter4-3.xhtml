<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter4-3">
  <div class="html5_section">
    <h1 class="poem-title">ÖLÜ ÇİZGİ</h1>

    <p>Bir zehir</p>

    <p>Birikir odalarda,</p>

    <p>Almaz ki veresin rüzgâra</p>

    <p>Rüzgâr deli değil.</p>

    <p class="margin-top">Birden yayılır kanda</p>

    <p>Kararır dört yan.</p>

    <p>Bir çöküntü başlar yaşamanda</p>

    <p>Her şeyin değersizleştiği an.</p>

    <p class="margin-top">Deniz mi bu, geçilmez</p>

    <p>Aşılmaz dağ mı?</p>

    <p>Tam bana göre, uyuşuk</p>

    <p>Miskinlik gibi var mı?</p>

    <p class="margin-top">Nedir seni saran bu sis</p>

    <p>Yok dünyalarda tat.</p>

    <p>Kuvvetsiz</p>

    <p>Böyle daha rahat.</p>

    <p class="margin-top">Yaşamışım kaç para</p>

    <p>Mezar taşları neci?</p>

    <p>Deli gibi sarılsam da hayata</p>

    <p>Kalacak nesi var ki?</p>

    <p class="margin-top">Kitaplar seslenir, yüksekten, mağrur:</p>

    <p>– Gel bize, kurtul, gel!</p>

    <p>Almanızla bırakmanız bir olur,</p>

    <p>Böyle daha güzel.</p>

    <p class="margin-top">Sokaklar seslenir, akpak, temiz:</p>

    <p>– Hadi gel, avunursun!</p>

    <p>Bütün sokaklardan iğrenirsiniz,</p>

    <p>Avunmak şöyle dursun.</p>

    <p class="margin-top">Aşklar seslenir, çekingen, tatlı</p>

    <p>Ama inanma, maske!</p>

    <p>Övünülür bir tarafım kalmadı</p>

    <p>Düşmanlarım sevinsinler, daha ne!</p>

    <p class="margin-top">Ölü çizgileri dünyanın</p>

    <p>Biz sizin esiriniz,</p>

    <p>İster bırakın</p>

    <p>Öldürün isterseniz!</p>

    <p class="margin-top">Derken kalkar perde:</p>

    <p>Bu ırmaklar benimçin bir daha akar mı?</p>

    <p>Özledim hani nerde</p>

    <p>Yaşamak gibi var mı?</p>

    <p class="source">(<em>Yeni Şiirler</em>, 1952)</p>
  </div>
</body>
</html>
