<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-2">
  <div class="html5_section">
    <h1 class="poem-title">İÇERLEK</h1>

    <p>Onlar evlerde yaşamazlar mı, şaşıyorum.</p>

    <p>Evlere uğramaz, evlerde iş yapmaz,</p>

    <p>Bakmazlar mı bir şeye, şaşıyorum.</p>

    <p>Bakkallar, kasaplar, çarşılar--</p>

    <p>Onlar evlere bir şey</p>

    <p>Almazlar mı, şaşıyorum.</p>

    <p class="margin-top">Yollar, caddeler, uzaklar</p>

    <p>La iş bitmiyor ki!</p>

    <p>Trenler, gemiler, düşler</p>

    <p>Bırakıyor insanı bir yerde,</p>

    <p>Sonra gene dönülmez bir yol gibi ev!</p>

    <p class="margin-top">Onların yolları, akşamüstleri, gece</p>

    <p>Bitmez mi evlerde, şaşıyorum.</p>

    <p>Yollara yaymak yorgunlukları</p>

    <p>İyi ama sonu yok ki!</p>

    <p>Sevdalar sokaklarda serin</p>

    <p>Serin ama sonu yok ki!</p>

    <p>Bölüşmek umutları, paylaşmak acıları,</p>

    <p>Bunalmak, bir şey ummak yarınlardan</p>

    <p>Evcek, evlerde olmaz mı, şaşıyorum.</p>

    <p class="margin-top">Evcek, uzaktan da olsa</p>

    <p>Yüzlerine tutulan ayna</p>

    <p>Hiçbir şey yansıtmaz mı onlara?</p>

    <p>Yaldızlı süslerle örttüğümüz oyuklarda</p>

    <p>Yalnız en yeni çorapları asıp ele güne karşı</p>

    <p>Tespihböcekleri gibi kaçınık yaşamak!</p>

    <p>Hangi utançtır bizi</p>

    <p>Vermekten alıkor bunca</p>

    <p>Evlerdeki yitik şarkıları,</p>

    <p>Şaşıyorum.</p>

    <p class="margin-top">Şiirlere bir insan, evlerden bir şey katmadan</p>

    <p>Nasıl girer, şaşıyorum.</p>

    <p>Örneğin, daha demin kavgalar, küsüşmeler</p>

    <p>Varken, işleyen saatler gibi alışılmış,</p>

    <p class="margin-top">Kapı çalınsa, biri gelse kaynaşma, gülüşmeler</p>

    <p>Birden başlamaz mı afallamış odalarda,</p>

    <p>Şaşıyorum.</p>

    <p class="margin-top">Onlar huysuzluklarda donmuş, katı</p>

    <p>Bir türlü bitmek bilmeyen ay sonlarını</p>

    <p>Hiç mi yaşamazlar, şaşıyorum.</p>

    <p>Kanlı kırmızı yollarda, beyaz sinirli soluyan</p>

    <p>O azgın yatıştırıcı ay başlarını onlar</p>

    <p>Hiç mi bilmezler, şaşıyorum.</p>

    <p class="margin-top">Geçer gider ömürler, yazlar kışlarla değil,</p>

    <p>Yağ biter, sabun kalmazla gider.</p>

    <p>Büyür gider çocuklar</p>

    <p>Gelen şarkılarla değil,</p>

    <p>Masraf artar, gelir yetmezle gider.</p>

    <p>Evde hasta oldu mu hepimiz hastayız,</p>

    <p>Onlar hastalık nedir</p>

    <p>Bilmezler mi, şaşıyorum.</p>

    <p>Dışarlarda mı onlar her zaman</p>

    <p>Şaşıyorum.</p>

    <p>Sırlı küplerden sızan</p>

    <p>İplik-ince bir su iken ömrümüz,</p>

    <p>İçerdeki seslere nasıl tıkanır kulak</p>

    <p>Şaşıyorum.</p>

    <p>Ah, bu çılgın oyundan uzaklara da kaçsak</p>

    <p>Değil mi ki odaların eni boyu belli,</p>

    <p>Değil mi ki görmekten hep aynı yüzleri</p>

    <p>Bıkmış, bezmiş insanlar değer birbirine;</p>

    <p>Hattâ ayrı odalarda ayrı yataklar</p>

    <p>Gelir gider birbirine;</p>

    <p>Değil mi ki bir azap</p>

    <p>Kimi gece düşman</p>

    <p>Ve soğuklarda sıcak</p>

    <p>Kimi gece dost ev.</p>

    <p class="margin-top">Nasıl yaşanırdı dönüşler de olmasa</p>

    <p>Unutuşlar bir şifalı su gibi ılık,</p>

    <p>Arı duru dönüşler.</p>

    <p>Ah, nasıl yaşanırdı sürüp gitseydi hınç!</p>

    <p class="margin-top">Gene de hiç kimse kurtulamaz içinde</p>

    <p>Büyüyen korkunç boşluktan.</p>

    <p>Kurtarırsa o kurtarır bizi</p>

    <p>Ne aşklar, ne yaşlanmak</p>

    <p>Ne avuntular dışarda.</p>

    <p>Dünyada mutluluk adına ne varsa</p>

    <p>Evcek, evlerde yaşar yaşarsa.</p>
  </div>
</body>
</html>
