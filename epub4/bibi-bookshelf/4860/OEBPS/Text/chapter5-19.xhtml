<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-19">
  <div class="html5_section">
    <h1 class="poem-title">EDEBİYAT MATİNESİ</h1>

    <p>Kaykılmış koltuğunda bir kız</p>

    <p>Çiğner ciklet.</p>

    <p>Bir oğlan dalgada,</p>

    <p>Geldiğine pişman uyuklar</p>

    <p>Bir başkası arkada.</p>

    <p class="margin-top">Hiç bulabilir mi beyaz evi çok uzak</p>

    <p>Uçurduğunuz kuş?</p>

    <p>Kılıç gibi keskin karlı dağ.</p>

    <p>Hiç yeri miydi açmak kalbi</p>

    <p>Bu çiğ ışık altında.</p>

    <p class="margin-top">Sizden önce birisi bir fantezi okudu,</p>

    <p>Kırdı geçirdi,</p>

    <p>Yayvan gülüşlerden ağızlar çok geç döner;</p>

    <p>Şimdi sıra sizde üzgün ağır,</p>

    <p>Ne güzel!</p>

    <p class="margin-top">Olsa bari benzeri duygularla tedirgin,</p>

    <p>Sizdekini yaşamış</p>

    <p>Birkaç kişi.</p>

    <p>Işıktasınız seçilmiyor,</p>

    <p>Karanlıkta hepsi.</p>

    <p class="margin-top">Okudunuz.</p>

    <p>Bittiğine memnun,</p>

    <p>Anlamamış;</p>

    <p>Bozuk paralar gibi düşer önünüze</p>

    <p>Alkış.</p>

    <p class="margin-top">Gördünüz işte yerde</p>

    <p>Çürük domatesler gibi ezik,</p>

    <p>Avuçlarda mıncıklanmış kalbiniz.</p>

    <p>Büyürken leke ince ipekte,</p>

    <p>Yeniden eğiliniz!</p>

    <p class="source">(<em>Yenilik</em>, 28, 1 Nisan 1955)</p>
  </div>
</body>
</html>
