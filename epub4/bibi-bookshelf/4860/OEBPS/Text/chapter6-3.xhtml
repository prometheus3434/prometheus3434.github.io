<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter6-3">
  <div class="html5_section">
    <h1 class="poem-title">KİLİM</h1>

    <p>Kilimde incir çekirdekleri--parlak, pahalı</p>

    <p>Elmaslar yerine çekirdek--süs, avunma!</p>

    <p>Hattâ soluk, ucuz boncuklar olabilirdi,</p>

    <p>Cam boncuk, incir çekirdekleri--süs, avunma!</p>

    <p>Gezdir parmaklarını: pürtük! Çünkü üzüm çöpleri,</p>

    <p>Aptallığımızdan kalma çöpler, armut sapları.</p>

    <p>Ama biz dokuduk bu kilimi, eh bir dereceye kadar!</p>

    <p>Değil ele güne çıkacak, değil asılacak duvarlarda.</p>

    <p>Çiğnenir--çok çiğ çağ--ayaklar altında yabansı.</p>

    <p>Sağlam olabilirdi, saplar aldattı bizi:</p>

    <p>Üzüm çöpleri, armut sapları, çekirdek, çok çiğ</p>

    <p>Önceden düşünemedik, çok çiğ çağ!</p>

    <p class="margin-top">Renkler, oldu bir kere, geçti, renkler</p>

    <p>Düşünmek gerekti başlarken, sen buna</p>

    <p>Renk mi diyorsun? Ben serin-mavi</p>

    <p>Ismarlamıştım sana sıcak çaylar yanında.</p>

    <p>Çok çiğ çağ. Çaldılar. Çıplak. Mavi ama bu</p>

    <p>Kan oturmuş tırnaklardaki mavi. Geçti.</p>

    <p>Geçti, sökülemez, dokundu, sırıtır boşluk</p>

    <p>Ben sana--</p>

    <p class="margin-top">Sakladığım baharlar nerde bu kilim için,</p>

    <p>Nerde yıllarca önce ben sana--</p>

    <p>Ne yaptın baharları, baharsız çok çiğ, topraklarda</p>

    <p>Çok çiğ, çiçek--hiç yok--hani bu kilimde?</p>

    <p>Hani beyaz beyaz beyaz--Beyazları ne yaptın?</p>

    <p>Çok çiğ bu kızgın yaz, çiğ bu karakış!</p>

    <p>Bâri biraz kışlarda--Çıplak, çok çiğ!</p>

    <p class="margin-top">Çok çiğ bu çığlık, bu en bol renk: kara! Ben sana</p>

    <p>Hiç kara koyma demiştim, nerden düştü, çok çiğ</p>

    <p>Paslı borulardan katran, soba zifiri.</p>

    <p>Sonra eski patiska perdeler gibi solgun ve sıska</p>

    <p>Parmaklarda kirli tütün sarısı</p>

    <p>Çok çiğ kesik öksürük, çiğ çatlak çağıltı!</p>

    <p class="margin-top">En güzel renk mi, çok az! Eğreti, kaçamak belki!</p>

    <p>Belki kimi gecelerde ekleme</p>

    <p>Sevinçlerden gelme çağla yeşili--Yanlış!</p>

    <p>Eğreltiotlarının yitik yeşili yâni,</p>

    <p>İki başlı kartalların ölü gözlerinde--</p>

    <p>–ki belki, çok az!</p>

    <p>Sonra çok az pembe, işe giderken ayrılışlarda</p>

    <p>Kimi günler bir süre hani ayaküstü</p>

    <p>Çekingen bir gülüş, çekingen--çok çiğ çevre--</p>

    <p>Pörsük-pembe, solgun, güllerde, belki biraz!</p>

    <p class="margin-top">Heyy! Bu kilimdeki bu bir sürü merteğin</p>

    <p>İşi ne? Çok çiğ! Kendi gözümüzde</p>

    <p>Çöpler vardı, karartmış önümüzü</p>

    <p>Çöpler, yeterdi kilimde, bol--çok çiğ çağ--</p>

    <p>Ama onlar mertek, doğru, çok çiğ!</p>

    <p class="margin-top">Gözlerinin dalışı bile çok çiğ, çünkü</p>

    <p>Çünkü hançer nakışlarda bu çılgın çağrı</p>

    <p>Bu çürük iplik, bu ensiz atkı</p>

    <p>Bizim!</p>

    <p class="source">(<em>Varlık</em>, 463, 1 Ekim 1957)</p>
  </div>
</body>
</html>
