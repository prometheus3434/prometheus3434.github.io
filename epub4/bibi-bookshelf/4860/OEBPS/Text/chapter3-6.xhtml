<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-6">
  <div class="html5_section">
    <h1 class="poem-title">BARBAROS MEYDANI</h1>

    <p>Biliyorum ayıp ve mânasız</p>

    <p>Ama peşlerinden gidiyorum</p>

    <p>Gezmeye çıktıkları vakit</p>

    <p>Ana kız.</p>

    <p class="margin-top">Utanır da belki</p>

    <p>Anasının sırtındaki</p>

    <p>Yeldirmeden,</p>

    <p>Kız bir adım önde gider</p>

    <p>Sezdirmeden.</p>

    <p class="margin-top">Beşiktaş’ta Barbaros Meydanı</p>

    <p>Sağı anıt, solu türbe</p>

    <p>Ortası kare şeklinde,</p>

    <p>Parkıdır yoksulların</p>

    <p>Bilhassa yaz ayları.</p>

    <p class="margin-top">Fidanların, mezarların önünde</p>

    <p>Yontulu taşlar çepçevre,</p>

    <p>Yer yer banklar konulmuş,</p>

    <p>Meydana dolmuş millet</p>

    <p>Sıra sıra oturmuş.</p>

    <p>Ah genç kız kalbi,</p>

    <p>Sıralara bakar elbet.</p>

    <p>Meydanın ilersi deniz kıyısı</p>

    <p>Karaya çekilmiş kayıklar</p>

    <p>İskele gazinosu yanda</p>

    <p>Sulara dökülmüş ışıklar</p>

    <p>Üsküdar şu karşısı.</p>

    <p class="margin-top">O nemli topraklara</p>

    <p>Ana çöker yorgun argın,</p>

    <p>Kalmış gözü arkada</p>

    <p>Kendi ayakta kızın.</p>

    <p class="margin-top">En gürültülü şarkılar</p>

    <p>Çalarken plakta,</p>

    <p>Onlar orda oturur</p>

    <p>Denize bakarlar.</p>

    <p>Avunmaya muhtaç bu gençlik</p>

    <p>Ey kız anası ihtiyarlar,</p>

    <p>Ey denizlerden esen serinlik!</p>

    <p class="source">(<em>Sanat ve Edebiyat Gazetesi</em> 1, 4 Ocak 1947)</p>
  </div>
</body>
</html>
