<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-5">
  <div class="html5_section">
    <h1 class="poem-title">HAVASIZ SOLUKLAR</h1>

    <p>Yapış yapış kuru dudaklarda yumuşak</p>

    <p>Şapırtılar gibiydi, duydum, yanım yörem zifir.</p>

    <p>Önce, yataktan bir kol boyu uzakta,</p>

    <p>Sol duvarı kaplayan kitaplardan çıkan ses</p>

    <p>Çarptı kulaklarıma:</p>

    <p>Kesik, içerlemiş, soluyordu kitaplar.</p>

    <p class="margin-top">Sonra, sağ duvarın sonundaki sobadan,</p>

    <p>Paslı borulardan çıkan ses</p>

    <p>Çarptı kulaklarıma:</p>

    <p>Tıkanık, zifirli, kısık bir gırtlak gibi</p>

    <p>Soluyordu soba, soba boruları.</p>

    <p>Sonra, hurda bir şeker sandığına tıkılmış</p>

    <p>Minderlerin, kilimlerin, yünlerin sesi:</p>

    <p>(Hiçbiri atılamaz, lâzım.) Hırıltılı, hasta ses.</p>

    <p>Sonra, iskemle, masa, leğen, çocuk arabası,</p>

    <p>Gazocağı, sararmış kâğıtlar, süpürge.</p>

    <p>Sonra, dolapta bir sürü giysilerin sesi:</p>

    <p>(Hiçbiri atılamaz, lâzım.) Kapalı, hapis, sıkışık,</p>

    <p>Belki de şimdiden boğulmuş</p>

    <p>Boğulmuş, boğulmakta binbir öteberinin</p>

    <p>Soluduğunu duydum, hızlı, yavaş.</p>

    <p>Sonra, gördüm karanlığa alışan gözlerimle:</p>

    <p>Pencere</p>

    <p>Can çekişen bir balık ağzı gibi ümitsiz</p>

    <p>Karanlığın içinde kıpırdıyordu açık.</p>

    <p>Havasını tüketmiş, boğuluyordu oda.</p>

    <p>Ne kâbus, ne kuruntu, sabaha yıl var, havasız,</p>

    <p>Kan ter içinde uyanmış</p>

    <p>Ben boğuluyordum.</p>

    <p>Duydum, gördüm karanlıkta korkunç:</p>

    <p>Eşya, hiç uyumamış, soluyordu</p>

    <p>Ben soluyordum.</p>

    <p class="margin-top">Yıllardır aynı dram, bunalarak, uyanmak,</p>

    <p>Görmek, duymak eşyanın zalimce emdiğini,</p>

    <p>Azıcık, ancak bana, havayı emdiğini.</p>

    <p>Hangi birimize yetsin pencere,</p>

    <p>İki cam pencere.</p>

    <p>Hava adına ne varsa eşya soruyor delice.</p>

    <p>Bana artan kırıntılar kalıyor,</p>

    <p>Tortu, zehir ciğerlerde, karbondioksit.</p>

    <p>Kıyıları şirret, sinsi nasıl kemirir deniz,</p>

    <p>Nasıl erir kaya</p>

    <p>Daracık odalarda dört yandan adım adım</p>

    <p>Yatağa yaklaşıyor eşya.</p>

    <p>Bir benim burda ezilen, uyumak zorunda, cılız.</p>

    <p>Esen geniş odalar,</p>

    <p>Rüzgârlı dağ başları eşyasız.</p>

    <p class="source">(<em>Vatan</em> gazetesi, 26 Eylül 1954)</p>
  </div>
</body>
</html>
