<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-10">
  <div class="html5_section">
    <h1 class="poem-title">YARI GECE</h1>

    <p>Boğaziçi’nin ufak bir iskelesinde</p>

    <p>Dolaştığım geceler oldu</p>

    <p>Yorgun, uykulu bir kızdı bu</p>

    <p>Son vapur yolcuları içinde.</p>

    <p class="margin-top">Araya başka denizler girdi</p>

    <p>Başka denizler attı beni başka uzaklara</p>

    <p>O tarihten tam beş sene sonra</p>

    <p>Gene oradayım şimdi.</p>

    <p class="margin-top">Söylesem inanmazlar söylemiyorum</p>

    <p>Her gece gene o kız çıkmakta son vapurdan</p>

    <p>Tıpkı eskisi gibi karanlıklarda kaybolan</p>

    <p>Bu gölgeye hayal deyin siz olun da</p>

    <p>Gözümle görüyorum, hayal diyemiyorum.</p>

    <p class="margin-top">Sular bir an şıpırdadı kıyı boyunda</p>

    <p>İşte gene son vapur çekti gitti önümden</p>

    <p>Arkamdan bir kız geçti</p>

    <p>Adımlarının sesinden tanıdım uykulu</p>

    <p>Yorgun da.</p>

    <p class="margin-top">Geçen bu genç kıza desem ki</p>

    <p>Bir haber ver hayatından, verir mi?</p>

    <p class="source">(<em>Varlık</em>, 362, 1 Eylül 1950)</p>
  </div>
</body>
</html>
