<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-5">
  <div class="html5_section">
    <h1 class="poem-title">SİZİN HİKÂYENİZ</h1>

    <p>Beklersiniz hastalığınız geçsin</p>

    <p>Bir şeyiniz kalmasın bahara,</p>

    <p>Hayatınızı yoluna koymanın</p>

    <p>Sırası ondan sonra.</p>

    <p class="margin-top">Karlı yağışlı havalar</p>

    <p>Düzelir sonunda,</p>

    <p>Hiç eski sözünüzde mi durursunuz</p>

    <p>Mevsim bahar, sizde sıhhat olsun da.</p>

    <p class="margin-top">Sizi eve bağlayan bir şey yok</p>

    <p>Hürsünüz uçan kuş gibi.</p>

    <p>Parasızlık bu sefer de bahaneniz</p>

    <p>Canım, ne zaman paranız olmuş ki!</p>

    <p class="margin-top">Yaz yine öylesine biter</p>

    <p>Daldan dala, sorumsuz.</p>

    <p>Sonbahar yağmurları başlayınca</p>

    <p>Yine kötümser olursunuz.</p>

    <p class="margin-top">Çocukların karşısında</p>

    <p>Sızlar gönlünüzün bir yeri,</p>

    <p>Size de uzansın isterseniz</p>

    <p>Bir kadının elleri.</p>

    <p>Siz de bir yuva kuracaksınız</p>

    <p>Artık kararınız karar!</p>

    <p>Hayat pahalı, geçim zormuş</p>

    <p>Olsun istediği kadar!</p>

    <p class="margin-top">Bu iş yeşermiş ekinlerin</p>

    <p>Birden kurumasına benzer,</p>

    <p>Bir çığ gibi düşmüştür yolunuza</p>

    <p>Hesapta olmayan engel.</p>

    <p class="margin-top">Meselâ bir felâket</p>

    <p>Kopmuştur evinizde,</p>

    <p>Katlanacaksınız</p>

    <p>Ne var ki elinizde!</p>

    <p class="margin-top">Bir sürü bağlarla çevrilisiniz</p>

    <p>Koparıp da başlamanız kabil değil hayata,</p>

    <p>Karanlık kaderlerin kurbanı</p>

    <p>Kaldınız ortalarda.</p>

    <p class="margin-top">Ölüm, ölüm, uzaktan uzaktan</p>

    <p>Sesleriyle büyülü gibisiniz!</p>

    <p>Gittikçe kararan bu dünyadan</p>

    <p>Canım, siz de bu şekilde gidiniz!</p>

    <p class="source">(<em>Varlık</em>, 343, Şubat 1949)</p>
  </div>
</body>
</html>
