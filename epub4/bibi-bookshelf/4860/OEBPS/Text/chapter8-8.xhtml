<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter8-8">
  <div class="html5_section">
    <h1 class="poem-title">SOLGUN BİR GÜL DOKUNUNCA</h1>

    <p>Çoklarından düşüyor da bunca</p>

    <p>Görmüyor gelip geçenler</p>

    <p>Eğilip alıyorum</p>

    <p>Solgun bir gül oluyor dokununca.</p>

    <p class="margin-top">Ya büyük şehirlerin birinde</p>

    <p>Geziniyor kalabalık duraklarda</p>

    <p>Ya yurdun uzak bir yerinde</p>

    <p>Kahve, otel köşesinde</p>

    <p>Nereye gitse bu akşam vakti</p>

    <p>Ellerini ceplerine sokuyor</p>

    <p>Sigaralar, kâğıtlar</p>

    <p>Arasından kayıyor usulca</p>

    <p>Eğilip alıyorum, kimse olmuyor</p>

    <p>Solgun bir gül oluyor dokununca.</p>

    <p class="margin-top">Ya da yalnız bir kızın</p>

    <p>Sildiği dudak boyasında</p>

    <p>Eşiğinde yine yorgun gecenin</p>

    <p>Başını yastıklara koyunca.</p>

    <p class="margin-top">Kimi de gün ortası yanıma sokuluyor</p>

    <p>En çok güz ayları ve yağmur yağınca</p>

    <p>Alçalır ya bir bulut, o hüzün bulutunda.</p>

    <p>Uzanıp alıyorum, kimse olmuyor</p>

    <p>Solgun bir gül oluyor dokununca.</p>

    <p class="margin-top">Ellerde, dudaklarda, ıssız yazılarda</p>

    <p>Akşamlara gerili ağlara takılıyor</p>

    <p>Yaralı hayvanlar gibi soluyor</p>

    <p>Bunalıyor, kaçıp gitmek istiyor</p>

    <p>Yollar, ya da anılar boyunca.</p>

    <p class="margin-top">Alıp alıp geliyorum, uyumuyor bütün gece</p>

    <p>Kımıldıyor karanlıkta, ne zaman dokunsam</p>

    <p>Solgun bir gül oluyor dokununca.</p>

    <p class="source">(<em>Varlık</em>, 565, 1 Ocak 1962)</p>
  </div>
</body>
</html>
