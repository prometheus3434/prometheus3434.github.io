<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevgilerde</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter1-7">
  <div class="html5_section">
    <h1 class="poem-title">EVCİK</h1>

    <p>Kapı önünde Ayşe</p>

    <p>Hanım hanımcık iş gördü</p>

    <p>Sonunda kendine göre</p>

    <p>Bir yuva kurdu.</p>

    <p class="margin-top">İlk ben oldum misafiri</p>

    <p>Güle güle otur’a gittim</p>

    <p>Bir yüksük-fincanda getirdiği</p>

    <p>Hayal kahveyi içtim.</p>

    <p class="margin-top">Kibrit kutusu sekide</p>

    <p>Oturmuştuk bahçeye karşı</p>

    <p>Ortada hokkadan bir masa</p>

    <p>Üstünde örtü yerine</p>

    <p>Yaldızlı çikolata kâğıtları.</p>

    <p class="margin-top">Gözüm gazoz kapaklarına gitti</p>

    <p>Sorup öğrendim: kap kacakmış</p>

    <p>Toplamış sokaktan ucu yanmış kibritleri</p>

    <p>Bu kış odun yakacakmış.</p>

    <p class="margin-top">Yangın yeri bir arsadan bulduğu</p>

    <p>Cam kırıkları: para</p>

    <p>Ev çevirmek kolay, diyordu,</p>

    <p>İş tutumlu olmakta.</p>

    <p>Ayşe’yi o anda görmeliydiniz</p>

    <p>Eski kadınların kanıyla evcimen</p>

    <p>Sisli geleceklere hazırlık</p>

    <p>Çıkmıştı çocuk varlığından</p>

    <p>Zamanların ötesine tertemiz.</p>

    <p class="margin-top">Ayşem gibi dünyada</p>

    <p>Ayşeler dolu</p>

    <p>Hepsi “evcik” oynar</p>

    <p>Öteden beri.</p>

    <p class="margin-top">Ayşeler büyür</p>

    <p>Günün birinde</p>

    <p>Oyun-ev’leri</p>

    <p>Sahici olur.</p>

    <p class="margin-top">Ama hepsinin mi</p>

    <p>Hepsinin değil.</p>

    <p>Ayşelerin kimisi</p>

    <p>Yuvadan, evden yoksul</p>

    <p>Sert rüzgârlar önünde</p>

    <p>Güz yaprakları gibi</p>

    <p>Boşluklara savrulur.</p>

    <p class="source">(<em>Aile</em>, 11, Sonbahar 1949)</p>
  </div>
</body>
</html>
