<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-1</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-1" xml:lang="tr-TR">
		<div>
		</div>
		<div id="_idContainer005">
			<p><br /><br /><br /></p>
			<p id="_idParaDest-1"><st c="0">BİRİNCİ BÖLÜM</st></p>
			<p><br /><br /><br /></p>
			<p><st c="13">Karşı taraftan bir ses geldi. </st><st c="44">İncecik, insanın dişlerini kamaştıran cinsten berbat bir sürtünme sesi. </st><st c="116">“Ayyy!” diyenler de oldu, öfkeyle ve korkuyla sağa sola bakanlar da. </st><st c="185">Neyse ki kısa sürdü ses, baktılar ki arkası yok, herkes rahat bir soluk aldı. </st><st c="263">Birkaç buruşuk surat dışında herkes kendi oyununa döndü. </st><st c="320">Salıncaklar hızlandı, toplar zıpladı, kaydıraklar art arda kayan çocukların çığlıklarıyla doldu, tahterevalliler inip kalkmaya başladı, tam bir kızılca kıyamet. </st><st c="481">“Anne, bak!” diye caka satan mı ararsınız, “Teyze, geliyorum!” diye böbürlenen mi; semtin bütün çığırtkanları oradaydı sanki. </st><st c="607">Arada sırada çatlak sesler de duyulmuyor değildi:</st></p>
			<p><st c="656">“Çekilsene önümden!” </st></p>
			<p><st c="678">“Geç işte. </st><st c="689">Daha nereye gideyim!”</st></p>
			<p><st c="710">“Kutuplara git.”</st></p>
			<p><st c="727">“Sen git.”</st></p>
			<p><st c="738">Neyse ki az öteden biri el koyuyordu bu gerginliğe; çoğu zaman görmediğimiz, belki de herkesin kendi içinden yükselen kocaman bir ses, saygısız olanları susturuyordu: </st></p>
			<p><st c="906">“Şşşt! </st><st c="913">Güzel konuşun! </st><st c="928">Ayıp!” </st></p>
			<p><st c="935">Sonra harika bir sessizlik... </st><st c="965">Ardından da oyuncakların insanı barışa sürükleyen çekiciliği. </st><st c="1027">Dünya birdenbire eskisi gibi dönmeye başlıyordu.</st></p>
			<p><st c="1075">Dilek çabuk yorulmuştu nedense o gün. </st><st c="1114">Birkaç kez tırmanma merdivenine inmiş çıkmış, on dakika kadar salıncakta sallanmış, iki kez düz kaydıraktan kaymış, fakat gerisini getirememişti bir türlü. </st><st c="1270">“Aman!” demişti sonra içinden, “Ne uğraşıp duruyorum bunlarla? </st><st c="1333">Gideyim oturayım biraz.”</st></p>
			<p><st c="1357">İyi de Şenay neredeydi? </st><st c="1382">Hızla gezdirmişti bakışlarını parkın içinde. </st><st c="1427">Orada yok, burada yok, şuradaki benziyor ama değil; hah işte, ağacın arkasında.</st></p>
			<p><st c="1506">“Şenay!”</st></p>
			<p><st c="1515">“Efendim?”</st></p>
			<p><st c="1526">“Ben şuraya oturuyorum. </st><st c="1551">Haberin olsun.”</st></p>
			<p><st c="1566">“Neden?”</st></p>
			<p><st c="1575">Al işte! </st><st c="1585">Anlamsız bir soru. </st><st c="1604">Şimdi sana bir saat açıklama mı yapayım bunca insanın ortasında? </st><st c="1669">Oturmak istiyorum işte, hepsi bu kadar.</st></p>
			<p><st c="1708">Kendisi farkında değildi ama suratını öyle ekşitmiş, kafasını da öyle bir çevirmişti ki bu davranış Şenay’ın pes etmesine yetmişti zaten: “İyi, tamam. </st><st c="1860">Ben buradayım.”</st></p>
			<p><st c="1875">Yorgun adımlarla gölgedeki banklardan birine gitmiş, sırtını arkaya yaslamış, kollarını iyice açıp ayaklarını da öne doğru uzatmıştı: “Oooh! </st><st c="2017">Dünya varmış.”</st></p>
			<p><st c="2031">Der demez de az önceki o tiz sesi duymuştu. </st><st c="2076">İnsan böyle durumlarda arkadaşlarını merak ediyor nedense. </st><st c="2135">Şenay’ın nerede olduğu belliydi, peki Okan? </st><st c="2179">O nerelerdeydi acaba? </st><st c="2201">İlk bakışta göremeyince ayağa kalktı, boynunu bir periskop gibi kullanıp ortalığı kolaçan etti. </st><st c="2297">Tam meraklanmaya başlamıştı ki Okan’ın basketbol potalarının önünde topu eline ayağına dolaştırmakta olduğunu gördü. </st><st c="2414">Terlemişti de üstelik. </st><st c="2437">Sırtındaki gömleğin kimi bölümleri koyulaşmıştı.</st></p>
			<p><st c="2485">“Annesi üç cümlede kurutur onu şimdi,” diye mırıldandı. </st><st c="2542">Yeniden oturdu yerine. </st><st c="2565">Yolun karşı tarafındaki işyerlerinin birinin vitrininde kocaman rakamları olan sayısal bir saat vardı, dönüp baktı. </st><st c="2681">On bire geliyordu. </st><st c="2700">Sevindi. </st><st c="2709">Geleli yarım saati geçmişti, annelerinin gelmesine bir saat kadar bir süre kalmıştı demek. </st><st c="2800">Güzel, hiç de fena değil.</st></p>
			<p><st c="2825">Böyle bir hesap yapmakta haklıydı Dilek. </st><st c="2867">Çünkü parkta ne kadar zaman geçireceklerini kendileri değil annelerinin toplantısı belirleyecekti. </st><st c="2966">Üçünün de annesi aynı dernekte çalışıyordu ve dernek merkezi de parkın hemen bitişiğindeki binadaydı. </st><st c="3068">Bir toplantı için gelmişler, çocuklarını oyun parkında bırakırlarken her birini sıkı sıkıya tembihlemeyi de unutmamışlardı. </st><st c="3192">Her zamanki gibi. </st></p>
			<p><st c="3210">“Birbirinizden ayrılmak yok. </st><st c="3239">Rahatınızı kaçıran bir şey olursa oyalanmayın sakın. </st><st c="3292">Bize haber verin hemen. </st><st c="3316">Toplantıyı yarım bırakır geliriz. </st><st c="3350">Tamam mı, duydunuz mu?”</st></p>
			<p><st c="3373">“Boş lafa karnımız tok,” derler ya hani, işte öyle bir umursamazlıkla dinlemişti annelerini çocuklar. </st><st c="3476">Hem böyle deyip hem de toplantıyı olabildiğince uzatacaklarını biliyorlardı çünkü. </st><st c="3559">Kafalarını sallamakla yetinmişler, onca curcunanın ortasında nasıl zaman geçireceklerini daha o dakikadan düşünmeye başlamışlardı.</st></p>
			<p><st c="3689">Birden ayak sesleri duydu yan tarafta. </st><st c="3729">Okan’dı yaklaşan, neredeyse burnunun dibine kadar gelmişti. </st><st c="3789">Suratından düşen bin parçaydı üstelik, Dilek’in kafasını çevirdiğini görünce başladı söylenmeye: </st></p>
			<p><st c="3886">“Hep senin yüzünden! </st><st c="3907">‘Parka gidelim, parka gidelim,’ diye tutturdun, getirdin bizi buraya. </st><st c="3977">Ne oldu, adamların ekmeğine yağ sürdün. </st><st c="4017">Şuraya bak, bebeklerin arasında oyalanıp duruyoruz. </st><st c="4069">Senin inadın yüzünden 3-B’yi elimden kaçırdım bugün. </st><st c="4122">Yoksa beş gol atmıştım şimdiye kadar. </st><st c="4160">”</st></p>
			<p><st c="4161">Dilek önce karşılık vermemeyi düşündü, ancak baktı ki dayanamayacak, derin bir soluk alıp verdikten sonra sert bir ses tonuyla yanıtladı: </st></p>
			<p><st c="4299">“Bak sen beyimize! </st><st c="4318">Deminden beri atlayıp zıplıyorsun, en çok eğlenen sensin; şimdi de kalkmış ağlıyorsun. </st><st c="4405">Ne yani, bir tek ben mi karar verdim buraya gelmeye? </st><st c="4458">Annenin dediklerini unuttun herhalde.”</st></p>
			<p><st c="4496">“Sen öyle deyince o ne yapsın, kıramadı seni.”</st></p>
			<p><st c="4543">“Sen de kırma o zaman. </st><st c="4567">Hep futbol topunun ardından koşacağına biraz da basket topuna ilgi göster. </st><st c="4642">Sanki 3-B seni bekliyor, gelsin de Okan bize beş gol atsın diye.”</st></p>
			<p><st c="4707">“Yaşımıza göre adam yok ki burada. </st><st c="4743">Hepsi küçük.”</st></p>
			<p><st c="4756">“Büyürler, merak etme.”</st></p>
			<p><st c="4780">Okan fazla uzatmadı bu tartışmayı. </st><st c="4816">Gittikçe çıkmaz bir sokağa doğru sürüklendiklerini anlamıştı çünkü. </st><st c="4884">Sustu. </st><st c="4891">Kemeri düşen pantolonunu, etekleri dışarıya sarkan gömleğini, toz içinde kalan paçalarını derleyip toparlamaya çalışıyordu bir yandan. </st><st c="5026">Dilek sessizce bu telaşın bitmesini bekledi, öteki çocuklara baktıkça Okan’ın pek de haksız sayılamayacağını düşünmeye başladı. </st><st c="5154">Oyun araçlarının keyfini sürenlerin çoğu kendilerinden küçüktü gerçekten. </st><st c="5228">“Biz de epeyce zıpırlaşmışız,” diye hayıflandı azıcık. </st><st c="5283">İşin tadını bir türlü çıkaramadıklarına bakılırsa oyalanmak için başka bir yöntem bulmalarının zamanı gelmişti. </st><st c="5395">Ama nasıl bir yöntemdi bu, o kadarını bilmiyordu henüz. </st><st c="5451">Oturmakta olduğu bankın üzerinde birazcık kenara kayıp Okan’a yer gösterdi: </st></p>
			<p><st c="5527">“Gel şöyle. </st><st c="5539">Dinlen biraz.” </st></p>
			<p><st c="5554">Bu sevimli çağrı, Okan’daki gerginliği bir anda silip süpürdü. </st><st c="5617">Dilek’in üstünlüğü belki de buydu işte, olayların başını ve sonunu eline geçirse bile sürekli olarak çekiştirip durmuyordu. </st><st c="5741">Tam tersine, herhangi bir tatsızlığı olabildiğince kısa sürede gidermenin yollarını arıyordu. </st><st c="5835">Tıpkı şimdiki gibi. </st><st c="5855">Bunun üzerine Okan da kendisinden beklenmeyen bir uysallıkla geldi, Dilek’in yanına ilişti. </st><st c="5947">Oturur oturmaz da karşıdaki kalabalığa dikkatle bakmaya başladı. </st><st c="6012">Bir süre ses çıkarmadan ortalığı gözledi, sonunda dayanamayıp sordu: </st></p>
			<p><st c="6081">“Nerede o?”</st></p>
			<p><st c="6092">Şenay’ı merak etmişti. </st><st c="6116">Dilek deminden beri yan gözle Şenay’ı da izlediği için böyle bir soruya hazırlıklıydı: </st></p>
			<p><st c="6203">“Orada işte,” dedi. </st><st c="6223">Parmağıyla sarı kulenin altındaki kaydırağın düzlüğünü gösteriyordu. </st><st c="6292">“Bak, şurada! </st><st c="6306">Sağdaki kulenin altında. </st><st c="6331">Mavi kazaklı bir oğlan var önünde. </st><st c="6366">Gördün mü?”</st></p>
			<p><st c="6377">“Ha, tamam! </st><st c="6390">Gördüm.”</st></p>
			<p><st c="6398">“Çağırayım mı?”</st></p>
			<p><st c="6414">“Çağır bence. </st><st c="6429">O da dinlensin biraz.”</st></p>
			<p><st c="6451">Dilek ok gibi fırladı yerinden. </st><st c="6484">Göz açıp kapayıncaya değin sarı kulenin altına gitti. </st><st c="6538">Kafasını kaldırıp baktı. </st><st c="6563">Aman Allahım, olduğundan da yüksek görünüyordu kule, vay canına, neredeyse üç metre... </st><st c="6650">Sanki Şenay değil de kendisi oradaymış gibi içi bir hoş oldu. </st><st c="6712">Cırlak bir sesle bağırdı:</st></p>
			<p><st c="6737">“Şenay!”</st></p>
			<p><st c="6746">On kadar çocuk vardı oyun grubunun içinde. </st><st c="6790">Hiçbirinin dünya umurunda değildi. </st><st c="6825">İnanılmaz bir cıvıltının ortasında herkes kendince bir şeyler yapmaya çalışıyordu. </st><st c="6908">Kimi düz, kimi spiral, kimi de tüp kaydıraktan kaymak için sıra bekliyor, bazıları da arada bir hafifçe tepişiyordu. </st><st c="7025">Karıncalar gibi görünüyorlardı insanın gözüne. </st><st c="7072">Hangisi hangisiyle dosttur, arkadaştır; kim kiminle ne konuşur, nereden gelip nereye gitmektedirler, bilene aşkolsun. </st><st c="7190">Hem düzen, hem düzensizlik... </st><st c="7220">Sesinin yukarılara ulaşmadığını anlayınca şansını bir daha denedi Dilek:</st></p>
			<p><st c="7292">“Şenay!”</st></p>
			<p><st c="7301">İki tombiş oğlanın arasından aşağıya baktı Şenay. </st><st c="7352">Dilek’in kendisine seslendiğini bu kez duymuştu ama nedense yanıt vermedi. </st><st c="7427">Bakmakla yetindi yalnızca. </st><st c="7454">Tahmin etmişsinizdir ki bu tür bakmalar “Ne var?” anlamına gelir ve insanın canını birazcık sıkar. </st></p>
			<p><st c="7553">Bunun üzerine sesi azıcık sertleşti Dilek’in: “Gelir misin yanımıza? </st><st c="7622">Şuradayız.” </st></p>
			<p><st c="7634">Şenay sevmedi bu soruyu; tam, hayır ben burada iyiyim, diyecekti ki Okan’ın oturduğu yere çevirdi bakışlarını, o gözlerdeki ısrarın ne kadar kuvvetli olduğunu fark etti ve “Peki, geliyorum,” dedi keyifsiz bir suratla. </st><st c="7852">“Ama dur! </st><st c="7862">Şuradan bir kez daha kayayım da...”</st></p>
			<p><st c="7897">Onca engeli aşıp oraya kadar tırmanmasını ve sıra beklemesini yabana götürmek istemiyordu belli ki. </st><st c="7998">Haklıydı. </st><st c="8008">Dilek de olsa aynısını yapardı herhalde, bu yüzden tatlı bir gülümseyişle anlaştılar. </st><st c="8094">Dilek beklemeye başladı. </st><st c="8119">Mavi kazaklı çocuğun kaydırağın başlangıç düzlüğüne oturuşunu, kendine yavaşça hız verişini, aşağıya doğru kıvrılarak inen spiral oluğun içinde kollarını açarak bir görünüp bir yok olmasını ve son noktada hızını alamayıp yere kapaklanmasını izledi.</st></p>
			<p><st c="8367">Derken sıra Şenay’a geldi. </st><st c="8395">Benzer şeyleri o da yapmaya hazırlanıyordu ki küçük bir terslik oldu. </st><st c="8465">Aşağıda, kaydırağın her iki yanında iki çocuk belirdi birden. </st><st c="8527">Beyaz çoraplı bir kız ile lacivert kazaklı bir oğlan. </st><st c="8581">Beş altı yaşlarındaydılar. </st><st c="8608">Sanki sözleşmiş gibi ikisi de aynı anda ellerini kaydırağın kenarlarına koydular ve aralarında bir şeyler konuşmaya başladılar. </st><st c="8736">Ne onları uyaracak zaman vardı ne de konuşmalarının bitmesini bekleyecek sabır. </st><st c="8816">Arkada üç dört çocuk daha sıra bekliyordu. </st><st c="8859">Bu yüzden acele etti Şenay, kendini oluğun eğimine bıraktı. </st><st c="8919">Dilek durumu fark etti ama Şenay’ı durdurmaya yeterli zamanı bulamadı. </st><st c="8990">Birkaç saniye sonra Şenay’ın elleri aşağıdaki çocukların birinin eline ya da kafasına çarpacaktı, önlenemez bir şeydi bu. </st><st c="9112">Şenay işin bu tarafını düşünememiş, kendini kaydırağın çekiciliğine kaptırmıştı. </st></p>
			<p><st c="9193">“Çekilin oradan! </st><st c="9210">Geliyor!” diye bağırdı iki çocuğa birden Dilek. </st><st c="9258">Aynı anda da onlara doğru yöneldi ve çocukları kaydıraktan uzaklaştırmak istedi. </st><st c="9339">Ancak her şey müthiş bir acıyla yarıda kesildi. </st><st c="9387">Birdenbire… Nasıl olduysa sol ayağı yana doğru bükülüverdi. </st><st c="9447">Bileği öyle acıdı ki az kalsın oracığa yığılıp kalacaktı. </st><st c="9505">Kapaklanır gibi oldu ama düşmedi. </st><st c="9539">Şenay’ı da, çocukları da unuttu. </st><st c="9572">İki eliyle birden bileğini kavradı, ovalamaya başladı. </st><st c="9627">Ağlamamak için kendini zor tutuyordu. </st></p>
			<p><st c="9665">“Ne oldu Dilek?”</st></p>
			<p><st c="9681">Şenay gelmişti bile. </st><st c="9703">Eğilmiş, şaşkın gözlerle durumu kavramaya çalışıyordu. </st></p>
			<p><st c="9758">“Ne oldu sana böyle?”</st></p>
			<p><st c="9779">Saçları iki yanından sallandığı için Dilek’in yüzü tam olarak görülemiyordu. </st><st c="9857">Fakat epeyce acı çektiğini anlamamak olanaksızdı. </st><st c="9907">Böyle durumlarda üst üste soru sormanın gereksiz olduğunu da bildiği için Dilek’in kendini biraz daha toparlamasını bekledi Şenay. </st><st c="10038">Nitekim düşündüğü gibi de oldu. </st><st c="10070">Bir süre sonra Dilek ellerini bileğinden çekti, ağır ağır doğrulmaya başladı. </st><st c="10148">Acıyla buruşmuş olan yüzündeki rahatlama insanı sevindirecek kadar anlamlıydı.</st></p>
			<p><st c="10226">Kendini toparlar toparlamaz nereye bastığını ve bileğinin nasıl burkulduğunu araştırmaya başladı. </st><st c="10325">Topallayarak sağa sola doğru birkaç adım attı. </st><st c="10372">Ağrı azalmıştı ama tam olarak geçmemişti. </st><st c="10414">Kumla karışık toprak alanda birkaç küçük çukurluk göze çarpıyordu, büyük olasılıkla onlardan birine basmış olabileceğini düşündü.</st></p>
			<p><st c="10543">“Şurada oldu herhalde,” dedi acı çektiğini belli eden bir suratla.</st></p>
			<p><st c="10610">Şenay da olan biteni anlamıştı artık. </st><st c="10649">Dilek’in başka bir şey demesine gerek yoktu. </st></p>
			<p><st c="10694">“Çok mu ağrıyor?” diye sordu biraz da çekinerek. </st></p>
			<p><st c="10743">“Epeyce azaldı ama rahatça basamıyorum üstüne henüz. </st><st c="10796">Geçer şimdi. </st><st c="10809">Şey… ne oldu çocuklara? </st><st c="10833">Çarpmadın değil mi?”</st></p>
			<p><st c="10853">Şenay afalladı azıcık: “Hangi çocuklara?”</st></p>
			<p><st c="10895">“Aşağıda bekleyen iki çocuk vardı ya hani. </st><st c="10939">Kaydırağın ucunda…”</st></p>
			<p><st c="10958">Şenay olayı birdenbire çözdü. </st><st c="10989">Aynı anda da içini tuhaf bir hüzün kapladı. </st><st c="11033">Her şeyin kendi aceleciliği yüzünden olduğunu anlamıştı. </st><st c="11090">Dilek’in seslenişini duymuştu, fakat o tarafa atıldığını görmediği için ilk anda gerçeği kavrayamamıştı. </st><st c="11195">Şimdi ise her şey ortadaydı işte. </st><st c="11229">Çocuklara bir şey olmamasını kendisinin dikkat etmesine bağlamıştı o âna kadar, oysa işin aslı başkaydı. </st><st c="11334">Belki de çocuklar Dilek’in uyarısıyla kendilerini azıcık geriye çekmişler ve böylece olası bir çarpışma önlenmişti. </st><st c="11450">Kim bilir!</st></p>
			<p><st c="11460">Dilek’in bileğini inceliyordu bu sırada. </st><st c="11502">Belli belirsiz bir şişlik mi oluşuyordu yoksa? </st><st c="11549">Hafif bir kızarıklık? </st><st c="11571">‘Aman Allahım,’ dedi içinden, ‘umarım ben yanılıyorumdur. </st><st c="11629">Bir şey olmamıştır ayağına.’ </st></p>
			<p><st c="11658">Dilek aksayarak yürüyordu yanı başında. </st><st c="11698">Gidecekleri yer uzak değildi neyse ki. </st><st c="11737">Okan bu sırada başka yerlere baktığı için hiçbir şeyin farkında değildi. </st><st c="11810">Dilek’le Şenay’ın yaklaştığını görünce oturmakta olduğu bankta önce biraz sağa kaydı, sonra birdenbire ayağa kalktı. </st><st c="11927">Koşarak geldi. </st><st c="11942">“Ne oldu Dilek?” diye sordu heyecanla.</st></p>
			<p><st c="11980">“Bir şey yok, ayağımı burktum yalnızca.”</st></p>
			<p><st c="12021">“Benim yüzümden oldu,” dedi Şenay.</st></p>
			<p><st c="12056">Dilek sertçe çevirdi başını. </st><st c="12086">Şenay’ın aklından geçenleri ilk kez bu söz üzerine öğrenmişti çünkü.</st></p>
			<p><st c="12154">“Deli misin sen? </st><st c="12172">Ne ilgisi var seninle? </st><st c="12195">O çocuklar için koştum ben.”</st></p>
			<p><st c="12223">“Öyle ama, onlara doğru kayan bendim. </st><st c="12262">Bekleyebilirdim uzaklaşmalarını. </st><st c="12295">Beklemedim.”</st></p>
			<p><st c="12307">“Arkandaki çocuklar buna izin vermezdi zaten.”</st></p>
			<p><st c="12354">Şenay bu sözü duyunca kuş gibi hafifledi. </st><st c="12397">Dilek’in de böyle düşünmesi öyle hoşuna gitti ki deminden beri üzerinde ağır bir yük gibi taşıdığı sorumluluk duygusundan az da olsa kurtuldu. </st><st c="12540">Kendini tümüyle Dilek’in ağrısının azaltılmasına verdi.</st></p>
			<p><st c="12595">“Bir yerden buz bulabilir miyiz acaba?” dedi Okan’a.</st></p>
			<p><st c="12648">Okan kısa bir duraksamanın ardından kafasını salladı: </st></p>
			<p><st c="12703">“Buluruz. </st><st c="12713">Hem de istediğin kadar. </st><st c="12737">Buz torbası diye bir şey satılıyor.”</st></p>
			<p><st c="12773">“Ne buzu!” diye karşı çıktı Dilek. </st><st c="12809">“Bir şeyim yok benim. </st><st c="12831">Gittikçe hafifliyor ağrısı, görmüyor musunuz? </st><st c="12877">Biraz sonra koşmaya başlarım, merak etmeyin.”</st></p>
			<p><st c="12922">“Görmüyoruz,” dedi Okan. </st><st c="12948">“Sen işimize karışma bizim.”</st></p>
			<p><st c="12976">“Buz torbaları pahalıdır belki. </st><st c="13009">Buzdolabı olan bir yerden buz alıp naylon torbaya koysak yeter,” diye başka bir öneride bulundu Şenay. </st><st c="13112">Bu tür işlerde kafası çalışıyordu belli ki.</st></p>
			<p><st c="13155">Dilek arkadaşlarının kararlılığı karşısında pes etmekten başka çıkar yol bulamadı. </st><st c="13239">‘Belki onların da bildiği bir şey vardır,’ diye geçirdi içinden, ‘son pişmanlık fayda etmez derler. </st><st c="13339">İyisi mi daha fazla sorun çıkarmayayım, uslu uslu oturayım şurada.’</st></p>
			<p><st c="13406">Zaten Şenay bu sırada Okan’a başıyla yolu gösteriyordu: “Hadi bakalım, fırla o zaman.”</st></p>
			<p><st c="13493">Okan hızla caddeye çıktı. </st><st c="13520">Kaldırım boyunca yürümeye başladı, gözden kayboldu. </st><st c="13572">Şenay da bu sırada Dilek’in banka oturmasına yardımcı olmuştu. </st><st c="13635">Sonra birden dizüstü yere çöktü. </st><st c="13668">Ayağın ağrıyan bölgesine arada bir üflüyor, orada serin bir hava oluşturarak arkadaşını rahatlatmaya çalışıyordu. </st><st c="13782">Dilek bazı bakışların kendilerine doğru yöneldiğini görünce bu denli yoğun ilgiden kurtulmak istedi: </st></p>
			<p><st c="13883">“Lütfen Şenay. </st><st c="13898">Gerek yok. </st><st c="13909">İyiyim gerçekten. </st><st c="13927">Oldu bitti işte, gel otur yanıma sen de.”</st></p>
			<p><st c="13968">Şenay denileni yaptı, kalkıp banka oturdu. </st><st c="14012">Dilek de bunu fırsat bilip konuyu değiştirmek istedi: </st></p>
			<p><st c="14066">“Daha önce geldin mi sen buraya?”</st></p>
			<p><st c="14099">“Çok değil. </st><st c="14112">Birkaç kez,” dedi Şenay. </st><st c="14137">Verdiği yanıtların kısa olmasına bakılırsa içindeki sorumluluk duygusunun izleri henüz silinmemişti. </st><st c="14238">Dilek biraz daha dereden tepeden söz etmek istedi ama o da henüz toparlayamamıştı kendini. </st><st c="14329">Bileğindeki ağrının azalmasına seviniyordu gerçi, fakat eskisi gibi olup olamayacağından kuşkuluydu hâlâ.</st></p>
			<p><st c="14434">Karşıdaki oyun grubuna diktiler gözlerini. </st><st c="14478">İnsanların az önce geldikleri yere dönüp bakmaları, orada bıraktıkları izler hakkında düşünmeleri çok rastlanılan bir durumdur. </st><st c="14606">İşte şimdi onlar da benzer bir hesaplaşmayı yaşıyorlardı kendi içlerinde. </st><st c="14680">Dilek bu tür yüksek yerlerde korkusunu bir türlü yenemeyişine, Şenay da bazı çocukların hoyratlığı yüzünden tırmanma merdivenine çıkamayışına hayıflanıyordu. </st></p>
			<p><br /></p>
			<p><st c="14838">Bu sırada beklenmeyen bir şey oldu, parkın kalabalığı birdenbire arttı. </st><st c="14910">Sanki her sokaktan çocuk gelmeye başlamıştı oyun alanına. </st><st c="14968">Birçoğunun yanında da büyükler... </st><st c="15002">Köşedeki basketbol alanı, oyun grubunun yakınındaki spor araçları, tahterevalliler, salıncaklar, her yer doldu taştı. </st><st c="15120">Parkı çevreleyen yüksek ağaçların altındaki öteki bankları da anneler, babalar, dedeler, nineler kapışmıştı. </st><st c="15229">Tam bir şamata ortamı...</st></p>
			<p><st c="15253">“Sakın yerimizden kıpırdamayalım,” dedi Dilek. </st><st c="15301">“Yoksa kendimize şahane bir ceza vermiş oluruz.”</st></p>
			<p><st c="15349">“Bence de…”</st></p>
			<p><st c="15361">Şenay arada bir eğilip Dilek’in ayak bileğine bakıyordu. </st><st c="15419">Neyse ki korkulacak bir değişiklik yoktu o bölgede. </st><st c="15471">Ne bir şişkinlik ne de kızarıklık… Gittikçe rahatlamaya başladı. </st></p>
			<p><st c="15536">“Çocuğu boşuna gönderdin,” dedi Dilek. </st><st c="15575">“Nereden bulacak şimdi buzu? </st><st c="15604">Ayağım da iyileşti zaten.”</st></p>
			<p><st c="15630">“Boş ver. </st><st c="15641">Öğrensin biraz bu işleri.”</st></p>
			<p><st c="15667">Korkuyu atlatınca Şenay’ın dili eski sivriliğine dönüşüvermişti. </st></p>
			<p><st c="15733">“Bana bak, yüzüne böyle şeyler söyleme onun. </st><st c="15778">Üstüne gidince sen zararlı çıkıyorsun.”</st></p>
			<p><st c="15817">“Kim demiş!”</st></p>
			<p><st c="15830">“Ben diyorum. </st><st c="15845">Ne zaman dalaşsanız o seni bir şekilde alt ediyor.”</st></p>
			<p><st c="15896">“Hiç de değil. </st><st c="15912">Sana öyle geliyor.”</st></p>
			<p><st c="15931">Dilek işin uzayacağını anlayınca bir kez daha geri adım attı. </st><st c="15994">Bugün... </st><st c="16003">hele bugün arkadaşlarının canını sıkmamalıydı. </st></p>
			<p><st c="16050">“Tamam canım, olabilir. </st><st c="16074">Nasıl olsa gelir şimdi, kozlarınızı o zaman paylaşırsınız.”</st></p>
			<p><st c="16133">Sanki Okan’ı görebilecekmiş gibi karşıdaki caddenin derinliklerine dikti gözlerini. </st><st c="16218">Daha önceki deneyimlerinden biliyordu ki eğer bir park bu kadar kalabalık olursa, mutlaka ilginç tipler de çıkardı insanın karşısına. </st><st c="16352">Şakacı amcalar, sinirli ablalar, dikkatsiz teyzeler, unutkan dedeler... </st><st c="16424">Herkesi olabildiğince dikkatle izlemeye başladı. </st><st c="16473">Oluşan sessizlik Şenay’ın da işine yaradı, birdenbire ayağa kalktı, beş on metre kadar öteye gitti, caddeyi daha iyi görebileceği bir noktadan uzaklara bakmaya başladı. </st><st c="16642">Kısa bir süre sonra da seslendi: </st></p>
			<p><st c="16675">“Geliyor bizimki.”</st></p>
			<p><st c="16693">Koşarak Okan’a yaklaştı, parkın girişinde karşıladı onu. </st><st c="16751">Getirdiği buz dolu naylon torbayı kaparcasına aldı elinden. </st></p>
			<p><st c="16811">“Bunlar çabuk erirse gidip gene alabilirim,” dedi Okan. </st><st c="16867">“İyi bir adam buldum şurada. </st><st c="16896">Elimle koymuş gibi. </st><st c="16916">Bak ip bile verdi, bağlamamız için.”</st></p>
			<p><st c="16952">Kocaman bir övgü beklemişti ama umutları boşa çıktı. </st><st c="17006">Şenay işin o tarafında değildi, torbayı kaptığı gibi Dilek’in yanına gitti, yine dizlerinin üstüne çöktü. </st><st c="17112">Büyük bir özenle torbayı bileğin üzerine yerleştirdi, doladı ve sıkıca bağladı. </st><st c="17192">Dilek buzun soğukluğunu duyumsadığı anda öyle bir irkildi ki minik bir çığlık atmaktan kendini alamadı. </st><st c="17296">Sonra Okan’a döndü: </st></p>
			<p><st c="17316">“Teşekkür ederim,” dedi yavaşça. </st><st c="17349">“Çok yorduk seni.”</st></p>
			<p><st c="17367">“Yok canım, ne yorulması? </st><st c="17394">Beş dakikalık iş… Ağrın var mı hâlâ?”</st></p>
			<p><st c="17431">“Çok az. </st><st c="17441">Bence seni gereksiz yere gönderdik biz. </st><st c="17481">Kusura bakma.”</st></p>
			<p><st c="17495">Okan’ın yanıt vermesine zaman kalmadı. </st><st c="17535">O sırada gökyüzünde bir hışırtı koptu, ardından da hafif ve kısa ömürlü bir gölgelenme… Kocaman bir kuş sürüsü geçiyordu üstlerinden. </st><st c="17669">Kanat sesleri ile kuş gölgeleri birbirine karışmıştı. </st><st c="17723">Parktaki hemen herkes kafasını kaldırıp bu uğultuyu ilgiyle izledi.</st></p>
			<p><st c="17790">“Karga mı bunlar?” dedi Dilek.</st></p>
			<p><st c="17821">Okan’dan ses gelmedi. </st><st c="17844">Bunun üzerine Şenay dayanamadı, söze karıştı: </st></p>
			<p><st c="17890">“Kırlangıç da olabilir.”</st></p>
			<p><st c="17914">Aslında son sözü Okan’dan bekliyordu ikisi de. </st><st c="17962">Hayvanlar konusunda çok şey bildiğini her zaman öne süren oydu çünkü. </st><st c="18032">Bilgileri genellikle fos çıkardı ama yine de bildiğinden şaşmazdı. </st><st c="18099">Bu kez herhangi bir yorumda bulunmayışı ise gerçekten ilginçti.</st></p>
			<p><st c="18162">“Baykuş mu yoksa Okan?” diyerek şakacıktan da olsa onu konunun içine çekmek istedi Dilek.</st></p>
			<p><st c="18252">Okan gözlerini ovuşturdu bir süre. </st><st c="18288">Sonra da kafasını bile çevirmeden yanıt verdi: </st></p>
			<p><st c="18335">“Bence albay...”</st></p>
			<p><st c="18351">Bu kez şaşırma sırası Dilek’teydi, ağzı bir karış açık bakakaldı. </st><st c="18418">Ses tonundan anlaşıldığı kadarıyla Okan şaka yapmıyordu. </st><st c="18475">Hem dalgınlığı, hem de yüzündeki donuk ifade kafasından bir şeylerin geçtiğini anlatıyordu.</st></p>
			<p><st c="18566">“Ne albayı Allah aşkına? </st><st c="18592">Ne diyorsun sen?”</st></p>
			<p><st c="18609">Okan oturuşunu biraz daha dikleştirip burnunu çekti. </st><st c="18663">Sonra da çenesiyle karşı tarafta bir yeri işaret etti: </st></p>
			<p><st c="18718">“Şu adama bakar mısınız biraz?”</st></p>
			<p><st c="18749">“Hangisi?”</st></p>
			<p><st c="18760">“Tam karşımızda oturan. </st><st c="18785">Siyah montlu...”</st></p>
			<p><st c="18801">Akasya ağacının altındaki yaşlı adamı gösteriyordu Okan. </st><st c="18859">Bacak bacak üstüne atmış, kucağındaki minik çantasının içinde bir şeyler arayan adamı.</st></p>
			<p><st c="18945">“Eee, ne olmuş?” diye sordu Dilek.</st></p>
			<p><st c="18980">“Bence o adam gençliğinde subaydı. </st><st c="19016">Belki de bir albay...”</st></p>
			<p><st c="19038">Kızlar birbirlerine baktılar. </st><st c="19069">Bu bakışın hemen ardından da Şenay yavaşça gelip eski yerine oturdu. </st><st c="19138">Okan’ın aklından geçenleri merak etmeye başlamıştı. </st><st c="19190">“Nereden anladın?” dedi çekingen bir sesle.</st></p>
			<p><st c="19233">“Bir şey anladığım yok. </st><st c="19258">Yalnızca tahminde bulunuyorum.”</st></p>
			<p><st c="19289">Dilek bir kez daha işi şakaya vurmak istedi. </st><st c="19335">Böylece az önce kendisinden çok Şenay’ı üzen olumsuz havanın dağılmasını da sağlayabileceğini geçiriyordu aklından.</st></p>
			<p><st c="19450">“Ne yani, insanlara görünüşlerine göre meslek mi uydurmaya başladın?”</st></p>
			<p><st c="19520">“Öyle bir amacım yoktu aslında,” diye karşılık verdi Okan, “ama adamın davranışlarına baktıkça aklıma hep üniformalar, yıldızlı şapkalar geliyor. </st><st c="19667">Kendimi bir türlü bu düşünceden uzaklaştıramıyorum.”</st></p>
			<p><st c="19719">Şenay parmaklarını tempolu vuruşlarla dizleri üzerinde gezdiriyor, bir darbukayı çalar gibi ezgili sesler mırıldanıyordu bu sırada. </st><st c="19852">Umursamaz bir rahatlıkla konuyu bir an önce kapatmak istedi. </st><st c="19913">“Senin başına güneş geçmiş herhalde,” dedi yavaşça.</st></p>
			<p><st c="19964">Ne var ki Dilek hiç de onun gibi düşünmüyordu, olayın daha da üstüne gitti: </st></p>
			<p><st c="20041">“Ay, dur bir dakika! </st><st c="20062">Çok eğlenceli bir oyun bu. </st><st c="20089">Şey... </st><st c="20096">ben de bir tahminde bulunayım mı?”</st></p>
			<p><st c="20130">Okan “Sen bilirsin,” der gibilerden boynunu büktü, ses çıkarmadı. </st><st c="20197">Dilek de bunun üzerine yerinde birazcık daha doğruldu, karşıdaki adama uzun uzun baktı, ardından boğazını temizledi ve tahminini söyledi: </st></p>
			<p><st c="20335">“Bence eski bir aktör o. </st><st c="20360">Hem de başrol oyuncusu! </st><st c="20384">Baksanıza hâlâ ne kadar yakışıklı! </st><st c="20419">Gençliğinde neydi kim bilir?”</st></p>
			<p><st c="20448">Şenay bu olasılığa pek de değer vermemiş gibi kıkırdadı. </st><st c="20506">Fakat kendini çabuk toparladı, ikiye bir kaldığının farkındaydı. </st><st c="20571">Okan’a biraz daha sokuldu. </st><st c="20598">Adamı şimdi daha iyi görebiliyordu. </st><st c="20634">Aslında o da kendince bir şeyler düşünüyordu ama içinden bir ses, hızlı bir tahminde bulunmamayı öğütlüyordu ona. </st><st c="20748">Hadi daha açığını söyleyelim; yapacağı tahminin Okan ve Dilek tarafından komik ya da saçma bulunabileceğinden korkuyordu. </st><st c="20870">Bu nedenle de varacağı kararı bir süre sessizce içinde taşıyacak, ancak soran olursa pat diye söyleyiverecekti. </st></p>
			<p><st c="20982">İyi ki öyle yapmıştı, düşündükleri bir bir başına geldi çünkü. </st><st c="21045">Aradan on saniye geçmemişti ki Dilek sorusunu yapıştırdı: </st></p>
			<p><st c="21103">“Eee Şenay, hadi bakalım. </st><st c="21129">Sıra sende. </st><st c="21141">Sen ne diyorsun bu amcamıza?”</st></p>
			<p><st c="21170">Şenay hazırlıklıydı ne de olsa: </st></p>
			<p><st c="21203">“Ben avukat diyorum. </st><st c="21224">Çantasıyla, gözlüğüyle, duruşuyla tam bir avukat gibi görünüyor gözüme. </st><st c="21296">Baksanıza... </st><st c="21309">Avukat Orhan!”</st></p>
			<p><st c="21323">Şenay’ın son sözü Dilek’in iyice keyiflenmesine yetti: </st></p>
			<p><st c="21379">“Heey, sen isim bile bulmuşsun! </st><st c="21411">Avukat Orhan ha? </st><st c="21428">Vay be!”</st></p>
			<p><st c="21436">Sonra da Okan’a döndü. </st><st c="21460">Bu oyunu biraz daha sürdürmek istiyordu belli ki.</st></p>
			<p><st c="21509">“Senin albayın adı yok mu Okan Bey? </st><st c="21546">Kendileri isimsiz bir kahraman mıdır yoksa?”</st></p>
			<p><st c="21590">Okan bakışlarını yaşlı adamdan ayırdı, parmaklarını birbirine geçirip iki elini başının arkasına götürdü, şöyle bir geriye yaslanıp güzelce gerindi. </st><st c="21740">Bu sıra dışı hareket bir anda karşıdaki yaşlı adamın dikkatini çekti, çantasında yaptığı aramadan vazgeçip gözlerini çocuklara dikti. </st><st c="21874">Hem de öyle bir bakıyordu ki parlayan gözlük camlarının arkasındaki siyah noktalar insanı delip geçiyordu sanki. </st></p>
			<p><st c="21987">“Ben de Albay Ünal diyeyim o zaman,” dedi Okan. </st><st c="22035">“Nasıl?”</st></p>
			<p><st c="22043">“Eh, fena değil.”</st></p>
			<p><st c="22061">Okan bu gönülsüz onaylamaya bozulmuştu birazcık, hemen karşılığını vermek istedi: </st></p>
			<p><st c="22144">“Sen kendini hiç yormuyorsun bakıyorum. </st><st c="22184">İsimleri hep bize bulduruyorsun.”</st></p>
			<p><st c="22217">Dilek yaşlı adamın sürekli kendilerine bakıyor olmasından rahatsızlık duymaya başlamıştı, fazla düşünmeden kestirip attı: </st></p>
			<p><st c="22340">“Ben de Yavuz diyorum öyleyse. </st><st c="22371">Aktör Yavuz...”</st></p>
			<p><st c="22386">“Tamam, oldu şimdi. </st><st c="22407">Anlaştık. </st><st c="22417">Bir adamdan üç kişi çıkarmayı başardık ya, gerisi kendiliğinden gelir.”</st></p>
			<p><st c="22488">“Ne gelecek ki?”</st></p>
			<p><st c="22505">“Canım, lafın gelişi işte. </st><st c="22533">Öylesine söyledim.”</st></p>
			<p><st c="22552">Üçü birden bir süre karşıdaki adamın davranışlarını izlediler. </st><st c="22616">Adam da onlara bakıyordu nedense, hatta gittikçe ısrara dönüşen bakışları insanı çileden çıkaracak cinstendi. </st><st c="22726">Her ne kadar onunla göz göze gelmeyip kaçamak bakışların ardına sığınsalar da zaman geçtikçe ürkmeye başladılar. </st><st c="22839">Hatta Dilek kalkıp gitmeyi bile düşündü bir an, fakat aklına annesi geldi. </st><st c="22914">Vazgeçti. </st><st c="22924">Oturuşunu değiştirdi yalnızca. </st><st c="22955">“Ne bakıyor bu adam böyle?” dedi huzursuz bir sesle.</st></p>
			<p><st c="23007">Okan hiçbir yorumda bulunmadı, Şenay da azıcık geciktikten sonra karşılık verdi: </st></p>
			<p><st c="23089">“Bırak baksın. </st><st c="23104">Biz ilgilenmemiş gibi yapalım. </st><st c="23135">Nasıl olsa bıkıp vazgeçer biraz sonra.”</st></p>
			<p><st c="23174">Öyle yaptılar. </st><st c="23190">Oturdukları bankın üzerindeki yazılar vardı; çok sayıda harf, isim ve cümle. </st><st c="23267">Sevgili isimleri, askerlik tarihleri, futbol takımlarının kısa yazılışları, çarpıcı sözler, başka şeyler, aklınıza ne gelirse... </st><st c="23396">Bunlar hakkında konuşmak en kestirme yoldu, üstelik de kendilerini saatlerce oyalayabilecek bir kargaşa...</st></p>
			<p><st c="23502">“Bu ağaçların da kaderi bu galiba,” dedi Okan.</st></p>
			<p><st c="23549">“Ne gibi?”</st></p>
			<p><st c="23560">“Nereye giderlerse gitsinler üzerlerine bir yazı yazan oluyor.”</st></p>
			<p><st c="23624">“Anlamadım.”</st></p>
			<p><st c="23637">“Baksana; kâğıt da olsalar, masa da olsalar, bank da olsalar bazılarının yazılardan kurtuluşu olmuyor.”</st></p>
			<p><st c="23741">Şenay heyecanla söze girdi: </st></p>
			<p><st c="23770">“Yazı da yazı olsa hani! </st><st c="23795">Karalama bunlar.”</st></p>
			<p><st c="23812">Bir an için sessizlik oldu aralarında. </st><st c="23852">Oluşan suskunluk, sıcak havanın etkisini daha da çoğalttı sanki. </st><st c="23917">Güneş enselerini yakacak düzeye gelmişti. </st><st c="23959">Bu duruma ilk karşı çıkan Şenay oldu:</st></p>
			<p><st c="23996">“Ben gidiyorum, var mı gelen?”</st></p>
			<p><st c="24027">“Nereye?” dedi Dilek.</st></p>
			<p><st c="24049">“Biraz daha kayayım şurada.”</st></p>
			<p><st c="24078">“Bana doğru kayabilirsin,” diyerek Okan bedenini bankın öteki ucuna doğru çekti. </st><st c="24160">Dilek burnuyla güldü bu söze. </st><st c="24190">Ağzıyla gülseydi, Şenay bu kadar bozulmayacaktı belki ama iki arkadaşın böyle bir işbirliği içine girmelerinden rahatsız oldu. </st><st c="24317">Kaldı ki Dilek ortadaydı ve Şenay’ın Okan’a doğru kayması olanaksızdı. </st><st c="24388">Böylelikle bir bakıma aptal yerine de konmuş oluyordu. </st><st c="24443">Tepesinin tası attı birden: </st></p>
			<p><st c="24471">“Öff! </st><st c="24477">Sıkıldım sizden! </st><st c="24494">Saçma sapan espriler...”</st></p>
			<p><st c="24518">Öfkeyle kalktı ve uzaklaştı. </st><st c="24548">Arkasından Okan’ın sesi geliyordu: </st></p>
			<p><st c="24583">“Koca kız oldun, hâlâ oyun peşindesin. </st><st c="24622">Gelince annene söylemezsem…”</st></p>
			<p><st c="24650">Okan’ın bu sataşmasına aldırış etmedi Şenay. </st><st c="24696">Hiç duymamış gibi yürüdü. </st><st c="24722">Sarı kuleye hızla yaklaşıyordu. </st><st c="24754">Yarım kalan heyecanını tamamlamak için... </st></p>
		</div>
	<div id="charCountTotal" value="24796"></div></body>
</html>
