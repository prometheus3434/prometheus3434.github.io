<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-4" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">DÖRDÜNCÜ BÖLÜM</st></p>
			<p><br /><br /><br /></p>
			<p><st c="14">Okan ertesi günün neredeyse tümünü bakanlıkta geçirdi. </st><st c="70">O odadan bu odaya koşarken ayaklarına kara sular indi. </st><st c="125">Öğle yemeği yiyecek fırsatı bile olmadı. </st><st c="166">İşini bitirip de ana caddeye çıktığında kafası allak bullak olmuş, gözleri adamakıllı çukura kaçmıştı. </st><st c="269">Gidip en yakındaki kafelerden birine çöktü. </st><st c="313">Midesini bastırmak için ufak tefek şeyler söyledi, bir bardak çay içti, yorgunluğunu az da olsa attı.</st></p>
			<p><span><st c="414">“Hadi bakalım, geçmiş olsun. </st><st c="444">İstediğin değişiklikleri yaptırdın herhalde.” </st></span></p>
			<p><st c="490">“Evet, yaptırdım. </st><st c="508">Sağ ol.”</st></p>
			<p><span><st c="516">“Şimdi ne yapacaksın? </st><st c="539">Var mı bir planın?”</st></span></p>
			<p><st c="558">“Bilmem. </st><st c="568">Şu anda abimlere gitmek istemiyor canım. </st><st c="609">Dolaşmak için de çok yorgunum. </st><st c="640">Burada biraz oyalanayım, sonrasını düşünürüm.”</st></p>
			<p><span><st c="686">“Öyleyse benim bir önerim var.”</st></span></p>
			<p><st c="718">Okan belli belirsiz sinirlendi. </st><st c="751">Kendisine bu kadar karışılmasından pek hoşlanmazdı çünkü. </st><st c="809">Huysuz bir suratla çevresine bakınmaya başladı. </st><st c="857">Şu Hırçın Kemal’e fazla yüz vermişti galiba. </st><st c="902">Adam ikide bir kendini anımsatıyor, birtakım düşünceler öne sürüyor, bazen de çizmeyi aşıyordu. </st><st c="998">Okan bu kez yanıt vermemeye kararlıydı. </st><st c="1038">Onun yerine yanından geçmekte olan garsona seslendi: </st></p>
			<p><st c="1091">“Bir çay daha getirir misiniz?”</st></p>
			<p><st c="1122">“Hemen efendim.”</st></p>
			<p><span><st c="1139">“Ne o? </st><st c="1147">Küstün mü bana?”</st></span></p>
			<p><st c="1163">Okan kafede oturan öteki insanlardan utanmasa boşluğa doğru avazı çıktığı kadar bağıracak, Hırçın Kemal’e esaslı bir ders verecekti. </st><st c="1297">Ancak ister istemez kendini tuttu. </st><st c="1332">Sabırlı davranmak zorunda olduğunu biliyordu. </st><st c="1378">‘Şunu bir an önce göndereyim,’ diye geçirdi içinden.</st></p>
			<p><st c="1430">“Ne söyleyeceksen söyle. </st><st c="1456">Yalnız kalmak istiyorum biraz.”</st></p>
			<p><span><st c="1487">“Yalnızlık kısa süreler için iyidir. </st><st c="1525">Benim sana daha uzun süreli bir önerim var.”</st></span></p>
			<p><st c="1569">Okan yanıt vermedi yine. </st><st c="1595">Beklemeyi yeğledi.</st></p>
			<p><span><st c="1613">“Önce abinlere neden gitmek istemediğine karar vermelisin ama...”</st></span></p>
			<p><st c="1679">“Neden olacak? </st><st c="1695">Evde kimse yoktur büyük bir olasılıkla.”</st></p>
			<p><span><st c="1735">“Dün gece evdeydiler de ne oldu?”</st></span></p>
			<p><st c="1769">“Her gece aynı şey olacak değil ya.”</st></p>
			<p><span><st c="1806">“Sen de biliyorsun benzer şeyler olacağını. </st><st c="1851">Duygularını saklama benden. </st><st c="1879">Onların yaşam biçimleri öyle. </st><st c="1909">Herkesin kendine göre bir yaşantısı var. </st><st c="1950">Sana uygun olmayan bir yaşantı o.”</st></span></p>
			<p><st c="1984">“Eee, ne yapacağım peki? </st><st c="2010">Otele mi gideceğim?”</st></p>
			<p><span><st c="2030">“Hayır, öyle demek istemiyorum. </st><st c="2063">Orada fazla mutlu olamayacağın belli. </st><st c="2101">Fakat seni mutlu edebilecek arkadaşların vardır belki buralarda. </st><st c="2166">Şöyle bir yokla bakalım belleğini.”</st></span></p>
			<p><st c="2201">Okan birdenbire rahatladı. </st><st c="2229">Çünkü daha Hırçın Kemal “Arkadaşların vardır belki,” dediği anda aklına Dilek gelmişti. </st><st c="2317">Evet Dilek... </st><st c="2331">Neden olmasın?</st></p>
			<p><st c="2345">“Bak bu önerini sevdim işte,” dedi Hırçın Kemal’e. </st><st c="2397">“Ressam bir arkadaşım var. </st><st c="2424">Aslında İstanbul’da oturuyorlar ama fırsat bulur bulmaz buraya yakın bir dağ köyüne geliyorlar. </st><st c="2520">Güzel bir ev yaptırdıklarını söylemişti. </st><st c="2561">Kocasının işi olmadığı zamanlarda kapağı köye atıyorlarmış. </st><st c="2621">Belki oradadırlar.”</st></p>
			<p><span><st c="2640">“Dilek mi yoksa?”</st></span></p>
			<p><st c="2658">“Sen nereden biliyorsun?”</st></p>
			<p><span><st c="2684">“Seni nereden biliyorsam, oradan...”</st></span></p>
			<p><st c="2721">“Aaa, doğru ya. </st><st c="2738">Parkı unuttum birden.”</st></p>
			<p><span><st c="2760">“Neyse, boş ver şimdi parkı. </st><st c="2790">Ara hadi, ben de duyayım.”</st></span></p>
			<p><st c="2816">Okan hemen telefonu çıkardı çantasından. </st><st c="2858">Aradığı numarayı buldu. </st><st c="2882">Tuşladı. </st><st c="2891">Dilek’in pırıltılı sesi karşısındaydı işte.</st></p>
			<p><st c="2934">“Merhaba Okan. </st><st c="2950">Bu ne sürpriz?”</st></p>
			<p><st c="2965">“Sürprizin büyüğü arkada.”</st></p>
			<p><st c="2992">“Hayrola?”</st></p>
			<p><st c="3003">“Ankara’dayım.”</st></p>
			<p><st c="3019">“Yaa, öyle mi? </st><st c="3035">Çok sevindim. </st><st c="3049">Sen mi bize geliyorsun, biz mi senin olduğun yere gelelim?”</st></p>
			<p><st c="3108">“Ben geliyorum.”</st></p>
			<p><st c="3125">“Anlaştık. </st><st c="3137">Ne zaman istersen.”</st></p>
			<p><st c="3156">“Yarın sabah. </st><st c="3171">Uygun mu?”</st></p>
			<p><st c="3181">“Uygun elbette. </st><st c="3198">Bak şimdi, nasıl geleceğini söyleyeyim sana... </st><st c="3245">Aç o kepçe kulaklarını da dinle.”</st></p>
			<p><st c="3278">“Kepçe değil onlar, kanat.”</st></p>
			<p><st c="3306">“Daha iyi ya. </st><st c="3321">O zaman o kocaman kanatlarını çırp da gel. </st><st c="3364">Biz de seni daha havadayken avlayalım.”</st></p>
			<p><st c="3403">Okan baktı ki Dilek’le söz yarıştıramayacak, hemen pes etti. </st><st c="3465">Zararın neresinden dönse kârdı ne de olsa. </st></p>
			<p><st c="3508">“Tamam, tamam. </st><st c="3523">Sen yeri tarif et bana.”</st></p>
			<p><st c="3547">Dilek bir çırpıda köyün konumunu, hangi yollardan gelineceğini ve evlerinin yerini tarif etti. </st><st c="3643">Ertesi sabah görüşmek dileğiyle kapattılar telefonu. </st><st c="3696">Hırçın Kemal bile şaşırmıştı bu kadar kolay anlaşabilmelerine.</st></p>
			<p><span><st c="3758">“Bu ne hız yahu böyle? </st><st c="3782">Başımı döndürdünüz.”</st></span></p>
			<p><st c="3802">“Ne var, kötü mü?”</st></p>
			<p><span><st c="3821">“İlginç. </st><st c="3831">Hiç böyle bir şey başıma gelmemişti. </st><st c="3868">Şaşırttınız beni.”</st></span></p>
			<p><st c="3886">“O kadar da olsun artık. </st><st c="3912">Hep sen mi şaşırtacaksın bizi?”</st></p>
			<p><span><st c="3943">“Sen bu arada bir şeyi unuttun bence.”</st></span></p>
			<p><st c="3982">“Neyi unuttum?”</st></p>
			<p><span><st c="3998">“Ezgi’yi.”</st></span></p>
			<p><st c="4009">Okan bir kez daha Hırçın Kemal’e hak verdi. </st><st c="4054">Bir yandan da ‘Galiba ben bu adama karşı biraz haksızlık ediyorum,’ dedi içinden. </st><st c="4136">‘Sandığım kadar boş bir adam değil bu.’</st></p>
			<p><st c="4175">“Doğru ya,” dedi, “yarın cumartesi. </st><st c="4212">Ezgi’yi de götürebilirim oraya.”</st></p>
			<p><span><st c="4244">“İnşallah bir kursu ya da özel dersi falan yoktur.”</st></span></p>
			<p><st c="4296">“İzin alırız biz de.”</st></p>
			<p><span><st c="4318">“Verirlerse...”</st></span></p>
			<p><st c="4334">“Deneriz.”</st></p>
			<p><span><st c="4345">“Bunda da anlaştığımıza göre ben gidiyorum şimdi. </st><st c="4396">Sen de deminden beri kafamı dinleyeceğim deyip duruyordun. </st><st c="4455">Bol bol dinlen öyleyse.”</st></span></p>
			<p><st c="4479">Okan ilk kez Hırçın Kemal’in uzaklaşmasından kaynaklanan bir boşluk duygusu yaşamıştı. </st><st c="4567">Bu duyguyu yaşamanın bile ona eziklik verdiğini hissetti. </st></p>
			<p><st c="4625">“Ne oluyor bana böyle?” dedi. </st><st c="4655">“Alt tarafı bir ses dedik, fazla umursamadık ama şimdi adamın oyuncağı olacağız neredeyse. </st><st c="4746">Hayret.”</st></p>
			<p><st c="4754">Bu sırada ikinci çayı da getirmişti garson. </st><st c="4799">Okan kafasındaki dalgalanmaları dağıtmak için fırsat bildi bunu. </st><st c="4864">Büyük bir keyifle eli bardağa uzandı. </st><st c="4902">Daha ilk yudumu almıştı ki aklına başka bir şey geldi. </st><st c="4957">Saatine baktı. </st><st c="4972">Tam zamanı diye düşündü. </st><st c="4997">Dün geceyi anımsamıştı birden. </st><st c="5028">Ezgi okuldaki arkadaşlarını anlatırken bir ara derslerin bitiş saatini de söylemişti. </st><st c="5114">Biraz acele ederse tam zamanında okulun kapısında olabilirdi. </st><st c="5176">Sevgili yeğenini şaşırtmak isteği her şeyden baskın geldi o anda. </st><st c="5242">Çayını bile yarım bıraktı. </st><st c="5269">Yoldan çevirdiği bir taksiye atladı. </st><st c="5306">Sürücüye okulun adını söylemesi yeterli oldu.</st></p>
			<p><st c="5351">“Yirmi dakika sonra oradayız abi,” dedi adam.</st></p>
			<p><st c="5397">“Çok iyi. </st><st c="5408">Gidelim o zaman.”</st></p>
			<p><br /></p>
			<p><st c="5425">Çıkış zili çaldığında dış kapının birazcık uzağında çoktan yerini almıştı Okan. </st><st c="5506">İçinde minik de olsa bir kuşku vardı. </st><st c="5544">O kargaşa içinde Ezgi’yi görememekten korkuyordu. </st><st c="5594">‘Boş bulunup da gözden kaçırırsam servis otobüslerinin arkasından bakakalırım artık,’ diye geçiriyordu içinden. </st><st c="5706">Neyse ki korktuğu başına gelmedi. </st><st c="5740">Beş dakika sonra karşıdan Ezgi’nin geldiğini gördü. </st><st c="5792">Yanında iki de arkadaşı vardı. </st><st c="5823">Konuşa söyleşe geliyorlardı. </st><st c="5852">Kapıya yaklaştıklarında Okan da yavaş yavaş o tarafa yürümeye başladı. </st><st c="5923">Tam çıkışta karşılaştılar. </st><st c="5950">Ezgi bir an için gözlerine inanamadı: “Aa, amca!”</st></p>
			<p><st c="5999">“Ta kendisi,” dedi Okan.</st></p>
			<p><st c="6024">“Benim için mi geldin yoksa?”</st></p>
			<p><st c="6054">“Bilmem. </st><st c="6064">Belki de kendim için geldim. </st><st c="6093">Daha çok mutlu olmak için…”</st></p>
			<p><st c="6120">Birbirlerine sarıldılar. </st><st c="6146">Ezgi iki arkadaşını da unuttu o sırada. </st><st c="6186">Ne diyeceğini bilemez haldeydi, o kadar şaşırmıştı. </st></p>
			<p><st c="6238">“Verilmiş bir sözün var mıydı?” dedi Okan.</st></p>
			<p><st c="6280">“Nasıl yani?”</st></p>
			<p><st c="6294">“Eve mi gideceksin şimdi?”</st></p>
			<p><st c="6321">“Evet.”</st></p>
			<p><st c="6329">“Boş ver öyleyse. </st><st c="6348">Dolaşalım biraz buralarda. </st><st c="6375">Sonra birlikte döneriz.”</st></p>
			<p><st c="6399">Ezgi için hem beklenmedik hem de sevindirici bir öneriydi bu. </st><st c="6462">Kafasından art arda birkaç düşünce birden geçti; annesine telefon etmek, servis otobüsünün sürücüsüne haber vermek, amcasıyla birlikte dondurma yemek. </st></p>
			<p><st c="6613">Arkadaşlarıyla vedalaştı, annesini aradı, durumu anlattı, izin konusunu çözümledi. </st><st c="6696">Bütün bunları yaparken amcası da yanındaydı elbette, işler yoluna girer girmez de ikinci önerisini yaptı zaten: </st></p>
			<p><st c="6808">“Gel, önce şurada boğazımızı biraz ıslatalım. </st><st c="6854">Dolaşmak için biraz enerji toplamış oluruz. </st><st c="6898">Ne dersin?”</st></p>
			<p><st c="6909">Okulun karşısındaki iki kafeden gösterişli olanını gösteriyordu. </st><st c="6975">Karşı çıkmak olmazdı artık. </st><st c="7003">Ezgi de üç yıldan beri o kafenin içini merak edip duruyordu zaten. </st><st c="7070">Fırsat kendiliğinden ayağına gelmişti işte.</st></p>
			<p><st c="7113">“Tamam,” dedi yavaşça. </st><st c="7137">Dedi ama, nedense biraz çekingen bir sesle söylemişti bunu. </st><st c="7197">‘Daha yeni yeni alışıyoruz birbirimize de ondan,’ diye geçirdi aklından. </st><st c="7270">Kafeye girdiler. </st><st c="7287">İkindi saatleri olmasına karşın hava oldukça sıcaktı, bahçedeki masalardan birine geçip oturdular. </st><st c="7386">Kaldırımın hemen yanına. </st><st c="7411">Oturdukları masa yola o kadar yakındı ki, önlerinden geçen öğrencilerin davranışlarını bir film gibi izleyebiliyorlardı. </st><st c="7532">Bu görüntü en çok da Ezgi’nin hoşuna gitti. </st><st c="7576">Bir anda kendisini o öğrencilerden farklı biri gibi duyumsadı, sanki başka bir yerden gelmişti oraya. </st><st c="7678">Sağa sola koşuşan, oynayan, şakalaşan, tartışan öğrencilerle hiçbir bağı yokmuş gibi geliyordu ona. </st><st c="7778">Tuhaf bir duygu…</st></p>
			<p><st c="7794">Tam bu sırada, on metre kadar ötelerinde yaşlı bir adamın dikilmekte olduğunu fark etti. </st><st c="7884">Kimdi, neden bekliyordu, ilk anda anlayamadı. </st><st c="7930">Adamın elinde dağınık bir dosya, ayaklarının dibinde de birkaç kâğıt vardı. </st><st c="8006">Büyük olasılıkla elindeki dosyadan yere düşmüş kâğıtlardı bunlar. </st><st c="8072">Adamcağız yardım isteyen bakışlarla çevresine göz gezdiriyordu. </st><st c="8136">Sonunda iki öğrenciyi gözüne kestirdi, “Çocuklar, bakar mısınız bir dakika?” diye seslendi uzaktan.</st></p>
			<p><st c="8235">Kendilerine seslenilen çocuklar döndüler. </st><st c="8278">Adam devam etti: </st></p>
			<p><st c="8295">“Belimden ameliyat oldum da eğilemiyorum. </st><st c="8337">Şu kâğıtları verir misiniz bana?”</st></p>
			<p><st c="8370">Solgun ve yorgun bir hali vardı gerçekten. </st><st c="8414">Ancak ilginç bir şey oldu; o iki çocuk yardım etmek için önce minik bir atılım yapar gibi oldular, fakat sonra vazgeçtiler. </st><st c="8538">Adama inanmamışlardı nedense. </st><st c="8568">Sorgulayan gözlerle bir süre baktıktan sonra arkalarını dönüp yürümeye başladılar.</st></p>
			<p><st c="8650">“Oğlum, versenize şu kâğıtları bana.”</st></p>
			<p><st c="8688">“Bizim işimiz acele amca. </st><st c="8715">Sen şu gelenlere söyle,” dedi çocuklardan daha irice olanı. </st><st c="8775">Bunu dedikten sonra da arkadaşının koluna girip neredeyse zorla uzaklaştırdı. </st><st c="8853">Yaşlı adam birkaç öğrenciye daha aynı şeyi söyledi. </st><st c="8905">Benzer korkuyu o çocuklar da yaşadılar. </st><st c="8945">Hiç kimse adama yaklaşmaya cesaret edemiyordu. </st><st c="8992">Ezgi sonucu merak etmeye başlamıştı. </st><st c="9029">Bir yandan da adamcağıza acıyordu. </st><st c="9064">Yavaşça amcasına baktı. </st><st c="9088">Okan da aynı olayı izliyordu. </st></p>
			<p><st c="9118">“Görüyor musun amca? </st><st c="9139">Kimse durup da kâğıtları yerden almıyor.”</st></p>
			<p><st c="9180">“Görüyorum,” dedi Okan. </st></p>
			<p><st c="9205">“Şu çocukları tanıyorum. </st><st c="9230">Bizim sınıftalar. </st><st c="9248">İkisi de çok iyi çocuktur oysa. </st><st c="9280">Onların bile almaması beni şaşırttı.”</st></p>
			<p><st c="9317">“Adamdan korktular da onun için.”</st></p>
			<p><st c="9351">“Korkulacak bir yanı var mı sence?”</st></p>
			<p><st c="9387">“Yok da... </st><st c="9399">Baksana, korktular işte.”</st></p>
			<p><st c="9424">Bu sırada çocuklar biraz uzaklaşmışlardı ama yine de sesin ulaşabileceği bir yerdeydiler. </st><st c="9515">Ezgi dayanamayıp ayağa kalktı ve arkalarından seslendi: </st></p>
			<p><st c="9571">“Kenan! </st><st c="9579">Niye almıyorsun kâğıdı?”</st></p>
			<p><st c="9603">Kenan bir an için sesin nereden geldiğini anlayamadı, durup çevreye şöyle bir göz gezdirdi, sonunda Ezgi’yi gördü. </st><st c="9719">Yanındaki arkadaşı ise durmamıştı, yürümeye devam ediyordu.</st></p>
			<p><st c="9778">“Şunlara söylesene, alıversinler işte,” dedi Kenan, “işimiz var bizim.”</st></p>
			<p><st c="9850">O sırada adama daha yakın olan başka öğrencileri gösteriyor, kendini olayın dışında tutmaya çalışıyordu. </st><st c="9956">Der demez de öndeki arkadaşına yetişmek için koşar adım uzaklaştı. </st><st c="10023">Ezgi sinirli bir hareketle sandalyeyi yan tarafa çekti. </st><st c="10079">“Ben gidip alayım şunu,” dedi amcasına.</st></p>
			<p><st c="10118">“Yok, otur sen. </st><st c="10135">Ben gideyim. </st><st c="10148">Bir hanımefendiye saygısızlık yapmış olurum sonra.”</st></p>
			<p><st c="10199">Okan çabucak yerinden kalktı, tam o tarafa yönelecekti ki bu girişimi yarım kaldı. </st><st c="10283">Çünkü yoldan geçen bir delikanlı adama yardım etmiş ve yerdeki kâğıtları alarak eline vermişti. </st><st c="10379">Adam da ona üst üste teşekkür ediyor, bunca insanın neden kendisine yardım etmediğini anlamaya çalışıyordu. </st><st c="10487">İçindeki şaşkınlık, yüzünden öylesine açık bir şekilde okunuyordu ki acınacak bir bitkinlikle adımlarını atmaya başladığında Ezgi’nin yüreğinden bir tel kopuverdi sanki.</st></p>
			<p><st c="10656">“Buyurun efendim. </st><st c="10675">Bir isteğiniz?”</st></p>
			<p><st c="10690">Garsonun sorusu ikisini de kendine getirdi. </st><st c="10735">Önce kısa bir süre bakıştılar. </st><st c="10766">Böyle durumlarda karar vermek çok zor oluyordu. </st><st c="10814">Bir durumdan başka bir duruma geçmenin zorluğu işte. </st><st c="10867">Neyse ki Okan bu konularda da hızlıydı; birkaç minik sorunun ardından ortak bir tatlıda anlaştılar: fırında sütlaç, yanında da su...</st></p>
			<p><br /></p>
			<p><st c="10999">Amca ile yeğenin konuşacak çok şeyleri vardı elbette. </st><st c="11054">İki yıldan beri görüşmemişlerdi ve zaman denilen o büyük güç, insan yaşamına öylesine beklenmedik olaylar taşıyordu ki her konu üzerinde saatlerce konuşabilecek kadar istekli görüyorlardı kendilerini. </st><st c="11255">Kaldı ki ikisinin de farklı yaşantıları olduğu apaçık ortadaydı. </st><st c="11320">Birisi kentteki öğrenciliğin sevimli heyecanıyla birlikte yorucu koşuşturmasını da yaşıyor, öteki de küçük bir ilçedeki tatlı erinçle sıkıcı yetersizliği iç içe geçirerek günleri birbirine ekliyordu. </st><st c="11520">Az sonra tatlılar da gelince “Tatlı yiyelim, tatlı konuşalım,” sözünün hakkını verircesine koyu bir söyleşiye daldılar.</st></p>
			<p><st c="11639">Aradan beş on dakika geçmişti ki Ezgi’nin gözü bir an için karşı kaldırıma takıldı. </st><st c="11724">Az önce önlerinden geçen ve yaşlı adama yardım etmeye çekinen iki sınıf arkadaşı bu kez geriye dönmüşlerdi ve kucaklarında alımlı bir kedi taşıyorlardı. </st></p>
			<p><st c="11877">‘Bu da neyin nesi?’ diye geçirdi içinden. </st><st c="11919">Bir yandan amcasının anlattıklarını dinliyor, bir yandan da çocukları ve kediyi gözden kaçırmamaya çalışıyordu. </st><st c="12031">Okan az sonra Ezgi’deki dikkat dağınıklığını fark etti, o da başını çevirip karşı kaldırıma baktı. </st><st c="12130">Hem çocukları tanıdı, hem de kediyi gördü.</st></p>
			<p><st c="12172">“Seninkiler değil mi onlar?” </st></p>
			<p><st c="12202">“Evet. </st><st c="12209">Bir de kedileri olmuş şimdi.”</st></p>
			<p><st c="12238">“Ne çabuk!”</st></p>
			<p><st c="12250">İster istemez ikisi de tüm dikkatlerini karşı kaldırıma vermişlerdi. </st><st c="12320">Bu arada işin içine başka öğrenciler de karıştı. </st><st c="12369">Her kafadan bir ses çıkıyor, herkes kendince kedi hakkında yorumlarda bulunuyor, kimileri de kaşla göz arasında hayvancağızı okşuyor ya da mıncıklıyordu. </st><st c="12523">Ezgi daha fazla dayanamadı, “Kenan!” diye bağırdı. </st><st c="12574">“Nereden buldunuz onu?”</st></p>
			<p><st c="12597">Kenan bu sesi bir kurtarıcı gibi algıladı, birdenbire kendisini çevreleyen kalabalığın arasından sıyrıldı. </st><st c="12705">Koşar adımlarla kafeye geldi, Ezgi ile Okan’a sığındı. </st><st c="12760">Yalnızdı, yanındaki arkadaşı gelmemişti bu kez. </st></p>
			<p><st c="12808">“Şey... </st><st c="12816">az ileride şaşkın şaşkın dolanıp duruyordu. </st><st c="12860">Bir ara caddenin karşı tarafına geçeyim dedi, az kalsın arabanın altında kalıyordu.”</st></p>
			<p><st c="12944">“Sahibi yok galiba?”</st></p>
			<p><st c="12965">“Biz göremedik. </st><st c="12982">Sağa sola epeyce bakındık, ona buna sorduk ama kediyi bilen çıkmadı. </st><st c="13051">Biz de toparlayıp getirdik. </st><st c="13079">Sıradan kedilerden değil çünkü.”</st></p>
			<p><st c="13111">“Nereden bildiniz?”</st></p>
			<p><st c="13131">“Baksana şunun görünüşüne! </st><st c="13159">Böyle kaç kedi gördün sen şimdiye kadar?”</st></p>
			<p><st c="13200">“Eee, ne yapacaksınız şimdi?”</st></p>
			<p><st c="13230">“Bilmem. </st><st c="13240">Okula mı bıraksak acaba? </st><st c="13265">Kapıdaki güvenlik görevlilerine verelim diyoruz.”</st></p>
			<p><st c="13314">Ezgi bu sırada kediyi incelemeyi sürdürüyordu. </st><st c="13362">İnanılmaz güzellikte bir hayvandı bu. </st><st c="13400">Koyu gri tüylerinin arasındaki ince çizgiler, öylesine tatlı eğriler oluşturuyordu ki her kımıldayışında insanın içini hoplatan dalgalanmalar ortaya çıkıyordu. </st><st c="13560">Boynunun altında, burun çevresinde ve gerdanındaki beyazlık da son derece göz alıcıydı. </st><st c="13648">Bütün bunlar yetmezmiş gibi dört patisinin dördüne de ak çoraplar geçirilmişti sanki, her birinde tertemiz ve yeni bir beyazlık... </st><st c="13779">Oldukça genç ve bakımlıydı. </st><st c="13807">Boynundaki tasması ve uysal tavırları da bir ev kedisi olduğunu gösteriyordu.</st></p>
			<p><st c="13884">Ezgi bir iki dakika içinde bu güzelim hayvana ısınmıştı. </st><st c="13942">Bir ara Kenan’ın elinden alıp kendi evlerine götürmeyi bile aklından geçirdi. </st><st c="14020">Ancak sonra vazgeçti. </st><st c="14042">Hem kediyi hem de sahiplerini daha fazla üzmekten başka bir şeye yaramayacak bir yöntemdi bu.</st></p>
			<p><st c="14135">“Amcacığım, sen ne dersin? </st><st c="14163">Ne yapsak?”</st></p>
			<p><st c="14174">“Sahibini bulmak gerekir bunun,” dedi Okan. </st><st c="14219">“Yazık olur yoksa.”</st></p>
			<p><st c="14238">“Nasıl olacak ki bu?” </st></p>
			<p><st c="14261">“Bilmiyorum. </st><st c="14274">Ama mutlaka bir yolu olmalı. </st><st c="14303">İstenirse bulunabilir.”</st></p>
			<p><st c="14326">Ezgi ile Kenan bir an için göz göze geldiler. </st><st c="14373">İlk anda akla yakın bir öneriye benzemiyordu bu. </st><st c="14422">Ellerinde hiçbir bilgi olmadan bir sonuca ulaşmak... </st><st c="14475">Zor işti doğrusu.</st></p>
			<p><st c="14492">“Polise teslim etsek…” dedi Kenan.</st></p>
			<p><st c="14527">Okan dudak büktü bu düşünceye: </st></p>
			<p><st c="14559">“Bir kediyle uğraşmaz onlar. </st><st c="14588">Görevleri de değil zaten.”</st></p>
			<p><st c="14614">Ezgi bakışlarını başka yerlere çevirdiği anda birazcık rahatlıyordu ama kediye baktığı anda içinde incecik bir sızı oluşuyor, bu işe mutlaka bir çözüm bulma isteği iyice kabarıyordu.</st></p>
			<p><st c="14797">“Olmazsa bir hayvan barınağına götürelim,” dedi Okan. </st><st c="14852">“En iyisi bu.”</st></p>
			<p><st c="14866">“Hayır,” diye karşı çıktı Ezgi. </st><st c="14899">“Çok erken böyle bir şey için. </st><st c="14930">Birkaç gün kalsın bizde. </st><st c="14955">Senin dediğini yapalım amca. </st><st c="14984">Sahibini bulmaya çalışalım.”</st></p>
			<p><st c="15012">“Ne oldu böyle birdenbire, fikrini çabucak değiştirdin bakıyorum.”</st></p>
			<p><st c="15079">“Baktıkça onu daha çok seviyorum amca. </st><st c="15119">Bilmediğim yerlere bırakamam. </st><st c="15149">Ne sokağa, ne polise, ne de barınağa... </st><st c="15189">Sahibini buluncaya kadar bakacağım ona.”</st></p>
			<p><st c="15229">“Ya hiç bulamazsak...”</st></p>
			<p><st c="15252">“Olsun, yine de bakarım.”</st></p>
			<p><st c="15278">Ezgi’nin bu kararı bir anda Kenan’a da sıçradı. </st><st c="15327">O da dayanamayıp atıldı: </st></p>
			<p><st c="15352">“Şey... </st><st c="15360">ben de bakmak isterdim ama... </st><st c="15390">Babamlar izin vermezler. </st><st c="15415">O yüzden...”</st></p>
			<p><st c="15427">“Boş ver,” dedi Ezgi. </st><st c="15450">“Canını sıkma sen. </st><st c="15469">Ben hallederim.”</st></p>
			<p><st c="15485">Kenan’ın sözleri Okan için de bir uyarıcı oldu. </st><st c="15534">O âna değin hiç de aklına gelmeyen bir konuydu bu üstelik. </st><st c="15593">Ezgi’ye döndü: </st></p>
			<p><st c="15608">“Ezgicim, seninkiler ne derler acaba bu işe? </st><st c="15653">Evde bir kediyle baş başa kalmak isterler mi acaba? </st><st c="15705">Onların düşüncesini sormadan biz de karar vermeyelim istersen.”</st></p>
			<p><st c="15768">Ezgi’nin bu uyarıya aldıracak hali yoktu. </st><st c="15811">Kendisine o kadar güveniyordu ki öyle üç beş günlük kedi konukluğuna annesinin de, babasının da karşı çıkma olasılığını umursamıyordu bile. </st><st c="15951">Çıksalar da allem edip kallem edip onların gönlünü yapabileceğini düşünüyordu.</st></p>
			<p><st c="16029">“Olur mu öyle şey amcacığım. </st><st c="16059">Bence onlar da bize hak vereceklerdir.”</st></p>
			<p><st c="16098">“Ya vermezlerse?”</st></p>
			<p><st c="16116">“Verirler verirler.”</st></p>
			<p><st c="16137">“Neyse, belki çabucak buluruz da bu beyefendinin sahiplerini, kendisini tez zamanda sepetleriz.”</st></p>
			<p><st c="16234">“Aaa, sepet dedin de, şimdi biz buna bir de taşıma sepeti almak zorundayız, değil mi?”</st></p>
			<p><st c="16321">“Yalnız sepet olsa gene iyi,” diye atıldı Kenan. </st><st c="16371">“Hani mama kapları? </st><st c="16391">Suyu nereden içecek? </st><st c="16412">Kum almak gerek ayrıca. </st><st c="16436">Birkaç tane de oyuncak...”</st></p>
			<p><st c="16462">“Ohoo, sen de listeyi iyice kabarttın,” dedi Ezgi.</st></p>
			<p><st c="16513">“Yatağını söylemedim daha.”</st></p>
			<p><st c="16541">“Üff, bu ne ya! </st><st c="16558">Çeyiz düzsek daha iyiydi.”</st></p>
			<p><st c="16584">Okan bu atışmayı ilgiyle dinlerken ikisine de sevgiyle ve beğeniyle bakıyordu. </st><st c="16664">Kendisinin bile akıl edemediği bazı şeyleri Ezgi’yle Kenan’ın böyle art arda sıralamalarına da imrenmişti doğrusu.</st></p>
			<p><st c="16778">‘Ne kadar akıllı şu çocuklar,’ diye geçirdi içinden. </st><st c="16832">Bir süre öylece bakakaldı yüzlerine. </st><st c="16869">Kendini ancak beş on saniye geçtikten sonra toparlayabildi.</st></p>
			<p><st c="16928">“Çok önemli şeyler değil onlar,” dedi yavaşça. </st><st c="16976">“Giderken hepsini alırız.”</st></p>
			<p><st c="17002">Okan’ın bu çözüm bulma isteği Ezgi’yi çok sevindiriyordu. </st><st c="17061">Kimi insanlar gibi koşullardan sürekli yakınmıyordu amcası, bir an önce elinden geleni yapmak için kafa yoruyordu. </st><st c="17176">Bu yüzden de onun yanındayken kendisini daha güçlü ve daha hızlı duyumsuyordu insan. </st><st c="17261">Fakat bir de işin öteki boyutu vardı. </st></p>
			<p><st c="17299">“Bu masraflar sana borcum olsun amca,” dedi Ezgi. </st><st c="17349">“Babam ödemezse ben öderim. </st><st c="17377">İlk fırsatta...”</st></p>
			<p><st c="17393">Okan avucunu açıp uzattı. </st><st c="17420">“Öyle mi? </st><st c="17430">Yaz şuraya o zaman.”</st></p>
			<p><st c="17450">“Ne yazacağım?”</st></p>
			<p><st c="17466">“Yaz işte. </st><st c="17478">Diyelim ki 100. </st><st c="17494">Evet, 100 yaz.”</st></p>
			<p><st c="17509">Ezgi olup biteni anlamamıştı. </st><st c="17540">Boş gözlerle amcasının avucuna bakıyordu. </st><st c="17582">Bu arada Okan bir de kalem çıkarmıştı cebinden. </st><st c="17630">“Hadi. </st><st c="17637">Yaz bakalım.”</st></p>
			<p><st c="17650">Ezgi biraz da çekinerek kalemi aldı. </st><st c="17688">Titrek rakamlarla Okan’ın avucuna 100 yazdı. </st><st c="17733">Kalemi geriye uzattı, meraklı gözlerle amcasına baktı.</st></p>
			<p><st c="17787">“İşte ödedin,” dedi Okan. </st><st c="17814">“Hem de peşin. </st><st c="17829">Oldu mu?”</st></p>
			<p><st c="17838">Ezgi’nin içindeki gizli bir ses bu konuyu daha fazla uzatmasının saygısızlık olacağını fısıldamaya başlamıştı. </st><st c="17950">O da bu uyarıya uydu ve yalnızca başını sallamakla yetindi. </st><st c="18010">İşte, anlaşmışlardı bile.</st></p>
			<p><st c="18035">Kenan işlerin bir noktaya geldiğini görünce artık devreden çıkması gerektiğine karar verdi. </st><st c="18128">Bundan sonrasını Ezgi ile amcası yürütecekti nasıl olsa. </st><st c="18185">Kucağındaki kediyi yavaşça Ezgi’nin ellerine doğru uzattı. </st><st c="18244">Yeni doğmuş bir bebek gibi. </st><st c="18272">Ezgi kediyi aldı. </st><st c="18290">O yumuşaklık, o tatlı mırıltı bir anda bedenine öylesine hoş bir duygu aşıladı ki kedinin gerçek sahibiymiş gibi duyumsadı kendini. </st><st c="18422">Geçen her dakikanın kalıcı bir sevgiye ortam hazırlamakta olduğu apaçık ortadaydı.</st></p>
			<p><st c="18504">“Peki öyleyse,” dedi Kenan. </st><st c="18533">“Ben de gideyim artık.”</st></p>
			<p><st c="18556">“Dur, bir dakika!” diye atıldı Okan. </st><st c="18594">“Öyle kaçmak yok hemen. </st><st c="18618">Önce şu kediyi nerede bulduğunu, nasıl durumda olduğunu güzelce anlat bize. </st><st c="18694">Ona göre duyuru yapacağız çünkü.”</st></p>
			<p><st c="18727">Doğru söylüyordu. </st><st c="18746">Küçücük ipuçlarının böylesi soruşturmalarda ne denli önemli olduğuna birkaç kez tanık olmuşlardı. </st><st c="18844">Yalnızca gerçek yaşamda değil; filmlerde, romanlarda, tiyatroda da bu tür minik ayrıntıların sonucu önemli oranda etkilediğini epeyce görmüştü. </st><st c="18988">En yakındaki sandalyeye çöküp kediye ilişkin ne varsa hepsini bir bir anlattı. </st></p>
			<p><st c="19067">Okan’a gelince... </st><st c="19085">Hesapları suya en çok düşen oydu aslında. </st><st c="19127">Kafeden çıktıktan sonra Ezgi’yle birlikte dolaşmak, havadan sudan konuşmak istiyordu; bu amaçla gelmişti oraya. </st><st c="19239">Ancak şimdi durum değişmişti; ikiyken üç olmuşlar, üstelik kafa karıştırıcı bir süreçle de karşı karşıya kalmışlardı. </st><st c="19357">Kenan gittikten sonra bir süre daha kediyi incelediler. </st><st c="19413">Boynundaki tasmayı çıkarıp altına üstüne güzelce baktılar. </st><st c="19472">Üzerinde herhangi bir iletişim bilgisinin olup olmadığını merak ediyorlardı. </st><st c="19549">Ne ki hiçbir şey göremediler.</st></p>
			<p><st c="19578">“Hadi o zaman,” dedi keyifsiz bir sesle. </st><st c="19620">“Eve gidip araştırmaya başlayalım.”</st></p>
			<p><st c="19655">“Neyi araştıracağız amca?”</st></p>
			<p><st c="19682">“Bu kedinin sahiplerinin kim olduğunu bulmayacak mıyız?”</st></p>
			<p><st c="19739">“Bulacağız da... </st><st c="19757">Nasıl bulacağız?”</st></p>
			<p><st c="19774">“İlk adımı atalım önce. </st><st c="19799">Sonrasına bakarız.”</st></p>
			<p><st c="19818">Kalktılar. </st><st c="19830">Caddede akşam kalabalığı başlamıştı bile. </st><st c="19872">Okan cebinden telefonunu çıkardı, en yakındaki alışveriş merkezinin yerini öğrendi. </st><st c="19956">Hızlı adımlarla gittiler oraya. </st><st c="19988">Ezgi dışarıda kediyle oyalanırken Okan da içeride gerekli olan alışverişi yaptı. </st><st c="20069">Kocaman bir paketle geri döndü. </st><st c="20101">Bir taksi çevirdiler hemen. </st><st c="20129">Kedi Okan’ın kucağında uslu uslu oturuyordu, ancak arada bir başını kaldırıp dışarıda hızla akan görüntüleri birbirinden ayırmaktan da hoşlanıyordu. </st><st c="20278">Böyle anlarda kulaklarını ve gözlerini öylesine müthiş bir dikkatle kullanıyordu ki insanların seçemediği birçok ayrıntının farkında olduğu gün gibi ortadaydı.</st></p>
			<p><st c="20437">Ev yine ıssızdı. </st><st c="20455">Her yer son derece güzel mobilyalarla, elektronik araç gereçle, sanatsal nesnelerle doluydu ama içeri girince tuhaf bir yalnızlık duygusu yerleşiyordu insana. </st><st c="20614">Ezgi bu duruma alışmıştı elbette, fakat Okan hâlâ dün gecenin etkisini üzerinden atamamıştı. </st><st c="20707">Her şeyin en güzelinin bulunduğu evde insan sesinin gereğinden az olmasını bir türlü içine sindiremiyordu. </st><st c="20814">Bu durumu abisine söylemek istemişti aslında ama sonra vazgeçmişti. </st><st c="20882">Birkaç günlük konukluğun tadını kaçırmaktan korkmuştu.</st></p>
			<p><st c="20936">Eve gelir gelmez ilk işleri kedi için özel bir barınma alanı oluşturmak oldu. </st><st c="21015">Yemek ve su kapları, kumlar, gazeteler, yatak, oyun gereçleri... </st><st c="21080">Kedi de bu yeni ortamına beklenenden çabuk uyum sağladı doğrusu. </st><st c="21145">Karnını doyurur doyurmaz başladı şaklabanlığa. </st><st c="21192">Bir o kucağa, bir bu kucağa derken zaman su gibi akıp geçiverdi. </st><st c="21257">Böyle bir ev yaşantısına alışkın olduğu her halinden belliydi. </st></p>
			<p><st c="21320">Okan’ın içi pek de rahat sayılmazdı ama. </st><st c="21361">Orhan’ın ve Şenay’ın tepkisini şimdiden merak etmeye başlamıştı, Ezgi’ye belli etmemeye çalışsa da doğabilecek bazı tersliklerden çekiniyordu. </st><st c="21504">Yerinden birdenbire kalktı, mutfağa gidip ortalığa göz gezdirdi, akşam yemeği için herhangi bir şey yoktu. </st><st c="21611">Dün akşam bu pencereden aşağıyı seyrederken bir kedi sesine bile özlem duyan o değil miydi, al sana kedinin kendisi! </st></p>
			<p><st c="21728">“Bir şeyler hazırlayayım bari,” dedi yavaşça. </st><st c="21774">“Hiç olmazsa saldırıyı minik sıyrıklarla atlatırız.”</st></p>
		</div>
	<div id="charCountTotal" value="21826"></div></body>
</html>
