<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-6" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">ALTINCI BÖLÜM</st></p>
			<p><br /><br /><br /></p>
			<p><st c="14">Albay Ünal’ın bahçesi de oldukça bakımlıydı doğrusu. </st><st c="68">Emekli olduktan sonra tek başına yaşayan bu dinamik ve gösterişli adam, aynı zamanda bu özel köyün yöneticisi konumundaydı. </st><st c="192">Her türlü ortak alanın bakımı, korunması, düzenlenmesi gibi işleri yerine getiriyor, resmi kurumlarla ilişkileri yürütüyordu. </st><st c="318">Aktör Yavuz ve Ressam Dilek gibi doğal yaşamı seven bireylerin bir araya gelerek kurdukları bu köyde hepi topu kırk sekiz ev vardı zaten. </st><st c="456">Albay Ünal görevi gereği bütün ev sahipleriyle sık sık görüştüğü için herkes tarafından tanınıyor ve seviliyordu.</st></p>
			<p><st c="569">Ezgi ile Fırat, Albay Ünal’ın bahçesine hızla dalıp durumu soluk soluğa anlattılar. </st><st c="654">Orada da tıpkı Dileklerde olduğu gibi güzel bir kameriye vardı, onlar da oradaki masanın çevresine dizilmişlerdi. </st><st c="768">Aralarındaki söyleşi birdenbire yön değiştirdi. </st><st c="816">Herkes bilgisayarın başına toplandı; bir Patiska’ya, bir de ekrandaki görüntülerine ve bilgilerine bakarak yorumlarda bulunmaya başladı. </st><st c="953">Albay Ünal görevdeyken bu tür bilgi toplama işleriyle de uğraştığından konuyla yakından ilgileniyordu. </st><st c="1056">“Vallahi sizden korkulur çocuklar,” dedi. </st><st c="1098">“Kayıp bir kedinin izini sürüp buralara kadar geldiniz ya, diyecek söz bulamıyorum.” </st></p>
			<p><st c="1183">“Bizden çok Patiska’nın başarısı bu,” dedi Fırat. </st><st c="1233">“Bilgisayar kullanmasını bile biliyormuş meğer.”</st></p>
			<p><st c="1281">“Olsun. </st><st c="1290">Ona gereken ortamı hazırlayan da sizsiniz. </st><st c="1333">Aferin ikinize de.”</st></p>
			<p><st c="1352">“Aslında sahibini de kutlamak gerek. </st><st c="1390">Onun için hem bir site hazırlamış, hem de o siteye ulaşmasını öğretmiş,” diye ekledi Aktör Yavuz.</st></p>
			<p><st c="1487">“Kimmiş sahibi?”</st></p>
			<p><st c="1504">“Bilmiyoruz. </st><st c="1518">Bir adam var aslında sitede, kediyle birlikte çekilmiş çok sayıda fotoğrafı da var ama kimliğini belirtmemiş. </st><st c="1628">Yalnızca kediye ait bir site yapmak istemiş çünkü. </st><st c="1679">Her şey onun ağzıyla anlatılıyor. </st><st c="1713">Başka bilgi yok.”</st></p>
			<p><st c="1730">Sitenin tüm sayfalarında hep birlikte bir daha gezindiler, ancak bir e-posta adresi dışında farklı bir iletişim yolu göremediler. </st><st c="1861">Yapılacak tek bir iş kalmıştı geriye; bu adrese bir ileti göndermek. </st></p>
			<p><st c="1930">“İsterseniz daha fazla gecikmeyin çocuklar. </st><st c="1974">Adamcağız kediyi merak ediyordur şimdi. </st><st c="2014">Bir an önce yapın bu işi,” dedi Okan.</st></p>
			<p><st c="2051">“Biz mi?” diye sordu Ezgi.</st></p>
			<p><st c="2078">“Evet, neden olmasın? </st><st c="2101">Kediniz bizde, gelin alın diyeceksiniz, hepsi bu.” </st></p>
			<p><st c="2152">“Hadi Fırat,” dedi Albay Ünal, “şu kediye bir mektup yazın. </st><st c="2212">Mademki site onun, okusun da anlasın bakalım kendisinin kimlerin elinde bulunduğunu…”</st></p>
			<p><st c="2297">Fırat da, Ezgi de beklenmedik bir görevle karşı karşıya kalmışlardı. </st><st c="2367">İkisi de şimdiye değin tanımadığı birine ne mektup yazmışlardı, ne de telefonla görüşmüşlerdi. </st><st c="2462">Hele kediye? </st><st c="2475">İlk anda biraz yadırgadılar bu öneriyi, fakat karşı da çıkamadılar. </st><st c="2543">Hafif bir kararsızlıkla verilen görevi kabul ettiler. </st></p>
			<p><st c="2597">“Kediye mektup yazacağınıza yüzüne söylesenize. </st><st c="2645">Bakıp duruyor işte suratınıza,” dedi aktör Yavuz.</st></p>
			<p><st c="2694">“Bu başka mektup baba. </st><st c="2718">Dolambaçlı olanı...”</st></p>
			<p><st c="2738">“Dolaylı desen daha doğru.”</st></p>
			<p><st c="2766">“Her neyse, ondan işte. </st><st c="2791">Kaleye doğrudan şut çekmeyeceğiz, pas vereceğiz önce.”</st></p>
			<p><st c="2845">“İyi, tamam. </st><st c="2859">Futbol dersi vermeye başlama gene.”</st></p>
			<p><st c="2894">Ressam Dilek bu konuşmaları duymamış gibi farklı bir öneriyle karıştı söze. </st><st c="2971">“Siz bir taslak hazırlayın, sonra biz de bakarız,” dedi usulca.</st></p>
			<p><st c="3034">Albay Ünal ise bu yardımı biraz daha ileriye taşıdı, “Burada rahat edemezseniz şuradaki masaya geçin,” diyerek evinin önündeki küçük masayı gösterdi. </st></p>
			<p><st c="3185">Ezgi ile Fırat bir an için bakıştılar, ardından da sessizce onayladılar bu düşünceyi. </st><st c="3271">Bilgisayarı ve kediyi alıp uzaklaşmak üzereydiler ki Albay Ünal’ın sözleri durdurdu onları. </st><st c="3363">“Eyvah, ne yaptım ben?” dedi başını iki elinin arasına alarak. </st><st c="3426">Herkes şaşkınlıkla ona bakıyordu. </st><st c="3460">Nereden çıkmıştı şimdi bu haykırış, bu hayıflanma!</st></p>
			<p><st c="3510">“Hayrola Zorgeneral?” dedi Dilek. </st><st c="3545">“Ne oldu? </st><st c="3555">Şapkanı mı kaybettin gene?”</st></p>
			<p><st c="3582">Adamcağız bu şakayı duymadı bile. </st><st c="3617">Masayı dolanıp doğruca Ezgi’nin yanına gitti ve saçlarını o kocaman elleriyle okşamaya başladı. </st></p>
			<p><st c="3713">“Farkında mısınız, ben şu güzel kıza bir hoş geldin bile demedim henüz. </st><st c="3785">Ne kabalık!”</st></p>
			<p><st c="3797">Ezgi bu özel ilgiden utanmıştı, hazırlıksız yakalandığı için bir şey de diyemedi, yalnızca gülümsemekle yetindi. </st><st c="3911">Bu arada Okan atıldı. </st><st c="3933">“Rica ederiz,” dedi, “üzülecek bir şey yok bunda. </st><st c="3983">Patiska’nın yaptıklarına kaptırdık bir anda kendimizi.”</st></p>
			<p><st c="4038">“Öyle ama yine de daha dikkatli olmalıydım.”</st></p>
			<p><st c="4083">Bunu dedikten sonra da eğilip Ezgi’nin saçlarından yavaşça öptü. </st><st c="4149">“Hoş geldin yavrum,” dedi tatlı bir sesle. </st><st c="4192">“Şu yaşlı amcanı bağışlarsın herhalde, değil mi?”</st></p>
			<p><st c="4241">Ezgi yine uygun bir sözcük bulamadı, neyse ki az önce amcasının söyledikleri koştu yardımına: </st></p>
			<p><st c="4336">“Rica ederim, üzmeyin kendinizi.”</st></p>
			<p><st c="4369">Böyledir işte, bazen alıntı sözler çok işe yarar. </st><st c="4420">Rahatlatır insanı. </st><st c="4439">Ezgi için de geçerli bu. </st><st c="4464">Albay Ünal sıra dışı bir adama benziyordu. </st><st c="4507">Coşkulu, atak ve şakacı... </st><st c="4534">Aklına geleni söyleyen, sözün önünü ardını düşünmeyen biriymiş gibi bir izlenim oluşturuyordu insanda. </st><st c="4637">Oysa Ezgi daha farklı biriyle karşılaşacağını ummuş, az önce heyecanla bahçeye girerken ciddi ve soğuk bir ev sahibiyle nasıl konuşacağının hesabını bile yapmıştı.</st></p>
			<p><st c="4800">“Durun, hemen bağışlatayım kendimi size. </st><st c="4842">Gelin benimle. </st><st c="4857">Dolapta yeni sıkılmış meyve suları olacaktı, yanına da bir şeyler buluruz herhalde.”</st></p>
			<p><st c="4941">Albay Ünal öne geçmişti. </st><st c="4967">Evine doğru yürüyordu. </st><st c="4990">Çocuklar da ister istemez ardına düştüler. </st><st c="5033">Karşı çıkmanın anlamsız olduğunu anlamışlardı, adam öylesine kararlı atıyordu ki adımlarını, bu kararlılığa karşı çıkmak büyük bir saygısızlık olacaktı sanki.</st></p>
			<p><st c="5191">Evin önündeki sofaya üç basamaklı bir merdivenle çıkılıyordu. </st><st c="5254">Masayı gösterdi Albay Ünal. </st><st c="5282">Ezgi ile Fırat oturdular. </st><st c="5308">Kendisi içeriye gitti. </st><st c="5331">Ezgi henüz üzerindeki yabancılığı atamamıştı ama Fırat oldukça rahat görünüyordu. </st><st c="5413">Ne de olsa komşu evindeydi o. </st><st c="5443">Ezgi bu arada kucağındaki Patiska’yı okşayarak oyalanıyor, utangaç bakışlarla çevreyi gözlüyordu.</st></p>
			<p><st c="5540">Albay Ünal bir süre sonra elinde kocaman bir tepsiyle çıktı. </st><st c="5602">Fırat daha görür görmez adama seslendi: </st></p>
			<p><st c="5642">“Ünal Amca, sen aynı zamanda bir parmak izi uzmanıydın, değil mi?”</st></p>
			<p><st c="5708">“Evet. </st><st c="5716">İşimin bir parçası da oydu.”</st></p>
			<p><st c="5744">“Hayır, onu demiyorum. </st><st c="5768">Hani sen insanların üzerindeki parmak izlerini de görebiliyordun ya…”</st></p>
			<p><st c="5837">Albay Ünal hınzırca gülümsedi: </st></p>
			<p><st c="5869">“Tamam, ben de onu diyorum işte. </st><st c="5902">Her türlü parmak izini saniyesinde görürüm.”</st></p>
			<p><st c="5946">Fırat tatlı bir şımarıklıkla sürdürdü sözlerini: </st></p>
			<p><st c="5996">“Şey... </st><st c="6004">Sence Ezgi’deki parmak izlerinin durumu nasıl?”</st></p>
			<p><st c="6051">Ezgi hiçbir şey anlamamıştı bu konuşmalardan. </st><st c="6098">İşin sonu nereye varacak diye boş gözlerle bakıyordu. </st><st c="6152">Fırat’ın kendisini de işin içine karıştırması canını sıkmıştı biraz. </st><st c="6221">Bir şeyler olacağını sezmişti ama işin nereye varacağını pek kestiremiyordu. </st><st c="6298">Albay Ünal tepsidekileri masaya yerleştirdi; meyve suları, bisküviler… Tam uzaklaşacakken gözlerini dikip Ezgi’ye dikkatlice baktı. </st><st c="6430">Birkaç kez kafasını salladı. </st><st c="6459">Sonra Fırat’a döndü: </st></p>
			<p><st c="6480">“Biraz daha yoğun olmasını isterdim,” dedi.</st></p>
			<p><st c="6523">“Yetersiz yani, öyle mi?”</st></p>
			<p><st c="6549">“Evet. </st><st c="6557">Yetersiz.”</st></p>
			<p><st c="6567">Ardından tepsiyi az ilerideki sehpanın üzerine bırakıp merdivenden indi. </st><st c="6641">Kocaman adımlarla uzaklaştı. </st><st c="6670">Ezgi’nin içi bir tuhaf olmuştu, dönüp Fırat’a baktı. </st><st c="6723">Fırat’ın gözleri yine bilgisayardaydı ama az önceki dalgacı anlam yüzündeydi hâlâ.</st></p>
			<p><st c="6805">“Ne demek istedi şimdi bu?” diye sordu Ezgi.</st></p>
			<p><st c="6850">Fırat başını kaldırdı. </st><st c="6874">Bu kez aydınlık bir gülümseme gelip yerleşti dudaklarına. </st><st c="6932">Ağzından çıkan her sözcükten ayrı bir tat alıyormuş gibi keyifle yanıtladı Ezgi’yi: </st></p>
			<p><st c="7016">“İlginç bir adam şu Ünal Amca,” dedi bilgiç bir tavırla, “kendine göre bir sistem geliştirmiş, insanlardaki parmak izlerini görebildiğini öne sürüyor.”</st></p>
			<p><st c="7167">“Ne demekmiş o?”</st></p>
			<p><st c="7184">“Bir kişide parmak izinin çok olması iyi bir şey ona göre. </st><st c="7244">Üzerinde parmak izi çok olanın başka insanlarla iç içe olduğunu, sevip sevildiğini, başkalarına dokunabildiğini ve başkalarının da ona dokunduğunu iddia ediyor.”</st></p>
			<p><st c="7405">“Parmak izi dediğin şey suçluları bulmada kullanılmaz mı?”</st></p>
			<p><st c="7464">“O başka. </st><st c="7475">Ünal amcanın sözünü ettiği izler, yararlı olanlar. </st><st c="7526">İnsanlar sevdiklerine dokunurlar ya hani...”</st></p>
			<p><st c="7570">Ezgi’nin aklı iyice karışmıştı. </st></p>
			<p><st c="7603">“Ve uzaktan o izleri görüyor, öyle mi?”</st></p>
			<p><st c="7642">“Bir şey gördüğü yok canım, kendince akıl yürütüyor işte. </st><st c="7701">Gözlemlerine güveniyor.”</st></p>
			<p><st c="7725">“Bendekileri yeterli bulmadı sanırım, öyle dedi.”</st></p>
			<p><st c="7775">Fırat bir an için duraksadı, sonra gerçeği olduğu gibi aktarmaya karar verdi: </st></p>
			<p><st c="7854">“Herhalde. </st><st c="7865">İnsanlarla ilişkilerin az demeye getirdi.”</st></p>
			<p><st c="7907">“Ben kimseyle sıkı fıkı olmamışım yani şimdiye kadar, öyle mi?”</st></p>
			<p><st c="7971">“Hayır canım, o kadar da değil. </st><st c="8004">Hem bence sen fazla ciddiye aldın bu işi. </st><st c="8046">Alt tarafı bir oyun.”</st></p>
			<p><st c="8067">“Ciddi bir oyun ama.”</st></p>
			<p><st c="8089">Fırat daha fazla uzatmak istemedi konuyu. </st><st c="8132">Her yeni cümle Ezgi’yi olayın içine daha çok çekiyor ve kendini sorgulamasına yol açıyordu. </st><st c="8224">Patiska ile ilgili sitede gezinerek oyalanmaya başladı. </st><st c="8280">Bu arada işi ağırdan alıyor, Ezgi’nin kendisini biraz daha toparlamasını bekliyordu. </st><st c="8365">Kim olsa az önce Albay Ünal’ın dediğine üzülürdü. </st></p>
			<p><st c="8415">Öte yandan Ezgi’yi iyi tanımadığı için teselli etmekte de zorlanıyordu. </st><st c="8487">Ağzından bir başka dikkatsiz söz daha kaçırabilirdi çünkü. </st><st c="8546">Üstelik Albay Ünal’a yol gösteren de kendisiydi. </st><st c="8595">Gerçi bambaşka bir niyetle yapmıştı bunu, adamın Ezgi için hoş şeyler söyleyeceğini düşünmüştü. </st><st c="8691">Fakat işler hiç de umduğu gibi gitmemiş, deyim yerindeyse baltayı taşa vurmuştu. </st></p>
			<p><st c="8772">Patiska’nın huzursuzluğu da artmaya başlamıştı bu arada. </st><st c="8829">Masadan bir an önce inmek istiyor, bahçede dolaşmaya can atıyordu. </st><st c="8896">Fırat bunu fırsat bildi ve ortamı değiştirmek istedi: “Hadi gel, şunu gezdirelim biraz,” dedi. </st></p>
			<p><st c="8991">Ezgi mutsuz bir sesle yanıtladı: </st></p>
			<p><st c="9024">“Sen gezdir, ben oturmak istiyorum.”</st></p>
			<p><st c="9060">Fırat başka bir öneride bulunamadı, onun da cesareti kırılmıştı epeyce. </st><st c="9133">Yavaşça Patiska’yı aldı masadan, yere bıraktı ve hızla uzaklaşan kedinin ardından gitti. </st><st c="9222">Patiska’nın bir daha kaybolmasını önlemeye çalışıyordu.</st></p>
			<p><st c="9277">Fırat’ın uzaklaşması Ezgi’nin de işine geldi. </st><st c="9324">Hiç olmazsa biraz yalnız kalabilecek, kendi başına soluklanabilecekti. </st><st c="9395">Albay Ünal’ın sözlerini aklından çıkarmayı bir türlü başaramıyor, tam tersine zaman geçtikçe daha çok yaralanıyordu. </st><st c="9512">Bu moral bozukluğu Fırat’a eşlik etmesini engelleyecek duruma gelmişti. </st></p>
			<p><st c="9584">‘İnsanlar nelerle uğraşıyor,’ diye geçirdi içinden. </st><st c="9636">Bu sırada arkasında ayak sesleri duyar gibi oldu, dönüp baktı. </st><st c="9699">Ressam Dilek geliyordu şimdi de. </st><st c="9732">Sevinse mi, üzülse mi, ne yapacağını bilemedi. </st><st c="9779">Öylesine karmaşık duygular içindeydi ki.</st></p>
			<p><st c="9819">“Ne haber Ezgi?” dedi Dilek, “Bizimki yalnız bırakmış seni.”</st></p>
			<p><st c="9880">“Onun suçu yok Dilek teyze. </st><st c="9909">Ben gitmek istemedim.”</st></p>
			<p><st c="9931">Sesindeki kırgınlık, ruh halini hemen ele vermişti. </st><st c="9984">Dilek bunu çabucak fark etti. </st><st c="10014">Yaklaştı yanına. </st></p>
			<p><st c="10031">“Bir şey mi oldu? </st><st c="10049">Fırat mı canını sıktı yoksa?”</st></p>
			<p><st c="10078">“Hayır.”</st></p>
			<p><st c="10087">Öylesine sert bir tonla verilmiş yanıttı ki bu, kendisi bile ayıpladı kendini. </st><st c="10167">Ama nedense engel olamıyordu sözcüklerine. </st><st c="10210">Dilek üsteledi: </st></p>
			<p><st c="10226">“Ünal Bey? </st><st c="10237">O mu bir şey söyledi?”</st></p>
			<p><st c="10259">“Evet.”</st></p>
			<p><st c="10267">Ezgi’ye bir şeyler olmuştu sanki. </st><st c="10302">Vermek istemediği yanıtları veriyor, ağzına geleni söylüyordu. </st><st c="10365">Birkaç saniye sonra pişman oluyordu ama ne çare! </st><st c="10414">Dilek yandaki sandalyeye oturdu.</st></p>
			<p><st c="10446">“Ya? </st><st c="10452">Ne dedi?”</st></p>
			<p><st c="10461">“Saçma sapan şeyler… Neymiş, insanların üzerinde parmak izleri olurmuş, herkes göremezmiş onları. </st><st c="10560">Kendisi bu konularda eğitim aldığı için her insanda ne kadar parmak izi olduğunu, bu izlerin yoğunluğunu ilk bakışta anlayabilirmiş.”</st></p>
			<p><st c="10693">Dilek sandalyeyi biraz daha yaklaştırdı, iki elini birden masaya koydu. </st><st c="10766">Parmaklarındaki yüzükler, bileğindeki takılar öylesine göz alıcıydı ki Ezgi bir an için her şeyi unutup onları izlemeye koyuldu. </st><st c="10895">Dilek’in sorusu gelmeseydi dakikalarca bakabilirdi onlara.</st></p>
			<p><st c="10953">“Bilebiliyor mu bari?”</st></p>
			<p><st c="10976">“Sanmam. </st><st c="10986">Bende yanıldı örneğin.”</st></p>
			<p><st c="11009">“Ne dedi sana?”</st></p>
			<p><st c="11025">“İnsanlarla iç içe değilmişim. </st><st c="11057">Az seviliyormuşum. </st><st c="11076">Bana dokunan yokmuş doğru dürüst, demek ki ben de başkalarına az dokunuyormuşum. </st><st c="11157">Bu yüzden de bende yeterince parmak izi yokmuş, falan filan...”</st></p>
			<p><st c="11220">“Sen de onunla aynı görüşte misin peki?”</st></p>
			<p><st c="11261">“Yooo.”</st></p>
			<p><st c="11269">“Bak güzelim, seni sevmemek diye bir şeyi aklım almaz benim. </st><st c="11331">Orasını geç. </st><st c="11344">Bir tek şu olabilir, seni sevenler sevgilerini göstermek için yeterince çaba harcamıyor olabilirler. </st><st c="11445">Ünal Bey’in demek istediği belki böyle bir şey.”</st></p>
			<p><st c="11493">Ezgi karşılık vermedi, Dilek’in bu son cümlesi albay Ünal’a hak vermeye yaklaştığını gösteriyordu sanki. </st><st c="11599">Hadi Albay neyse de, ilk gördüğü andan beri çok sevdiği, kanı ısındığı Dilek’in de sözlerinde böyle bir tını yakalayınca beyni birdenbire ters yönde çalışmaya başladı. </st><st c="11767">Acaba haklı olabilir miydi şu eski asker? </st><st c="11809">Bu sorunun yanıtını sözcüklere dönüştürmeyi pek istemiyordu, böyle yaparsa az önceki düşünceleriyle çelişkiye düşeceğini fısıldayan bir ses vardı içinde. </st><st c="11963">Aykırı bir ses.</st></p>
			<p><st c="11978">Ezgi’nin bir iç hesaplaşma yaşadığını anlayan Dilek yerinden kalktı ve gidip karşıdaki alçak duvarın üstüne oturdu.</st></p>
			<p><st c="12094">“Biz,” dedi, “az önce senin hakkında bir şeyler konuştuk Okan’la. </st><st c="12161">Evinizdeki yalnızlık, herkesin doğal yaşamdan uzaklaşması, kendinize ait dünyaların büyüklüğü falan... </st><st c="12264">O sırada Ünal Bey de oradaydı. </st><st c="12295">Duyduklarından yola çıkarak böyle bir tahminde bulunmuş olabilir. </st><st c="12361">Yoksa dediklerinin bilimsel bir yanı yok. </st><st c="12403">Aklınca bir eleştiri getirmek istiyor işte. </st><st c="12447">Üstelik her gördüğü kişiye de yapar bunu. </st><st c="12489">Bazen bana bile. </st><st c="12506">Ortalıkta çok görünmediğim zaman hemen bağırır; ‘Parmak izlerin azalmış Dilek Hanım,’ diye... </st><st c="12600">Aldırma ona sen.”</st></p>
			<p><st c="12617">“Öyle ama insanın yüzüne karşı da söylenmez ki.”</st></p>
			<p><st c="12666">“Haklısın bir tanem. </st><st c="12688">Haklısın ama onun da yoğurt yiyişi öyle, ne yapalım. </st><st c="12741">İyi niyetli olduğunu bildiğimiz için pek üzerinde durmuyoruz. </st><st c="12803">Şaka gibi algılamaya çalışıyoruz.”</st></p>
			<p><st c="12837">Ezgi açılmıştı biraz. </st><st c="12860">Ressam Dilek’in anlattıkları iyi gelmişti ona. </st><st c="12907">Azıcık da içini dökme gereksinimi duydu birdenbire. </st><st c="12959">Hiç konuşmadığı bir konu üzerinde kafa yoran birileri vardı karşısında, bu şansı kullanmak istedi: </st></p>
			<p><st c="13058">“Dedikleri tümüyle yanlış değil aslında. </st><st c="13099">Ben gerçekten insanlarla çok içli dışlı değilim. </st><st c="13148">Annem babam iyi insanlar ama onlar da evdeyken genellikle yalnız olmayı seçiyorlar. </st><st c="13232">Ben de öyleyim. </st><st c="13248">Belki onu demek istiyor…”</st></p>
			<p><st c="13273">“Neyse. </st><st c="13282">Başka şeylerden söz edelim biraz da. </st><st c="13319">Söyle bakalım, sevdin mi burayı?”</st></p>
			<p><st c="13352">“Çok. </st><st c="13359">Hep burada mı yaşıyorsunuz?”</st></p>
			<p><st c="13387">“Hayır. </st><st c="13396">Fırat’ın okulu var biliyorsun. </st><st c="13427">Ama olabildiğince burada zaman geçirmeye çalışıyoruz. </st><st c="13481">Yoksa bizim de İstanbul’daki yaşantımız sizinkinden pek farklı değil. </st><st c="13551">Her tarafımız makine. </st><st c="13573">Buraya gelerek doğal yaşamla yapay yaşamı dengelemeye çalışıyoruz işte. </st><st c="13645">Çekimleri olunca Yavuz amcan bir yerlere gidiyor, o kadar. </st><st c="13704">En küçük tatillerde bile buraya kapağı atıyoruz.”</st></p>
			<p><st c="13753">“Mutlusunuz yani burada?”</st></p>
			<p><st c="13779">“Hem de çok. </st><st c="13793">Kavanoz gibi evlerden çıkmak çok güzel bir şey. </st><st c="13841">Hava var dışarıda, oksijen var, güneş var, ay var, yıldızlar var. </st><st c="13907">Daha ne olsun?”</st></p>
			<p><st c="13922">“Annemlere söyleyeceğim bunları.”</st></p>
			<p><st c="13956">“Ama ondan önce yapman gereken bir şey var: Hani ne oldu Patiska’nın sahibine yazacağınız mektup?”</st></p>
			<p><st c="14055">“Aaa, tabii ya. </st><st c="14072">Hemen Fırat’ın yanına gideyim ben. </st><st c="14107">Araya bu parmak izleri girip de benim canım sıkılınca ikimizin de iştahı kaçtı.”</st></p>
			<p><st c="14187">“Bu kadar canını sıkma. </st><st c="14212">Her şey yoluna girer. </st><st c="14234">Hadi, yazın şu mektubu da görelim.”</st></p>
			<p><st c="14269">“Hemen Dilek teyze.”</st></p>
			<p><br /></p>
			<p><st c="14290">Patiska kuyruğunu havaya dikmiş, oralarda dolanıp duruyordu. </st><st c="14352">Yabancı bir yerde gezinmenin huzursuzluğu vardı üzerinde. </st><st c="14410">Fırat da onu rahatsız etmeden yalnızca izlemekle yetiniyordu. </st><st c="14472">Ezgi’nin kendisine doğru geldiğini görünce heyecanla seslendi: </st></p>
			<p><st c="14535">“Bak ne diyeceğim sana! </st><st c="14559">Biz bu kedinin sitesine bir şeyler yazalım diyoruz ama Patiska adıyla ilgili hiçbir arama yapmadık. </st><st c="14659">Belki oradan da bir şeyler çıkarabilirdik.”</st></p>
			<p><st c="14702">Ezgi bu düşünceyi beğendiği kadar Fırat’ın da hâlâ yeni arayışlar içinde olmasına sevinmişti: </st></p>
			<p><st c="14797">“Aaa, neden düşünemedik biz bunu gerçekten?”</st></p>
			<p><st c="14841">“Fazla heyecanlandık da ondan. </st><st c="14873">Bir kediye ait site olduğunu görünce aklımız başımızdan gitti.”</st></p>
			<p><st c="14936">“Öyleyse, gidip araştıralım şimdi. </st><st c="14972">Mektubu ondan sonra yazsak daha iyi olur.”</st></p>
			<p><st c="15014">Ezgi sessiz adımlarla Patiska’nın yanına gitti, usulca yaklaştı, bir süre okşadıktan sonra kucakladı, Fırat’a da başıyla hadi gibilerden bir işaret yaptı, Albay Ünal’ın sofasına doğru yürümeye başladı.</st></p>
			<p><st c="15216">Bilgisayarı açar açmaz arama sayfasına “patiska” yazdılar ve çıkan sonuçları incelemeye başladılar. </st><st c="15317">Elbette sonuçların çoğu kedilerle ilgisiz konulardı. </st><st c="15370">Fakat daha üçüncü sayfanın başında ikisinin de gözleri fal taşı gibi açıldı.</st></p>
			<p><span><st c="15446">“Patiska adlı kedisiyle birlikte kaza geçiren…”</st></span><st c="15494"> diye başlayan bir haber vardı seçeneklerin birinde. </st><st c="15547">Haberin devamı altta uzantısı verilen adresteydi, Fırat hemen tıkladı. </st><st c="15618">Ekrandaki görüntü değişti ve yepyeni bir sayfa açıldı önlerinde. </st><st c="15683">Minik bir gazete haberiydi bu. </st><st c="15714">Üçüncü sayfa haberi denilenlerden.</st></p>
			<p><st c="15748">“Ankara- Dün saat 15.30 sıralarında 6. </st><st c="15788">Cadde’de iki aracın çarpışmasıyla meydana gelen trafik kazasında sürücülerden biri ağır yaralandı. </st><st c="15887">Adının Erdem Binsöz (67) olduğu öğrenilen sürücünün cankurtarana alınırken sürekli Patiska adlı kedisinden söz etmesi ve sağlığını sorması üzerine olayı görenler ve bazı esnaflar çevrede kedi aradı. </st><st c="16086">Uzun süren aramalarda bir sonuç elde edilemedi. </st><st c="16134">Öteki aracın sürücüsü ayakta tedavi edilirken Erdem Binsöz’ün özel bir hastaneye kaldırıldığı ve durumunun oldukça ağır olduğu bildirildi. </st><st c="16273">Olayla ilgili soruşturmaya başlandı.” </st></p>
			<p><st c="16311">Ezgi tuhaf bir heyecanla baktı Fırat’a. </st><st c="16351">Hem tatlı bir sevinç vardı içinde hem de bundan sonra atılacak adımların coşkusu. </st><st c="16433">Yalnızca ekranda değil, gerçek yaşamda da yeni bir sayfa açılmıştı önlerinde. </st></p>
			<p><st c="16511">“Bulduk galiba,” dedi boğuk bir sesle.</st></p>
			<p><st c="16549">Fırat ise soluk soluğaydı: “Hem de nasıl bulduk! </st><st c="16599">Ta kendisi…”</st></p>
			<p><st c="16611">“Haber verelim o zaman.”</st></p>
			<p><st c="16636">“Koş!”</st></p>
			<p><st c="16643">Fırat bilgisayarı kucakladı, Ezgi de Patiska’yı... </st><st c="16695">Kaşla göz arasında kameriyenin altındaydılar. </st><st c="16741">Önce Okan gördü onların geldiğini. </st><st c="16776">“Bir şey var bunlarda,” dedi.</st></p>
			<p><st c="16805">Ötekiler de dönüp baktılar. </st><st c="16834">“Bu sefer elleri boş değil galiba,” diye ekledi Dilek.</st></p>
			<p><st c="16888">“Hayrola çocuklar?”</st></p>
			<p><st c="16908">“Patiska’nın sahibini bulduk!”</st></p>
			<p><st c="16939">“Kaza geçirmiş adam. </st><st c="16961">Hastaneye kaldırmışlar!”</st></p>
			<p><st c="16985">Bir başlayıp biri bitiriyordu: </st></p>
			<p><st c="17017">“Kedi de arabadan kaçmış.”</st></p>
			<p><st c="17043">“İnsanlar aramışlar ama bulamamışlar.”</st></p>
			<p><st c="17082">“Durun! </st><st c="17091">Yavaş! </st><st c="17098">Düşeceksiniz şimdi,” diye uyardı Aktör Yavuz.</st></p>
			<p><st c="17143">Adımlarını biraz daha dikkatli atarak yan yana geldiler, soluk soluğa masaya doğru ilerlediler. </st><st c="17240">Fırat çay bardaklarının, tabakların arasına öyle bir bıraktı ki bilgisayarı, neredeyse üç beş bardağın canına okuyacaktı. </st><st c="17362">Herkes ekranın başına toplandı. </st><st c="17394">Haberi birkaç kez okudular. </st><st c="17422">Kimseden farklı bir yorum gelmedi. </st><st c="17457">Durum ortadaydı çünkü.</st></p>
			<p><st c="17479">“Bu işi bu kadar kısa sürede çözenlere madalya verilir bizde,” dedi Albay Ünal.</st></p>
			<p><st c="17559">Ressam Dilek de altta kalmadı, “Siz de verin o zaman,” dedi.</st></p>
			<p><st c="17620">“Tamam, söz! </st><st c="17634">Haftaya bir daha toplanalım, o zamana kadar hazırlatmış olurum.”</st></p>
			<p><st c="17698">“Ben yarın gidiyorum, Ezgi’ninkini adresine gönderirsiniz artık,” dedi Okan.</st></p>
			<p><st c="17775">“O da kabul. </st><st c="17789">Başka?” </st></p>
			<p><st c="17797">Ezgi’nin sesi duyuldu masanın öbür ucundan. </st><st c="17841">“Ben madalya değil parmak izi istiyorum,” dedi yavaşça.</st></p>
			<p><st c="17896">Herkes bir an için dondu kaldı, şaka yapıp yapmadığını anlamaya çalışıyorlardı. </st><st c="17977">Olayın üstüne ilk giden Albay Ünal oldu yine. </st><st c="18023">Hızla Ezgi’nin yanına gitti, güçlü kollarıyla kucakladı onu, hatta havaya kaldırıp birkaç kez de döndürdü kendi ekseni çevresinde. </st><st c="18154">Yeniden yere bırakır bırakmaz eliyle işaret etti:</st></p>
			<p><st c="18203">“Getirin bakalım siz de ellerinizi. </st><st c="18240">Herkes sarılsın Ezgi’ye. </st><st c="18265">Madem parmak izi istiyormuş, al sana parmak izi.”</st></p>
			<p><st c="18314">Ezgi bir anda neye uğradığını şaşırdı. </st><st c="18354">Saçından ayaklarına değin her yerinde minik dokunuşlar, sarılmalar, asılmalar, bastırışlar duyumsadı. </st><st c="18456">İlk anda yadırgadığı bu dokunuşlara çabucak alıştı, kendisi de karşısına kim gelirse ona minik darbelerle vurmaya başladı. </st><st c="18579">Birkaç dakika süren şakalaşmadan hem soluk soluğa, hem de kıpkırmızı bir suratla çıkmayı başardı sonunda.</st></p>
			<p><st c="18684">“Bu izlerin etkisi epeyce sürer,” dedi Dilek. </st><st c="18731">“Öyle değil mi Zorgeneral?”</st></p>
			<p><st c="18758">“Bence ömür boyu,” diye yanıtladı Albay Ünal.</st></p>
			<p><st c="18804">Herkes yerine geçti. </st><st c="18826">Kısa bir değerlendirmenin ardından bundan sonra yapılacaklar belirlendi. </st><st c="18899">Önce bir öğle yemeği yenecek, ardından Ezgi ile Okan izin isteyip ayrılacaktı. </st><st c="18978">Doğruca kaza yerine gidilecek, adamın hangi hastaneye kaldırıldığı öğrenilecek ve Patiska gerçek sahibiyle buluşturulacaktı.</st></p>
			<p><st c="19102">“Her şey iyi güzel de buluşmamız yarım kaldı diye üzülüyorum,” dedi Dilek.</st></p>
			<p><st c="19177">“Başka bir zaman tamamlarız,” dedi Okan.</st></p>
			<p><st c="19218">“Belki sizin orada…”</st></p>
			<p><st c="19239">“Çok sevinirim.”</st></p>
			<p><st c="19256">“Hadi o zaman, bize geçiyoruz. </st><st c="19288">Burası böyle kalsın Ünal Bey, kaybedecek zamanımız yok.”</st></p>
			<p><st c="19344">“Emredersiniz!”</st></p>
		</div>
	<div id="charCountTotal" value="19360"></div></body>
</html>
