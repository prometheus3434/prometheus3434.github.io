<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-8" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">SEKİZİNCİ BÖLÜM</st></p>
			<p><br /><br /><br /></p>
			<p><st c="16">Hırçın Kemal ayağa kalktı. </st><st c="44">Parkın çevresini saran ağaçların dalları hafif hafif sallanıyordu. </st><st c="111">Üstünü başını düzeltti. </st><st c="135">Gözleri kararıp da düşecek gibi olunca yeniden yerine oturdu. </st><st c="197">Saatine az önce bakmıştı ama bir daha göz attı. </st><st c="245">Vakit epey ilerlemişti. </st><st c="269">“Evde de yapılacak çok iş var,” diye düşündü. </st><st c="315">Derin bir soluk alıp verdi. </st><st c="343">Sağa sola bakındı biraz daha. </st><st c="373">İğne atsan yere düşmeyecek dedikleri türden bir kalabalık oluşmuştu oyuncakların çevresinde. </st><st c="466">İki elini iki dizine koyarak kalktı bu kez. </st><st c="510">Kemiklerinden çıtırtılar geldi. </st><st c="542">Tanıdık seslerdi bunlar, elinde olmadan gülümsedi. </st><st c="593">Çantasını omzuna astı. </st><st c="616">Ağacın arkasına doğru yürüdü.</st></p>
			<p><st c="645">Hırçın Kemal’in gidişini ilk fark eden Okan oldu, hemen eğildi arkadaşlarına. </st><st c="724">“Bizimki gidiyor galiba,” dedi.</st></p>
			<p><st c="755">Dilek’le Şenay aynı anda dönüp yaşlı adama baktılar. </st><st c="809">Belli etmemeye çalışarak davranışlarını gözlemeye başladılar. </st><st c="871">Hırçın Kemal ağır adımlarla parkın çıkışına doğru ilerliyordu. </st><st c="934">Çocuklar biraz sonra dönüp kendilerine son kez bakacağından adları gibi emindiler ama hiç de öyle olmadı. </st><st c="1040">Yaşlı adam bir saattir zihninde gezdirdiği kahramanlardan nasıl birdenbire uzaklaştıysa gerçek yaşamdaki çocuklardan da aynı rahatlıkla uzaklaşıyordu.</st></p>
			<p><st c="1190">“Vay benim yakışıklı aktörüm,” dedi Dilek, “arkasına bile bakmadan gidiyor.”</st></p>
			<p><st c="1267">“Hey gidi aslan albayım benim,” diye ekledi Okan, “büyük bir savaşı kazanmış gibi yürüyor.”</st></p>
			<p><st c="1359">Şenay da onlardan geride kalacak değildi hoş: </st></p>
			<p><st c="1406">“Müthiş avukatım benim, sanki mahkeme salonundan çıkıyor.”</st></p>
			<p><st c="1464">Üçü de suskunluğa büründüler daha sonra. </st><st c="1506">Hırçın Kemal’i gözden kayboluncaya kadar izlediler. </st><st c="1558">İşin tuhaf yanı, adamcağız parktan çıkar çıkmaz ortalık iyice ıssızlaşmış gibi geldi her birine. </st><st c="1655">O gürültülü kalabalığın hiçbir önemi kalmadı. </st><st c="1701">Çocuklar yine koşuyorlar, yine çığlık atıyorlar, yine kahkahalarla gülüyorlardı ama az önceki coşku bambaşka bir bulanıklığa bırakmıştı kendini. </st><st c="1846">Anne babaların, dedelerin, ninelerin, teyzelerin uyarıları da eski keskinliklerinden uzaklaşmıştı. </st></p>
			<p><st c="1945">Dilek ayağa kalkıp buzların artık iyice eridiği torbayı çöp kutusuna attı. </st><st c="2020">Bu arada bileğini de kontrol etmek istemişti. </st><st c="2066">Neyse ki yoktu bir şey. </st><st c="2090">İlk anda korkudan çekinerek atmıştı adımlarını, yürüdükçe açılmış ve kendine olan güveni artmıştı. </st><st c="2189">Sevinçle döndü yerine.</st></p>
			<p><st c="2211">“Bomba gibiyim,” dedi arkadaşlarına.</st></p>
			<p><st c="2248">“İyi. </st><st c="2255">Çok sevindim,” dedi Şenay da.</st></p>
			<p><st c="2284">Okan’ın da içi rahatlamıştı, fakat aklının bir köşesi Hırçın Kemal’deydi hâlâ. </st><st c="2364">“Ben bu adamın bakışlarına alışmıştım,” dedi. </st><st c="2410">“Şimdiden bir şeyler eksildi şuramda.”</st></p>
			<p><st c="2448">“Sorma, benim de içim bir tuhaf oldu,” dedi Dilek.</st></p>
			<p><st c="2499">“Bence neden böyle oldu biliyor musunuz; biz onu bir kişi olarak değil de dört kişi olarak görüyorduk ya, ondan…” </st></p>
			<p><st c="2614">Şenay’ın bu sözleri üzerine hepsini bir düşünce aldı.</st></p>
			<p><st c="2667">“Neden dört kişi olarak görelim ki? </st><st c="2704">Üç kişi değil mi?” dedi Dilek.</st></p>
			<p><st c="2734">Şenay böyle bir soruyu bekliyordu sanki, hemen yanıtını yapıştırdı: </st></p>
			<p><st c="2803">“Eee, bir de kendisi yok mu canım?”</st></p>
			<p><st c="2838">“Aaa, evet ya. </st><st c="2854">Bir de o var.”</st></p>
			<p><st c="2868">“Sen adamın aslını unuttun galiba Dilek, kopyalarıyla uğraşıyorsun,” diye takıldı Okan.</st></p>
			<p><st c="2956">Çocukların dedikleri doğruydu ama eksikti henüz. </st><st c="3006">Hırçın Kemal giderken onların bilmediği üç kişiyi daha götürmüştü çünkü. </st><st c="3079">Çocuklar yalnızca kendi gördüklerini ve canlandırdıklarının gittiğini sanıyorlardı, oysa bir de Hırçın Kemal’in zihninde yaşayan kahramanlar vardı; Okan’ın mimar, Şenay’ın doktor, Dilek’in ressam halleri. </st><st c="3284">Adam onları da çıkarmıştı parktan, fakat bu eksikliği çocukların bilmesi olanaksızdı. </st><st c="3370">Hırçın Kemal’in aklından geçenleri okumaları olası değildi ne de olsa.</st></p>
			<p><st c="3440">“Ne hesaplıyorsunuz böyle?” diye bir ses geldi arkalarından.</st></p>
			<p><st c="3501">“Anne!” diye bağırdı Okan.</st></p>
			<p><st c="3528">Üçü birden ayağa kalktılar. </st><st c="3557">Anneleri karşılarındaydı işte. </st><st c="3588">“Geldiğinizi duymadık,” dedi Şenay.</st></p>
			<p><st c="3623">“Duymazsınız tabii. </st><st c="3644">Kafa kafaya vermiş, ne planlar yapıyordunuz kim bilir?”</st></p>
			<p><st c="3699">“Biz planları bitirmiştik aslında,” diyerek gülümsedi Dilek. </st></p>
			<p><st c="3761">Onun bu gülümseyişi genç kadınların meraklanmasına yol açtı. </st><st c="3822">“Ne planları yaptınız bakalım, anlatın,” dedi birisi.</st></p>
			<p><st c="3875">Olan biteni, karşıdaki yaşlı adamı, ona uygun buldukları meslekleri ve isimleri hızlıca anlattılar. </st><st c="3976">Kadınlar şaşkındı: </st></p>
			<p><st c="3995">“Albay Ünal ha? </st><st c="4011">Vay canına!”</st></p>
			<p><st c="4023">“Aktör Yavuz. </st><st c="4038">Ooo, iyiymiş yahu!”</st></p>
			<p><st c="4057">“Avukat Orhan. </st><st c="4073">Üf! </st><st c="4077">Maşallah, maşallah!”</st></p>
			<p><st c="4097">“Tıpkı filmlerdeki gibi kahramanlar yaratmışsınız bakıyorum,” dedi Okan’ın annesi.</st></p>
			<p><st c="4180">“Romanlardakine de benziyor,” diye tamamladı Şenay’ınki.</st></p>
			<p><st c="4237">“Bir gergedan öyküsü var, ona da çok benziyor.” </st></p>
			<p><st c="4286">Dilek’in annesiydi bunu söyleyen. </st><st c="4320">Ötekiler şaşırdılar: </st></p>
			<p><st c="4341">“Ne? </st><st c="4346">Gergedan mı?”</st></p>
			<p><st c="4359">Bu keskin soruyu neredeyse hepsi birden sormuş, sesleri de birbirine karışmıştı. </st><st c="4441">Kendilerine yabancı gelen bir konuyla karşı karşıya kaldıkları her hallerinden anlaşılıyordu. </st><st c="4535">Dilek’in annesi içten içe sevindi buna. </st><st c="4575">Yüzünde farklı bir açıklama yapacak olmanın bıyık altı gülümseyişi belirdi. </st><st c="4651">“Evet gergedan öyküsü. </st><st c="4674">Bana ilginç gelir, sizin yaptığınıza da benziyor aslında,” dedi. </st><st c="4739">Ardından boğazını temizleyerek sürdürdü sözlerini:</st></p>
			<p><st c="4789">“Bundan beş yüz yıl kadar önce yaşayan ünlü bir ressam varmış. </st><st c="4853">Soyadı Dürer, adı... </st><st c="4874">adı aklıma gelmedi şimdi. </st><st c="4900">Neyse, bu ressamın çizdiği bir gergedan resmi, en az kendisi kadar ünlüymüş. </st><st c="4977">Nerede okuduğumu da unuttum, ama bildiğim kadarıyla anlatayım mı size? </st><st c="5048">Ne dersiniz?”</st></p>
			<p><st c="5061">Çocuklara bakarak sormuştu bu soruyu. </st><st c="5100">Öteki iki kadını işin içine katarak bilgiçlik taslamak istemiyordu. </st><st c="5168">Gerçi kadınlar da merak etmişlerdi sözün nereye varacağını, fakat biliyormuş ya da merak etmiyormuş gibi davranarak sözüm ona gururlarını koruyorlardı.</st></p>
			<p><st c="5319">“Anlat anne,” dedi Dilek.</st></p>
			<p><st c="5345">“Bir yandan da yürüyelim ama.”</st></p>
			<p><st c="5376">Ağır ağır çıkışa doğru ilerlemeye başladılar. </st><st c="5423">Birkaç kedi de takıldı peşlerine. </st><st c="5457">Sanki onlarla birlikte gelmişler ve onlarla birlikte gideceklermiş gibi kararlı atıyorlardı adımlarını.</st></p>
			<p><st c="5560">“Pissst!”</st></p>
			<p><st c="5570">Dilek kedileri dağıttı. </st><st c="5595">Bu sırada annesi de diyeceklerini derleyip toparlamıştı: </st></p>
			<p><st c="5652">“Şimdi size masal gibi gelebilir ama yaşanmış bir şey bu anlatacaklarım. </st><st c="5725">Aradan çok yıllar geçtiği için de dilden dile aktarılarak gelmiş. </st><st c="5791">Olay şu: Bir zamanlar Portekiz krallarından biri, Papa’ya bir armağan göndermek istemiş. </st><st c="5880">Düşünmüş taşınmış ne göndereyim diye. </st><st c="5918">Hem ilginç olacak, hem değerli olacak, hem kimselerde olmayacak bir şey... </st><st c="5993">Haftalarca kafa yormuş belki. </st><st c="6023">Artık kimin aklına uyduysa bir gergedan göndermeye karar vermiş.” </st></p>
			<p><st c="6089">“Ne kadar tuhaf!” dedi Şenay.</st></p>
			<p><st c="6118">“Bugün böyle görünüyor ama o gün için bir nedeni vardır mutlaka. </st><st c="6184">Araştırmak lazım. </st><st c="6202">Her neyse... </st><st c="6215">Gergedanı gemiye koymuşlar, süslü bir de kafes tabii ki, hadi bakalım doğru İtalya’ya... </st><st c="6304">Ama şanssızlık bu ya, gemi yolda kayalara mı çarpmış ne, gergedanla birlikte sulara gömülmüş. </st><st c="6398">Kralın armağanı yerine ulaşamamış yani. </st><st c="6438">O yıllarda Avrupa’da gergedanın ne olduğu bilinmediği için bu kaza epeyce yankı uyandırmış. </st><st c="6530">Hatta kazadan çok armağan üzerinde konuşulmaya başlanmış. </st><st c="6588">Herkes birbirine sorar olmuş, gergedan ne yahu diye. </st><st c="6641">Yorumlar, tahminler birbirine eklenmiş. </st><st c="6681">İşte ressam Dürer de kalkmış, bu gergedanın resmini yapmış, üstelik kendisini hiç görmeden.”</st></p>
			<p><st c="6773">“Beş yüz yıl önce mi demiştiniz?” diye sordu Okan.</st></p>
			<p><st c="6824">“Evet.”</st></p>
			<p><st c="6832">“Hiç görmeden, öyle mi?” dedi Dilek de.</st></p>
			<p><st c="6872">“Dürer'in kendisi görmemiş gergedanı. </st><st c="6911">Fakat elinde bir mektup varmış. </st><st c="6943">Bu gergedanı daha önce görmüş olan bir arkadaşı göndermiş. </st><st c="7002">Mektubun içinde hayvan hakkında kısa bir tarif ve yarım yamalak çizimler bulunuyormuş. </st><st c="7089">Hepsi bu. </st><st c="7099">Dürer bu minicik bilgilerden esinlenerek harika bir gergedan resmi çizmiş. </st><st c="7174">Eksik olan bilgileri zihninde tamamlamış. </st><st c="7216">Ve bu resim öylesine yaygınlaşmış ki uzun yıllar ders kitaplarında gergedan fotoğrafı diye kullanılmış. </st><st c="7320">Gerçeğin yerine geçmiş yani. </st><st c="7349">Bence siz de böyle bir şey yapmışsınız bugün. </st><st c="7395">O yaşlı adamın gençliğiyle ilgili en küçük bir bilgiye sahip değilken, kendi kafanızda ayrı ayrı tipler, ayrı ayrı gergedanlar oluşturmuşsunuz. </st><st c="7539">Tıpkı Dürer’in yaptığı gibi. </st><st c="7568">Gerçek olmayan gerçeklikler... </st><st c="7599">Bir kişiden üç ayrı karakter... </st><st c="7631">Bunlar bana ilginç geldi doğrusu. </st><st c="7665">Ressam Dürer'e benzettim her birinizi.”</st></p>
			<p><st c="7704">“Geciktik ya biraz, onlar da kendilerini hayallere kaptırmışlar,” dedi Okan’ın annesi.</st></p>
			<p><st c="7791">“Boş ver, iyidir. </st><st c="7810">Gerçeklerle hayalleri bir araya getirmeyi öğrensinler.”</st></p>
			<p><st c="7865">“Biraz o dünyadan, biraz bu dünyadan. </st><st c="7904">Değil mi?”</st></p>
			<p><st c="7914">“Evet.”</st></p>
			<p><st c="7922">Parkın çıkışına gelmişlerdi bu arada. </st><st c="7961">Biraz sonra dağılacaklardı. </st><st c="7989">Üç kadın yalnızca kendi çocuklarının aklından geçen kahramanları öğrenebilmişti şimdiye kadar, deyim yerindeyse öteki gergedanlardan haberleri yoktu. </st><st c="8139">Hırçın Kemal’in zihninden geçenleri, Ezgi’yi ve Fırat’ı hiçbir zaman bilemeyeceklerdi. </st><st c="8226">Patiska’yı, Kenan’ı, Erdem Binsöz’ü aklına getirmeleri ise tümden olanaksızdı. </st><st c="8305">Onları da bilselerdi nasıl davranırlardı acaba? </st></p>
			<p><st c="8353">Bu sorunun yanıtını bilmek öyle zor ki. </st><st c="8393">Biraz düşününce şöyle bir sonuca varıyor insan; bu da ayrı bir roman konusu aslında. </st><st c="8478">Bir yazan bulunur belki. </st><st c="8503">Kim bilir?</st></p>
			<p><br /></p>
			<div>
				<div id="_idContainer003">
					<img src="image/3.jpg" alt="" /><st c="8513"></st>
				</div>
			</div>
			<p><br /></p>
		</div>
	<div id="charCountTotal" value="9477"></div></body>
</html>
