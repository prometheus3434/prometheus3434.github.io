<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-7" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">YEDİNCİ BÖLÜM </st></p>
			<p><br /><br /><br /></p>
			<p><st c="15">Kaza yerini az çok tahmin ediyorlardı zaten, Kenan’dan biraz daha ek bilgi alınca her şey kolaylaştı. </st><st c="117">Görgü tanıkları vardı caddenin iki tarafındaki işyerlerinde. </st><st c="178">Adamı da, arabayı da güzelce tarif ettiler; markasını, modelini bile söyleyenler oldu. </st><st c="265">Bu bilgilerin bazıları birbirini tutmuyordu ama olsun, her sözün kendine göre bir değeri oluyordu böyle durumlarda.</st></p>
			<p><st c="380">“Cankurtaran merkezini arayalım,” dedi biri. </st><st c="426">“Onların kayıtlarında vardır hangi hastaneye götürüldüğü.”</st></p>
			<p><st c="484">“Doğru!” diye bağırdı birkaç kişi. </st><st c="520">Patiska’yı sevmeye çalışan genç kızlar, akıl yürüten delikanlılar, Ezgi ile Okan’ın davranışını kutlayan orta yaşlılar, çorbada tuzunun bulunması için en yakın sağlık merkezlerine telefonla ulaşmaya çalışanlar... </st><st c="733">Herkes birbirine özel bir bağla düğümlenmişti sanki. </st><st c="786">Ortak bir amaç uğruna çalışmanın insanları yormadığını o anda daha iyi anladı Ezgi. </st><st c="870">Sonunda biri seslendi az öteden: </st></p>
			<p><st c="903">“Bir dakika! </st><st c="916">Bir dakika! </st><st c="928">Adamı hastaneye götüren hemşireyi buldum.”</st></p>
			<p><st c="970">Bir yandan da telefonla konuşmasını sürdürüyordu hâlâ. </st><st c="1026">Hızlı adımlarla Okan’a yaklaştı ve telefonu uzattı. </st></p>
			<p><st c="1078">“Buyurun. </st><st c="1088">Size bilgi verecekler. </st><st c="1111">Ben durumu anlattım.”</st></p>
			<p><st c="1132">Okan telefonu aldı, tedirgin bir ses tonuyla, “Alo,” dedi.</st></p>
			<p><st c="1191">“Merhaba beyefendi,” dedi karşıdan yumuşacık bir ses, “Erdem Binsöz’ü arıyormuşsunuz galiba.”</st></p>
			<p><st c="1285">“Evet.”</st></p>
			<p><st c="1293">“Kedisini de buldunuz mu gerçekten?”</st></p>
			<p><st c="1330">Hemşirenin konuşmasındaki sıcaklık Okan’ın tedirginliğini silip attı birdenbire. </st><st c="1412">Rahatladı. </st></p>
			<p><st c="1423">“Yeğenimin arkadaşları bulmuş yolda. </st><st c="1460">Bakımlı olduğunu görünce biz de sokağa bırakmaya kıyamadık. </st><st c="1520">İki gündür sahibini arıyorduk.”</st></p>
			<p><st c="1551">“Sahibi de onu ne çok aradı bir bilseniz, hastaneye kadar sürekli adını sayıkladı. </st><st c="1635">Sempati miydi, neydi adı?”</st></p>
			<p><st c="1661">“Patiska.” </st></p>
			<p><st c="1673">“Hah, tamam. </st><st c="1686">Patiska.”</st></p>
			<p><st c="1695">“Şey... </st><st c="1704">hangi hastanede acaba?”</st></p>
			<p><st c="1727">“Şuradan kayıtlarımıza bakıp hemen söyleyeyim. </st><st c="1775">Bir dakika. </st><st c="1787">A, evet, buldum; Asklepion Hastanesi’ne götürmüşüz. </st><st c="1839">Adresini de vereyim mi?”</st></p>
			<p><st c="1863">“Lütfen.”</st></p>
			<p><st c="1873">Gerisi kolaydı artık. </st><st c="1896">Elde adres, sepette kedi... </st><st c="1924">Adamın kimliği de kesinleştiğine göre hızla sonuca yaklaşılıyordu demek.</st></p>
			<p><st c="1996">Yarım saat sonra hastanenin bahçesine park etmişti Okan.</st></p>
			<p><st c="2053">“İyi ki bir araba kiralamışız amca. </st><st c="2090">Çok zaman kazandık, değil mi?” dedi Ezgi sevinçli bir sesle. </st><st c="2151">İki günlük çabanın sonuna yaklaşılmasından doğan bir rahatlık da vardı içinde. </st></p>
			<p><st c="2230">“Şimdi bu araba işimize daha çok yarayacak. </st><st c="2274">Sen burada Patiska ile otur biraz, ben doktorlarla görüşüp geleyim. </st><st c="2342">Böyle kediyle, elimizi kolumuzu sallaya sallaya içeriye giremeyiz. </st><st c="2409">İşleri yoluna koyunca seni de çağırırım.”</st></p>
			<p><st c="2450">“Tamam amcacığım.”</st></p>
			<p><st c="2469">Okan çıktı, Patiska ile Ezgi arabada kaldılar. </st><st c="2517">Bu birliktelik az sonra bitecek miydi gerçekten? </st><st c="2566">Ezgi ikircikli duygular içine sürüklendi birden. </st><st c="2615">Bir yandan bu dostluğun hemen bitmesini ve Patiska’nın gerçek sahibine kavuşmasını istiyordu; aradan birkaç gün daha geçerse bu kez kendisi de sevimli kediye iyice alışacak ve ayrılmakta zorlanacaktı çünkü. </st><st c="2822">Öte yandan da Patiska ile güzelleşecek bir yaşamın hayalini kurmaya başlamıştı.</st></p>
			<p><st c="2901">“Ne olursa olsun, onun gerçek yuvası bizimki değil,” diyerek kafasındaki aykırı düşünceleri kovmaya çalıştı. </st><st c="3011">“Kim bilir nasıl da bağlılar birbirlerine? </st><st c="3054">Onları bu noktadan sonra ayırmak ne kadar yanlış! </st><st c="3104">Ama ya adamcağız öldüyse? </st><st c="3130">Neyse, orasını düşünmeyeyim şimdi. </st><st c="3165">İyimser olmakta yarar var. </st><st c="3192">Boşu boşuna kendimi üzmeyeyim.”</st></p>
			<p><st c="3223">Arabanın kapısını açıp Patiska’ya biraz hava aldırmak istedi. </st><st c="3286">Kedi dışarıdaki hareketli yaşantıyı görünce, kapalı yerde kalmak istemediğini gösteren davranışlarla Ezgi’nin de arabadan inmesini sağladı. </st><st c="3426">Gidip az ilerideki bir ağaç gölgesine sığındılar. </st><st c="3476">Gelene geçene bakmaya başladılar. </st><st c="3510">Ezgi’nin aklına birdenbire dün kafenin önünde gördükleri adam geldi. </st><st c="3579">Yere düşürdüğü kâğıdı alamadığı için ondan bundan yardım isteyen ve çocukların yardım etmeye korktukları o yaşlı adam… Hastane bahçesi ona benzeyen yüzlerce insanla doluydu. </st><st c="3753">Ezgi o anda hiçbir yaşantının bir ötekine benzemediğini iyice kavradı. </st><st c="3824">Burası başkaydı, az ötedeki curcuna bambaşka.</st></p>
			<p><st c="3869">Sonunda amcası kapıda göründü. </st><st c="3901">Arabanın nerede olduğuna baktı önce. </st><st c="3938">Sonra hızlı adımlarla geldi. </st><st c="3967">Ezgi de ayağa kalktı bu sırada. </st><st c="3999">Okan onu görür görmez eliyle, gel işareti yaptı uzaktan. </st></p>
			<p><st c="4056">“Tamam. </st><st c="4064">İzin aldım doktorlardan.”</st></p>
			<p><st c="4089">“Görüştün mü adamla?”</st></p>
			<p><st c="4111">“Hayır, çünkü bilinci tam olarak açık değil şu anda.”</st></p>
			<p><st c="4165">Ezgi heyecanlandı iyice. </st><st c="4191">Biraz da korktu. </st><st c="4208">Amcası yaklaştı. </st><st c="4225">“Ezgicim,” dedi, “istersen sen bekleme salonunda bekle. </st><st c="4281">Yukarıya çıkmana gerek yok. </st><st c="4309">Ben Patiska’yı bırakıp geleyim.”</st></p>
			<p><st c="4341">Ezgi bir an için karar veremedi. </st><st c="4375">Boynunu büktü yalnızca. </st><st c="4399">Ses çıkarmadan amcasının sepeti arabadan çıkarmasını ve hazırlamasını izledi. </st><st c="4477">İşler bitince Okan arabayı kilitledi, hastane girişine doğru yürümeye başladılar.</st></p>
			<p><st c="4558">Bekleme salonuna geldiklerinde Ezgi’nin yüreği orada kalmaya elvermedi. </st><st c="4631">Bir süre düşündü, “Hiç olmazsa uzaktan göremez miyim,” dedi yavaşça.</st></p>
			<p><st c="4699">Okan da düşündü biraz. </st><st c="4723">Sonra elini uzattı.</st></p>
			<p><st c="4742">“Gel bakalım. </st><st c="4757">Bir şeyler yaparız yukarıda. </st><st c="4786">Bizimkinin özel bir durum olduğunu doktorlar da biliyor nasıl olsa.”</st></p>
			<p><br /></p>
			<p><st c="4854">Asansör beşinci katta durdu. </st><st c="4884">İndiler. </st><st c="4893">Koridorun sonuna doğru yürüdüler. </st><st c="4927">Ezgi kapıların üstündeki numaraları okuyarak ilerliyordu. </st><st c="4985">Sonunda birini hafifçe tıklattı Okan. </st><st c="5023">Kapı açıldı. </st><st c="5036">Genç bir kadın göründü, “Buyurun. </st><st c="5070">Ben doktora haber vereyim,” dedi. </st></p>
			<p><st c="5104">“Sağ olun. </st><st c="5115">Burada bekleyelim biz.”</st></p>
			<p><st c="5138">“Kim bu?” dedi Ezgi. </st><st c="5160">“Karısı mı?”</st></p>
			<p><st c="5172">Kadın uzaklaşır uzaklaşmaz Okan eğilip Ezgi’nin kulağına fısıldadı: </st></p>
			<p><st c="5241">“Hayır, adam yalnız yaşayan biriymiş. </st><st c="5279">Kanada’da bir oğlu varmış, yakında gelecekmiş ama gelinceye kadar isteği üzerine hastane yönetimi özel bir hastabakıcı bulmuş. </st><st c="5406">O ilgileniyor her şeyiyle.”</st></p>
			<p><st c="5433">“Konuşabiliyor mu peki?”</st></p>
			<p><st c="5458">“Bilmem. </st><st c="5468">Şimdi göreceğiz.”</st></p>
			<p><st c="5485">Patiska bir an önce dışarı çıkmak için sabırsızlanıyordu. </st><st c="5544">Durmadan sepetin kenarlarını tırmalıyor, başıyla kapağı açmaya çalışıyor ve kulağı rahatsız eden tıkırtılar çıkarıyordu. </st></p>
			<p><st c="5665">“Sahibinin kokusunu mu aldı acaba?”</st></p>
			<p><st c="5700">“Bilmem ki amca. </st><st c="5718">Bir şeyler oldu ama.”</st></p>
			<p><st c="5739">Neyse ki ortalıkta fazla kimse yoktu. </st><st c="5778">Yoksa önüne gelene Patiska’nın orada ne işi olduğunu anlatmak zorunda kalacaklardı ve bu da oldukça yorucu bir işti doğrusu. </st><st c="5903">Sonunda hastabakıcı ile doktor göründüler, Ezgi ikisini de dikkatle baştan aşağı süzdü. </st><st c="5991">Genç bir adamdı doktor, sanki öğrenci… “Gelin bakalım,” deyip odaya girdi. </st></p>
			<p><st c="6066">Ezgi’nin gelmesine de yeşil ışık yakmıştı böylece. </st><st c="6117">Hep birlikte sessizce odaya girildi. </st><st c="6154">Patiska bu yeni ortama pek alışamamıştı, sepeti devirecek kadar kuvvetli sallamaya başladı. </st><st c="6246">Bu gürültü doktorun da ilgisini çekti. </st><st c="6285">İşleri biraz daha hızlandırmaya karar verdi:</st></p>
			<p><st c="6329">“Erdem Bey!” diye seslendi yaşlı adama. </st><st c="6370">“Duyuyor musun beni?”</st></p>
			<p><st c="6391">Adamın yarı aralık gözleri azıcık daha açıldı ama çok geçmeden eski haline döndü yine.</st></p>
			<p><st c="6478">“Erdem Bey, bak, Patiska seni ziyarete geldi. </st><st c="6525">Burada.”</st></p>
			<p><st c="6533">Adamdan hiçbir tepki gelmedi bu kez. </st><st c="6571">Hastabakıcı kadın yaklaştı yatağın yanına.</st></p>
			<p><st c="6613">“Erdem Bey! </st><st c="6626">Bir sürprizimiz var bugün size. </st><st c="6658">Patiska bulundu. </st><st c="6675">Burada, bakın. </st><st c="6690">Açın gözlerinizi.”</st></p>
			<p><st c="6708">Adam yutkundu, ardından dudakları titremeye başladı. </st><st c="6762">Sonra birdenbire gözünden iki damla yaş süzüldü. </st><st c="6811">“Ama lütfen,” dedi hastabakıcı, “ağlamayın. </st><st c="6855">Sevinmeniz gerek.”</st></p>
			<p><st c="6873">“Verelim mi kucağınıza, ister misiniz?” diye başka bir kapı açtı doktor.</st></p>
			<p><st c="6946">Adam belli belirsiz başını salladı. </st><st c="6983">İstiyordu. </st><st c="6994">Bunun üzerine Okan yavaşça genç doktora sokuldu, fısıldadı: </st></p>
			<p><st c="7054">“Çıkarayım mı?”</st></p>
			<p><st c="7069">Olur anlamında başını salladı doktor. </st><st c="7108">Bir yandan da yaralının başucundaki destek cihazlarının göstergelerini kontrol ediyordu. </st><st c="7197">Hastabakıcı adamın sağ elini tuttu, öteki eliyle de minik minik okşamaya başladı. </st><st c="7279">Okan ise Patiska’yı ürkütmemeye çalışarak sepetin kapağını açtı. </st><st c="7344">Kediyi kucakladı, hastabakıcının okşamakta olduğu elin yanına yatırdı. </st><st c="7415">Patiska’nın keyifle sallamaya başladığı kuyruğu hafif esen bir rüzgâr gibi Erdem Bey’in bileğinde, dirseğinde gezinmeye başladı. </st><st c="7544">Yaşlı adam önce kolunu kaldırmak istedi, ancak beceremedi, ardından kafasını yan çevirdi, kendini zorlayarak gözlerini biraz daha açtı ve zor duyulan bir sesle heceledi:</st></p>
			<p><st c="7713">“Pa...tis...ka...”</st></p>
			<p><st c="7732">“Konuştu,” dedi genç kadın sevinçle. </st><st c="7770">Gözleri öyle bir parladı ki Ezgi uzun süre bakışlarını kadının yüzünden alamadı. </st><st c="7851">Okan da anlamıştı bir gelişme olduğunu. </st><st c="7891">Dayanamayıp sordu: </st></p>
			<p><st c="7910">“İlk kez mi konuştu yoksa?”</st></p>
			<p><st c="7937">“Evet,” dedi genç kadın, “tepki veriyordu ama sesini ilk kez duyduk. </st><st c="8007">Hadi bakalım, atlatacak inşallah.”</st></p>
			<p><st c="8041">Doktor incelemelerini sürdürüyordu, ancak onun da rahatladığı davranışlarından belli oluyordu. </st><st c="8137">Hastabakıcı biraz daha üstüne gitti olayın: </st></p>
			<p><st c="8181">“Erdem Bey, Patiska’yı görebiliyor musunuz? </st><st c="8225">Kolunuzun üstüne yatacak neredeyse.”</st></p>
			<p><st c="8261">Yaşlı adam bu kez daha çabuk bir tepki verdi, hem gülümsedi hem de “Or...da dur...sun,” dedi bitkin bir sesle.</st></p>
			<p><st c="8372">Genç doktor odadan çıkmaya hazırlanıyordu şimdi de. </st><st c="8425">Hastabakıcıya baktı; “Oğluna haber verin,” dedi, “galiba en tehlikeli dönemeci döndü, bundan sonrası düz yolda ilerlemek...” </st></p>
			<p><st c="8550">Herkes birbirine bakıp gülümsedi. </st><st c="8584">Doktor da kapının önündeki dosyaya bir şeyler yazdı, tam çıkacakken geri döndü.</st></p>
			<p><st c="8663">“Erdem Bey, biz onca şey yaptık, ses çıkarmadın da, şimdi şu küçücük kediyi görünce yüzün gülmeye başladı. </st><st c="8771">Kırıldım vallahi.”</st></p>
			<p><st c="8789">Odadakiler abartılı bir kahkaha attılar. </st><st c="8831">Hep böyle olur zaten; sıradan birinin yaptığı şakaya hiç gülmeyen insanlar, yetkili birinin yaptığı en berbat espriye bile kahkaha atmaktan çekinmezler. </st><st c="8984">Doktor çıkınca ardında bıraktığı odada kocaman bir boşluk oluştu. </st><st c="9050">Bu boşluk aynı zamanda bir uyarıydı belki. </st><st c="9093">Okan ve Ezgi de oradaki duruşlarıyla bir işe yaramayacaklarını biliyorlardı. </st><st c="9170">Ziyaret süresini de uzatmamak için hastabakıcıdan izin isteyip çıktılar. </st></p>
			<p><st c="9243">Doktora çok teşekkür edildi; ondan da bol bol teşekkür alındı. </st><st c="9306">Patiska uzun uzun okşandı, Erdem Bey’in eli tutuldu, ne kadarını anlayabildiği bilinmez ama güç verecek yeni sözler söylendi ve bir görev de böylece bitti.</st></p>
			<p><st c="9461">Park yerinde kendilerini beklemekte olan kiralık otomobile de veda edilecekti biraz sonra. </st><st c="9553">Yalnızca ona mı? </st><st c="9570">Ezgi bundan sonrasını düşünmek bile istemiyordu. </st><st c="9619">Amcası az önce Albay Ünal’ın bahçesinde, yarın gideceğini söylemişti, o sırada konuyu değiştirmemek için sesini çıkaramamıştı ama bu cümle o dakikadan beri içini yavaş yavaş kemiriyordu. </st></p>
			<p><st c="9806">“Sen yarın gidiyor musun gerçekten amca?”</st></p>
			<p><st c="9847">Okan arabanın kapısını açmadan önce Ezgi’nin saçlarını bir süre okşadı. </st><st c="9920">Aslında bir an önce yaşadığı ilçeye dönmesi gerekiyordu ama Ezgi’nin sorusundaki o sevimli korku bütün planlarını altüst etti. </st><st c="10047">Şöyle bir düşündü, belki birkaç gün daha… Neden olmasın? </st><st c="10104">Kendine göre bazı hesaplar yaptı ve o kısacık zaman diliminde Ezgi’yi sevindirecek bir karar almayı başardı:</st></p>
			<p><st c="10212">“Sırada başka kediler mi var yoksa?”</st></p>
			<p><st c="10249">“Kediler değil de parmak izleri var.”</st></p>
			<p><st c="10287">Okan gülümsedi.</st></p>
			<p><st c="10303">“Sen çok büyüttün bakıyorum bu parmak izi konusunu.”</st></p>
			<p><st c="10356">“Çok canım sıkıldı çünkü.”</st></p>
			<p><st c="10383">“Peki öyleyse, iki gün daha buradayım. </st><st c="10423">Hiç merak etme, Albay Ünal’ın düşüncesini değiştireceğiz.”</st></p>
			<p><st c="10481">“Söz mü?”</st></p>
			<p><st c="10491">“Söz.”</st></p>
			<p><st c="10498">İkisi de aynı anda arabanın kapısını açtı. </st><st c="10542">Yerlerine oturdular. </st><st c="10563">Okan tam motoru çalıştıracaktı ki Hırçın Kemal’in sesi geldi gene bir yerlerden:</st></p>
			<p><span><st c="10643">“Demek gidiyorsun artık.”</st></span></p>
			<p><st c="10669">“Allah Allah! </st><st c="10684">Yine mi sen?”</st></p>
			<p><span><st c="10697">“Ne var bunda? </st><st c="10713">Size bir zararım yok ki benim.”</st></span></p>
			<p><st c="10744">“Tam unutmuştum…”</st></p>
			<p><span><st c="10762">“Bir daha unutursun, merak etme.”</st></span></p>
			<p><st c="10796">“Ne istiyorsun? </st><st c="10813">Çabuk söyle. </st><st c="10826">Acelem var.”</st></p>
			<p><span><st c="10838">“Bir şey istemiyorum. </st><st c="10861">Ben de gidiyorum. </st><st c="10879">Onu söylemek istedim yalnızca. </st><st c="10910">Bu da bir vedalaşma…”</st></span></p>
			<p><st c="10931">“Öyle mi?”</st></p>
			<p><span><st c="10942">“Evet.”</st></span></p>
			<p><st c="10950">“Peki, hoşça kal!”</st></p>
			<p><span><st c="10969">“Güle güle. </st><st c="10982">Çocukluğuna, arkadaşlarına bol selam!”</st></span></p>
		</div>
	<div id="charCountTotal" value="11020"></div></body>
</html>
