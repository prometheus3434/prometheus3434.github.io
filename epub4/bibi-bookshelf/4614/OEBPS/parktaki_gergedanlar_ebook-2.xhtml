<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parktaki_gergedanlar_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="parktaki_gergedanlar_ebook-2" xml:lang="tr-TR">
		<div>
			<p><br /><br /><br /></p>
			<p id="_idParaDest-2"><st c="0">İKİNCİ BÖLÜM</st></p>
			<p><br /><br /><br /></p>
			<p><st c="12">Yaşlı adam karşıdaki bankta oturan çocukları çok daha önce fark etmişti aslında. </st><st c="94">O sırada üçü de salıncakların olduğu yerdeydiler. </st><st c="144">Dilek ile Şenay yan yana iki salıncağa binmişlerdi, Okan da tam arkalarında bekleyerek onların hız kazanmasına yardımcı oluyordu. </st><st c="274">Adamın hoşuna giden bir şey vardı bu üç arkadaşın arasında: sallanırken bile kendi aralarında bir konuyu konuşmakta oluşları. </st><st c="400">Onca uzaklıktan ne konuştuklarını anlayamıyordu ama söze biri başlayıp biri bitirdiğine göre oldukça keyifli bir söyleşinin büyüsüne kaptırmışlardı kendilerini. </st></p>
			<p><st c="561">Adam uzun yıllardır böylesine candan bir konuşmanın içinde soluk alıp vermediği için biraz da imrenerek bakıyordu çocuklara. </st><st c="686">Zaman zaman gözlerinin dolduğu bile oluyordu. </st><st c="732">Oysa pek de duygusal biri sayılmazdı. </st><st c="770">Olsa olsa birazcık pişmanlık vardı bakışlarında. </st><st c="819">Koskoca bir ömrü tek başına tamamlamakta oluşun pişmanlığı. </st><st c="879">Son yıllarda çevresinde o kadar az insan kalmıştı ki, kimi gün tek sözcük bile konuşmadan akşamı ettiği oluyordu.</st></p>
			<p><st c="992">“Çok huysuzsun baba,” demişti bir gün kızı telefonda. </st><st c="1047">“Bazen hiç çekilmiyorsun.”</st></p>
			<p><st c="1073">O gün akşama kadar sokaklarda gezmişti. </st><st c="1114">Nereye gideceğini bilememişti. </st><st c="1145">Kendini oradan oraya vururken ayakları bir çocuk parkına taşımıştı onu. </st><st c="1217">Neden ve nasıl gittiğini bilmiyordu; belki yorulduğu için, belki de oradaki hızlılığın, coşkunun ve heyecanın hiç olmazsa kıyısında köşesinde yer alabilmek için. </st><st c="1379">İlaç gibi gelmişti çocuklar ona. </st><st c="1412">Birdenbire sorunlarından uzaklaşıvermişti. </st><st c="1455">Sonraki günlerin birinde oğluyla ipleri koparınca da aynı yöntemi izlemişti.</st></p>
			<p><st c="1531">“Ben senin kadar inatçı bir adam görmedim. </st><st c="1575">Ne desek hayır, ne yapsak yanlış! </st><st c="1609">Yanına bile sokulamıyoruz.”</st></p>
			<p><st c="1636">Oğlunun bu sözleri de yüreğini dağlamıştı elbette, fakat çareyi nerede bulacağını biliyordu artık. </st><st c="1736">Doğru, çocuk parkına... </st><st c="1760">Evinin yakınındaki biraz küçüktü ama iki sokak ötede harika bir park vardı: Gökkuşağı Parkı. </st><st c="1853">Oraya gitmeyi alışkanlık haline getirmişti. </st><st c="1897">Hem böylece tanıdık gözlerden de uzaklaşmış oluyordu azıcık.</st></p>
			<p><st c="1957">Karısı mı? </st><st c="1969">Ohooo, o çoktan çekip gitmişti. </st><st c="2001">Tam sekiz yıl önce... </st><st c="2023">Uzak bir kasabada yeni bir dünya kurmuştu kendine. </st><st c="2074">Mutlu olduğuna ilişkin haberler geliyordu ara sıra. </st><st c="2126">Gerçi oğluyla kızı arada bir görmeye geliyorlardı ama tıpkı birer yabancı gibi. </st><st c="2206">“Hoş geldiniz, hoş bulduk, güle güle, iyi günler...” Başı sonu belliydi konuşmaların, ortası ise iyice çürük. </st><st c="2316">Havadan sudan şeyler...</st></p>
			<p><st c="2339">Yaşlı adam bunları düşündükçe kendine kızıyor, yakınlarını uzaklaştırırken gösterdiği başarıyı yeni dostluklar kurmakta gösteremeyişine veryansın ediyordu. </st><st c="2496">“Sana boşuna Hırçın Kemal dememişler,” diyordu kendi kendine mırıldanırken. </st><st c="2572">“Armudun sapı, üzümün çöpü derken sağında solunda kimse kalmadı. </st><st c="2637">Oldun şimdi bir beton direk. </st><st c="2666">Rastlantıyla bir kuş bile konsa tepene, beş dakika sonra sıkılıp kaçıyor. </st><st c="2740">Gör işte başına geleni! </st><st c="2764">Bunların hepsini hak ettin.”</st></p>
			<p><st c="2792">Çantasını karıştırma gerekçesiyle karşıdaki çocukları dikkat çekmeden gözlemeye çalışıyordu bir yandan da. </st><st c="2900">İlk kez görüyordu onları çünkü. </st><st c="2932">Neyin nesi olduklarını merak ediyordu. </st><st c="2971">Sevimli şakalaşmaları, gülüşmeleri, salıncaktan kulelere, kulelerden merdivene, merdivenden banklara taşınan mırıl mırıl söyleşileri yaşlı adamın içini bir hoş yapmaya yetiyordu. </st></p>
			<p><st c="3150">Bir ara Okan’ın gerinmesini gördü. </st><st c="3185">Elinde olmadan gülümsedi. </st><st c="3211">Kısa süre de olsa göz göze geldiler. </st><st c="3248">Kuşkusuz ki deneyimli biriydi, Okan’daki tedirginliği hemen anladı, kaçırdı gözlerini. </st><st c="3335">Başka yerlere baktı. </st><st c="3356">Fakat aklı fikri hep çocuklardaydı. </st><st c="3392">Kendisini ne kadar frenlemeye çalışsa da onları izlemek düşüncesinden bir türlü sıyrılamıyordu.</st></p>
			<p><st c="3487">Neyse ki çocuklar bir süre sonra başka bir söyleşiye kaptırdılar kendilerini. </st><st c="3566">Hırçın Kemal bunu fırsat bilerek usulca çantasını kapattı, yan tarafa koydu, bacak bacak üstüne attı ve bir süredir ellemediği gazetesini alıp bulmacasını çözer gibi yaparak karşıdaki üç çocuğu izlemeyi sürdürdü.</st></p>
			<p><st c="3778">Kediler geldi geçti yanından; renk renk, boy boy. </st><st c="3829">Ağaçların dallarında ötüşen kuşlar, araba gürültüleri, sokak satıcılarının sesleri, gökyüzünde uçaklar... </st><st c="3935">Durmadan bir şeylere takılıyordu gözü ya da farklı bir sesin geldiği noktaya. </st><st c="4013">Fokurdayan bir tencere gibiydi yaşam. </st><st c="4051">Dokunsa yanacak, uzaklaşsa üşüyecekti sanki.</st></p>
			<p><st c="4095">“Bu çocuklarda bir başkalık var,” diye söylendi. </st><st c="4145">“Neden gözümü alamıyorum onlardan bilmiyorum. </st><st c="4191">Böyle torunlarım olmasını ne çok isterdim. </st><st c="4234">Ah, nerede o günler! </st><st c="4255">Hani torunlarım? </st><st c="4272">Ellerinden tutup gezdirebilseydim onları. </st><st c="4314">Okullara götürseydim, diplomalarını aldıkları gün hüngür hüngür ağlasaydım.”</st></p>
			<p><st c="4390">Hayallere dalıp gitmişti işte. </st><st c="4422">Olur ya da olmaz, orası hiç önemli değildi. </st><st c="4466">Zaten hayal dedikleri de neydi ki, zaman geçirmenin en tatlı yollarından biri. </st><st c="4545">Tam bu sırada yepyeni bir düşünce oluştu beyninde. </st><st c="4596">Nereden geldiğini bilmediği bir şimşek, aykırı bir kıvılcım gibi çaktı gözlerinde: “Olur mu acaba böyle bir şey?”</st></p>
			<p><st c="4709">Ardından da kendi sorusunu yine kendi yanıtladı: </st></p>
			<p><st c="4759">“Neden olmasın, bal gibi olur.”</st></p>
			<p><br /></p>
			<p><st c="4790">“Tamam, öyleyse. </st><st c="4808">Bir de bunu deneyelim bakalım.”</st></p>
			<p><st c="4839">Kararını verdi. </st><st c="4856">Bir süre de böyle oyalanacaktı. </st><st c="4888">Peki, neydi bu düşünce, daha doğrusu aklından geçen oyun? </st><st c="4946">Çok kolay: Karşıdaki üç çocuğun görünüş ve davranışlarından yola çıkarak her birinin gelecekte hangi mesleği seçeceğini tahmin etmeye çalışacaktı. </st><st c="5093">Mademki bu çocukları çok sevmişti, uzaktan da olsa onlarla oynamak istiyordu. </st><st c="5171">Şimdiye değin böyle bir şey aklına gelmemişti; bu yüzden azıcık da şaşkındı aslında. </st><st c="5256">Ama yine de kendini bu düşünceden kurtaramıyordu. </st><st c="5306">Çocukların gelecekteki yaşamlarına ilişkin bazı öngörülerde bulunmak çabası bile oldukça keyif verecekti ona. </st><st c="5416">Buna yürekten inanıyordu. </st></p>
			<p><st c="5442">Bu sırada Okan ayağa kalmış, Dilek’e caddenin öte tarafındaki yeni binayı gösteriyordu. </st><st c="5530">Göstermekle de kalmıyor, coşkulu bir şekilde bir şeyler anlatıyordu. </st><st c="5599">Yaptığı hareketlere bakılırsa henüz yarısı tamamlanmış olan yapının geleceğine ilişkin öngörülerde bulunuyordu.</st></p>
			<p><st c="5710">“İşte birine meslek buldum bile,” diye düşündü Hırçın Kemal. </st><st c="5772">“Bu çocuktan iyi bir mimar olur.”</st></p>
			<p><st c="5805">Okan ise hiçbir şeyin farkında değildi elbette. </st><st c="5854">Durmadan konuşuyordu. </st><st c="5876">Ne dediği anlaşılmıyordu, ancak Dilek’i de sözlerinin içine çekmeye çalıştığı apaçık ortadaydı. </st><st c="5972">Gerçi Dilek’in bunca coşkuya pek fazla aldırdığı yoktu. </st><st c="6028">Gönülsüz bakışlarla arada bir pencerelere, balkonlara, tuğlalara göz gezdiriyor; fırsat bulduğunda konuyu değiştirmek için can atıyordu.</st></p>
			<p><st c="6164">Hırçın Kemal sevmişti bu oyunu. </st><st c="6197">Okan’a baktıkça gözünün önüne yakışıklı bir mimar geliyordu. </st><st c="6258">Güzel bir araba, harika bir işyeri, masalar, bilgisayarlar, tasarımlar, kitaplar, dergiler... </st><st c="6352">Tek başına değildi üstelik, başkaları da vardı yanında. </st><st c="6408">Diyelim ki dört kişi. </st><st c="6430">Kafa kafaya vererek günler, geceler boyu çalışıyorlardı. </st><st c="6487">Ne güzel!</st></p>
			<p><st c="6496">Sonra Dilek’in üzerinde yoğunlaştırdı dikkatini. </st><st c="6546">Sırtı dönük olan Okan’ın yüzünü tam olarak göremiyordu ama Dilek’in yüzündeki değişimleri oldukça net biçimde seçebiliyordu. </st><st c="6671">Dudak hareketlerinden, gözlerinin açılıp kapanmasından, kafasını sallamasından anlam çıkarmaya çalışıyor, sonuca ulaşamayınca da içi içini yiyordu. </st><st c="6819">Dilek bir ara saçlarını öyle bir savurdu ki Hırçın Kemal’i bir anda yıllar öncesine taşıyıverdi. </st><st c="6916">Eski bir arkadaşını getirdi gözlerinin önüne. </st><st c="6962">Adı Nevruz’du arkadaşının. </st><st c="6989">Bitişik evlerde oturmuşlardı yıllar boyunca. </st><st c="7034">Aynı okula gitmişler, aynı caddeleri adımlamışlardı. </st><st c="7087">Sonra da yolları ayrılmıştı elbette. </st></p>
			<p><st c="7124">Hırçın Kemal bir gün gazete sayfaları arasında Nevruz’un adına rastlamıştı ve önemli bir ressam olduğunu ancak o zaman öğrenebilmişti. </st><st c="7259">Dünün gencecik kızı, bugünün ünlü ressamı Nevruz, Ankara’da bir sergi açmıştı ve herkes övgüyle söz ediyordu. </st><st c="7369">Hırçın Kemal aynı haberi üst üste belki beş kez okumuştu. </st><st c="7427">Hem imrenmiş, hem kıskanmış, hem de mutlu olmuştu. </st><st c="7478">Karmakarışık bir ruh dünyası içinde dönmüştü o akşam evine. </st><st c="7538">Sevinçli ve şaşkın. </st></p>
			<p><st c="7558">İşte şimdi de karşısında oturan kız Dilek değildi ona göre, geleceğin en az Nevruz kadar ünlü bir ressamıydı. </st><st c="7668">Böylesine bir benzerliği daha önce fark edememiş olduğu için kendisine kızdı azıcık. </st><st c="7753">Daha da dikkatli bakmaya başladı. </st></p>
			<p><st c="7787">“Bu kız var ya,” diye mırıldandı, “bu kız bir âlem. </st><st c="7839">Her türlü bahse girerim ki herkes onun resimlerini imrenerek izleyecek. </st><st c="7911">Ressam olacak o, ressam. </st><st c="7936">Kalıbımı basarım.” </st></p>
			<p><st c="7955">Sıra Şenay’a gelmişti. </st><st c="7978">Fakat Şenay bu sırada arkadaşlarının yanından ayrılmış, kaydıraktan kayma hevesine kaptırmıştı kendini. </st><st c="8082">Onca kalabalığın içinde onun davranışlarını gözlemlemek oldukça zor bir işti. </st><st c="8160">Neyse ki ona meslek yakıştırmakta pek de zorlanmadı Hırçın Kemal. </st><st c="8226">Az önce arkadaşının ayak bileğini iyileştirmek ya da acısını azaltmak için öylesine büyük bir çaba harcamıştı ki, onun mesleği şimdiden belliydi: doktorluk. </st></p>
			<p><st c="8383">Şenay’ı bembeyaz giysilerin içinde, hastane koridorlarında hızlı hızlı yürürken hayal etti, hastalarla konuşmasını canlandırdı zihninde: “Tamam, üçüne de birer meslek buldum. </st><st c="8558">Gerisi artık onlara kalmış.”</st></p>
			<p><st c="8586">Nedense tuhaf bir rahatlık kaplamıştı içini. </st><st c="8632">Çocuklara birer meslek yakıştırarak büyük bir sorumluluğu yerine getirmiş gibi hissediyordu kendini. </st><st c="8733">Ancak bir sorun vardı, keşke çocukların isimlerini de öğrenebilseydi. </st></p>
			<p><st c="8803">‘Bunun da kolayı var,’ diye geçirdi içinden. </st><st c="8848">‘Azıcık kulak kesilirsem birbirlerine nasıl seslendiklerini duyabilirim herhalde.’</st></p>
			<p><st c="8930">Yaşlı kurtlar böyle olur. </st><st c="8957">Sağ gösterip sol vururlar. </st><st c="8984">Bulmacaya dalıp gitmiş gibi yapıp çocukların tedirginliğini azaltmayı becerdi. </st><st c="9063">Gözlüğünün kalın camlarının ardına gizlendi sanki. </st><st c="9114">Kendisini her türlü koşuşmanın, oyunun, sıçramanın, sallanmanın dışına taşıdı. </st><st c="9193">Onun bu ilgisizliği Okanları da rahatlatmıştı. </st><st c="9240">Dilek incinen bileğini düşündüğü için yerinden kımıldamadı ama Okan ve Şenay ara ara dolanıp geldiler. </st><st c="9343">Bu hareketlilik sırasında Hırçın Kemal çocukların adlarını öğrenmeyi de başardı ve son noktayı koydu: Doktor Şenay, Mimar Okan ve Ressam Dilek... </st><st c="9489">İşte bu kadar!</st></p>
			<p><st c="9503">Parktaki çocukların ve onları kollayıp gözeten büyüklerin telaşı da epeyce çoğalmıştı bu arada. </st><st c="9600">Herkes kendine göre bir eylem belirlemiş, olabildiğince keyif almaya çalışıyordu. </st><st c="9682">Farkında olmadan gülümsedi Hırçın Kemal. </st><st c="9723">Kalabalık yetmiyormuş gibi bir de kendi zihninde üç ayrı kişilik oluşturmayı başarmıştı. </st><st c="9812">Tıpkı çocukların da kendisinden üç ayrı kişilik üretmeleri gibi. </st><st c="9877">Onların da az önce benzer bir şeyi yaptıklarını bilseydi büyük bir olasılıkla küçük dilini yutardı. </st><st c="9977">Oysa o yalnızca kendi kahramanlarını biliyordu, çocukların yarattığı kahramanlardan zerre kadar haberi yoktu. </st><st c="10087">Olamazdı da zaten. </st><st c="10106">Herkesin kendi kahramanı kendi zihninde dolaşıyordu. </st><st c="10159">Böylece parkın içinde altı ayrı ve altı yeni kahraman gezinmeye başlamıştı. </st><st c="10235">Üçünü çocuklar yaratmıştı, deyim yerindeyse Hırçın Kemal’i parçalayarak:</st></p>
			<p><st c="10307">Albay Ünal.</st></p>
			<p><st c="10319">Aktör Yavuz.</st></p>
			<p><st c="10332">Avukat Orhan.</st></p>
			<p><st c="10346">Diğer üç kahraman da Hırçın Kemal’in zihninde oluşmuştu, çocukları bir anda büyütüp geleceğe taşıyarak:</st></p>
			<p><st c="10450">Mimar Okan.</st></p>
			<p><st c="10462">Ressam Dilek.</st></p>
			<p><st c="10476">Doktor Şenay.</st></p>
			<p><st c="10490">Elbette ki bu altı kişi gerçek olmayan kişiliklerdi, fakat bastıkları yerden ses getirecek güçte ve yetenekte görünüyorlardı doğrusu. </st><st c="10625">Onların da kendilerine özgü bir dünyaları vardı mutlaka. </st><st c="10682">Hayal dünyası diyorlar ya hani, işte o “sanal” dünyada nereye savrulacaklardı kim bilir? </st><st c="10771">Hangi kentlerde yaşayacaklar, kimlerle evlenecekler, hangi sevinçleri ve acıları paylaşacaklardı? </st><st c="10869">Parkın kalabalığı yetmiyormuş gibi bir de bunlar çıkmıştı başımıza.</st></p>
			<p><st c="10936">Acaba daha neler olacaktı? </st></p>
		</div>
	<div id="charCountTotal" value="10964"></div></body>
</html>
