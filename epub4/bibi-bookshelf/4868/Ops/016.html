<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>BEYNiNiN KADINSI TARAFINI KULLAN</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a86" class="calibre2"></a>BEYNiNiN KADINSI TARAFINI KULLAN</h1>
<p class="calibre4">Zen ustası Gosso Hoyen şöyle derdi:</p>
<p class="calibre4">İnsanlar bana Zen'in nasıl bir şey olduğunu sorduğu zaman, onlara şu hikâyeyi anlatıyorum:</p>
<p class="calibre4">Babasının yaşlandığını gören hırsızın oğlu, babası emekli olduktan sonra aile işini devam ettirebilmek için ondan bu işin inceliklerini öğretmesini ister.</p>
<p class="calibre4">Baba kabul eder ve o gece birlikte bir eve girerler.</p>
<p class="calibre4">Büyük bir dolabı açarlar. Ve baba oğluna, içeri girip elbiseleri almasını söyler. Oğlan içeri girdikten sonra, baba dolabı kilitler ve bütün ev ayaklansın diye gürültü yaptıktan sonra sessizce kaçıp gider.</p>
<p class="calibre4">Dolabın içinde kilitli kalan oğlan, korkmuş ve öfkeli bir şekilde nasıl dışarı çıkacağını düşünmektedir. O sırada aklında bir şimşek çakar ve kedi gibi miyavlar.</p>
<p class="calibre4">Aile, hizmetçiye bir mum alıp dolabı incelemesini söyler.</p>
<p class="calibre4">Kapı açıldığı an çocuk dışarı atlar, mumu üfleyip söndürür, şaşkınlığa uğramış hizmetçiyi kenara itip kaçar. İnsanlar peşine düşer.</p>
<p class="calibre4">Yolun kenarında bir kuyu fark eden oğlan, kuyuya büyük bir taş atar ve sonra karanlıkta saklanır. Peşinden gelenler kuyunun etrafına toplanarak, hırsızın boğuluşunu görmeye çalışır.</p>
<p class="calibre4">Oğlan eve ulaştığı zaman babasına çok kızgındır ve ona yaşadıklarını anlatmaya çalışır. Ancak babası "bana detayları anlatmana gerek yok. Burada olduğuna göre, bu sanatı öğrendin" der.</p>
<p class="calibre4">Varlık tektir. Dünya ise çokludur. Bu ikisinin arasında ise, bölünmüş zihin bulunur. İkilemde kalmış bir zihin. Tıpkı büyük bir meşe ağacı gibi; gövdesi tektir, ama sonra iki ana dala ayrılır. İlk çatallanma. Buradan binlerce farklı çatallanmalara gider ve dallar ortaya çıkar. Varlık, tıpkı ağacın gövdesi gibidir. Tektir, bütündür. Zihin ise, ağacın ikiye ayrıldığı ilk çatallanmadır, orada ikileşir, diyalektik ortaya çıkar. Tez ve anti-tez. Kadın ve erkek. Yin ve Yang. Gündüz ve gece. Tanrı ve şeytan. Yoga ve Zen. Bütün bu dünyevi ikilikler aslında zihinde oluşmuş ikiliklerdir. Bu ikiliğin altında ise varlığın tekliği bulunur. Eğer bu ikiliğin altına ulaşabilirsen o tekliği bulursun. Buna Tanrı de, Nirvana de, ne istersen de.</p>
<p class="calibre4">Ama eğer yukarı gitmeye, ikiliğin üstüne çıkmaya çalışırsan milyonlarca dala ayrılırsın.</p>
<p class="calibre4">Bu, kavranması gereken en temel konulardan biridir. Zihin tek değildir. O yüzden zihinde gördüğün her şey aslında çifttir. Bu tıpkı bir prizmaya giren beyaz ışın gibidir. Anında yedi renge bölünür ve gök kuşağı ortaya çıkar. Prizmaya girmeden önce, o tekti. Prizmadan geçerek bölünüyor, beyaz renk kayboluyor ve gök kuşağının yedi rengi ortaya çıkıyor.</p>
<p class="calibre4">Dünya bir gök kuşağı, zihin bir prizma ve varlık ise beyaz ışındır.</p>
<p class="calibre4">Modern bilim çok önemli bir gerçeği ortaya çıkarttı. Bu, Yirminci Yüzyılın en önemli keşiflerinden biri. Bu keşif, senin bir değil, iki zihne sahip olduğundur. Beynin iki yarıküreye ayrılmıştır. Sağ lob ve sol lob. Sağ lob, sol elle ilişkilidir. Sol lob ise, sağ elle. Çapraz. Sağ lob, sezgiseldir. Mantıksız, muhakemesiz, şairane, platonik, yaratıcı, romantik, mistik ve dindar. Sol lob ise mantıklı, rasyonel, matematiksel, Aristo'vari, bilimsel ve hesapçıdır.</p>
<p class="calibre4">Bu iki lob sürekli çatışma halindedir. Dünyanın en temel siyasi mücadelesi senin içinde yaşanıyor. Dünyanın en büyük siyasi mücadelesi içindedir. Bunun farkında olmayabilirsin, ancak farkına vardığın zaman yapılması gereken şeyin, bu iki zihnin arasında olduğunu söyleyebiliriz.</p>
<p class="calibre4">Sol el, sağ lob ile ilgilidir. Sezgi, hayal gücü, şiir, din, vesaire, ve sol el her zaman dışlanmıştır. Toplum, sağlak insanların egemenliğindedir, yani sol loblarını kullananların. Çocukların yüzde onu solak doğar. Ancak sağlak olmaya zorlanırlar. Solak doğan çocuklar, temelde mantıksızdır, sezgiseldir. Matematik ve metodolojiye uzaktır, toplum için tehlikelidirler, o yüzden toplum onların sağlak olması için çaba gösterir. Bu aslında el konusu değil, bir iç politika konusudur. Solak çocuk, beyninin sağ lobunu kullanır. Toplum ise buna izin veremez, bu tehlikelidir, o yüzden fazla güçlenmeden durdurulması gerekir.</p>
<p class="calibre4">En başta, bu oranın elli elli olması gerektiği düşünülüyor. Solak çocuklar yüzde elli ve sağlak çocuklar yüzde elli. Ancak sağlaklar o kadar uzun süre hakimiyet kurmuş ki, bu oran yüzde on - yüzde doksana düşmüştür. Burada bulunanlar arasında bile birçok solak vardır. Ama belki bunun farkında değilsin. Sağ elinle yazıyor, bütün işlerini sağ elinle yapıyor olabilirsin. Ancak sen sağlak olmaya zorlanmış olabilirsin. Bu bir numaradır. Çünkü sağlak olduğun zaman, sol lobun işlemeye başlar. Sol lob mantıktır. Sağ lob mantık ötesidir, matematiksel olarak işlemez, sıçramalarla işler, sezgiseldir. Asil ama mantıksızdır.</p>
<p class="calibre4">Eğer bu bölünmeyi anlarsan, birçok şeyi anlarsın. Burjuva ve proletarya arasında, proletarya her zaman beynin sağ lobunu kullanır. Fakir insanlar her zaman daha sezgiseldir. İlkel insanlara gidin. Onların sezgileri daha güçlüdür. İnsanın fakirliği ile entelektüelliği doğru orantılıdır. Ve belki de fakirliğinin nedeni budur. Daha az bilgi sahibi olduğu için, mantık dünyasında rekabet edemez. Dil konusunda daha az kıvraktır. Mantık ve hesaplama konusunda daha az kıvraktır. Neredeyse bir aptaldır. Belki o yüzden yoksuldur.</p>
<p class="calibre4">Zengin insan ise, beyninin sol lobunu kullanır. Daha hesapçıdır. Her konuda matematikseldir. Zeki, kurnaz ve mantıklıdır. Plan yapar. O yüzden zengin olmuş olabilir.</p>
<p class="calibre4">Burjuvazi ve proletarya, komünist bir devrimle kaybolamaz. Hayır. Çünkü komünist devrim aynı insanlar tarafından yapılıyor. Rusya'yı Çar yönetiyordu. Zihninin sol lobu ile yönetiyordu. Onun yerine geçen Lenin aynı tür bir insandı. Lenin'in yerine geçen Stalin ise, bu türün daha katı bir örneğiydi. Devrim, bir sahte devrimdir. Çünkü aslında aynı tür insanlar hükmediyor. Yöneten ve yönetilenler değişmemiştir. Yönetilenler, her zaman sağ lobunu kullananlar olmuştur. Yani, dış dünyada yaptığınız hiçbir şey bir değişiklik yaratmıyor. Hepsi sahte.</p>
<p class="calibre4">Aynı şey erkekler ve kadınlar için de geçerlidir. Kadınlar sağ lob insanlarıdır. Erkekler ise sol lob. Erkekler yüzyıllardır kadınlara hükmediyor. Artık birkaç kadın başkaldırıyor. Ancak işin ilginç yanı, bunlar aynı tür kadınlar. Hatta tıpkı erkek gibiler. Rasyonel, tartışmacı, Aristo'vari. Bir gün, tıpkı komünist devriminin, Rusya ve Çin’de yaşandığı gibi, bir yerde; belki Amerika'da kadınlar başarılı olup erkekleri iktidardan indirebilir. Ancak kadınlar başarılı oluncaya kadar kadın, kadın olmaktan çıkacak, sol lob insanlarına dönüşecektir. Çünkü savaşmak için birinin hesapçı olması gerekir. Ve erkeklerle savaşmak için erkek gibi olmalısın. Yani, agresif. Bu agresiflik, dünyanın dört bir yanındaki kadın özgürlüğü olaylarında görülür. Kadın özgürlük hareketinin parçası olan kadınlar çok saldırgandır. Bütün zarafetlerini kaybederler. Çünkü bu zarafet sezgiden gelir. Eğer erkeklerle savaşmak zorundaysan aynı numaraları öğrenmelisin. Eğer erkeklerle savaşacaksan aynı teknikleri kullanmalısın.</p>
<p class="calibre4">Biriyle savaşmak çok tehlikelidir. Çünkü tıpkı düşmanın gibi olursun. İnsanlığın en büyük sorunlarından biri budur. Biriyle savaştığın zaman aynı teknikleri, aynı yöntemleri kullanman gerekir. Bu sayede düşmanı yenersin. Ancak düşman yenilinceye kadar sen tıpkı düşmanın gibi olursun. Stalin, çarlardan daha çarvariydi. Diğer çarlardan daha gaddardı. Bu tabii ki böyle olmak zorundadır. Çarı devirmek için çok gaddar insanlara ihtiyaç vardır. Çarın kendisinden daha gaddar olan insanlara. Ancak o zaman devrimci olabilirler. Ancak o zaman üste çıkabilirler. O noktaya ulaştıkları zaman, kendileri birer çar olur. Ve toplum aynı yolda devam eder. Sadece önemsiz şeyler değişir. Ancak içteki aynı çatışma devam eder. Bu çatışma, insanın içindedir. Orada çözülmediği takdirde, başka bir yerde çözülemez, politika senin içinde.</p>
<p class="calibre4">Zihninin iki yarısı arasında küçük bir köprü vardır. Eğer bir kaza sonucu ya da fizyolojik bir hata sonucu, eğer o köprü yıkılırsa, insan ikiye ayrılır. Bir kişi, iki kişiye dönüşür. Bu durumda şizofreni ya da kişilik bölünmesi dediğimiz olgu yaşanır. Eğer köprü kırılırsa, ki bu köprü çok narindir, o zaman ikiye bölünürsün. İki ayrı kişi gibi davranırsın. Sabah sevgi dolu olursun, akşam öfkeli ve bambaşka bir kişiliğe bölünürsün. Sabahı hatırlamazsın. Nasıl hatırlayacaksın? O sırada başka bir zihin işliyordu. Ve kişi, iki kişi olur. Eğer bu köprü güçlendirilirse, bir noktadan sonra, iki zihin kaybolur ve bir bütün olur. O zaman bütünleşme, o zaman kristalleşme ortaya çıkar. George Gurdjieff'nin, varlığın kristalleşmesi dediği şey, bu iki zihnin birleşmesinden başka bir şey değildir. İçindeki erkek ve kadının buluşması. Yin ve Yang'ın buluşması. Sol ve sağın buluşması. Mantık ve mantıksızlığın buluşması. Platon ve Aristo'nun buluşması.</p>
<p class="calibre4">Zihin ağacındaki bu temel çatallaşmayı anlayabilirsen, içindeki ve çevrendeki bütün çatışmaları kavrarsın. Sana başka bir hikâye anlatayım.</p>
<p class="calibre4">Almanlar arasında Berlin, Prusya kabalığı ve verimliliğinin merkezi olarak görülürken, Viyana, Avusturya nezaketi ve inceliğinin özüdür. Hikâyede Viyana'yı ziyaret eden bir Berlinli kaybolur ve yol sorması gerekir. Bir Berlinli bu durumda ne yapar? Yanından geçen ilk Viyanalının yakasına yapışıp bağırır: "Postahane ne tarafta?"</p>
<p class="calibre4">Şaşıran Viyanalı, dikkatlice Berlinlinin elini indirir, yakasını düzeltir ve nazik bir ifadeyle, "Bayım, eğer vaktiniz varsa ve biliyorsanız, bana postahanenin yolunu tarif edebilir misiniz deseniz, çok daha iyi olmaz mıydı" diye sorar. Berlinli bir an için şaşkınlıkla ona bakar ve, "Kaybolmayı tercih ederim" der. Ve yürüyüp gider.</p>
<p class="calibre4">Aynı Viyanalı bir süre sonra Berlin'i ziyaret eder. Şimdi onun Postahaneyi bulması gerekmektedir. Bir Berlinliye yaklaşır ve nazik bir şekilde, "Bayım, eğer vaktiniz varsa ve biliyorsanız, acaba bana postahanenin yerini tarif edebilir misiniz?" diye sorar.</p>
<p class="calibre4">Berlinli, makineli tüfek gibi yanıtlar: "İki sokak düz git, sağa dön, bir sokak yürü, caddeyi geç, tekrar sağa dön. Demiryolundan sola geç, gazeteciden sonra postaheneyi görürsün."</p>
<p class="calibre4">Viyanalı, bu hızlı yol tarifinden bir şey anlamamasına rağmen, yine de "Binlerce kez teşekkür ederim, efendim" der. Ancak Berlinli, öfkeli bir şekilde onun yakasına yapışır ve bağırır; "Teşekkürü boş ver, bana tarifi tekrar et!"</p>
<p class="calibre4">Erkek zihni Berlinlidir. Kadın zihni ise Viyanalı. Kadın zihninde zarafet, erkek zihninde verimlilik vardır. Ve tabii uzun vadede, eğer sürekli bir çatışma varsa, zariflik yenilmeye mahkumdur ve verimli zihin kazanacaktır. Çünkü dünya, sevgi değil, matematik dilini anlamaktadır. Ancak verimliliğin asaletinin önüne geçtiği zaman, çok değerli bir şeyi kaybetmiş olursun. Kendi varlığınla olan iletişimini kaybedersin. Çok etkin biri olabilirsin, ancak artık gerçek bir insan olamazsın. Bir makineye dönüşürsün. Robot benzeri bir şeye.</p>
<p class="calibre4">Erkek ve kadın arasında sürekli bir çatışma olduğu için, asla ayrı kalamazlar. Tekrar ve tekrar ilişkiye geçmek zorundadırlar. Ancak, birlikte de kalamazlar. Bu çatışma dışında değil, içindedir.</p>
<p class="calibre4">Benim anlayışıma göre, zihninin sağ ve sol lobları arasındaki bu iç kavgayı çözmediğin sürece, hiçbir zaman huzurlu bir sevgi yaşayamazsın. Asla! Çünkü, bu iç çatışma dışarıya yansıyacaktır. Eğer kendinle çatışıyorsan ve kendini bir sol lob olarak tanımlıyorsan, o zaman sürekli sağ lobunu baskı altında tutmaya çalışıyorsundur. Ve aynı şeyi, aşık olduğun kadına da yapacaksındır. Eğer kadın, sürekli kendi içindeki mantıkla çatışıyorsa, sürekli aşık olduğu erkekle çatışacaktır.</p>
<p class="calibre4">Bütün ilişkiler çirkindir. Neredeyse hepsi. İstisnalar o kadar az ki, yok olduğunu söyleyebiliriz. Başlangıçta hepsi güzeldir. Başlangıçta, gerçeği göstermezsin. Başlangıçta rol yaparsın. Ancak ilişki oturup, sen rahatladığın zaman, içindeki çatışma yüzeye çıkar. Ve ilişkine yansır. O zaman kavgalar başlar ve birbirinizi yıpratıp, yok etmenin bin bir yolunu bulmaya çalışırsınız.</p>
<p class="calibre4">İnsanlar bana gelip, ilişkilerini nasıl derinleştirebileceklerini soruyor. Onlara, önce meditasyonda derinleşin diyorum. Kendi içindeki çatışmayı çözmediğin sürece, elindekinden daha fazla sorun yaratacaksın. Eğer bir ilişkiye başlarsan, bütün sorunların katlanacaktır. Sadece izle. Dünyanın en güzel ve en büyük şeyi, sevgidir. Ama ondan daha çirkin, daha cehennemi yaratan bir şey bulabilir misin?</p>
<p class="calibre4">Bir gün Nasrettin Hoca, "Aylardır şeytanı erteliyordum, ama artık gitmek zorundayım" dedi.</p>
<p class="calibre4">"Dişçi mi yoksa doktor mu?" diye sordum. "İkisi de değil; evleniyorum."</p>
<p class="calibre4">İnsanlar evlilikten kaçınmaya çalışır. Onu sürekli ertelemek isterler. Sonra bir gün, artık kaçamayacaklarını görür ve pes ederler. Eğer dışındaysan, çölün ortasında çok güzel bir vahaya benzeyebilir.   Ancak yaklaştıkça, vaha kuruyup ortadan kaybolur. İçine girdiğin zaman, o bir cezaevidir. Ama unutma, bu mahkumiyet diğer kişiden kaynaklanmaz. Kendi içinden gelir.</p>
<p class="calibre4">Eğer beynin sol yarısı sana hükmetmeye devam ederse, başarılı bir hayatın olur. O kadar başarılı ki, kırk yaşına geldiğinde ülserin çıkar. Kırk beş yaşında, en az bir ya da iki kalp krizi yaşamış olursun. Elli yaşına vardığın zaman, neredeyse ölmüş olursun. Ama başarılı bir ölüm. Büyük bir bilim adamı olabilirsin. Ama asla büyük bir varlık olamazsın. Yeterince servet biriktirebilirsin, ancak onun bütün değerini kaybedersin. Büyük İskender gibi, bütün dünyayı fethedebilirsin. Ancak kendi iç dünyanı fethedemezsin.</p>
<p class="calibre4">Beyninin sol yarısını izlemek için birçok cazip şey vardır. O yarı, dünyevi beyindir. Daha çok metalarla ilgilidir. Araba, para, ev, güç, prestij. Bu yönelimdeki bir insana, biz Hindistan'da Grustha deriz. Bir evci.</p>
<p class="calibre4">Sağ yarım ise, Sanyasin yönelimidir. Kendi iç varlığı ile daha çok ilgilenenlerin. Kendi iç huzuru ve mutluluğu ile ilgilenir. Metalarla ilgilenmez. Eğer kolay gelirse, ne güzel. Ama eğer yoksa, o da güzel. O, daha çok yaşadığı anla ilgilenir. Geleceği önemsemez. Daha çok, hayatın şiirsel tarafıyla ilgilenir. Aritmetik kısmıyla değil. </p>
<p class="calibre4">Şöyle bir fıkra vardır:</p>
<p class="calibre4">Finkelstein, at yarışında büyük bir ikramiye kazanmıştı ve Muscovitz, doğal olarak, ona gıptayla bakıyordu. "Nasıl başardın, Finkelstein" diye sordu.</p>
<p class="calibre4">"Çok kolay oldu. Bir rüya sayesinde" diye yanıtladı, Finkelstein.</p>
<p class="calibre4">"Bir rüya mı?"</p>
<p class="calibre4">"Evet. Üçlü bahis oynayacaktım. Ancak üçüncü attan emin değildim. Bir gece önce rüyamda bir melek başımın üzerinde durmuş, seni kutsuyorum, Finkelstein, seni yedi kere yedi defa kutsuyorum, diye tekrar ediyordu. Uyanınca, yedi kere yedi, kırk sekiz dedim. Ve kırk sekiz numaralı adı, İlahi Rüya idi. Üçüncü atı İlahi Rüya yaptım ve çok iyi para kaldırdım." </p>
<p class="calibre4">"Ama Finkelstein, yedi kere yedi, kırk dokuzdur." </p>
<p class="calibre4">"Sen de matematikçi ol."</p>
<p class="calibre4">Hayatı izlemenin bir yolu, matematiktir. Bir başka yol ise, hayatı rüyalar üzerinden izlemektir. Rüya ve hayaller üzerinden. Bu ikisi tamamen farklıdır.</p>
<p class="calibre4">Geçen gün biri, "Hayalet, peri gibi şeyler var mıdır" diye sordu. Evet, vardır. Eğer zihninin sağ yarısıyla hareket ediyorsan, vardır. Eğer sol yarısıyla ediyorsan, yoktur. Bütün çocuklar sağ loblarını kullanır. Onlar her yerde hayalet ve peri görür. Ancak, sen onlarla konuşur ve bir güzel haşlarsın. "Saçmalama! Çok aptalsın! Peri nerede? Orada bir şey yok, sadece gölge!" Zamanla, çaresiz çocuğu ikna edersin ve o da, sağ lob yönelimden, sol lob yönelimine geçer. Buna mecburdur. Senin dünyanda yaşamaktadır. Bütün hayallerini ve rüyalarını unutmak zorundadır. Bütün şiirselliği unutup, matematik öğrenmelidir. Tabii matematikte başarılı olur, ancak hayatta sakat ve felçli olarak kalır. Varoluş, giderek uzaklaşırken, o sadece piyasadaki bir ürüne dönüşür. Hayatı çöp yığınına dönüşür. Ancak tabii ki dünyanın gözünde değerli biri olur.</p>
<p class="calibre4">Bir Sanyas, hayal gücüyle yaşar. Zihninin hayal kurma gücüyle yaşar. Şiirle yaşar. Hayatı şiirleştirir. Böyle yaşayınca, ağaçlar göründüklerinden daha yeşil olur. Kuşlar, daha güzel öter. Ve her şey, aydınlık bir niteliğe bürünür. Sıradan taşlar, elmasa dönüşür. Sıradan taşlar, artık sıradan değildir. Hiçbir şey sıradan değildir. Eğer sağ lobdan bakarsan, her şey ilahi ve kutsal olur.</p>
<p class="calibre4">Bir adam, arkadaşıyla kafeteryada oturmuş çay içiyor. Fincanını inceler ve sonra derin bir nefes vererek, "Dostum, hayat bir fincan çay gibidir" der.</p>
<p class="calibre4">Diğeri bunu biraz düşünür. Ve sonra sorar; "Ama neden? Hayat neden bir fincan çay gibi?"</p>
<p class="calibre4">İlk adam yanıtlar: "Ben nereden bileyim. Filozof muyum?" Sağ lob, sadece gerçekler hakkında beyanda bulunur. Sana neden veremez. Eğer neden diye sorarsan, sadece sessiz kalır. Hiçbir cevap alamazsın. Ama yürürken bir lotus çiçeği görünce, ne kadar güzel, dersin. Biri sana gelip, neden diye sorarsa, ne yaparsın? Sadece "Ben nereden bileyim, filozof muyum?" diyebilirsin.</p>
<p class="calibre4">Bu basit bir ifadedir. Çok basit bir beyandır ve kendi içinde tutarlıdır. Arkasında bir neden yoktur ve ötesinde de bir neden bulunmaz. O sadece gerçeğin ifade edilmesidir. Upanişad'ları oku. Onlar gerçeklerin basit ifadeleridir. Şöyle söylerler: "Tanrı vardır. Nedenini sormayın." Soranlara ise, "Biz filozof muyuz? Nereden bilelim? Tanrı vardır." diyeceklerdir. Tanrı güzeldir derler, Tanrı'nın sana kalbinden bile yakın olduğunu söylerler. Ama nedenini sorma. Onlar filozof değil.</p>
<p class="calibre4">İsa'nın sözlerine ve ilkelerine bir bak. Hepsi çok basit. "Benim Tanrım cennettedir. Ben onun oğluyum, o benim babamdır!" diyor. Nedenini sorma. Bunu mahkemede ispat etmesi mümkün değil, sadece "biliyorum" der. Eğer ona bunları kimden öğrendiğini ve hangi yetkiyle söylediğini sorarsan, "kendi yetkimle söylüyorum. Başka bir yetkim yok!" diyecektir.</p>
<p class="calibre4">İsa gibi bir adamın dünyaya gelmesinin neden olduğu sorun da budur. Rasyonel zihin onu anlayamıyor. Onun çarmıha gerilmesinin başka bir nedeni yok. O, sol lob tarafından çarmıha gerildi, çünkü o bir sağ lob insanıydı. İç çatışma yüzünden çarmıha gerildi.</p>
<p class="calibre4">Lao Tzu şöyle der: "Bütün dünya sanki çok akıllı, sadece ben şaşkınım; bütün dünya sanki çok emin, sadece benim kafam karışık." Bir sağ lob insanıydı.</p>
<p class="calibre4">Sağ lob, şiir ve sevgi lobudur. Büyük bir değişime ihtiyaç vardır; bu değişim iç dönüşüme yönelik olmalıdır. Yoga, sol lobu kullanarak tekliğe ulaşma çabasıdır. Mantık, matematik ve bilimden yola çıkarak daha öteye ulaşma arzusudur. Zen ise bunun tam tersidir. Amaç aynıdır ancak Zen daha öteye ulaşmak için sağ lobu kullanır. İkisi de kullanılabilir. Yalnız Yogayı izlemek çok ama çok uzun bir yoldur; neredeyse gereksiz bir savaşımdır çünkü mantıktan yola çıkarak mantık ötesine ulaşmaya çalışıyorsun ve bu çok daha zordur. Zen daha kolaydır çünkü bu, mantık ötesine mantıkdışı yollardan ulaşma çabasıdır. Mantıkdışılık tıpkı mantık ötesi gibidir, hiçbir sınırı yoktur. Yoga bir duvarı delmeye çalışmak, Zen ise bir kapı açmak gibidir. Kapı aslında kilitli olmayabilir, onu hafifçe ittiğin zaman açılır.</p>
<p class="calibre4">Şimdi sıra hikâyeye geldi. Bu hikâye Zen hikâyelerinin en güzellerinden biridir. Zen insanları hikâyeler anlatarak konuşur, buna mecburdurlar çünkü teori ve doktrin yaratamazlar, sadece hikâye anlatabilirler. Hepsi harika hikâyeler anlatır. İsa sürekli ders çıkartılacak hikâyeler anlatırdı, Buddha sürekli ders çıkartılacak hikâyeler anlatırdı, Sufi mistikler de öyle. Bu bir tesadüf değil. Hikâye, mesel ve fıkra sağ lobun yöntemleridir; mantık, argüman, ispat, kıyaslama ise sol lobun yöntemleridir. Şunu dinleyin:</p>
<p class="calibre4">Goso Hoyen, "insanlar bana Zen'in nasıl bir şey olduğunu sorduğu zaman onlara şu hikâyeyi anlatıyorum!" derdi.</p>
<p class="calibre4">Bu hikâye Zen'in nasıl bir şey olduğunu anlatıyor. Bir tanım yapmadan işaret ediyor. Bir tanım zaten mümkün değil çünkü Zen temelde tanımlanabilir bir şey değil. Onu hissedebilirsin ama tanımlayamazsın; onu yaşayabilirsin ama dil açıklamaya yeterli olmaz; onu gösterebilirsin ama anlatamazsın. Ancak bir hikâye ile küçük bir parçasını aktarabilirsin. Ve bu hikâye Zen'in nasıl bir şey olduğunu gerçekten çok güzel anlatıyor.</p>
<p class="calibre4">Bu sadece bir işaret, buradan yola çıkıp tanım yapma, bir felsefe oluşturmaya çalışma; bırak şimşek gibi çaksın, bir kavrayış parıltısı oluşsun. Bu hikâye senin bilgini arttırmayacak ama tavır değişikliği yaratmaya katkı yapabilir. Zihnin allak bullak olabilir ve zaten hikâyenin amacı da bu.</p>
<p class="calibre4"><span class="t2">Babas</span><span class="t2">ı</span><span class="t2">n</span><span class="t2">ı</span><span class="t2">n ya</span><span class="t2">ş</span><span class="t2">land</span><span class="t2">ığı</span><span class="t2">n</span><span class="t2">ı</span><span class="t2"> gören h</span><span class="t2">ı</span><span class="t2">rs</span><span class="t2">ı</span><span class="t2">z</span><span class="t2">ı</span><span class="t2">n o</span><span class="t2">ğ</span><span class="t2">lu, babas</span><span class="t2">ı</span><span class="t2"> emekli olduktan sonra aile i</span><span class="t2">ş</span><span class="t2">ini devam ettirebilmek için ondan bu i</span><span class="t2">ş</span><span class="t2">in inceliklerini ö</span><span class="t2">ğ</span><span class="t2">retmesini ister.</span></p>
<p class="calibre4">Bir hırsızın mesleği bilimsel bir olay değildir, bir sanattır. Hırsızlar, tıpkı şairler gibi bu yetenekle doğar; bunu öğrenemezsin, öğrenmek işe yaramaz. Eğer öğrenirsen, kısa sürede yakalanırsın çünkü polis senden daha bilgilidir, onlarda yüzyılların bilgi birikimi bulunuyor.</p>
<p class="calibre4">Bir hırsız, hırsız doğar. Sezgiyle yaşar. Bir beceridir. Hisleriyle yaşar. Bir hırsız kadınsıdır. O bir iş adamı değil, kumarbazdır; bir hiç için her şeyini riske edebilir. Bütün sanatı tehlike ve risk üzerine kuruludur. Tıpkı dindar insanlar gibilerdir. Zen insanları, dindar insanların hırsıza benzediklerini söyler: "Tanrıyı aramaktadırlar, onlar da birer hırsız." Mantık, muhakeme ya da kabul edilmiş toplum, kültür ve medeniyetler üzerinden Tanrıya ulaşmak mümkün değildir. Bir yerden duvarı kırmak, arka kapıdan girmek zorundadırlar. Eğer gün ışığında girmelerine izin verilmezse, karanlıkta girerler. Eğer bir otoyolda ilerleyen kalabalığı izlemek mümkün değilse, ormanda kendi patikalarını yaratırlar. Evet, belirli bir benzerlik var. Tanrıya ancak bir hırsızsan, bir ateş ya da hazine çalma sanatçısıysan ulaşabilirsin.</p>
<p class="calibre4">Baba emekli olacaktı ve oğlu, "emekli olmadan önce bana bu mesleği öğret!" dedi.</p>
<p class="calibre4"><span class="t2">Baba kabul eder ve o gece birlikte bir eve girerler. Büyük bir dolab</span><span class="t2">ı</span><span class="t2"> açarlar. Ve baba o</span><span class="t2">ğ</span><span class="t2">luna, içeri girip elbiseleri almas</span><span class="t2">ı</span><span class="t2">n</span><span class="t2">ı</span><span class="t2"> söyler. O</span><span class="t2">ğ</span><span class="t2">lan içeri girdikten sonra, baba dolab</span><span class="t2">ı</span><span class="t2"> kilitler ve bütün ev ayaklans</span><span class="t2">ı</span><span class="t2">n diye gürültü yapaktan sonra sessizce kaç</span><span class="t2">ı</span><span class="t2">p gider. </span></p>
<p class="calibre4">Baba gerçek bir usta olmalı, kesinlikle sıradan bir hırsız değil. Dolabın içinde kilitli kalan oğlan, korkmuş ve öfkeli bir şekilde nasıl dışarı çıkacağını düşünmektedir.</p>
<p class="calibre4">Elbette! Çok doğal! Bu ne biçim bir öğretmenlik? Tehlikeli bir durumla karşı karşıya bırakılmış. Ancak bilinmeyen bir şeyi öğretmenin tek yolu da budur. Sağ loba ait bir şeyi öğretmenin tek yolu budur.</p>
<p class="calibre4">Sol lob okullarda eğitilebilir; öğrenmek mümkündür, disiplin verilebilir, çeşitli kurslar görülebilir. Sonra, sınıfları etap etap geçerek bir sanatın, bir bilimin ya da birçok başka şeyin uzmanı olabiliyorsun. Ama sağ lob için bir okul olamaz. O sezgiseldir, etaplardan oluşmaz. Aniden parlayan bir ışık gibidir, gece karanlığında çakan bir şimşek gibi. Eğer olursa, olur; olmazsa, olmaz. Bu konuda yapılacak bir şey yoktur. Sen sadece yaşanmasının daha muhtemel olduğu bir durum oluşturmaya çalışırsın.</p>
<p class="calibre4">O yüzden babanın gerçek bir usta olduğunu söylüyorum. </p>
<p class="calibre4"><span class="t2">Dolab</span><span class="t2">ı</span><span class="t2">n içinde kilitli kalan o</span><span class="t2">ğ</span><span class="t2">lan, korkmu</span><span class="t2">ş</span><span class="t2"> ve öfkelenmi</span><span class="t2">ş</span><span class="t2">ti. </span></p>
<p class="calibre4">Şimdi, o dolaptan çıkmanın hiçbir mantıklı yolu yok. Dışarıdan kilitlenmişti, baba gürültü yapmıştı, bütün ev uyanmış ve etrafı ararken babası onu bırakıp kaçmıştı. Şimdi bu dolaptan çıkmanın mantıklı bir yolu var mı? Mantık yetersiz kalıyor, muhakeme hiçbir işe yaramıyor. Ne düşünebilirsin? Ne düşünebilirsin? Zihin aniden duruyor. Babanın yapmaya çalıştığı da aslında tamamen bu. Oğlunu mantıksal zihnin tamamen durduğu bir duruma sokmaya çalışıyor çünkü bir hırsızın mantıksal zihne ihtiyacı yoktur. Eğer mantıksal zihinden yola çıkarsa er ya da geç polis tarafından yakalanacaktır çünkü polis de aynı mantıktan yola çıkarak önlem alır.</p>
<p class="calibre4">Bu, İkinci Dünya Savaşında yaşandı. 3 yıl boyunca Adolf Hitler kazanmaya devam etti. Bunun tek nedeni ise mantıkdışı hareket etmesiydi. Onunla savaşan bütün ülkeler bu savaşı mantıklı bir şekilde yürütüyordu. Tabii, hepsinin büyük savaş bilimleri akademileri ve askeri eğitim gibi aşamalardan geçmiş birçok uzmanı vardı. Bu uzmanlar, "Hitler şimdi bu taraftan saldıracak" diyordu ve eğer Hitler mantıklı bir insan olsaydı o taraftan saldırırdı çünkü düşman hattının en zayıf noktası orası olurdu. Tabii, düşmana en zayıf noktasından saldırmak gerekir çünkü mantık bunu gerektirir. Düşman Hitler'in en zayıf noktadan saldırmasını beklerken,   güçlerini bu noktalarda yoğunlaştırıyordu ancak Hitler, her an herhangi bir noktadan saldırıya geçebiliyordu.</p>
<p class="calibre4">Kendi generallerinin tavsiyelerini bile dinlemiyordu; nereye saldırması gerektiğini öneren bir astrologu vardı. Bu daha önce hiç yapılmamış bir şeydi. Bir savaş astrologlarla yönetilmez. Casuslar bu adamın sürekli mantıkdışı kararlar verdiğini rapor edince Churchill savaşı bu şekilde kazanamayacaklarını anlamıştı. Kararları savaş nedir bilmeyen, hayatında hiç cepheye gitmemiş aptal bir astrolog yıldızlara bakarak alıyordu. Yıldızların dünyadaki bir savaşla ne ilgisi olabilir ki? Churchill hemen krala bir kraliyet astrologu atadı ve onun talimatlarını yerine getirdi. O zaman savaş belirli bir dengeye oturmaya başladı çünkü artık iki aptalın kararları karşılıklı savaşıyordu. O zaman sonuç almak kolaylaştı.</p>
<p class="calibre4">Eğer bir hırsız Aristo mantığını takip edecekse er ya da geç yakalanacaktır çünkü polis de aynı Aristo mantığını izlemektedir. Eğer mantıklı hareket edersen, bu mantık yolunu takip eden herkes seni yakalayabilir. Bir hırsızın tahmin edilemez olması gerekir; mantıkla bir yere varamaz. O kadar mantıksız olmalı ki, kimse onun hareketlerini tahmin edememeli. Mantıkdışılık ancak enerjin sağ loba geçtiği zaman mümkün olabilir.</p>
<p class="calibre4"><span class="t2">Dolab</span><span class="t2">ı</span><span class="t2">n içinde kilitli kalan o</span><span class="t2">ğ</span><span class="t2">lan, korkmu</span><span class="t2">ş</span><span class="t2"> ve öfkeli bir </span><span class="t2">ş</span><span class="t2">ekilde nas</span><span class="t2">ı</span><span class="t2">l d</span><span class="t2">ı</span><span class="t2">ş</span><span class="t2">ar</span><span class="t2">ı</span><span class="t2"> ç</span><span class="t2">ı</span><span class="t2">kaca</span><span class="t2">ğı</span><span class="t2">n</span><span class="t2">ı</span><span class="t2"> dü</span><span class="t2">ş</span><span class="t2">ünmektedir.</span></p>
<p class="calibre4">Nasıl sözcüğü bir mantık sorusudur. O korkuyordu çünkü hiçbir yolu yoktu. Nasıl sözcüğü anlamını yitirmişti.</p>
<p class="calibre4">Sonra birden aklında bir şimşek çakar. Şimdi, bu bir yönelimdir. Sol lob sadece tehlikeli durumlarda, kendisi bir işe yaramadığı zaman, sağ lobun devreye girmesini kabul eder. Bir çözüm bulamadığı zaman, köşeye sıkıştığını hissettiği zaman, yenilgiyi kabullenince, baskı altında tuttuğu zihin bölümüne söz söyleme hakkını tanır. Artık kaybedecek bir şeyi yoktur. Ona bir şans vermekle bir şey kaybetmiş olmaz.</p>
<p class="calibre4"><span class="t2">O s</span><span class="t2">ı</span><span class="t2">rada birden akl</span><span class="t2">ı</span><span class="t2">nda bir </span><span class="t2">ş</span><span class="t2">im</span><span class="t2">ş</span><span class="t2">ek çakar ve kedi gibi miyavlar. </span></p>
<p class="calibre4">Şimdi bu hiç mantıklı değil. Kedi gibi miyavlamak mı? Bu tamamen saçma bir fikir. Ama işe yaradı.</p>
<p class="calibre4"><span class="t2">Aile, hizmetçiye bir mum al</span><span class="t2">ı</span><span class="t2">p dolab</span><span class="t2">ı</span><span class="t2"> incelemesini söyler.</span></p>
<p class="calibre4"><span class="t2">Kap</span><span class="t2">ı</span><span class="t2"> aç</span><span class="t2">ı</span><span class="t2">ld</span><span class="t2">ığı</span><span class="t2"> an çocuk d</span><span class="t2">ı</span><span class="t2">ş</span><span class="t2">ar</span><span class="t2">ı</span><span class="t2"> atlar, mumu üfleyip söndürür, </span><span class="t2">ş</span><span class="t2">a</span><span class="t2">ş</span><span class="t2">k</span><span class="t2">ı</span><span class="t2">nl</span><span class="t2">ığ</span><span class="t2">a u</span><span class="t2">ğ</span><span class="t2">ram</span><span class="t2">ı</span><span class="t2">ş</span><span class="t2"> hizmetçiyi kenara itip kaçar, insanlar pe</span><span class="t2">ş</span><span class="t2">ine dü</span><span class="t2">ş</span><span class="t2">er.</span></p>
<p class="calibre4"><span class="t2">Yolun kenar</span><span class="t2">ı</span><span class="t2">nda bir kuyu fark eden o</span><span class="t2">ğ</span><span class="t2">lan, kuyuya büyük bir ta</span><span class="t2">ş</span><span class="t2"> atar ve sonra karanl</span><span class="t2">ı</span><span class="t2">kta saklan</span><span class="t2">ı</span><span class="t2">r. Pe</span><span class="t2">ş</span><span class="t2">inden gelenler kuyunun etraf</span><span class="t2">ı</span><span class="t2">na toplanarak, h</span><span class="t2">ı</span><span class="t2">rs</span><span class="t2">ı</span><span class="t2">z</span><span class="t2">ı</span><span class="t2">n bo</span><span class="t2">ğ</span><span class="t2">ulu</span><span class="t2">ş</span><span class="t2">unu görmeye çal</span><span class="t2">ı</span><span class="t2">ş</span><span class="t2">ı</span><span class="t2">r.</span></p>
<p class="calibre4">Mantıklı bir zihin bu şekilde davranmaz. Çünkü mantıklı zihnin zamana ihtiyacı vardır. Mantıklı zihnin düşünmek, binlerce olasılığın artısını eksini değerlendirmek için zaman ihtiyacı vardır. Ancak böyle bir durumda düşünmek için vakit yoktur. Eğer peşinde insanlar varsa, nasıl düşüneceksin? Bir koltukta otururken düşünmek iyidir. Gözlerin kapalıyken felsefe yapabilir, düşünüp farklı görüş açılarını içinde tartışabilirsin. Ancak insanlar peşine düşmüş ve hayatın tehlikedeyse, düşünecek vaktin olmaz. İnsan o anı sadece yaşar, kararların kendiliğinden oluşur. O genç, taşı kuyuya atmaya karar vermedi, bunu o anda yaptı. Bir yargı değildi, yaparken düşünmüyordu, sadece kendini taşı kuyuya atarken buldu. Taşı kuyuya attı ve sonra karanlıkta saklandı. Peşindekiler hırsızın kuyuda boğulduğunu düşünerek takipten vazgeçti. </p>
<p class="calibre4"><span class="t2">O</span><span class="t2">ğ</span><span class="t2">lan eve ula</span><span class="t2">ş</span><span class="t2">t</span><span class="t2">ığı</span><span class="t2"> zaman babas</span><span class="t2">ı</span><span class="t2">na çok k</span><span class="t2">ı</span><span class="t2">zg</span><span class="t2">ı</span><span class="t2">nd</span><span class="t2">ı</span><span class="t2">r ve ona ya</span><span class="t2">ş</span><span class="t2">ad</span><span class="t2">ı</span><span class="t2">klar</span><span class="t2">ı</span><span class="t2">n</span><span class="t2">ı</span><span class="t2"> anlatmaya çal</span><span class="t2">ı</span><span class="t2">ş</span><span class="t2">ı</span><span class="t2">r. Ancak babas</span><span class="t2">ı</span><span class="t2"> "Bana detaylar</span><span class="t2">ı</span><span class="t2"> anlatmana gerek yok. Burada oldu</span><span class="t2">ğ</span><span class="t2">una göre, bu sanat</span><span class="t2">ı</span><span class="t2"> ö</span><span class="t2">ğ</span><span class="t2">rendin" der. </span></p>
<p class="calibre4">Detayları anlatmanın anlamı nedir? Hiçbir işe yaramazlar. Sezgi söz konusu olduğu zaman detayların hiçbir önemi yoktur çünkü sezgi asla tekrarlanmaz. Detaylar ancak mantık söz konusu olduğu zaman anlam kazanır; o yüzden mantık insanları her şeyi en ince ayrıntısına kadar öğrenmek ister. Böylece aynı durum tekrarlandığı zaman ne yapacaklarını bilir ve kontrolü kaybetmemiş olurlar. Ancak bir hırsızın hayatında aynı durumun iki kere yaşanması gibi bir durum söz konusu değildir.</p>
<p class="calibre4">Gerçek hayatta da aynı durum iki kere yaşanmaz. Eğer zihninde yerleşik sonuçlar varsa, neredeyse ölü gibi olursun ve herhangi bir karşılık veremezsin. Hayatta sorunlara yanıt vermek gerekir, tepki değil, içinde herhangi bir sonuç yargısı olmadan harekete geçmen gerekir. Bir mihenk taşı olmadan eyleme geçmelisin. Bilinmeyenden yola çıkarak bilinmeyene karşılık vermelisin.</p>
<p class="calibre4">İnsanlar Zen'in nasıl bir şey olduğunu sorduğu zaman Goso Hoyen bu şekilde yanıtlardı. Bu hikâyeyi anlatırdı. Zen, tıpkı bir hırsızlık gibidir. O bir sanattır, bilim değil. Erkeksi değil, kadınsıdır; saldırgan değil, her şarta açıktır. İyi planlanmış bir metodoloji değil; anlıksal bir olaydır. Teoriler, hipotezler, doktrinler ve yasalarla ilgili değildir; sadece ve sadece tek bir şeyle ilgilidir ve bu da farkındalıktır.</p>
<p class="calibre4">O oğlanın dolapta olduğu anda ne oldu? Böyle bir tehlike anında insanın uykusu gelmez. Böyle bir tehlike anında bilinciniz keskinleşir, buna mecburdur. Hayatınız tehlikededir ve tamamen uyanıksınızdır.</p>
<p class="calibre4">İnsan her anında bu şekilde uyanık olmalıdır. İşte bu keskin bilinç anında, böyle bir yönelim yaşanır. Sol lobdaki enerji sağ loba geçer.</p>
<p class="calibre4">Ne zaman tetikte olursanız, sezgileriniz devreye girer; beyninizde şimşekler çakar, bilinmeyenden gelen şimşekler. Onları izlemek istemeyebilirsiniz. O zaman çok şey kaçırırsınız.</p>
<p class="calibre4">Artık mantığın tükendiği bir köşede kapana kısıldığın zaman sakın umudunu yitirme. O anlar hayatının en lütuf duyacağın anları olabilir. Tam o anlarda sol lob, sağ loba yol verir. İşte o zaman kadınsı kısım, her şeye açık olan kısım sana bir fikir verir. Eğer onu izlersen karşında birçok kapı açılır. Ancak bunları kaçırma olasılığın var; "bunlar boş şeyler" diyebilirsin.</p>
<p class="calibre4">Bu oğlan o anı kaçırabilirdi. O fikir kesinlikle normal, sıradan ve mantıklı değildi. Kedi gibi ses çıkarmak mı? Ne için? "Neden?" diye sorabilirdi ve o zaman ıskalamış olurdu. Ancak durum o kadar zorluydu ki, hiçbir şey soramadı. Başka hiçbir yolu yoktu. O yüzden, "Deneyeceğim. Kaybedecek neyim var ki?" diye düşündü.</p>
<p class="calibre4">Baba haklıydı. "Bana detayları anlatmana gerek yok. Burada olduğuna göre, bu sanatı öğrendin." demektedir.</p>
<p class="calibre4">Burada sanat, zihnin kadınsı tarafından eyleme geçebilmektir. Çünkü kadın bütüne bağlıdır ve erkek bütüne bağlı değildir. Erkek agresiftir, erkek sürekli bir çatışma halindedir. Kadın ise sürekli teslim olma durumundadır, derin bir güven halindedir. O yüzden kadın vücudu çok güzel ve yuvarlak hatlıdır. Doğaya yönelik derin bir güven ve uyum vardır. Kadın sürekli derin bir teslim olmuşluk içindedir. Bir erkek ise sürekli öfke ve çatışma halindedir. Her zaman bir şeyler yapar, bir şeyleri ispat etmeye çalışır ve bir yerlere ulaşmaya çabalar.</p>
<p class="calibre4">Bir kadına aya gitmek ister misin diye sor. Sadece şaşırırlar. Ne için? Ne gereği vardır? Neden bu sıkıntı yaşansın? Yuvası yeterince güzeldir. O daha anlık şeylerle ilgilidir; burada, hemen. Bu da ona bir uyum, bir zarafet verir. Erkek sürekli bir şeyler ispat etme peşindedir. Ve eğer bir şeyi ispat etmek istiyorsan, tabii ki mücadele edecek, rekabete girecek ve birikim yapacaksın.</p>
<p class="calibre4">Bir keresinde bir kadın Dr. Johnson ile konuşmaya çalışıyordu ancak doktor onunla pek ilgilenmiyordu.</p>
<p class="calibre4">Cilveli bir şekilde "Neden, doktor?" diye sordu. "Sizin kadınlar yerine erkeklerin arkadaşlığını tercih ettiğinize inanmaya başlayacağım."</p>
<p class="calibre4">"Bayan, ben kadınların arkadaşlığını çok severim." diye yanıtladı Johnson. "Güzelliklerini severim, inceliklerini severim, neşelerini severim. Sessizliklerini severim."</p>
<p class="calibre4">Erkek, kadınları sessiz kalmaya zorlamaktadır. Sadece dıştan değil, aynı zamanda içten de. Kadın tarafını sessiz kalmaya zorlarlar. Kendini sına. Ne zaman zihninin kadın tarafı bir şey söylese, hemen üstüne atlıyor ve "mantıksız, saçma!" diyorsun. Dr. Johnson kadınların sessiz kalmasını sağlamaya çalışıyor.</p>
<p class="calibre4">Kalp kadına aittir. Kalbin sesine kulak vermeyip, sürekli başın konuşmasını dinlediğin için hayatta çok şey kaçırıyorsun: Ve kafadaki tek nitelik daha net, kurnaz, tehlikeli ve şiddete meyilli olmaktır. Bu şiddet nedeniyle iç dünyanın lideri olmuştur ve bu iç liderlik erkeklerde dış dünyada liderliğe yönelime neden olur. Erkekler, dış dünyada da kadınlara hükmetmiştir; asalet her zaman şiddet tarafından hükmedilmiştir.</p>
<p class="calibre4">Nasrettin Hoca, bir etkinlik için okula davet edilmişti. Çocukların bir yürüyüşü vardı ve çocuklar boy sırasına göre dizilmişti. En kısadan, en uzuna. Ancak bu sırada bir istisna vardı, en baştaki çocuk, yürüyüşün en başındaki çocuk diğerlerinden neredeyse bir kafa boyu uzun görünüyordu. Hoca, küçük bir kıza sordu: "Neden en başta o var? Okulun öğrenci lideri ya da takım kaptanı falan mı?"</p>
<p class="calibre4">"Hayır!" diye fısıldadı küçük kız. "Çok kötü çimdiklediği için."</p>
<p class="calibre4">Erkek zihin sürekli çimdik atıp, sorun yaratır. Sorun yaratanlar da lider olur. Okullarda bütün deneyimli öğretmenler sınıf başkanı olarak en yaramaz, en haydut öğrenciyi seçer. O güçlü sıfata sahip olduktan sonra ise bütün yaramazlık enerjileri öğretmenin işine yaramaya başlar. Çünkü bir disiplin oluşturmaya başlarlar, kendi sınıf arkadaşlarının üzerinde!</p>
<p class="calibre4">Dünyadaki siyasetçileri izle. Bir parti iktidardayken, muhalefet partisi ülkede sürekli sorun yaratmaya başlar. Onlar yasaları zorlar, devrimci olur. İktidar partisi ise disiplin oluşturmaya çalışır. İktidardan düştükten sonra, bu sefer onlar sorun yaratmaya başlar. Muhalefet partisi ise iktidara geldikten sonra disiplin peşinde koşmaya başlar.</p>
<p class="calibre4">Hepsi sorun çıkarıcıdır.</p>
<p class="calibre4">Erkek zihni sorun çıkarmada uzmandır. O yüzden güç kullanır, hükmeder. Ancak derinde, belirli bir iktidara sahip olsan bile hayatı ıskalarsın. Derinde, kadın zihni devam eder. Eğer zihninin kadın tarafına düşmez, teslim olmazsan; direnişini ve savaşımını bırakıp teslim olmazsan, gerçek hayatı ve o keyfi bilemezsin.</p>
<p class="calibre4">Şöyle bir hikâye duydum:</p>
<p class="calibre4">Bir Amerikalı bilim adamı, Nobel Ödülü sahibi ünlü fizikçi Niels Bohr'u Kopenhag'daki ofisinde ziyaret etti ve masasının arkasındaki duvarda bir at nalı görünce şaşırdı. Nal, iyi şansları toplayıp düşmesini önlemek için, batıl inanca uygun bir şekilde ters asılmıştı. Amerikalı gergin bir şekilde gülümseyip, "bir at nalının size iyi şans getirmesini beklemiyorsunuz, değil mi, Profesör? Sonuçta bir bilim adamı olarak böyle bir şeye inanıyor olamazsınız" dedi.</p>
<p class="calibre4">Bohr gülümsedi: "Ben böyle bir şeye inanmıyorum, dostum. Hem de hiç inanmıyorum. Böyle aptalca bir saçmalığa inanmam çok zor. Ancak bana at nalının, inansan da inanmasan da iyi şans getirdiğini söylediler."</p>
<p class="calibre4">Biraz daha derine baktığında, sadece mantığının biraz altına indiğinde orada sezgi ve güven nehirlerinin aktığını görürsün.</p>
<p class="calibre4">Zen, kendiliğinden oluşun yoludur. Çabasız çabanın, sezginin yolu. Büyük bir şair olan Zen ustası İkkyu, "binlerce kilometre uzaktaki bulutları görebiliyor, çam ormanlarındaki antik müzikleri duyabiliyorum." demişti.</p>
<p class="calibre4">Zen işte budur. Mantığınla bin kilometre uzaktaki bulutları göremezsin. Mantıklı zihin cam gibidir. Çok kirlidir; fikir, teori ve doktrin tozlarıyla kaplanmıştır. Ancak sezginin saf camıyla bin kilometre uzaktaki bulutları görebilirsin. Düşünce olmadan, sadece farkındalıkla. O zaman ayna temiz ve netlik sonsuzdur.</p>
<p class="calibre4">Sıradan, mantık zihniyle çamların antik müziğini duyamazsın. Antik müziği nasıl duyabilirsin? Müzik çalınıp bittikten sonra sonsuza dek kaybolur.</p>
<p class="calibre4">Ama sana söylüyorum, İkkyu doğru söylüyor. Çamların antik müziğini duyabilirsin. Ben duydum. Ama bir yönelim, tam bir değişim, bir sıçrama gerekiyor. O zaman Buddha'nın vaaz verdiğini görebilir ve onu dinleyebilirisin. Çamların antik müziğini duyabilirsin. Çünkü o sonsuz bir müziktir, asla kaybolmaz. Sen sadece onu duyma kapasiteni kaybettin. Müzik sonsuzdur; kapasiteni yeniden kazandığın zaman, birden yine duymaya başlarsın. O her zaman oradaydı, ama sen orada değildin.</p>
<p class="calibre4">Şimdi burada ol ve o zaman sen de bin kilometre uzaktaki bulutları görebilir ve çamların antik müziğini duyabilirsin.</p>
<p class="calibre4">Beyninin sağ lobuna doğru yönel, daha kadınsı ol; daha sevgi dolu, teslimiyetçi, güven duyan ve bütüne biraz daha yakın ol. Bir ada olmaya çalışma, kıtanın bir parçası ol.</p>
<p class="p1"><span class="t1"> </span></p>
<p class="p1"><span class="t1"> </span></p>
<p class="p1">﻿ </p>
<p class="calibre4"> </p>
</body>
</html>
