<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><br /></p>

  <h2 class="calibre1" style="text-align: center; border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;"><a id="bookmark11"></a><span class="calibre3" style="font-weight: bold;">20</span></h2>

  <p class="calibre1" style="text-align: center; border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;"><br /></p>

  <p class="calibre1" style="text-align: center; border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;"><a id="bookmark12"></a><span class="calibre2" style="font-weight: bold;">MARS HANESİ</span></p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Yerde cansız halde yatan çocuğa bakarken ruhumda dinginlik vardı. Julian’ı bu haldeyken Cassius bile tanıyamazdı. Kalbimde bir delik açılmıştı. Titreyen ellerimden soğuk taş zemine kan damlıyordu. Ellerimin üzerindeki altın Armaların arasından süzülen kızıl nehirler. Ben bir Cehennemdalgıcı’ydım fakat gözyaşlarını dinmiş olmasına rağmen hıçkırıklarım hâlâ kesilmemişti. Julian’ın kanı dizimden tüysüz baldırıma damladı. Kızıldı; altın sarısı değildi. Dizlerim taş zemini hissetti ve hıçkırıklardan yorgun düşene kadar almm yerde kaldı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Başımı kaldırdığımda Julian hâlâ ölüydü.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Bu yanlıştı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Toplum’un sadece köleleriyle oyun oynadığını sanıyordum. Yanılmıştım. Julian sınavlarda benim kadar yüksek puan alamamıştı. Fiziksel açıdan benim kadar iyi değildi. Bu yüzden kurbanlık koyun muamelesi görmüştü. Hane başına yüz öğrenci vardı ve alttaki ellisi, üstteki elli tarafından öldürülmek üzere getirilmişti. Bu lanet olasıca bir testti... benim için. Bu kadar güçlü olmasına rağmen Bellona Ailesi bile yeterince güçlü olmayan oğullarını koruyamamıştı. Ve amaç da&nbsp;<span class="calibre6" style="font-style: italic;">buydu.</span></p>

  <p class="calibre5" clear="all" style="font-size: 16px; margin: 0pt; border: 0pt; height: 1em;">&nbsp;</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Kendimden nefret ediyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Beni bunu yapmaya zorladıklarım biliyordum ama yine de bir seçim yapmışım gibi geliyordu. Eo’nun bacaklarını çektiğimde ve küçük omurgasının kırıldığını hissettiğimde olduğu gibi... Kendi seçimim. Ama Eo’yla ilgili başka ne seçeneğim vardı ki? Ya da Julian’la? Bunu bize kendimizi suçlu hissettirmek için yapıyorlardı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Kanı silecek bir yer yoktu; sadece taş ve çırılçıplak iki beden. Ben böyle biri değildim; olmak da istemiyordum. Ben bir baba, bir koca, bir dansçı olmak istemiştim. Bırakın toprağı kazayım. Halkımın şarkılarını söyleyeyim, sıçrayıp döneyim, duvarlarda koşayım. Yasak şarkıyı asla söylemezdim. Çalışırdım. Boyun eğerdim. Bırakın ellerimden kan yerine toprak temizleyeyim. Ben sadece ailemle birlikte yaşamak istemiştim. Yeterince mutluyduk.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Özgürlüğün bedeli çok ağırdı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Ama Eo aynı fikirde değildi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Lanet olasıca.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Bekledim ama kimse önümdeki manzaraya bakmaya gelmedi. Kapı kilitli değildi. Julian’ın gözlerini kapadıktan sonra altın yüzüğü parmağıma geçirdim ve soğuk koridorda çırılçıplak yürüdüm. Boştu. Yumuşak bir ışık beni sonsuz gibi görünen merdivenlere yönlendirdi. Yer altı tünelinin tavanından su damlıyordu. Altında vücudumu temizlemeye çalıştım fakat kanı incelterek vücuduma daha fazla yaymaktan başka bir işe yaramadı. Tünelde ne kadar uzun yürürsem yürüyeyim, yaptığım şeyden kaçamazdım. Günahımla baş başa kalmıştım. Bu yüzden onlar hükmediyordu. Eşsiz Yaralılar; insanın, kötücül eylemlerini hayatı boyunca içinde taşıdığım biliyordu. Onlardan kaçılamazdı. Kişi hükmedecekse, onları taşımak zorundaydı. İlk dersleri buydu. Yoksa zayıfların yaşamayı hak etmediği miydi?</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Onlardan nefret ediyordum ama onları anlıyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Kazan. Suçuna katlan. Hükmet.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Acımasız olmamı istiyorlardı. Hafızamın kısa olmasını istiyorlardı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Oysa ben farklı yetiştirilmiştim.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Halkımın şarkılarında anılardan başka bir şey anlatılmazdı. Dolayısıyla bu ölümü de hatırlayacaktım. Beni, diğer öğrencileri etkilemeyeceği şekilde etkileyecekti; bunun değişmesine izin vermemeliydim. Onlar gibi olmamalıydım. Her günahın, her ölümün, her fedakârlığın özgürlük için olduğunu daima hatırlayacaktım.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Ama artık korkuyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Sıradaki dersi kaldırabilir miydim?</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Augustus kadar zalimmişim gibi davranabilir miydim? Karımı asarken neden gözünü bile kırpmadığını artık anlıyordum. Ve neden Altınların hükmettiğini de anlamaya başlıyordum. Onlar benim yapamadıklarımı yapabiliyorlardı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Yalnız olmama rağmen, yakında diğerlerini bulacağımı biliyordum. Şimdilik sadece suçluluk duygusunda boğulmamı istiyorlardı. Yalnız ve kederli olmamı istiyorlardı; böylece diğerleriyle, kazananlarla karşılaştığımda rahatlayacaktım. Cinayetler bizi birbirimize bağlayacaktı ve kazananlarla bir araya gelmek, yarama merhem olacaktı. Diğer öğrencileri sevmiyordum fakat sevdiğimi düşünecektim. Onların beni rahatlatmasını, kötü olmadığımı hissettirmesini isteyecektim. Ve onlar da aynısını dileyeceklerdi. Bu bizi bir aile yapacaktı; zalimce sırları olan bir aile.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Haklıydım.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Tünel beni diğerlerinin yanına çıkardı. Önce şair Roque’u gördüm. Başının arkası kanıyor, kan sağ dirseğinden aşağı süzülüyordu. Onun birini öldürebileceğini hiç düşünmezdim. Acaba kimin kamydı? Ağlamaktan gözleri kızarmıştı. Sonra Antonia’yı bulduk. Bizim gibi o da çırılçıplaktı; sessizce ve mesafeli bir şekilde, altın bir gemi gibi süzülüyordu. Yürüdüğü yerde kanlı ayak izleri bırakıyordu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Cassius’u bulmaya çekiniyordum. Ölmüş olmasını umuyordum Çünkü ondan korkuyordum. Bana Dansçı’yı hatırlatıyordu; yakışıldı, gülen bir yüzün hemen altında bekleyen bir ejderha gibiydi. Ancak ondan korkmamın nedeni bu değildi. Ondan korkuyordum çünkü benden nefret etmek, beni öldürmeyi istemek için artık bir nedeni vardı. Hayatımda daha önce karşılaştığım hiç kimsenin böyle haklı bir nedeni olmamıştı. Kimse benden&nbsp;<span class="calibre6" style="font-style: italic;">nefret</span>&nbsp;etmemişti. Cassius öğrenirse benden nefret edecekti. Birden farkına vardım da böyle sırlar varken Hane nasıl birbirine sımsıkı kenetlenecekti? Kenetle-nemezdi. Cassius kardeşini buradan birinin öldürdüğünü bilecekti Diğerleri de arkadaşlarını kaybetmişti ve dolayısıyla Hane kendini yiyip duracaktı. Toplum bunu bilerek yapıyordu; kaos istiyorlardı Bu ikinci testimiz olacaktı. Kabile çatışmaları.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Üçümüz, diğerlerini ortasında uzun bir ahşap masanın olduğu büyük bir taş yemek salonunda bulduk. Ortam meşalelerle aydınlanıyordu. Gecenin sisi açık pencerelerden içeri süzülüyordu. Eski hikâyelerden, adına ortaçağ dedikleri zamanlardan kalma bir görüntüydü. Uzun odanın karşı ucuna doğru bir kaide ve dev bir taş yükseliyordu; ortasında altın bir Primus eli vardı. Taşın iki yanından altın sarısı ve siyah duvar halıları sarkıyordu. Halılara doğru bir kurt uluyor, sanki bir uyarıda bulunuyordu. Primus eli bu Hane’yi paramparça edecekti. Bu küçük prenseslerin ve prenslerin her biri kendini Hane’yi yönetmeye layık görecekti. Ancak sadece biri yönetebilirdi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Diğer öğrencilerle birlikte bir hayalet gibi hareket ederek dev bir kaleye benzeyen mekânın taş koridorlarında yürüdüm. Kendimizi temizlememiz için düzenlenmiş başka bir odaya girdik.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Bir yalaktan soğuk zemin boyunca buzlu su akıyordu. Şimdi suyla birlikte kan da sağa akıyor ve taşların arasında gözden kayboluyordu. Kendimi sisli ve kayalık bir yerdeki bir hortlak gibi hissediyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Boş sayılabilecek cephanelikte altın sarısı ve siyah asken kıyafetler serilmişti. Her öğrenci, üzerinde kendi adının yazılı olduğu giysi yığınını buldu. Giysilerimizin yüksek yakalarına ve kol ağızlarına uluyan altın kurt simgeleri işlenmişti. Giysilerimi yanıma alarak bir depoda tek başıma giyindim. Orada bir köşeye çökerek sessizce oturdum. Burası çok soğuk ve sessizdi. Evden çok uzaktı-</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Roque beni buldu. Üniformasının içinde çok etkileyici görünüyordu; çıkık elmacık kemikleri ve sıcak gözleriyle altın sarısı bir yaz buğdayını andırıyordu ama yüzü solgundu. Karşıma çömeldi ve birkaç dakika sonra uzanıp ellerimi tuttu. Geri çekildim ama beni kendisine bakmaya zorlayana kadar bırakmadı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Derinlere atıldığında yüzmezsen boğulursun,” dedi ve ince kaşlarını kaldırdı. “Bu yüzden yüzmeye devam et, tamam mı?” Zorlukla gülümsedim.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Şair mantığı da böyle bir şey demek ki...”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Omuz silkti. “Pek işe yaramıyor. Bu yüzden sana bazı gerçekleri açıklayacağım, kardeşim. Sistem böyle işliyor. Düşük Renkler çocuk sahibi olmak için katalizör kullanır. Hızlı doğumlar; hatta bazen gebeliğin beşinci ayında suni sancıyla doğururlar. Obsidiyenler dışında sadece&nbsp;<span class="calibre6" style="font-style: italic;">biz</span>&nbsp;doğmak için dokuz ay bekleriz. Annelerimiz katalizör, yatıştırıcı, nükleik kullanmaz. Hiç nedenini merak ettin mi?” “Ürünün saf olabilmesi için.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Ve doğanın bizi öldürmek için bir şansı olsun diye. Kalite Kontrol Kurulu, bütün Altın çocukların yüzde 13,6213’ünün doğduktan sonraki bir yıl içinde ölmesi gerektiğine kesinlikle inanıyor. Bazen gerçekliği, bu sayıya uyduruyorlar.” İnce ellerini iki yana açtı. “Neden? Çünkü uygarlığın doğal seleksiyonu zayıflattığına inanıyorlar. Yumuşak bir ırka dönüşmememiz için de doğanın işini üstleniyorlar. Anlaşılan Geçiş de bu politikanın bir uygulaması. Ancak bu kez kullanılan araç biziz. Benim...&nbsp;<span class="calibre6" style="font-style: italic;">kurbanım...</span>&nbsp;Tanrı ruhunu kutsasın, bir aptaldı. Hiçbir değeri olmayan bir aileden geliyordu ve hiçbir&nbsp;<span class="calibre6" style="font-style: italic;">algısı, kurnazlığı, hırsı</span>&nbsp;yoktu.” Kaşlarını çatarak iç çekti. “KuruFun değer verdiği hiçbir şeye sahip değildi. Ölmesinin bir nedeni vardı.” Julian’ın ölmesi için de bir neden var mıydı?</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Annesi Kurul’da olduğu için Roque ne yaptığını biliyordu. Annesinden nefret ediyordu. Ondan hoşlanmam gerektiğini ancak o zaman anladım. Sadece bu değil, sözleri de beni rahatlatmıştı. Kuralları haklı bulmuyor ama onlara uyuyordu. Bu mümkündü.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Kuralları değiştirme gücüne sahip olana kadar ben de aym<sub class="calibre11" style="font-size: 0.75em;">S</sub>ı<sub class="calibre11" style="font-size: 0.75em;">nı</sub>&nbsp;yapabilirdim.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Diğerlerine katılmalıyız,” dedim yerimden kalkarken.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Yemek salonunda, sandalyelerin üzerinde isimlerimiz altın harflerle havada asılı duruyordu. Sınav puanlarımız silinmişti İsimlerimiz ayrıca, siyah taşın üzerindeki Primus elinin altında da belirmişti. Altın ele doğru havada süzülüyorlardı. En yakındaki isim benimkiydi fakat önümde hâlâ kat etmem gereken çok yol vardı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Öğrencilerden bazıları uzun ahşap masanın yanında küçük gruplar halinde ağlaşıyorlardı. Diğerleri başlarını ellerinin arasına almış halde duvara yaslanarak oturmuşlardı. Topallayan bir kız, arkadaşını arıyordu. Antonia, ufak tefek Sevro’nun oturup yemek yediği masaya öfkeyle bakıyordu. Elbette ki iştahı olan tek kişi oydu. Açıkçası, hayatta kalmasına şaşırmıştım. Çok çelimsizdi ve doksan dokuzuncu turda, en son seçilendi. Roque’un anlattığı kurallara göre ölmüş olması gerekirdi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Dev Titus hayattaydı ve vücudunda çürükler vardı. Parmak eklemleri kirli bir kasap tahtasına benziyordu. Kibirli bir tavırla diğerlerinden ayrı duruyor, bütün bunları çok eğlenceli buluyormuş gibi sırıtıyordu. Roque, topallayan kız Lea’yla kısık sesle konuşuyordu. Kız ağlayarak yere çöktü ve yüzüğünü fırlatıp attı, iri iri açılmış ve parıldayan gözleriyle bir ceylana benziyordu. Roque onun yanına oturarak elini tuttu. Onda salondaki diğerlerinde olmayan bir dinginlik vardı. Başka bir çocuğu boğarak öldürürken ne kadar dingin göründüğünü merak ettim. Yüzüğümü parmağıma takıp çıkarıyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Biri arkamdan hafifçe başıma vurdu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Hey, kardeşim.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Cassius,” dedim başımla selam vererek.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Zaferini kutlarım. Sadece beyin adamı olduğundan endişeleniyordum,” dedi gülerek. Altın bukleleri dağılmamıştı bile. Bir kolunu omuzlanma attı ve yüzünü buruşturarak ortama bakındı.<span class="calibre6" style="font-style: italic;">Kayıtsızmış gibi</span>&nbsp;davranıyordu ama endişelendiğini görebiliyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Ah! İnsanın kendine acımasından daha çirkin bir şey olabilir&nbsp;<sub class="calibre11" style="font-size: 0.75em;">m</sub>i? Bütün bu ağlaşmalar...” Sırıttı ve burnu kızarıp şişmiş bir kızı işaret etti. “Şu da cidden çok sevimsizleşmiş.&nbsp;<span class="calibre6" style="font-style: italic;">Gerçi önceden de pek Çoklanacak bir tip değildi, ha? Ha?”</span></p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Konuşmayı unutmuştum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Şokta mısın, dostum? Yoksa soluk borunu mu söktüler?” “Sadece şu anda pek şakalaşacak durumda değilim,” dedim. «Başıma birkaç darbe aldım. Omzum da biraz incindi. Bu her gün yaşadığım bir şey değil.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Omzunu hemen düzeltebiliriz. Yerine yerleştirelim” Çıkmış omzumu rahat bir tavırla yakaladı ve ben daha itiraz etmeye fırsat bulamadan yerine oturttu. Acıyla inledim. Güldü. “İyisin, iyisin.” Aynı omzuma bir şaplak indirdi. “Sen de bana yardım etsene.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Sol elini uzattı. Çıkmış parmakları yıldırım işaretleri gibi görünüyordu. Onları tutup düzeltene kadar çektim. Tırnaklarımın altındakinin kardeşinin kanı olduğunu bilmeden acıyla güldü. Soluklarıma hâkim olmaya çalışıyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Julian’ı gördün mü, dostum?” diye sordu sonunda. Priam ortalıkta olmadığı için şimdi ortaLehçe konuşuyordu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Hiç görmedim.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Hah, çocuk muhtemelen dövüşünde nazik olmaya çalışıyordur. Babam bize Sessiz Sanat Kravat’ı öğretti. Julian onda çok başarılıdır. Ama benim daha iyi olduğumu düşünüyor.” Cassius kaşlarını çattı. “Aslında her şeyde ondan daha iyi olduğumu düşünüyor ki bu da anlaşılır bir şey. Onu motive ediyor. Bu arada, sen kimi harcadın?” Boğazımda bir şeyler düğümlendi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Bir yalan uydurdum, iyi bir yalandı. Sıkıcı ve belirsizdi. Zaten Cassius sadece kendisi hakkında konuşmak istiyordu. Sonuçta bunun için yetiştirilmişti. Gözlerinde aynı sessiz pırıltıyla bakan kabaca on beş çocuk vardı. Şeytani değillerdi. Sadece heyecanlıydılar. Ve dikkat edilmesi gerekenler onlardı çünkü doğuştan katillerdi.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Etrafıma bakınırken Roque’un haklı olduğunu anlamak kotaydı. Çok fazla zorlu dövüş yaşanmamıştı. Bu zoraki bir doğal seleksiyondu. Yığının altındakiler, üsttekiler tarafından katledilmişti Birkaç çelimsiz aşağıSeçilmiş dışında ciddi yaralanan pek kimse yoktu. Doğal seleksiyon bazen şaşırtıcı oluyordu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Cassius kendi dövüşünün kolay olduğunu söyledi. Hızlı, adil ve kararlı bir şekilde halletmişti. Karşılaşmanın onuncu saniyesinde bir delme hareketiyle rakibinin soluk borusunu ezmişti. Ama parmakları ters bir açıyla isabet etmişti.&nbsp;<span class="calibre6" style="font-style: italic;">İyi.</span>&nbsp;Bense en iyi katilin kardeşini yere sermiştim, içimin ürperdiğini hissettim.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Fitchner içeri girip bize masanın etrafına toplanmamızı emrettiğinde Cassius sessizleşti. Elli öğrenci sırayla oturdu. Sandalyeler teker teker dolarken ve Julian’ın masaya katılma olasılığı giderek azalırken, Cassius’un yüzü de giderek karamsarlaştı. Son sandalye de dolduğunda, Cassius kıpırdamıyordu. Vücudundan soğuk bir öfke yayılıyordu. Bu, beklediğim gibi ateşli bir öfke değildi. Antonia tam karşımıza oturmuştu ve Cassius’u izliyordu. Dudakları kıpırdadı ama bir şey söylemedi. Cassius gibiler teselli edilemezdi. Antonia’nın da bunu deneyecek biri olduğunu sanmıyordum.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Eksik olan tek kişi Julian değildi. Kıvırcık saçları ve gamzeleri olan Arria da bir yerlerde, soğuk bir zeminde yatıyordu. Priam da yoktu. Mars’ın uydularının vârisi, mükemmel Kıdemli Priam. Yaşıtları arasında Güneş Sistemi’nin Birinci Silahşörü olduğunu duymuştum. Eşsiz bir düellocuydu. Sanırım yumrukları o kadar öldürücü değildi. Etrafımdaki yorgun yüzlere bakındım. Onu hangisi öldürmüş olabilirdi ki? Kurul bu konuda çuvallamıştı ve annesinin ortalığı cehenneme çevireceğinden emindim çünkü kesinlikle ölmemesi gerekiyordu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“En iyilerimizi heba ediyoruz,” diye mırıldandı Cassius.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Merhaba, sizi küçük bok yiyenler.” Fitchner esnedi ve ayaklarım masanın üzerine uzattı. “Artık, Geçit’e Ayrıştırma da denebileceğim anlamışsınızdır.” Fitchner jiletinin kabzasıyla kasıklarını kaşıdı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Tavırları benimkinden bile kötüydü.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Ve iyi Altınların boşa harcandığını düşünenleriniz olabilir fakat elli çocuğun bizim için ciddi bir fark yaratacağını düşünüyorsanız&nbsp;<span style="text-indent: 1.5em;">aptalsınız demektir. Mars’ta bir milyondan fazla Altın var. Güneş Sistemi’nde ise yüz milyonun üzerinde. Ancak hepsi Eşsiz Yaralı olamıyor, ha?</span></p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Hâlâ bunun adice olduğunu düşünüyorsanız, Spartalıların doğan bütün çocukların yüzde onunu öldürdüğünü hatırlayın; doğa da kalanın yüzde otuzunu temizliyordu. Onlarla kıyaslandığında biz oldukça insancılız. Geri kalan altı yüz Öğrenciden çoğu, katı-lanların en iyi yüzde birlik kısmındaydı. Ölen altı yüzün çoğu da Satılanların en kötü yüzde birlik kısmındaydı. Ortada ziyan filan yok yani.” Güldü ve şaşırtıcı bir gururla masada oturanlara baktı. “Tabii aptal Priam dışında. Evet. Bu da size ders olsun. O harika bir çocuktu; güzel, güçlü, hızlı, bir düzine öğretmenle birlikte gece gündüz çalışan bir dâhiydi. Ancak şımartılmıştı. Ve biriniz -kim olduğunu söylemeyeceğim, yoksa bütün müfredatın tadı kaçar- onu taşların üzerine devirdi ve ölene kadar soluk borusunun üzerinde tepindi.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Ellerini başının arkasına koydu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;"><span class="calibre6" style="font-style: italic;">“Şimdi!</span>&nbsp;Bu sizin yeni aileniz. Mars Hanesi; on iki Hane’den biri. Hayır, Mars’ta yaşadığınız ve Mars Hanesi’nde olduğunuz için özel değilsiniz. Venüs’teki Venüs Hanesi’nde olanlar da özel değil. Sadece Hane’ye uyuyorlar. Süreci biliyorsunuz. Enstitü’den sonra çıraklık elde etmeye çalışacaksınız; beni gururlandırmak istiyorsanız, Bellona, Augustus veya Arcos Ailelerinden olmasını umarım. Mars Hanesi’nin önceki mezunlan bu çıraklıkları bulmanıza yardımcı olabilir, kendi çıraklıklarını önerebilirler veya belki çok başarılı olursanız, kimsenin yardımına ihtiyaç duymayabilirsiniz.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Ancak bir şeyi netleştirelim: Şu anda hepiniz bebeksiniz. Aptal, küçük bebekler. Aileleriniz size her şeyi sundu. Birileri küçük kıçlarınızı sildi. Yemeklerinizi pişirdi. Sizin için savaştı. Geceleri küçük, pürüzsüz kıçlarınızı yatağa soktu. Kızıllar düzüşmeye fırsat bulamadan kazmaya başlar, şehirlerinizi inşa eder, yakıtınızı çıkarır&nbsp;<sup class="calibre9" style="font-size: 0.75em;">ve</sup>&nbsp;pisliklerinizi alıp temizler. Pembeler daha tıraş olmaya başlamadan başkalarına zevk vermeyi öğrenir. Obsidiyenler hayal edebileceğiniz&nbsp;<span style="text-indent: 1.5em;">en korkunç, berbat yaşamları sürer; buz, çelik ve acıdan başka bir şey bilmezler. Görevleri için Özel olarak üretilir ve küçük yaşlardan itibaren eğitim almaya başlarlar. Siz küçük prensçik ve prensesçikler ise anne ve babalarınızın küçük birer kopyalan gibi görünmek, görgü edinmek, piyano çalmak, ata binmek ve spor yapmak dışında bir şey bilmiyorsunuz. Ama artık Enstitü’ye, Mars Hanesi’ne, Mars Valiliği’ne, Renginize, Toplum’a aitsiniz. Falan filan...”</span></p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Fitchner tembelce sırıttı. Damarlı ellerini göbeğinin üzerine koymuştu.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Bu gece nihayet kendiniz bir şey yaptınız. Kendiniz gibi bebekleri yendiniz. Ne var ki bu ancak bir Pembefahişe’nin osuruğu kadar değerlidir. Küçük Toplumumuz bir iğne ucunda dengede duruyor. Diğer Renkler yakaladıkları ilk fırsatta kalplerinizi söküp alır. Üstelik bir de Gümüşler var. Bakırlar. Maviler. Bir avuç bebeğe sadık kalacaklarım mı sanıyorsunuz? Obsidiyenlerin sizin gibi küçük bokların peşinden gideceğini mi sanıyorsunuz? O bebek boğanlar bir zayıflığınızı gördükleri anda sizi küçük süs köpekleri yaparlar. Bu yüzden hiçbir şekilde zaaf gösteremezsiniz.”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Ne yani, Enstitü mü bizi güçlendirecek?” diye homurdandı dev Titus.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Hayır, seni dev hödük. Sizi akıllı, zalim, bilge ve sert yapacak. Sizi on ay içinde elli yıl yaşlandıracak ve atalarınızın size bu imparatorluğu kazandırmak için neler yaptığını gösterecek. Devam edebilir miyim?”</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">Sakızıyla balon şişirip patlattı.</p>

  <p class="calibre1" style="border-bottom-width: 0px; border-top-width: 0px; padding-bottom: 0px; padding-top: 0px; text-indent: 1.5em; margin: 0.5em 0px; font-size: 16px;">“Şimdi, Mars Hanesi...” Zayıf eliyle karnını kaşıdı. “Evet, itibarlı Ailelerden bazılarıyla bile boy ölçüşebilecek gururlu bir Hanemiz var. Politikolanmız, Pretorlarımız, Yüksek Hâkimlerimiz var. Merkür ve Europa’nm şimdiki BaşValileri, bir Subay, onlarca Pretor, iki Hâkim, bir filo İmperatoru. Bilmeyenler için söylüyorum; Mars’ın en güçlü üçüncü ailesi olan Arcos’lardan Lorn au Arcos bile bizimle bağını sürdürüyor.</p>
</body>
</html>
