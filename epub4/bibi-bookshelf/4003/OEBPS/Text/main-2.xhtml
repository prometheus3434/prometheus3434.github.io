<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><br /></p>

  <h2 class="calibre1" style="text-align: center;"><a id="bookmark1"></a><span class="calibre2">9</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark2"></a><span class="calibre2">YALAN</span></p>

  <p class="calibre1">Şehir kulelerle, parklarla, nehirlerle, bahçelerle ve havuzlarla doluydu. En zalim çöl kadar kurak ve ıssız olması gereken kırmızı bir gezegende, mavi sular ve yemyeşil yaşamdan oluşan hayal gibi bir şehirdi. HK’da bize gösterdikleri Mars bu değildi. İnsan yaşamına uygun olmayan gezegen burası değildi. Burası yalanlarla, zenginlikle ve bollukla doluydu.</p>

  <p class="calibre1">Bu çarpıklık karşısında nefesim kesildi.</p>

  <p class="calibre1">Erkekler ve kadınlar uçuyordu. Hepsi Altın ve Gümüş renklerinde parıldıyordu. Gökyüzünde sadece bu Renkleri görebiliyordum. ÇekimBotları onları tanrılar gibi havada taşıyordu ve teknolojileri, muhafızlarımızın madenlerde giydiği hantal çekimBotlarından çok daha zarifti. Teni parıldayan, saçları hafifçe arkasında uçuşan genç bir adam, kucağmda taşıdığı iki şarap şişesiyle pencerenin önünden uçarak geçti ve yakındaki bir bahçe kulesine doğru hızla uzaklaştı; sarhoştu ve havada sallanışı bana kızartma-tulumunun içindeki hava sistemi bozulan bir matkapElemanım hatırlatmıştı. Çocuk havasızlıktan boğulurken dans eder gibi çırpınıp seğirmiş ve sonunda ölmüştü. Bu Altın bir aptal gibi gülüyor ve neşeyle olduğu yerde dönüyordu. Hiçbiri benden daha büyük olmayan dört kız,<span style="text-indent: 1.5em; font-size: 1em;">mutlu ve neşeli bir şekilde kıkırdayarak onun peşinden gidiyorlardı. Dar giysileri akışkan bir maddeden yapılmış gibi görünüyor, genç kıvrımlarını sıkıca sarıyordu. Benim yaşımda olabilirlerdi ama son derece aptal görünüyorlardı.</span></p>

  <p class="calibre1"><span class="calibre2" style="font-weight: normal;">Anlamıyordum.</span></p>

  <p class="calibre1">Arkalarındaki fişeklerle aydınlatılmış caddelerde gemiler havada süzülüyordu. Küçük gemiler, Dansçı’nın deyişiyle yırtıkKanatlar inanılmayacak kadar gösterişli hava yatlarına eşlik ediyordu. Aşağıda, zeminde erkek ve kadınların geniş caddelerde dolaştığını görüyordum. Alt seviyelerde otomobiller ve Renk kodlu lambalar vardı; Sarı, Mavi, Turuncu, Yeşil, Pembe... Bir düzine Rengin yüz farklı tonuyla öyle karmaşık bir hiyerarşi kurulmuştu ki bunun insan yapımı olduğuna inanmakta zorlanıyordum. Yolların aralarından geçtiği binalar devasa boyutlardaydı ve bazıları taştan, bazıları camdandı. Ancak birçoğu bana HK’da gördüğüm Roma yapılarını anımsatıyordu; bu kez insanlar yerine tanrılar için yapılmış binalar.</p>

  <p class="calibre1">Devasa şehrin diğer tarafında, Mars’ın kırmızı ve kurak yüzeyi orada burada yetişmiş çimenler ve yeni büyümeye başlamış ormanlarla göz alabildiğine uzanıyordu. Gökyüzü maviydi ve yıldızlar görünüyordu. Dünyalaştırma tamamlanmıştı.</p>

  <p class="calibre1">Bu, gelecekti. Bu durum kuşaklardır böyle olmamalıydı.</p>

  <p class="calibre1">Hayatım bir yalandı.</p>

  <p class="calibre1">Octavia au Lune, biz Lykos’takilere Mars’ın öncüleri, ırkımız için fedakârlık yapan cesur insanlar olduğumuzu, yakında insanlık için girdiğimiz bu zahmetin sona ereceğini defalarca söylemişti. Yakında, Mars yaşanabilir hale geldiğinde, diğer Renkler de bize katılacaktı. Oysa bize çoktan katılmışlardı. Dünya, Mars’a gelmişti ve biz öncüler aşağıda köle olarak çalışmaya, acı çekmeye mahkûm edilmiştik... bu... imparatorluğun temelini kurmak ve sürdürmek için. Eo’nun bana anlatmaya çalıştığı gibi... Toplum’un köleleriydik.</p>

  <p class="calibre1">Dansçı arkamda bir koltuğa oturmuş, konuşabilecek hale gelmemi bekliyordu. Bir kelime söyledi ve pencereler karardı. Şehri hâlâ görebiliyordum ama güneş artık gözlerimi kamaştırmıyordu.</p>

  <p class="calibre1">Yanımızda duran müzik aleti -adı piyanoydu- hüzünlü bir melodi çalmaya başladı.</p>

  <p class="calibre1">“Bize insanlığın son umudu olduğumuzu söylediler,” dedim kısık sesle. “Dünya’nın aşırı kalabalıklaştığını ve katlandığımız bunca acının, bunca fedakârlığın insanlık için olduğunu. Fedakârlık iyidir. İtaat en yüce erdemdir...”</p>

  <p class="calibre1">Kahkahalarla gülen Altın yakındaki kuleye ulaşmıştı; kendini kızlara ve öpücüklerine teslim etti. Çok geçmeden şaraplarını içecek ve zevke dalacaklardı.</p>

  <p class="calibre1">Dansçı bana gerçekleri anlattı.</p>

  <p class="calibre1">“Dünya aşırı kalabalık filan değil, Darrovv. Yedi yüzyıl önce kendi uyduları olan Luna’ya yayıldılar. Dünya’nın atmosferi ve yerçekiminde uzay gemilerini fırlatmak çok zor olduğundan, Luna, Dünya’nın Güneş Sistemi’ndeki gezegenleri ve uyduları kolonileştirirken kullandığı bir liman haline geldi.”</p>

  <p class="calibre1">“Yedi yüzyıl mı?” diye sordum, kendimi aniden gerçek bir aptal gibi hissederek.</p>

  <p class="calibre1">“Luna’da verimlilik ve düzen en önemli öncelikti. Uzayda oksijen tüketen her bedenin bir amacı olmalıdır. Dolayısıyla ilk Renkler yavaş yavaş oluşurken, Kızıllar insanoğluna yakıt toplamak üzere Mars’a gönderildi. Diğer gezegen ve uyduları dünyalaştırmada kullanılan helyum-3 açısından en zengin gezegen olan Mars’ta madencilik kolonileri kuruldu.”</p>

  <p class="calibre1">En azından bu bir yalan değildi.</p>

  <p class="calibre1">“O diğer gezegenler ve uydular dünyalaştırıldı mı?”</p>

  <p class="calibre1">“Küçük uydular dünyalaştırıldı. Gezegenlerin çoğu da. Gaz devleri değil, elbette. Kolonileştirme sürecinin başlarında, Luna’daki zenginler Dünya’nın, kazançlarını kurutmaktan başka bir işe yaramadığını anlamaya başladılar. Luna, Güneş Sistemi’ni kolonileştirirken bile, Dünya’daki ülke ve şirketler onlardan vergi alıyordu ve Luna zenginleri kendi mülkiyetlerini ilan edemiyorlardı. Böylece Luna ayaklandı; Altınlar ve Toplum, Dünya’daki ülkelere karşı geldi. Dünya savaştı. Ve yenildi. Fetih buydu. Ekonomi, Luna’yı Güneş</p>

  <p class="calibre1">Sistemi’nin güç kaynağı ve limanı haline getirdi. Böylece Toplum değişerek bugünkü halini aldı; Kızılların omuzları üzerine inşa edilmiş bir imparatorluk.”</p>

  <p class="calibre1">Aşağıda dolaşan Renkleri izledim. Küçüklerdi ve bu yükseklikten açıkça seçilemiyorlardı; gözlerim de o kadar uzağı görmeye ve bu kadar çok ışığa alışkın değildi.</p>

  <p class="calibre1">“Kızıllar, Mars’a beş yüzyıl önce gönderildiler. Diğer Renkler de üç yüzyıl kadar önce geldiler; o zamanlar atalarımız hâlâ yerin altında ter döküyordu. Suni-dünyalaştırılmış, yani üzerlerinde atmosfer balonu olan şehirlerde yaşarken, gezegenin geri kalanı yavaş yavaş dünyalaşıyordu. Artık balonlar yıkılıyor ve gezegen herkes için uygun hale geldi.</p>

  <p class="calibre1">“ÜstünKızıllar bakım işçileri, temizlikçiler, ürün hasatçıları, montaj işçileri olarak çalışıyor. AdiKızıllar ise yerin altında doğan bizleriz; gerçek köleler. Şehirlerde dans eden Kızıllar ortadan kaybolur. Düşüncelerini dile getirenler yok olur. Başını eğip Toplum’un hâkimiyetini ve Toplum’daki yerlerini kabul edenler, diğer tüm Renkler gibi, göreceli bir özgürlükle yaşar.”</p>

  <p class="calibre1">Dumanını üfledi.</p>

  <p class="calibre1">Kendimi bedenimin dışına çıkmış gibi hissediyordum; sanki gezegenlerin kolonileştirilmesini, insanlığın değişimini başka gözlerden izliyordum. Tarihin ağırlığı halkımı köleliğe çekmişti. Biz Toplum’un dibindeydik; pisliktik. Eo gerçeği asla öğrenememiş olmasına rağmen hep buna benzer şeyler söylerdi. Bunları bilseydi, sözleri daha ne kadar tutkulu olurdu? Bu varoluş, onun hayal edebileceğinden bile kötüydü. Ares’in Oğullan’mn neden böylesine bir inançla savaştığını anlamak zor değildi.</p>

  <p class="calibre1">“Beş yüzyıl.” Başımı iki yana salladım. “Burası... lanet olsun... burası bizim gezegenimiz.”</p>

  <p class="calibre1">“Ter ve çilemizle,” dedi başıyla onaylayarak.</p>

  <p class="calibre1">“O halde geri almamız için ne gerekiyor?”</p>

  <p class="calibre1">“Kan.” Dansçı, bir sokak kedisi gibi sırıttı. Bu adamın babacan gülümsemesinin ardında bir canavar gizleniyordu.</p>

  <p class="calibre1">Eo haklıydı. İş şiddete gelmişti.</p>

  <p class="calibre1">O da, babam gibi, bir sesti. Ben ne olacaktım? İntikam maşası mı? Böylesine saf, böylesine sevgi dolu birinin bu rolü oynamamı istemiş olabileceğine inanamıyordum. Ama istemişti. Babamın son dansını düşündüm. Annemi, Leanna’yı, Kieran’ı, Loran’ı, Eo’nun ailesini, Narol amcamı, Barlow’u ve sevdiğim diğer herkesi düşün düm. Ne kadar zor şartlarda yaşadıklarını ve ne kadar genç öldüklerini biliyordum. Artık nedenini de öğrenmiştim.</p>

  <p class="calibre1">Ellerime baktım; tıpkı Dansçı’nın söylediği gibi, kesiklerle, yara izleriyle, yanıklarla doluydu. Eo onları öptüğünde sevgiyle yumuşuyorlardı. Şimdi onun gidişiyle, nefretle sertleşmişlerdi. Eklemlerim bembeyaz kesilene kadar yumruklarımı sıktım.</p>

  <p class="calibre1">“Görevim nedir?”</p>

  <h2 class="calibre1" id="sigil_toc_id_6" style="text-align: center;"><a id="bookmark3"></a>10</h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark4"></a><span class="calibre2">OYMACI</span></p>

  <p class="calibre1">On beş yaşında, kocası madenlerde yandığında ve yarası iltihaplandığında antibiyotik karşılığında kendini bir Gama’ya satabilecek kadar âşık, güleryüzlü bir kızla birlikte büyümüştüm. Kocasından daha güçlüydü. Kocası iyileştiğinde ve karısının onun için yaptıklarını öğrendiğinde, madenlerden aşırdığı bir sapanOrakla Gama’yı öldürmüştü. Sonrasında olanları tahmin etmek zor değildi. Kızın adı Lana’ydı ve Narol amcamın kızıydı. Artık yaşamıyordu.</p>

  <p class="calibre1">Dansçı hazırlıklarını yaparken, Harmony’nin çatı katı dediği yerde HK’yı izleyip onu düşünüyordum. Parmağımı oynatarak kanalları dolaşıyordum. O Gama’nın bile bir ailesi vardı. Benim gibi madende kazı yapıyordu. Benim gibi doğmuş, benim gibi Sifon’a girmişti ve o da güneşi hiç görmemişti. Toplum tarafından kendisine küçük bir paket ilaç verilmişti ve olanlar olmuştu. Ne kadar da akıllıydılar. Arkadaş olmaları gereken insanlar arasında nasıl da nefret yaratıyorlardı. Ancak klanlar yüzeyde var olan lüksü, kendilerinden ne kadar çok şey çalındığını bilselerdi, hissettiğim nefreti paylaşır ve birleşirlerdi. Benim klanımın insanları fevriydi. Onların isyanı nasıl olurdu? Muhtemelen Dago’nun yakmacı gibi; her şeyi küle dönüştürene kadar hızla, alev alev yanardı.</p>

  <p class="calibre1">Dansçı’ya OğuiJar’ın madenlerde neden karımın ölümünü gö<sub class="calibre11">s</sub>_ rerip durduklarını sordum. Neden adiKızıIlara yüzeydeki zenginliği göstermiyorlardı? Bu öfke doğururdu.</p>

  <p class="calibre1">“Çünkü şimdi başlayacak bir isyan birkaç günde bastırılır,” diye açıkladı Dansçı. “Farklı bir yol izlemeliyiz. Bir imparatorluğu içeriden çökertmeden dışarıdan çökertemezsin. Bunıı unutma. Biz terörist değiliz, sadece imparatorluğu yıkacağız.”</p>

  <p class="calibre1">Dansçı bana ne yapmam gerektiğini söylediğinde güldüm. Yapabileceğimden emin değildim. Ben bir zerreciktim. Mars’ın yüzeyinde bin tane şehir vardı. Filolar halindeki devasa metal gemiler, gezegenlerin arasında bir uydunun kabuğunu çatlatabilecek silahlar taşıyordu. Uzaktaki Luna’da, on bir kilometre yüksekliğinde binalar vardı; Hükümdar Konsül Octavia au Lune, orada Imperatorlar ve Pretorlarla birlikte Sistem’i yönetiyordu. Rhea’yı küle dönüştüren Küllerin Lordu, onun emrindeydi. Eşsiz Yaralılar lejyonlarını, on iki Olimpik Şövalye’yi ve yıldızlar kadar sayısız olan Obsidiyenleri o kontrol ediyordu. Üstelik o Obsidiyenler sadece elitlerdi. Şehirlerde dolaşan Gri askerler düzeni ve hiyerarşiye itaati sağlıyordu. Beyazlar onların adaletini yerine getiriyor ve onların felsefesini vaaz ediyorlardı. Pembeler zevk köleleriydi ve üstünRenklerin evlerinde hizmet veriyorlardı. Gümüşler lojistik ve ekonomiden sorumluydu. Sarılar tıp ve bilim alanında çalışıyordu. Yeşiller teknolojiyi geliştiriyordu. Maviler yıldızlarda dolaşıyordu. Bakırlar bürokrasiyi yönetiyordu... Her Renk bir amaca hizmet ediyordu. Her Renk, Altınları destekliyordu.</p>

  <p class="calibre1">HK bana varlığını bile bilmediğim Renkleri gösteriyordu. Modayı gösteriyordu. Gülünç ve baştan çıkarıcıydı. Biyo-değişiklikler ve deri nakilleri vardı; kadınlar pürüzsüz ve parlak tenleri, yusyuvarlak göğüsleri, inanılmaz parıltılı saçlarıyla Eo ve tanıdığını bütün kadınlardan farklı bir türmüş gibi görünüyordu. Erkekler inanılmaz ölçüde kaslı ve uzun boyluydular. Kolları ve göğüsleri yapay güçle şişmişti ve kaslarını yeni oyuncaklarını gösteren çocuklar gibi sergiliyorlardı.</p>

  <p class="calibre1">Ben Lykos’tan bir Lambda Cehennemdalgıcı’ydım ama bütün bunlarla kıyaslandığımda bir hiçtim.</p>

  <p class="calibre1">“Harmony geldi. Gitme zamanı,” dedi Dansçı kapıdan. “Savaşmak istiyorum,” dedim ona, çekimKaldıracında Har<span class="calibre2" style="font-weight: normal;">mony’yle</span> birlikte aşağı inerken. Armalarımın üzerinde oynadıklarından, şimdi üstünKızıllarınki gibi parıldıyorlardı. Bir üstünKızıl gibi bol giysiler giymiştim ve sokak temizliği malzemeleri taşıyordum. Saçlarımda boya, gözlerimde kontak lensler vardı; böylece daha parlak bir kırmızı tonunda, daha az kirli görünüyordum. görevi istemiyorum. Daha da kötüsü, bunu <span class="calibre6">yapamam.</span> Kim yapabilir ki?” “Yapılması gereken her şeyi yapacağını söylemiştin,” dedi Dansçı. “Ama bu...” Bana verdikleri görev tam anlamıyla delilikti ama korkmamın nedeni bu değildi. Eo’nun tanımayacağı bir şeye dönüşmekten korkuyordum. Ekim-gecesi hikâyelerimizden fırlamış bir iblise dönüşecektim.</p>

  <p class="calibre1">“Bana bir yakıcı veya bomba verebilirsiniz. Bunu başka biri yapsın.”</p>

  <p class="calibre1">“Seni bunun için getirdik,” dedi Harmony iç geçirerek. “Sadece bunun için. Bu, Oğullar doğduğundan beri Ares’in en büyük hedefiydi.”</p>

  <p class="calibre1">“Başka kaç kişiyi getirdiniz? Benden yapmamı istediğiniz şeyi kaç kişi denedi?”</p>

  <p class="calibre1">Harmony, Dansçı’ya baktı. Dansçı bir şey söylemeyince, Harmony onun adına sabırsızca cevap verdi: “Oyma’da doksan yedi kişi başarısız oldu... bildiğimiz kadarıyla.”</p>

  <p class="calibre1"><span class="calibre6">“Lanet olsun,”</span> diye homurdandım. “Onlara ne oldu?” “Öldüler,” dedi açıkça. “Ya da ölmek istediler.”</p>

  <p class="calibre1">“Belki de Narol asılmama izin vermeliydi.” Gülmeye çalıştım. “Darrovv. Buraya gel. Gel.” Dansçı omuzlarımı yakalayarak beni kendine çekti. “Diğerleri başarısız olmuş olabilir. Ama sen fark yaratacaksın, Darrovv. Bunu iliklerimde hissediyorum.”</p>

  <p class="calibre1">Geceye ve etrafımda yükselen binalara baktığımda bacaklarım titredi. Bir yükseklik korkusuna kapıldım. Gezegenin ekseni sapmış da düşüyormuşum gibi hissettim. Her şey çok açıktı, o kadar ki şehir gökyüzüne yuvarlanacakmış gibi görünüyordu. Ayaklarıma, sokağa baktım ve kasabadan Meydan’a uzanan tünel-yollarda olduğumu hayal etmeye çalıştım.</p>

  <p class="calibre1">Yorkton dedikleri şehrin sokakları gece tuhaf görünüyordu. Kaldırımlarda ve sokaklarda parlak ışık topları sıralanmıştı. Şehrin bu ileri teknolojili bölümündeki caddelerin zeminlerinde HK görüntüleri sürekli akıyordu. Bu nedenle çoğu insan hareketli yollarda yürürken veya toplu taşıma araçlarına binerken başlarını baston sapı gibi yola eğmişti. Parlak ışıklar geceyi neredeyse gündüz kadar aydınlatıyordu ve yeni Renklerle karşılaşıyordum. Şehrin bu bölümü tertemizdi. Sokaklarda Kızıl temizlik ekipleri dolaşıyordu. Yollar ve yürüyüş patikaları mükemmel bir düzende görünüyordu.</p>

  <p class="calibre1">Yürüyeceğimiz yeri, soluk kırmızı bir şerit belirliyordu; geniş caddede daracık bir şerit. Bizim yürüdüğümüz yol diğerleri gibi hareketli değildi. Bir Bakır kadın kendilerine ayrılmış daha geniş yolda yürüyor; nereye giderse HK’da sevdiği programlar da beraberinde akıyordu; ancak bir Altın’ın yanından geçerken bütün HK’lar sessizleşiyordu. Ancak çoğu Altın yürümüyordu; onlar çekimBotları ya da araba kullanıyorlardı. Gerekli izne sahip Bakırlar, Obsidi-yenler, Griler ve Gümüşler de çekimBotları kullanabiliyordu ama onlarınkiler çok daha eski ve döküntü şeylerdi.</p>

  <p class="calibre1">Önümdeki zeminde kabarıklıklara iyi gelen bir krem reklamı belirdi. Tuhaf şekilde ince bir vücudu olan bir kadın, üzerindeki kırmızı dantelli sabahlığı çıkardı. Çırılçıplak kaldı ve bir kadının daha önce asla kabarmamış bir yerine kremi sürdü. Yüzüm kızararak başımı çevirdim çünkü daha önce sadece tek bir kadını çıplak görmüştüm.</p>

  <p class="calibre1">“Mahcubiyeti unutsan iyi olur,” diye önerdi Harmony. “Seni Renginden daha fena ele verir.”</p>

  <p class="calibre1">“Bu iğrenç,” dedim.</p>

  <p class="calibre1">“Buna reklam deniyor, tadım,” diye mırladı Harmony. Dansçı’yla birlikte gülüştüler.</p>

  <p class="calibre1">Yaşlı bir Altın tepemizden geçti; o kadar yaşlı birini daha önce hiç görmemiştim. O geçerken başlarımızı eğdik.</p>

  <p class="calibre1">“Buradaki Kızıllara para verilir,” diye açıkladı Dansçı yalnız kaldığımızda. “Fazla değil, onları bağımlı kılacak kadar para ve ikramlar verilir. Onlar da paralarını ihtiyaçları olduğuna inandırıldıkları ürünlere harcarlar.”</p>

  <p class="calibre1">“Bütün parazitler gibi,” diye tısladı Harmony öfkeyle.</p>

  <p class="calibre1">“Yani köle değiller,” dedim.</p>

  <p class="calibre1">“Ah, köleler,” dedi Harmony. “O alçakların memelerine yapışmış köleler.”</p>

  <p class="calibre1">Dansçı bize yetişmekte zorlanınca o konuşurken yavaşladım. Harmony sinirli bir ses çıkardı.</p>

  <p class="calibre1">“Altınlar her şeyi hayatlarını kolaylaştıracak şekilde yapılandırıyor. Kitleleri eğlendirip uyuşturacak programlar hazırlarlar. Her Dünya ayının yedinci günü, kuşakları bağımlı kılmak için para ve bağışlar dağıtırlar. Bizde özgürlük yanılsaması yaratacak ürünler üretirler. Altınların sporu şiddetse, sanatlarının da manipülasyon olduğu söylenebilir.”</p>

  <p class="calibre1">Ayrılmış yürüyüş yollarının olmadığı bir adiRenk bölgesinden geçiyorduk. Dükkân vitrinleri elektronik Yeşil kurdeleleriyle örülmüştü. Bazılarında bir haftalık ücret karşılığında, bir aylık sanal gerçekliğin bir saate sıkıştırıldığı programlar satılıyordu. Kurnaz yeşil gözleri, metal çivilerle donatılmış kel kafaları ve değişen dijital sayıların bulunduğu dövmeleri olan iki ufak tefek adam, bana Osgiliath adında bir yere yolculuk önerdiler. Diğer dükkânlarda bankacılık hizmetleri veya biyo-değişiklikler sunuluyor ya da basit kişisel hijyen ürünleri satılıyordu. Anlamadığım bir şeyler bağırıyor, sayılar ve kısaltmalarla konuşuyorlardı. Hiç böylesine karmaşık bir ortam görmemiştim.</p>

  <p class="calibre1">Pembe kurdeleli genelevlerin, vitrinlerdeki kadın ve erkeklerin önünden geçerken utançtan kızardım. Her birinin bir tarafından <span style="text-indent: 1.5em; font-size: 1em;">parlak fiyat etiketleri sarkıyordu; etiketlerin üzerindeki rakamlar talebe göre değişiyordu. Dansçı para kavramını açıklarken şehvetli bir kız bana seslendi. Biz Lykos’ta sadece mal, içki, yakmaç ve</span> <span style="text-indent: 1.5em; font-size: 1em;">hizmet takası yapardık.</span></p>

  <p class="calibre1"><span style="text-indent: 1.5em; font-size: 1em;">Şehrin bazı blokları sadece üstünRenklerin kullanımına ayrılmıştı. Bu bölgelere giriş ancak belli kimlik kartlarıyla sağlanıyordu. Ben bir Altın veya Bakır bölgesine elimi kolumu sallayarak giremezdim. Ancak bir Bakır her zaman bir Kızıl’ın bölgesine girebilir, bir barın veya genelevin müdavimi olabilirdi. Bunun tersi asla olmuyordu hatta Pazar denen, her şeyin serbest olduğu, ter ve yiyecek kokularının, otomobil egzozlarının, bağırış çağırışların havayı doldurduğu çılgın ticaret merkezinde bile.</span></p>

  <p class="calibre1">Pazar’ın içlerine doğru ilerliyorduk. İleri teknolojili bölgelerin açık caddelerine kıyasla buranın arka sokaklarında kendimi daha güvende hissetmiştim. Henüz geniş alanlara alışamamıştım ve tepemde yıldızları görmek beni korkutuyordu. Işıkların hâlâ parlak olmasına ve insanların oradan oraya koşturmasına rağmen Pazar daha karanlıktı. Binalar birbirine girmişti. Ara sokakların üzerinde yüzlerce balkon kaburga gibi kafesler oluşturuyordu. Başımızın üzerinde yürüyüş yolları zikzaklar çiziyor; cihazların ışıkları yanıp sönüyordu. Burası daha nemli ve kirliydi. Üstelik ortalıkta daha az Teneke dolaşıyordu. Dansçı, Pazar’da bir Obsidiyen’in bile gitmemesi gereken yerler olduğunu söyledi. “Kalabalığın en yoğun olduğu yerlerde, insanlık kolayca kaybedilebilir,” diye açıkladı.</p>

  <p class="calibre1">Kimsenin yüzünü bilmediği veya amacını umursamadığı bir kalabalığın arasında olmak tuhaftı. Lykos’ta yolda yürürken birlikte büyüdüğüm erkeklerle itişip şakalaşır, küçükken peşinde koştuğum ve birlikte oynadığım kızlarla karşılaşırdım. Burada, diğer Renkler bana çarpıyor ve özür bile dilemiyordu. Burası bir şehirdi ve hiç hoşuma gitmemişti. Kendimi yalnız hissediyordum.</p>

  <p class="calibre1">“Geldik,” dedi Dansçı, taşın yüzeyinde elektronik bir uçan ejderhanın parıldadığı karanlık bir kapı aralığını işaret ederek. Biyo-değişik <span style="text-indent: 1.5em; font-size: 1em;">burnu olan dev gibi bir Kahverengi beni durdurdu. Metal burnun bizi koklamasını bekledik. Adam Dansçı’dan daha iriydi.</span></p>

  <p class="calibre1">“Saçları boya,” diye hırladı adam, saçlarımı kokladıktan sonra. “Bu bir Pasçı.”</p>

  <p class="calibre1">Kemerinden bir yakıcı sarkıyordu. Bileğinin arkasında da gizli bir bıçağı vardı; ellerinin hareket biçiminden bunu anlayabiliyordum. Yanına bir serseri daha geldi. Gözlerinde mücevher işlemciler vardı ve ışığı doğru açıyla yakaladığında küçük birer yakut gibi parıldıyorlardı. Mücevherlere ve kahverengi gözlerine baktım.</p>

  <p class="calibre1">“Nesi var bunun? Dayak mı istiyor?” diye hırladı serseri. “Bana öyle bakmaya devam edersen ciğerini söküp Pazar’da satarım.” Ona meydan okuduğumu sanıyordu. Aslında sadece yakutlar ilgimi çekmişti ama beni tehdit edince sadece gülümsedim ve madenlerde yaptığım gibi göz kırptım. Hızla elinde bir bıçak belirdi. Burada kurallar farklıydı.</p>

  <p class="calibre1">“Evlat, benimle oyun mu oynuyorsun? Haydi! Devam et!” “Mickey bizi bekliyor,” dedi Dansçı adama.</p>

  <p class="calibre1">Takma-burun, beni bir çocukmuşum gibi süzerken, ben de arkadaşını izliyordum. Adam sırıttı ve Dansçı’nın kolu ile bacağına baktı. “Ben Mickey diye birini tanımıyorum, sakat.” Arkadaşına döndü. “Sen tanıyor musun?”</p>

  <p class="calibre1">“Hayır. Burada Mickey diye biri yok.”</p>

  <p class="calibre1">“Ne güzel.” Dansçı’mn eli ceketinin altındaki yakıcısına gitti. “Mickey’yi tanımadığınıza göre, ona neden cömert dostumun... kendisine ulaşamadığını açıklamanız gerekmeyecek.” Ceketini hafifçe açarak silahının kabzasına kazınmış oymayı gösterdi: Ares’in miğferi.</p>

  <p class="calibre1">Takma-burun oymayı görünce korkuyla yutkundu. “Lanet olsun,” dedi ve kapıyı açmak için arkadaşıyla neredeyse birbirlerini ezdiler. “S-si-silahlarınızı almak zorundayız.” Üç serseri daha yakıcıları hazır halde yanımıza yaklaştılar. Harmony yeleğini açarak karnına bağlanmış olan bir bombayı gösterdi ve yanıp sönen fünyesini zarif Kızıl parmaklarının arasında döndürdü.</p>

  <p class="calibre1">“Hayır. Biz böyle iyiyiz.”</p>

  <p class="calibre1">Takma-burun yine zorlukla yutkunarak başıyla onayladı “Sorun yok.”</p>

  <p class="calibre1">Binanın içi karanlıktı. Duman ve zayıf ışıklarla dolu bir karanlık; tıpkı madenim gibi. Güçlü bir müzik vardı. Erkeklerin içip yakmaç tüttürdükleri sandalye ve masaların aralarında sütun olarak cam silindirler yükseliyordu. Silindirlerin içinde kadınlar dans ediyordu. Kimisi suyun içinde kıvranıyor, perdeli ayaklarını ve ince bacaklarını müzikle hareket ettiriyorlardı. Kimisi de altın sarısı duman veya gümüş boya içinde melodiyle dönüyorlardı.</p>

  <p class="calibre1">Başka serseriler bizi arka tarafta, ışıltılı sudan yapılmış gibi görünen bir masaya götürdüler. İnce yapılı bir adam, tuhaf görünüşlü birkaç yaratıkla orada yayılmış halde oturuyordu. Onları önce canavar sandım ama dikkatle baktıkça daha da şaşırdım. İnsandılar. Ancak farklıydılar. Farklı oyulmuşlardı. Eo’dan daha büyük olmayan, güzel bir genç kız, oturduğu yerden zümrüt gözleriyle bana bakıyordu. Sırtından beyaz kartal kanatları çıkmıştı. Ateşliyken görülen bir rüyadan fırlamış ama aslında orada bırakılmalıymış gibi görünüyordu. Dumanın ve tuhaf ışıkların içinde uzanan onun gibi başkaları da vardı.</p>

  <p class="calibre1">Oymacı Mickey, çarpık gülümsemeli ve başının bir yanından ham petrol birikintisi gibi sarkan siyah saçları olan, incecik bir adamdı. Sol elinin etrafında, dumanlarla sarılı, ametist rengi bir maske dövmesi dolaşıyordu. Bu yaratıcı Morların Armasıydı, dolayısıyla sürekli değişiyordu. Bilekleri başka mor sembollerle bezeliydi. Yüzleri değişen küçük bir elektronik bulmaca küple oynuyordu. Parmakları olması gerekenden daha hızlı, daha ince ve daha uzundu. Üstelik on iki taneydiler. Nefes kesiciydi. Daha önce hiç sanatçı görmemiştim, HK’da bile. Beyazlar kadar nadir bulunurlardı.</p>

  <p class="calibre1">“Ah, Dansçı,” dedi başını küpünden kaldırmadan. “Seni ayak sürüme sesinden tanıyabiliyorum.” Ellerinin arasındaki küpe kısık gözlerle baktı. “Ve Harmony... Senin de kokunu ta kapıdan alabiliyorum, tatlım. Bu arada bomban berbat. Bir dahaki sefere ustalık gerektiren işlerde Mickey’ye gel, tamam mı?”</p>

  <p class="calibre1">“Mick,” dedi Dansçı ve rüya yaratıklarıyla dolu masaya oturdu, Harmony’nin başının dumandan dönmeye başladığının farkındayım. Ben daha kötü şartlarda nefes almaya alışkındım.</p>

  <p class="calibre1">“Şimdi, Harmony, aşkım,” dedi Mickey keyifle. “Şu sakattan hâlâ vazgeçmedin mi? Gel de benim aileme katıl artık. Ne dersin? Bir çift kanat ister misin? Ellerine pençeler? Bir kuyruk? Boynuzlar? Boynuzlarla çok vahşi görünebilirsin. Özellikle de ipek yatak Örtülerime sarınmışken.”</p>

  <p class="calibre1">“Kendine bir ruh oyarsan belki bir şansın olur,” dedi Harmony. “Ah, ruh için bir Kızıl olman gerekiyorsa, ben almayayım.” “O halde işten bahsedelim.”</p>

  <p class="calibre1">“Bu kadar çabuk mu, hayatım? Sohbet bir sanat biçimi veya özel bir yemek gibi düşünülmelidir. Her yiyeceğin bir sırası vardır.” Parmakları küpün üzerinde hızla hareket ediyordu. Onları elektronik frekanslarına göre birbiriyle eşleştiriyordu fakat biraz yavaş kaldığı için o eşleştirene kadar hepsi değişiyordu. Hâlâ başını kaldırmamıştı.</p>

  <p class="calibre1">“Sana bir teklifimiz var, Mickey,” dedi Dansçı sabırsızca ve küpe baktı.</p>

  <p class="calibre1">Mickey’nin gülümsemesi uzun ve çarpıktı. Başını kaldırmıyordu. Dansçı sözünü tekrarladı.</p>

  <p class="calibre1">“Hemen ana yemeğe geçiyorsun, öyle mi, sakat? Eh, söyle bakalım teklifini.”</p>

  <p class="calibre1">Dansçı, Mickey’nin eline vurarak küpü uzağa fırlattı. Masaya sessizlik çöktü. Müzik devam ederken, arkamızdaki serseriler huzursuzca kıpırdandı. Sakindim ve en yakındaki adamın yakıcısına bir bakış attım. Mickey yavaşça başını kaldırdı ve çarpık gülümsemesiyle gerginliği bozdu. “Anlat hadi, dostum.”</p>

  <p class="calibre1">Dansçı başıyla Harmony’ye işaret etti ve Harmony küçük bir kutuyu masanın üzerinden kaydırarak Mickey’ye doğru itti.</p>

  <p class="calibre1">“Bir hediye mi? Ne gerek vardı?” Mickey kutuyu inceledi. “Ucuz bir şey. Siz Kızıllar zevksiz bir Renksiniz.” Ancak kutuyu açtığı anda korkuyla inledi. Kutuyu sertçe kapayarak masadan geri çekilmeye çalıştı. “Sizi sersem piçler. Bu da ne böyle?”</p>

  <p class="calibre1">“Ne olduklarını biliyorsun.”</p>

  <p class="calibre1">Mickey öne eğildi ve “Onları buraya mı getirdiniz? Hem nereden aldınız bunları? Siz aklınızı mı kaçırdınız?” Mickey, efendilerinin dengesini bu kadar bozan şeyin ne olduğunu merak ederek kutuya bakan adamlarını süzdü.</p>

  <p class="calibre1">“Deli mi? Biz manyağız, dostum.” Dansçı gülümsedi. “Ve bunların iliştirilmesini istiyoruz. En çabuk şekilde.”</p>

  <p class="calibre1">“İliştirmek mi?” Mickey gülmeye başladı.</p>

  <p class="calibre1">“Ona.” Dansçı beni işaret etti.</p>

  <p class="calibre1"><span class="calibre6">“Dağılın!”</span> diye bağırdı Mickey maiyetindekilere. “<span class="calibre6">Dağılın</span>, sizi sırıtık dalkavuklar! Size söylüyorum... <span class="calibre6">ucubeleri</span> Defolun!” Maiyeti telaşla uzaklaştıktan sonra Mickey kutuyu açtı ve içindeküeri masanın üzerine boşalttı. Altın Arması, altm rengi iki kanat masanın üzerine yuvarlandı.</p>

  <p class="calibre1">Dansçı oturdu. “Bu arkadaşımızı bir Altın’a dönüştürmeni <span style="text-indent: 1.5em; font-size: 1em;">istiyoruz.”</span></p>

  <h2 class="calibre1" id="sigil_toc_id_7" style="text-align: center;"><a id="bookmark5"></a><span class="calibre2">11</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark6"></a><span class="calibre2">DELİ</span></p>

  <p class="calibre1"><i>S</i>iz delisiniz.”</p>

  <p class="calibre1">Harmony gülümsedi. “Teşekkürler.”</p>

  <p class="calibre1">“Umarım dilin sürçmüştür; sözlerini tekrarlar mısın?” dedi Mickey, Dansçı’ya.</p>

  <p class="calibre1">“Eğer bunları genç arkadaşımıza başarılı bir şekilde iliştirebilirsen, Ares sana hiç görmediğin kadar çok para ödeyecek.”</p>

  <p class="calibre1">“imkânsız,” dedi Mickey. Bana baktı ve beni ilk kez baştan aşağı süzdü. Boyuma rağmen etkilenmemişti. Onu suçlayamazdım. Daha önce kendimi klanların arasında yakışıklı bir adam olarak görürdüm. Güçlü. Kaslı... Buradaysa solgun, zayıf, genç ve yara izleriyle doluydum. Mickey masanın üzerine tükürdü, “imkânsız.” Harmony omuz silkti. “Daha önce yapılmıştı.”</p>

  <p class="calibre1">“Kim tarafından yapıldığını sorabilir miyim?” Mickey başını çevirdi. “Hayır, yeminizi yutmuyorum.”</p>

  <p class="calibre1">“Yetenekli biri tarafından,” diye kışkırttı Harmony. <span class="calibre6">“imkânsız.”</span> Mickey daha da öne eğildi; zayıf yüzünde tek bir sivilce bile yoktu. “DNA’sını kanatlarla uydurmak gerekir; bu da serebral ekstraksiyon anlamına gelir. Kafataslarında derialtı işaretler olduğunu büiyor muydunuz? Elbette bilmiyordunuz; ön kortekslerine</p>

  <p class="calibre1">kastlarını doğrulayan çipler yerleştirilir. Sonra sinaps bağlantılar molekül bağları, izleme cihazları, Kalite Kontrol Kurulu var. Bir de travma ve çağrışımsal mantık... Diyelim ki bedenini mükemmel bir şekilde değiştirdik; hâlâ bir sorunumuz olacak: Onu daha akıllı yapamayız. Bir fareyi bir aslana dönüştüremezsiniz.”</p>

  <p class="calibre1">“O bir aslan gibi düşünebiliyor,” dedi Dansçı açıkça.</p>

  <p class="calibre1">“Vay! Demek bir <span class="calibre6">aslan</span> gibi düşünebiliyor,” dedi Mickey alaycı bir tavırla gülerek.</p>

  <p class="calibre1">“Ve Ares bunun yapılmasını istiyor.” Dansçı’nın sesi soğuktu. “Ares. Ares. Ares... Ares’in ne istediğinin bir önemi yok, seni maymun. İşin bilimini bir kenara bırakıyorum, arkadaşınızın fiziksel ve zihinsel yetkinliği muhtemelen lanet olasıca bir çanak temizlikçisininki kadardır. Fiziği de tutmayacak. Onların türünden değil ki! Herif bir Pasçı!”</p>

  <p class="calibre1">“Ben Lykos’ta bir Cehennemdalgıcı’yım,” dedim.</p>

  <p class="calibre1">Mickey kaşlarını kaldırdı. “Vay! Bir Cehennemdalgıcı! Saygılı olun! Bir Cehennemdalgıcı mı, inanamıyorum!” Benimle alay ediyordu ama aniden, beni daha önce görmüş gibi gözlerini kıstı. Kırbaçlamşım HK’da yayınlanmıştı. Birçokları yüzümü tanıyordu. “Kör olasıca,” diye homurdandı.</p>

  <p class="calibre1">“Yüzümü tanıdın,” diye doğruladım.</p>

  <p class="calibre1">Ceza videosunu çıkarıp izlerken bir görüntülere, bir bana baktı. “Sen şu kız arkadaşınla birlikte ölmedin mi?”</p>

  <p class="calibre1">“Karım,” diye tersledim.</p>

  <p class="calibre1">Mickey bana aldırmadığı halde çene kasları seğirdi. “Bir kurtarıcı yaratmaya kalkışıyorsun,” diye Dansçı’yı suçladı. “Dansçı, seni alçak! Lanet olasıca davan için bir mesih yaratıyorsun.”</p>

  <p class="calibre1">Ben hiç böyle düşünmemiştim. Tüylerim diken diken oldu. “Evet,” dedi Dansçı.</p>

  <p class="calibre1">“Arkadaşını bir Altın’a dönüştürürsem, onunla ne yapacaksın?” “Enstitü’ye başvuracak. Kabul edilecek. Orada kendini gösterip başarılı olacak ve Eşsiz Yaralıların arasına katılacak; bir Yaralı olarak Pretor, Sefir, Politiko, Kuestor ya da herhangi bir şey olabilir.</p>

  <p class="calibre1">Yüksek bir pozisyona yükselecek; ne kadar yüksek olursa o kadar iyi. Sonunda Ares’in Dava için istediği her şeyi yapabileceği bir pozisyona ulaşacak.”</p>

  <p class="calibre1">“Ulu Tanrım,” diye mırıldandı Mickey. Önce Harmony’ye, sonra Dansçı’ya baktı. “Bir Bronz bile değil, gerçek bir Eşsiz Yaralı olmasını istiyorsunuz, öyle mi?”</p>

  <p class="calibre1">Bir Bronz, solmuş bir Altın’dı. Aynı sınıftandı fakat soyu, görünüşü ve becerileri açısından küçük görülürdü. “Bir Bronz istemiyoruz,” diye onayladı Dansçı.</p>

  <p class="calibre1">“Ya da bir Peri?”</p>

  <p class="calibre1">“Onun diğer değersiz Altınlar gibi gece kulüplerine gidip midesini havyarla doldurmasını istemiyoruz. Filoları komuta etmesini istiyoruz.”</p>

  <p class="calibre1"><span class="calibre6">“Filolar</span> ha! Siz aklınızı kaçırmışsınız. Delisiniz!” Mickey’nin menekşe rengi gözleri uzunca bir andan sonra bana döndü. “Evlat, seni öldürüyorlar. Sen bir Altın <span class="calibre6">değilsin.</span> Bir Altın’ın yapabileceklerini yapamazsın. Onlar <span class="calibre6">bize</span> hükmetmek için doğmuş katillerdir; Gösterişlilerden biriyle hiç karşılaştın mı? Tabii, hepsi şimdi güzel ve barışçıl görünebilir. Ancak Fetih sırasında neler olduğundan haberin var mı? Onlar canavardır.”</p>

  <p class="calibre1">Başını iki yana salladı ve şeytani bir tavırla güldü. “Enstitü bir okul değildir; Altınların, aralarındaki en güçlü zihne ve bedene sahip olanları bulana kadar birbirlerini kesip biçtikleri bir mezbahadır. Sen. Orada. Ölürsün.”</p>

  <p class="calibre1">Mickey’nin küpü masanın diğer ucunda duruyordu. Tek kelime etmeden ona yaklaştım. Nasıl kullanıldığından bihaberdim fakat toprağın bilmecelerini biliyordum.</p>

  <p class="calibre1">“Evlat, ne yapıyorsun sen?” Mickey acıyarak iç çekti. “O bir oyuncak değil.”</p>

  <p class="calibre1">“Daha önce hiç madene girdin mi?” diye sordum. “Kendi idrarın ve terinin içinde oturmuş, yumurtalarım bırakmak için karnını deşmek isteyen çıngıraklı-yılanlara dikkat ederken bir yandan bir gaz boşluğu tepkimesi başlatmamak için yüzde seksen dönüş</p>

  <p class="calibre1">gücü ve yüzde elli beş itiş gücü hesaplamalarını zihninden yapıp bir yandan da on iki derecelik açıyla bir fay hattını parmaklarınla kazmayı hiç denedin mi?”</p>

  <p class="calibre1">“Bu...”</p>

  <p class="calibre1">PençeMatkabın eğittiği parmaklarımın nasıl hareket ettiğini, amcamın bana öğrettiği danslardaki zarafetin ellerime nasıl yansıdığını görünce sesi kesildi. Bulmacayı çözerken bir yandan da şarkı mırıldanıyordum. Bulmacayı anlamam bir iki dakikamı aldı, sonra frekanslara uygun şekilde kolayca çözdüm. Bir seviyesi daha vardı; matematiksel bilmeceler. Ben matematikten anlamazdım ama bu kalıbı biliyordum. Onu ve dört bulmacayı daha çözdükten sonra ' elimde bir kez daha değişerek bir daireye dönüştü. Mickey’nin <span class="calibre6">^</span> gözleri <span class="calibre6">iri iri</span> açıldı. Aleti kucağına fırlattım. Kendi on iki parmağını oynatırken benim ellerime baktı.</p>

  <p class="calibre1">“<span class="calibre6">İmkânsız,</span> ” diye mırıldandı.</p>

  <p class="calibre1">“Evrim,” diye karşılık verdi Harmony.</p>

  <p class="calibre1">Dansçı gülümsedi. “Sanırım fiyat konusunda anlaşmamız gerekecek.”</p>

  <h2 class="calibre1" id="sigil_toc_id_8" style="text-align: center;"><a id="bookmark7"></a>12</h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark8"></a><span class="calibre2">OYMA</span></p>

  <p class="calibre1">Hayatım acıya dönüşmüştü.</p>

  <p class="calibre1">Armalarım iki elimin taraklarına iliştirilmişti. Mickey eski Kızıl Armalarımı çıkarıp yaraların üzerinde yeni deri ve kemik oluşturdu. Sonra beynimin ön lobuna çalıntı bir derialtı çipi yerleştirdi. Bu sırada söylediklerine göre travmadan ölmüştüm ve kalbimi yeniden çalıştırmak zorunda kalmışlardı. Demek iki kez ölmüştüm. İki hafta komada kalmışım fakat bana bir rüyadan ibaret gibi gelmişti. Eo’yla birlikte vadideydim. Beni almmdan öptüğünde uyandım ve dikişlerin acısını hissettim.</p>

  <p class="calibre1">Mickey üzerimde testler yaparken ben yatakta yatıyordum. Bir kutunun içindeki misketleri renk kodlarına göre diğer kutulara koymamı istedi. Bunu yapmak neredeyse bir ömür gibi geliyordu. “Sinapsları biçimlendiriyoruz, hayatım.”</p>

  <p class="calibre1">Bana kelime bulmacaları verdi ve bir şeyler okutmaya çalıştı ama okumayı bilmiyordum. “Enstitü için bunu öğrenmen gerekecek,” dedi kıkırdayarak.</p>

  <p class="calibre1">Rüyalarım, uyanması acı veren zulümlere dönüşmüştü. Rüyadayken Eo beni rahatlatıyordu ama uyandığımda silik bir anı olarak kalıyordu. Mickey’nin uydurma hastane odasında, içim boş bir halde yatıyordum. Yatağımın yanında bir iyon mikrop kırıcı uğulduyordu. Her yer bembeyazdı ama kulüpten gelen müzik sesini duyabiliyordum. Mickey’nin kızları altımı değiştiriyor, idrar torbalarımı boşaltıyordu. Hiç konuşmayan bir kız günde üç kez beni yıkıyordu. Kollan incecik, yüzü yumuşak ve onu Mickey’nin yanında otururken ilk kez gördüğümdeki gibi hüzünlüydü. Sırtından dışarı uzanan kanatları kırmızı bir kurdeleyle bağlanmıştı. Gözlerime hiç bakmıyordu.</p>

  <p class="calibre1">Mickey sinir ameliyatımdan kalan yaralı dokuları onarırken, sinaps bağlarımı geliştirmem için beni çalıştırmaya devam ediyordu. Sürekli gülüyor, gülümsüyor, bana “hayatım” diye hitap ediyor ve alnıma uzun uzun dokunuyordu. Kendimi onun kızlarından, kendi zevki için yarattığı meleklerden biri gibi hissediyordum.</p>

  <p class="calibre1">“Ancak sadece beyinle yetinemeyiz,” dedi. “Seni muhteşem bir Demir Altın’a dönüştürmek istiyorsak, Pasçı bedeninin de çok işi var.” “Demir Altın da ne?”</p>

  <p class="calibre1">“Altınların ataları; onlara Demir Altınlar diyorlar. Sert adamlarmış. Dünya’nın ordularını ve cumhuriyet filolarını dümdüz ederken, savaş gemilerinde dimdik ve güçlü bir şekilde dururlarmış. Ne yaratıklarmış ama...” Uzaklara daldı. “Onları yaratmak için kuşaklar boyunca öjenik ve biyolojik oynamalar yapmaları gerekti. Zorlama bir Danvincilik.”</p>

  <p class="calibre1">Bir an sessiz kaldı ve içinde bir öfke yükselir gibi göründü. “Oymacıların, Altın İnsan’ın güzelliğini asla taklit edemeyeceğini söylüyorlar. Kalite Kontrol Kurulu bizimle dalga geçiyor. Kişisel fikrimi sorarsan, seni bir insan yapmak istemem. İnsanlar çok zayıftır, insanlar yaralanır. İnsanlar ölür. Hayır, ben hep bir tanrı yapmak istemişimdir.” Dijital bir tabletin üzerinde çizimler yaparken yaramazca gülümsedi. Tableti bana çevirdi ve dönüşeceğim katili gösterdi. “O halde neden seni bir savaş tanrısına dönüştürmeyelim?” Mickey, sırtım ve ellerimdeki, Eo’nun bir zamanlar yanıklarımı tedavi etmeye çalıştığı yerlerimdeki derileri değiştirdi. Bunun gerçek derim olmayacağını söyledi; sadece homojen bir astardı.</p>

  <p class="calibre1">“Mars’taki yerçekimi Dünya’dakinin sıfır nokta üçü kadar olduğu için iskeletin zayıf, benim zarif kuşum. Ayrıca, beslenme düzeninde kalsiyumdan mahrum kalmışsın. Altın Standardı’nda kemik yoğunluğu, Dünya’daki doğal kemik yoğunluğunun beş katıdır. Dolayısıyla senin iskeletini altı kat daha güçlendirmemiz gerekecek; Enstitü’de hayatta kalmak istiyorsan, demirden olman gerek. Bu eğlenceli olacak! Benim için yani, senin için değil.”</p>

  <p class="calibre1">Mickey beni yine oydu. Duyduğum acı, kelimelerin ve algının ötesindeydi.</p>

  <p class="calibre1">“Birilerinin Tanrı’nın işini tamamlaması gerekiyor.”</p>

  <p class="calibre1">Ertesi gün kollarımdaki kemikleri güçlendirdi. Sonra kaburgalarıma, omurgama, omuzlarıma, ayaklarıma, leğen kemiğime ve yüzüme geçti. Liflerimin ve kas dokularımın gerilim özelliklerini de değiştirdi. Neyse ki bu son ameliyattan sonra haftalarca uyumama izin verdi. Uyandığımda kızlarının bana yeni deri kültürleri uyguladığını ve kaslarımı başparmaklarıyla ovaladıklarını gördüm.</p>

  <p class="calibre1">Derim yavaş yavaş iyileşmeye başladı. Et yamalarından yapılmış bir kapitone gibiydim. Kas gelişimini ve lif yenilenmesini güçlendirmek için bana sentetik protein, kreatin ve büyüme hormonu veriyorlardı. Geceleri yeni, daha küçük gözeneklerimden terlerken bütün vücudum titreyip kaşınıyordu. Acıyı dindirmeye yetecek güçte ağrı kesiciler kullanamıyordum çünkü değişen sinirlerin yeni dokular ve değişen beynimle uyum sağlaması gerekiyordu.</p>

  <p class="calibre1">Mickey en kötü gecelerde yanımda oturarak bana hikâyeler anlatıyordu. Ancak o zamanlarda ondan hoşlanıyor, bu sapkın Toplum tarafından yoldan çıkarılmış bir canavar olmadığını düşünüyordum.</p>

  <p class="calibre1">“Benim mesleğim yaratmaktır, küçük kuşum,” dedi bir gece, benimle birlikte karanlıkta otururken. Makinelerin ışıkları yüzünde tuhaf gölgeler oluşturuyordu. “Küçükken Koruluk denilen bir yerde yaşıyordum. Oraya bir sirk kültürü hâkimdi. Her gece gösterilerimiz olurdu; renkli, gürültülü ve danslı kutlamalarımız.”</p>

  <p class="calibre1">“Berbat görünüyor,” diye mırıldandım alaycı bir tavırla. “Tıpkı madenler gibi.”</p>

  <p class="calibre1">Hafifçe gülümsedi ve yine uzaklara daldı. “Sana biraz lüks bir <span style="text-indent: 1.5em; font-size: 1em;">hayat gibi gelebilir. Ancak Koruluk’ta bir delilik vardı. Bize han</span></p>

  <p class="calibre1">. P</p>

  <p class="calibre1">kullandırırlardı. O haplar sayesinde tozdan kanatlarla gezegenler</p>

  <p class="calibre1">arasında uçar, Jüpiter’in peri krallarını ve Europa’nın derinlerinde yaşayan denizkızlarını ziyaret ederdik. Zihnim her seferinde bedenimden ayrılırdı. Huzur bulamıyordum. Deliliğin bir sonu yoktu.” Ellerini birbirine vurdu. “Ve şimdi o hummalı rüyalarımda gördüğüm şeyleri yaratıyorum; her zaman diledikleri gibi. Sanırım seni de rüyamda görmüştüm. Sonunda hiç rüya görmemiş olmamı dileyeceklerini düşünüyorum.”</p>

  <p class="calibre1">“İyi bir rüya mıydı?” diye sordum.</p>

  <p class="calibre1">“Ne?”</p>

  <p class="calibre1">“Benimle ilgili olan.”</p>

  <p class="calibre1">“Hayır. Hayır, bir kâbustu. Cehennemden gelen, ateşe âşık bir adamın olduğu bir kâbus.” Bir an sessiz kaldı.</p>

  <p class="calibre1">“Neden bu kadar korkunç?” diye sordum. “Yani hayat, bütün bunlar... Neden bize bunu yaptırmaları gerekiyor? Neden bize köleleriymişiz gibi davranıyorlar?”</p>

  <p class="calibre1">“Güç.”</p>

  <p class="calibre1">“Güç gerçek değildir. Sadece bir kelimedir.”</p>

  <p class="calibre1">Mickey sessizce düşündü. Sonra çelimsiz omzunu silkti. “İnsanoğlunun her zaman köle olduğunu söylerler. Özgürlüğün bizi şehvetin ve açgözlülüğün kölesi yaptığını. Özgürlüğü aldıklarında bana hayallerle, rüyalarla dolu bir hayat verdiler. Sana fedakârlıklardan, aileden ve topluluktan oluşan bir hayat vermişler. Böylece Toplum istikrarı koruyor. Kıtlık yok. Soykırım yok. Büyük savaşlar yok. Altınlar savaştığında kurallara uyarlar. Onlar... büyük Haneler arasındaki savaşlarda <span class="calibre6">soyludurlar</span>.”</p>

  <p class="calibre1">“Soylu mu? Bana yalan söylediler. Bir öncü olduğuma inandırdılar.”</p>

  <p class="calibre1">“Bir köle olduğunu bilsen daha mı mutlu olurdun?” diye sordu Mickey. “Hayır. Mars’ın derinliklerindeki bir milyar adiKızıl,</p>

  <p class="calibre1">iistünKızılların bildiklerini, yani köle olduklarını bilseler mudu olmazlardı. Dolayısıyla yalan söylemek daha iyi değil mi?” “İnsanları köleleştirmemek daha iyi.”</p>

  <p class="calibre1">Hazır olduğumda, vücuduma artmış yerçekimi etkisi vermek için uyku tüpüme bir güçjeneratörü yerleştirdi. Hiç böyle bir acı duymamıştım. Bütün vücudumu sancılar sarmışu. Kemiklerim, derim ve kaslarım baskıya ve değişime karşı haykırıyordu; ta ki Mickey’nin bana verdiği ilaçlar çığlıklarımı sonsuz iniltilere dönüştürene kadar.</p>

  <p class="calibre1">Günlerce uyudum. Rüyamda evimi ve ailemi görüyordum. Her gece Eo’nun asılışını bir kez daha gördükten sonra uyanıyordum. Zihnimde dolaşmaya devam ediyordu. Beni oyalamak için bir HK dalış maskesi vermelerine rağmen karımın yatağımızda, yanımdaki sıcaklığını özlüyordum.</p>

  <p class="calibre1">Yavaş yavaş ağrıkesicileri azalttılar. Kaslarım kemik yoğunluğuma hâlâ alışmadığından, varlığım melodik bir ağrıya dönüşmüştü. Bana artık gerçek yiyecekler veriyorlardı. Mickey gece geç saatlere kadar yatağımın kenarında oturuyor, saçlarımı okşuyordu. Parmaklarının örümcek bacakları gibi olmasına aldırmıyordum. Beni bir sanat eseri olarak görmesine aldırmıyordum. Bana hamburger denen bir şey verdi. Çok lezzetliydi. Kırmızı etler, yoğun soslar, ekmek, meyve ve sebzelerle beslenme düzenimi oluşturuyordu. Hiç bu kadar iyi beslenmemiştim.</p>

  <p class="calibre1">“Kaloriye ihtiyacın var,” dedi Mickey. “Operasyonlara iyi dayandın; şimdi iyi beslenmelisin. Bu yiyecekleri hak ettin.”</p>

  <p class="calibre1">“Nasıl gidiyorum?” diye sordum.</p>

  <p class="calibre1">“Ah, zor kısımlar bitti, hayatım. Sen muhteşem bir çocuksun, biliyor musun? Başka Oymacıların benzer işlemleri denediği bantları izledim. Ah, diğer Oymacılar ne kadar beceriksiz, denekleri ne kadar zayıftı. Ama sen güçlüsün ve ben de bir dâhiyim.” Göğsüme hafifçe vurdu. “Bir aygırın kalbine sahipsin. Böylesini daha önce hiç görmemiştim. Küçükken bir çıngıraklı-yılan tarafından ısırılmışsın, sanırım.” “Isırıldım, evet.”</p>

  <p class="calibre1">“Ben de öyle tahmin etmiştim. Kalbin zehrin etkilerine karşı koymak için değişmek zorunda kalmış.”</p>

  <p class="calibre1">“Isırıldığımda amcam zehrin çoğunu emmişti,” dedim. “Hayır,” dedi Mickey, gülerek. “Bu sadece bir efsanedir. Zehir emilerek çıkanJamaz. Damarlarında dolaşmaya devam eder ve yaşamak istiyorsan kalbini güçlenmeye zorlar. Sen de tıpkı benim gibi özelsin,” “Yani burada ölmeyecek miyim?” diye sordum zorlukla. Mickey güldü. “Hayır! Hayır! O çizgiyi geçeli çok oldu. Acı duyacaksın. Ancak ölüm tehlikesini geride bıraktık. Yakında bir insanı bir tanrıya dönüştürmüş olacağız. Bir Kızıl’ı, bir Altın’a... Karın bile seni tanımazdı.”</p>

  <p class="calibre1">Ben de bundan korkuyordum.</p>

  <p class="calibre1">Gözlerimi aldıklarında ve bana altın gözleri verdiklerinde, içimde öldüğümü hissettim. Mickey bunun, optik sinirleri “bağışçı”nm gözlerine iliştirmekle ilgili basit bir operasyon olduğunu söylemişti. Kozmetik amaçlarla daha önce onlarca kez yaptığı bir operasyondu; zor olan ön lob ameliyatıydı ama ben aynı fikirde değildim. Acı vardı, evet, ama yeni gözlerimle her şeyi öncekinden farklı görüyordum. Her şey daha berrak, daha keskindi ve daha çok acı veriyordu. Bu süreçten nefret etmiştim. Hepsi Altınların üstünlüğünü kanıtlıyordu. Fiziksel açıdan onlarla denk olmak için bütün bu değişimleri geçirmem gerektiğine bakılırsa, onlara hizmet etmemize şaşmamak gerekirdi.</p>

  <p class="calibre1">Bu benim değildi. Hiçbiri bana ait değildi. Derim fazla yumuşak, fazla görkemli, fazla kusursuzdu. Yara izlerim olmadan vücudumu tanıyamıyordum. Kendi ellerimi tanıyamaz olmuştum. Eo da beni asla tanıyamazdı.</p>

  <p class="calibre1">Sıra saçlarıma geldi. Her şey değişiyordu.</p>

  <p class="calibre1">Haftalar boyunca fizik terapiye girdim. Kanatlı kız Evey’yle birlikte odada yavaşça yürüyordum ve kendi düşüncelerimle baş başa kalıyordum. İkimiz de konuşmak istemiyorduk. Onun kendi sıkıntıları, benim kendi sıkıntılarım vardı; dolayısıyla Mickey’nin gelip ikimizin ne kadar güzel çocukları olabileceğini söylediği zamanlar dışında sessiz kalıyorduk.</p>

  <p class="calibre1">Mickey bir gün bana antika bir kanun getirdi; plastik yerine ahşap bir ses tahtası vardı. Bu şimdiye dek yaptığı en nazik hareketti. Şarkı söylemedim ama Lykos’un hüzünlü parçalarını çaldım; klanıma ait, bizim dışımızda kimsenin duymadığı geleneksel melodileri. Evey ve Mickey bazen benimle birlikte oturuyordu ve Mickey’nin iğrenç bir yaratık olduğunu düşünmeme rağmen, müziği anlayabildiğini hissediyordum. Güzelliğini. Önemini. Sonrasında hiçbir şey söylemiyordu. O zamanlarda da ondan hoşlanıyordum; huzurlu görünüyordu.</p>

  <p class="calibre1">“Eh, tahminimden daha kuvvetliymişsin,” dedi Harmony bir sabah uyandığımda.</p>

  <p class="calibre1">“Neredeydiniz?” diye sordum gözlerimi açarak.</p>

  <p class="calibre1">“Bağışçı buluyorduk.” irislerimi görünce yüzünü buruşturdu. “Sen buradasın diye hayat durmuyor,” dedi. “Yapacak işlerimiz vardı. Mickey yürüyebileceğini söylüyor.”</p>

  <p class="calibre1">“Giderek güçleniyorum.”</p>

  <p class="calibre1">“Yeterince güçlü değilsin,” diye çıkarımda bulundu bana bakarak. “Bir zürafa yavrusuna benziyorsun. Bunu düzeltmem gerekecek.”</p>

  <p class="calibre1">Harmony beni Mickey’nin kulübünün altında, sülfür ampulleriyle aydınlatılmış pis bir spor salonuna götürdü. Çıplak ayaklarımın altında soğuk taş zemini hissetmek hoşuma gitmişti. Denge algım geri dönmüştü ve bu iyi bir şeydi çünkü Harmony bana destek olmuyordu; bunun yerine karanlık spor salonunun ortasını işaret etti.</p>

  <p class="calibre1">“Bunları senin için aldık,” dedi.</p>

  <p class="calibre1">Karanlık alanın ortasında duran iki aleti işaret etti. Garip aletler gümüş rengiydi ve bana eski çağlarda şövalyelerin giydiği zırhları hatırlatmıştı. Zırh iki metal telin arasında asılı duruyordu. “Bunlar konsantraksiyon makineleri.”</p>

  <p class="calibre1">Makinenin içine girdim. Kuru jeJ ayaklarımı, bacaklarımı, göğ. sümü, kollarımı ve boynumu sardı; açıkta kalan tek yerim başımdı Makine hareketlerime direnmek üzere tasarlanmıştı ama en küçük bir harekete bile tepki veriyordu. Kasları geliştirmek demek, onları çalıştırmak, doku liflerinde mikroskobik yırtılmalar yaratmaya yetecek şekilde kas yoğunluğunu kullanmak demekti. Kişinin yoğu<sub class="calibre11">n</sub> bir antrenmandan sonra hissettiği acının nedeni buydu -yırtılmış dokular- laktik asit değil. Kas, yırtıkları onarırken, kendini de geliştiriyordu. Konsantraksiyon makinesi bu süreci hızlandırmak için yapılmıştı. Başlı başına şeytani bir icattı.</p>

  <p class="calibre1">Harmony aletin yüz koruyucusunu gözlerimin üzerine indirdi.</p>

  <p class="calibre1">Vücudum hâlâ spor salonundaydı ama kendimi Mars’ın zorlu yüzeyinde hareket ederken görüyordum. Koşuyor, bacaklarımı konsantraksiyon makinesinin, Harmony’nin keyfine veya simülasyonun mekânına göre değişen direncine karşı şişiriyordum. Bazen Dünya’mn ormanlarına dalıyor, çalıların arasında panterlerle yarışıyordum ya da Luna’nm yerleşim başlamadan önceki, çukurlarla dolu yüzeyine gidiyordum. Ama her seferinde Mars’a geri dönüyor, kızıl toprağında koşuyor, derin yarıklarının üzerinden atlıyordum. Harmony bazen diğer makineye geçiyor ve yarışacağım birilerinin olması için bana eşlik ediyordu.</p>

  <p class="calibre1">Beni zorluyordu ve bazen beni yıkmaya çalışıp çalışmadığını merak ediyordum ama ona izin vermeye niyetim yoktu.</p>

  <p class="calibre1">“Bir antrenman sırasında kusmuyorsan, kendini yeterince zorlamıyorsun demektir,” dedi.</p>

  <p class="calibre1">Günlerim acı doluydu. Ayak tabanlarımdan enseme kadar bütün vücudum ağrıyordu. Mickey’nin Pembeleri bana her gün masaj yapıyordu. Hayatta daha büyük bir zevk olamazdı fakat Harmony’yle çalışmaya başlamamdan üç gün sonra, yatağımda kusarak uyandım. Titriyor, sarsılıyor ve küfürler duyuyordum.</p>

  <p class="calibre1">“Bu işin bir ilmi var, seni salak karı,” diye bağırıyordu Mickey. “O bir başyapıt olacak, tabii sen boya kurumadan üzerine su atmazsın. Onu mahvetme!”</p>

  <p class="calibre1">“O mükemmel olmalı,” dedi Harmony. “Dansçı, eğer herhangi bir şekilde zayıf olursa, diğer çocuklar onu acemi bir matkapEle<span style="text-indent: 1.5em; font-size: 1em;">manıymışçasına katlederler.”</span></p>

  <p class="calibre1">“Onu katleden sensin!” diye sızlandı Mickey. “Onu mahvediyorsun! Vücudu bir kas çöküşünü kaldıramaz.”</p>

  <p class="calibre1">“Tedaviye itiraz etmedi,” diye hatırlattı Harmony.</p>

  <p class="calibre1">“Çünkü itiraz <span class="calibre6">edebileceğini</span> bilmiyor!” dedi Mickey. “Dansçı, bu kadın, işin biyomekaniği hakkında hiçbir şey bilmiyor. Oğlumu mahvetmesine izin verme.”</p>

  <p class="calibre1">“O <span class="calibre6">senin oğlun</span> değil!” diye hırladı Harmony.</p>

  <p class="calibre1">Mickey’nin sesi yumuşadı. “Dansçı, Darrovv bir aygır gibi, Dünya’nın eski aygırlarından biri gibi. Onlar, zorladığın sürece koşmaya devam eden muhteşem yaratıklardı. Koşarlar. Koşarlar. Koşarlar. Ta ki koşamaz hale gelene, kalpleri patlayana kadar.” Bir anlık sessizlik oldu ve ardından Dansçı’mn sesi geldi. “Ares bir defasında bana en iyi çeliğin en sıcak ateşle dövüldüğünü söylemişti. Çocuğu zorlamaya devam edin.”</p>

  <p class="calibre1">Söylediklerini duyduktan sonra öğretmenlerimin ikisine kızmıştım: Mickey’ye zayıf olduğumu düşündüğü için ve Dansçı’ya beni bir araç olarak gördüğü için. Beni kızdırmayan tek kişi Harmony’ydi. Sesinde ve gözlerinde kendi ruhumda hissettiğim öfkeyi buluyordum. Şimdi Dansçı’yla birlikte olabilirdi ama o da birini kaybetmişti. Yüzünün sağlam olan yarısı bana bunu gösteriyordu. Dansçı veya efendisi Ares gibi düzenbaz değildi. Benim gibiydi; diğer her şeyi önemsiz kılan bir öfkeyle doluydu.</p>

  <p class="calibre1">O gece ağladım.</p>

  <p class="calibre1">Sonraki günlerde protein sindirimini ve kas yenilenmesini hızlandırmak için bana ilaçlar verdiler. Kas dokularım ilk travmayı atlattıktan sonra, beni öncekinden daha sert çalıştırdılar; hatta gözlerinin altında koyu halkalar belirmiş, yüzü iyice incelmiş olmasına rağmen Mickey bile itiraz etmedi. Son haftalarda mesafeli davranır olmuştu; artık bana hikâyeler anlatmıyordu. Sanki ben artık hedeflenen biçimime ulaşırken, yarattığı şeyden korkuyordu.</p>

  <p class="calibre1">Harmony’yle pek konuşmuyorduk fakat ilişkimizde belli belirsiz bir değişim olmuştu; sanki aynı hamurdan yoğrulduğumuzu anlamıştık. Ancak vücudum güçlendikçe, madenlerde sertleşmiş bir kadın olmasına rağmen Harmony artık bana yetişemiyordu Üstelik aradan sadece iki hafta geçmişti. Becerilerimiz arasındaki mesafe giderek açılıyordu. Bir ay sonrasında yanımda bir çocuk gibi kalmıştı. O zaman bile gelişimim durmadı.</p>

  <p class="calibre1">Vücudum değişmeye başlamıştı. İrileşiyordum. Kaslarım konsantraksiyon makinesinin içinde güçlenip şekilleniyordu ve anık yüksekÇekimde ağırlık çalışmalarıyla gelişimimi destekliyordum. Yavaş yavaş gücüm artıyordu. Omuzlarım genişleyip yuvarlaklaşmıştı; önkollarımda tendonlarım belirginleşmişti; sert ve yoğun kaslar bir zırh gibi gövdemi sarıyordu. Her zaman en güçlü parçam olan ellerim bile makinenin etkisiyle daha da güçlenmişti. Bir taşı hafifçe sıkarak ufalayabiliyordum. Mickey bunu gördüğünde sevinçten zıplamıştı. Artık kimse benimle tokalaşmıyordu.</p>

  <p class="calibre1">YüksekÇekimin içinde uyuyordum, böylece Mars’ta dolaşırken kendimi öncekinden de daha hızlı, daha çevik hissediyordum. Hızlı kasılan kas liflerim oluşuyordu. Ellerim yıldırım hızıyla hareket ediyordu ve spor salonunun insan biçimindeki kum torbasına vurduğumda, bir yakıcıyla vurulmuş gibi geri savruluyordu. Artık yumruklarımla onu delebiliyordum.</p>

  <p class="calibre1">Bedenim saf bir Altın’ınkine dönüşüyordu; bir Peri veya bir Bronz’unkine değil. Bu, Güneş Sistemi’ni fetheden ırkın vücuduydu. Ellerim başlı başına birer ucubeydi. Pürüzsüz, bronz ve becerikliydi; her Altın’ın ellerinin olması gerektiği gibi. Ancak içlerinde geri kalanımla orantısız bir güç vardı. Bir bıçak olsam, ellerimin de keskin kenarı olurdu.</p>

  <p class="calibre1">Değişen sadece vücudum değildi. Uykuya dalmadan önce bilgiişlem güçlendiricileriyle dolu bir tonik içiyor; <span class="calibre6">Renkler</span>; <span class="calibre6">İlyada, Ulysses, Metamorfoz,</span> Sofokles’in Theban oyunları, <span class="calibre6">Drakonik Belgeler, Anabasis</span> gibi eserleri ve <span class="calibre6">Monte</span> C<span class="calibre6">risto Kontu, Sineklerin Tanrısı, Leydi Casterly’nın Kefareti, 1984</span> ve <span class="calibre6">Muhteşem Gatsby</span> gibi yasak eserleri hızlı-dinlemede öğreniyordum. Uyandığımda üç bin yıllık edebiyat, hukuk ve tarih bilgileri zihnime yerleşmiş oluyordu.</p>

  <p class="calibre1">Mickey’yle son günüm, son ameliyatımdan iki ay sonraydı. Harmony antrenmanımızdan sonra beni odama bırakırken gülümsüyordu. Arka planda yüksek sesle müzik çalıyordu. Bu gece Mickey’nin dansçıları tam formundaydı.</p>

  <p class="calibre1">“Sana giysilerini getireyim, Darrow. Dansçı ve ben bunu kutlamak için seninle yemek yemek istiyoruz. Evey seni temizleyecek.”</p>

  <p class="calibre1">Beni Evey’yle baş başa bıraktı. Bugün her zamanki gibi yüzü HK’da gördüğüm kar kadar durgundu. O saçlarımı keserken aynadan onu izledim. Oda, aynanın üzerindeki ampulün ışığı dışında karanlıktı. Işık yukarıdan geldiğinden, bir melek gibi görünüyordu. Masum ve saf. Oysa masum veya saf değildi. Bir Pembe’ydi. Onlar zevk için yetiştirilirdi; göğüslerinin ve kalçalarının kıvrımları, karınlarının düzlüğü ve dudaklarının dolgunluğu için. Yine de Evey henüz küçüktü ve ışıltısı henüz sönmemişti. Onun gibi birini koruyamadığım günü hatırladım.</p>

  <p class="calibre1">Ya ben? Kendime aynada bakmakta zorlanıyordum. Artık zihnimdeki şeytan görüntüsüne bürünmüştüm. Kibirli, acımasızdım; karımı öldüren adama benziyordum. Bir Altın’dım. Ve onun kadar da soğuktum.</p>

  <p class="calibre1">Gözlerim altın külçeleri gibi parıldıyordu. Tenim yumuşak ve pürüzsüzdü. Kemiklerim daha güçlüydü. Kaslı gövdemdeki yoğunluğu hissediyordum. Evey altın sarısı saçlarımı kesmeyi bitirdiğinde geri çekilerek bana baktı. Onun korkusunu hissedebiliyor ve bundan acı duyuyordum. Artık insan değildim. Fiziksel olarak daha fazlasına dönüşmüştüm.</p>

  <p class="calibre1">“Çok güzelsin,” dedi Evey altın Armalarıma dokunarak. Onun tüylü kanatlarından çok daha küçüktüler. Daireler ellerimin üzerlerine, tam ortaya yerleştirilmişti. Kanatlar derimin üzerinde uzanıyor, bileklerimin yanına doğru orak gibi kıvrılıyorlardı.</p>

  <p class="calibre1">Evey’nin beyaz kanatlarına baktığımda, onları ne kadar çirkin bulduğunu, onlardan ne kadar nefret ettiğini anladım. Ona hoş bir şeyler söylemek istedim. Onu gülümsetmek istedim. Ona güzel olduğunu söyleyecektim fakat bütün hayatı o ya da bu çıkar uğruna kendisine bunu söyleyen erkeklerle geçmişti. Benim gibi bir çocuğa inanmazdı. Ve ben de onun bana söyleyeceklerine inanmazdım. Eo güzeldi. Dans ederken yanaklarının nasıl kızardığını hâlâ hatırlıyordum. Hayatın bütün ham renklerini, doğanın ilkel güzelliğini kendinde toplamıştı. Ben insanoğlunun güzellik tanımıydım: Yumuşatılıp insan formuna sokulmuş altın.</p>

  <p class="calibre1">Evey başımın üzerine bir öpücük kondurduktan sonra çabucak kaçtı ve beni aynada yansımasını gördüğüm HK’yla baş başa bıraktı. Kanatlarından kopardığı bir tüyü göğüs cebime koyduğunu fark etmemiştim.</p>

  <p class="calibre1">HK’yı izlemekten sıkılmıştım. Artık onların tarihini biliyordum ve her gün daha fazlasını öğreniyordum. Ancak içeride kalmaktan, Mickey’nin kulübünün gürültülü müziğini dinlemekten ve içtiği naneli yaprakların kokusundan bıkmıştım. Ailesine kattığı ve biri yeterince yüksek fiyat önerdiğinde sattığı kızları görmekten bıkmıştım. Bakışların gittikçe boş bir ifadeye bürünmesini izlemekten bıkmıştım. Burası Lykos değildi. Sevgi, aile veya güven yoktu. Burası hastalıklıydı.</p>

  <p class="calibre1">“Oğlum, bir şalomaGemisi filosuna kaptanlık etmeye uygun görünüyorsun,” dedi Mickey kapıdan, içtiği yakmaçların kokusuyla içeri girdi, incecik parmakları Evey’nin göğüs cebime bıraktığı tüyü aldı ve parmak boğumlarının arasında ileri geri yuvarladı. Tüyü altın Armalarımın ikisine de dokundurdu. “Kanatlara bayılıyorum. Sen ne dersin? insanoğlunun en yüce tutkularını çağrıştırıyor.”</p>

  <p class="calibre1">Ben aynaya bakarak otururken arkamdan yaklaştı. Ellerini omuzlarıma koydu ve çenesini kendi malıymışım gibi başımın üzerine dayayarak konuştu. Ona ait olduğumu düşündüğünü anlamak kolaydı. Sol elim sağ elimin üzerindeki Arma’ya giderek orada kaldı.</p>

  <p class="calibre1">“Sana muhteşem olduğunu söylemiştim. Ve artık uçma zamanın geldi.”</p>

  <p class="calibre1">“Kızlara da kanat veriyorsun ama uçmalarına izin vermiyorsun,<span style="text-indent: 1.5em; font-size: 1em;">değil mi?” diye sordum.</span></p>

  <p class="calibre1"><span class="calibre6">“Onların</span> uçması imkânsız. Senden daha basit yaratıklar. Ve çekimBotları izni almaya ayıracak param yok. Onlar da benim için dans ediyorlar,” diye açıkladı Mickey. “Ama sen, sen uçacaksın, değil mi, benim muhteşem oğlum?”</p>

  <p class="calibre1">Ona baktım ama bir şey söylemedim. Sinirini bozduğum için dudaklarında gergin bir gülümseme belirdi. Hep sinirini bozuyordum. “Benden korkuyorsun,” dedim.</p>

  <p class="calibre1">Güldü. “Öyle mi? Vay canına! Korkuyor muyum, oğlum?” “Evet. Neyin ne olduğunu bilmeye alışıksın. Sen de diğerleri gibi düşünüyorsun.” Başımla HK’nm aynadaki yansımasını işaret ettim. “Her şey taşa kazınmış. Her şey gayet düzenli. Kızıllar en dipte, diğer herkes üzerimizde. Şimdi bana bakıyorsun ve orayı hiç sevmediğimizi anlıyorsun. Kızıllar yükseliyor^ Mickey”</p>

  <p class="calibre1">“Ah, önünde daha çok uzun bir yol...”</p>

  <p class="calibre1">Uzanıp bileklerini yakalayarak onu hareketsiz bıraktım. Aynadaki yansımama bakarken kendini kurtarmaya çalıştı. Bir Cehennemdalgıcı’nın tutuşundan daha güçlü bir şey olamazdı. Altın sarısı gözlerimi aynadaki menekşe rengi gözlerine dikerek gülümsedim. Burnuma korkunun kokusu geliyordu; ilkel dehşet. Bir aslan tarafından köşeye sıkıştırılmış bir fare gibi.</p>

  <p class="calibre1">“Evey’ye karşı nazik ol, Mickey. Onu dans ettirme. Ona lüks ve güzel bir hayat ver. Yoksa geri döner ve şu ellerini gövdenden ayırırım.”</p>

  <p class="calibre1"><span class="calibre2"><br /></span></p>

  <h2 class="calibre1" id="sigil_toc_id_9" style="text-align: center;"><b>13</b></h2>

  <p class="calibre1" style="text-align: center;"><a id="bookmark9"></a><span class="calibre2">KÖTÜ ŞEYLER</span></p>

  <p class="calibre1">Matteo uzun kol ve bacakları, ince ve güzel bir yüzü olan uzun boylu bir Pembe erkekti. Bir köleydi. Daha doğrusu, bir zamanlar cinsel zevkler için kullanılan bir köleydi. Yine de bir su perisi gibi yürüyordu. Adımlarının güzelliği. Elini sallayışındaki zarafet. En küçük bir pislik kokusu aldığında hemen eldivenlerini ellerine geçiriyor ve burnunu çekiyordu. Vücut bakımı, hayatının amacıydı. Dolayısıyla kollarıma, bacaklarıma, gövdeme ve mahrem yerlerime tüylerimin kökünü kurutacak kremler sürmeme yardım etmek ona hiç tuhaf gelmiyordu. Ama bana geliyordu. İşimiz bittiğinde ikimiz de küfrediyorduk; ben canım yandığı için, o da omzuna attığım yumruk yüzünden. Yumrukladığımda kazayla omzunu çıkarmıştım. Gücümü hâlâ kestiremiyordum. Ve şu Pembeleri de pek kırılgan yetiştiriyorlardı. O gülse, ben de dikendim.</p>

  <p class="calibre1">Matteo iç çekerek, “Bebek gibi tüysüz oldun, seni çılgın şey,” dedi, kibarca. “Tam da <span class="calibre6">en son</span> Luna modasına uygun. <span class="calibre6">Şimdi</span>, biraz kaş müdahalesi -ah, şu kaşlara bak, mantar yiyen tırtıllara benziyorlar- burun kılı temizliği, tırnak bakımı, diş beyazlatıcı... <span class="calibre2" style="font-weight: normal;">Alınma</span> ama şu anda karahindiba üzerine damlatılmış hardal gibi sapsan görünüyorlar... Söylesene, yeni dişlerini hiç fırçaladın mı? Siyah nokta temizliği (helyum-3 çıkarmak gibi olmalıydı), ton ayarlaması, melatonin enjeksiyonuyla... pırıl pırıl-ımsı olacaksın.”</p>

  <p class="calibre1">Bütün bunların saçmalığına güldüm. “Zaten bir Altın gibi görünüyorum.”</p>

  <p class="calibre1">“Bir Bronz gibi görünüyorsun! Bir Pirit<a id="footnote1"></a><sup class="calibre9"><a href="#bookmark10">1</a></sup> gibi! Altın’dan çok hâkîye benzeyen düşük seviyeli sersemler gibi. Sen mükemmel olmalısın.”</p>

  <p class="calibre1">“Lanet olasıca bir muzipsin, Matteo.”</p>

  <p class="calibre1">Bana bir şaplak attı. “Ağzından çıkana dikkat et! Bir Altın, o iğrenç maden argosunu kullanmaktansa ölmeyi tercih eder. ‘Korkunç lanet’ ya da ‘korkunç’ demelisin ve ‘kaltak’ yerine ‘yollu’. Bir daha ‘lanet olasıca’ dersen, çenene değil ağzına bir tokat indireceğim. ‘Çene’ veya ‘orospu’ dersen testislerini tekmelerim; nerede olduklarını çok iyi biliyorum bu arada. Şu <span class="calibre6">korkunç</span> aksandan da kurtulman gerekiyor. Bir çöplükte doğmuş gibi konuşuyorsun.”</p>

  <p class="calibre1">Kaşlarım çattı ve ellerini dar belinin iki yanına koydu.</p>

  <p class="calibre1">“Sana görgü kurallarını da öğretmemiz gerekecek. Ve kültür, kültür, <span class="calibre6">beyefendi</span>.”</p>

  <p class="calibre1">“Ben görgülüyüm zaten.”</p>

  <p class="calibre1">“Yaradılışımızda hepimiz öyleyiz, <span class="calibre6">bu yüzden</span> küfürlerin yanında şu aksam da bırakacaksın.”</p>

  <p class="calibre1">Kusurlarımı vurgularken parmağını göğsüme bastırıp duruyordu.</p>

  <p class="calibre1">“Sen de biraz görgü edinmeyi deneyebilirsin, <span class="calibre6">göt herif</span> ” diye hırladım.</p>

  <p class="calibre1">Eldivenlerimden birini çıkarıp yüzüme çarptı ve bir şişeyi eline alarak boğazıma bastırdı. Güldüm.</p>

  <p class="calibre1">“Cehennemdalgıcı reflekslerini bu yeni bedenine bir an önce geri kazandırsan iyi olur.”</p>

  <p class="calibre1">Şişeye baktım.</p>

  <p class="calibre1">“Beni dürtükleyerek mi öldüreceksin?”</p>

  <p class="calibre1">“Bu bir polyen kılıcı, <span class="calibre6">beyefendi.</span> Diğer bir deyişle, bir jil<sub class="calibre11">et</sub> ^ anda rüy kadar yumuşak olabilir ama ani bir organik tetiklertieylç elmastan daha sert olur. Bir akımKalkanmı kesebilecek tek budur. Bir an kırbaçken, bir an sonra mükemmel bir kılıç olıy Bir beyefendinin silahıdır; bir Altın’m. Başka bir Renk tarafından taşınması idamla cezalandırılır.”</p>

  <p class="calibre1">“Bu bir şişe, seni salak...”</p>

  <p class="calibre1">Şişeyi boğazıma bastırdığında bir an boğulacak gibi oldum “Beni jiletimi çekip sana meydan okumaya, dolayısıyla küstah hayatını hızla sona erdirmeye zorlayan da senin davranışlarındı. Ev dediğin o çukurda onurunu korumak için yumruklarınla dövüşmüş olabilirsin. O zaman bir böcektin. Bir karınca. Bir Gösterişli en küçük kışkırtmada kılıcına sarılır. Senin gibilerin bilmediği bir onur anlayışları vardır. Senin onurun kişiseldi; onlarınki kişisel, ailevi ve gezegenseldir. Hepsi bu. Daha büyük riskler alırlar ve kan döküldüğünde asla bağışlamazlar. Özellikle de Eşsiz Yaralılar. Görgü, <span class="calibre6">beyefendi.</span> Sen kendini <span class="calibre6">şampuan</span> şişemden koruyabilene kadar seni koruyacak olan şey görgüdür.”</p>

  <p class="calibre1">“Matteo...” dedim boğazımı ovalayarak.</p>

  <p class="calibre1">“Evet?” dedi iç çekerek.</p>

  <p class="calibre1">“Şampuan nedir?”</p>

  <p class="calibre1">Mickey’nin oyma odasında bir operasyonu daha Matteo’nun öğretmenliğine tercih ederdim. En azından Mickey benden korkuyordu.</p>

  <p class="calibre1">Dansçı ertesi gün bana yeni isim vermeye çalıştı.</p>

  <p class="calibre1">“Uzak asteroit kümelerinde yaşayan, pek tanınmayan bir ailenin oğlu olacaksın. Ailen yakında bir gemi kazasında ölecek. Tek kurtulan sen olacaksın; borçlarının ve zayıf statülerinin tek vârisi de sensin. Onun adı, yani senin adın Caius au Andromedus olacak.</p>

  <p class="calibre1">“Yok ya,” diye karşılık verdim. “Ya Darrovv olurum ya da hiç kimse.”</p>

  <p class="calibre1">Başım kaşıdı. “Darrow... tuhaf bir isim.”</p>

  <p class="calibre1">“Beni babamın verdiği saçlardan, annemin verdiği gözlerden, doğduğum Renk’ten vazgeçmeye zorladın. Ancak bana verilen ismi piştirmeyeceğim. Bununla bir şekilde idare etmek zorundasın.”</p>

  <p class="calibre1">“Bir Altın gibi davranmadığında seni daha çok seviyordum,” diye homurdandı Dansçı.</p>

  <p class="calibre1">“Şimdi... Bir Gösterişli gibi yemenin anahtarı, yavaş yemektir,” dedi Matteo, Dansçı’nın bana gezegeni ilk kez gösterdiği çatı katındaki bir masada birlikte otururken. “Birçok Trimalkiyen ziyafete katılacaksın. Böyle ortamlarda yedi servis yapılır; aperitif, çorba, balık, et, salata, tatlı ve toprağa şarap dökme.”</p>

  <p class="calibre1">Gümüş yemek takımlarıyla dolu küçük bir tepsiyi işaret etti ve her biriyle yemenin çeşitli yöntemlerini açıkladı.</p>

  <p class="calibre1">“Yemek sırasında tuvaletin gelirse, tutarsın. Bir Gösterişli’nin bedensel fonksiyonlarını kontrol etmesi beklenir.”</p>

  <p class="calibre1">“Yani şu yapmacık Altınbaşların sıçmasına da mı izin verilmiyor? Merak ettim de, sıçarken boklan da mı altın çıkıyor?”</p>

  <p class="calibre1">Matteo eldiveniyle yanağıma vurdu. “Kızıl rengi tekrar görmeye o kadar hevesliysen, onların yanında da böyle konuş, <span class="calibre6">beyefendi</span>; bütün insanların kanının aynı renk olduğunu sana seve seve hatırlatırlar. Görgü ve kontrol! Sende ikisi de yok.” Başını iki yana salladı. “Şimdi, bana şu çatalın ne için kullanıldığını söyle.”</p>

  <p class="calibre1">Ona çatalın kıçına saplamak için kullanıldığını söylemek istiyordum fakat iç çektim ve ona doğru cevabı verdim. “Balık... ama sadece balık kılçıklarıyla servis edildiyse.”</p>

  <p class="calibre1">“Peki, o balığın ne kadarım yiyeceksin?”</p>

  <p class="calibre1">“Hepsini,” diye tahmin ettim.</p>

  <p class="calibre1">“Hayır!” diye bağırdı. “Sen beni dinlemiyor musun?” Küçük eliyle saçlarını çekiştirdi ve derin bir nefes aldı. “İlla hatırlatmam mı gerekiyor? Bir Bronzlar, bir Altınlar bir de Periler vardır.” Gerisini benim tamamlamamı bekledi.</p>

  <p class="calibre1">“Perilerin özdenetimi yoktur,” diye tekrarladım. “Gücün bütün nimetlerinden yararlanır ama erdemlerinin içine ederler. Doğar doğmaz zevk peşinde koşmaya başlarlar. Oldu mu?”</p>

  <p class="calibre1">“iyi mi diyeceksin, <span class="calibre6">oldu</span> değil. Bir Altın’dan ne beklenir? Bir Eşsiz Yaralı’dan?”</p>

  <p class="calibre1">“Mükemmellik.”</p>

  <p class="calibre1">“Yani?”</p>

  <p class="calibre1">Bir Altın’ın aksanını taklit ederek soğuk bir sesle konuştum “Kontrol, <span class="calibre6">beyefendi.</span> Özdenetim. Kontrolü ele geçirmelerine izin vermediğim sürece, ben de gücün nimetlerinden yararlanabilirim. Gösterişlileri anlamanın bir anahtarı varsa, o da kontrolün her türünü anlamaktan geçer. Balığı yerim ama lezzetinin kararlılığımı etkisi altına almadığını veya tat alma dokularımı köleleştirmediğini göstermek için yüzde yirmisini bırakırım.”</p>

  <p class="calibre1">“Yani dinliyordun.”</p>

  <p class="calibre1">Dansçı ertesi gün beni çatı katındaki holo-aynada Gösterişli aksanımı çalışırken buldu. Karşımda başımın üç boyutlu bir yansımasını görebiliyordum. Dişler tuhaf bir şekilde hareket ediyor, kelimeleri ağzımda yuvarlamaya çalışırken dilime takılıyordu. Son ameliyatımın üzerinden aylar geçmiş olmasına rağmen, hâlâ vücuduma alışmaya çalışıyordum. Dişlerim başlangıçta sandığımdan daha iriydiler. Altınbaşların lanet olasıca kıçlarına altın kürekler girmiş gibi konuşmaları da işimi hiç kolaylaştırmıyordu. Dolayısıyla onlardan biri olduğumu görürsem öyle konuşmak daha kolay geliyordu. Kibir kolaylaşıyordu.</p>

  <p class="calibre1"><span class="calibre6">“R</span> harflerini yumuşat,” dedi Dansçı. Ben bir veri-tabletinden okurken oturup dikkatle beni izledi. “Her birinin önünde bir <span class="calibre6">h</span> harfi varmış gibi düşün.” Yakmacı bana evimi hatırlattı ve BaşVali Augustus’un Lykos’ta nasıl göründüğünü hatırladım. Adamın dinginliğini anımsadım; sabırlı lütufkârlığım ve pis sırıtışını. “Ü’leri uzat.” “Twra <span class="calibre6">gücünüz bu kadar mı?”</span> dedim aynaya bakarak. “Mükemmel,” diye övdü Dansçı, yapmacık bir ürpertiyle. Sağlam elini dizine vurdu.</p>

  <p class="calibre1">“Yakında lanet olasıca bir Altınbaş gibi rüya görmeye de bulayacağım,” dedim tiksintiyle.</p>

  <p class="calibre1">“Lanet olasıca dememelisin; bunun yerine ‘korkunç’ veya ‘korkunç lanet’ de.”</p>

  <p class="calibre1">Ona öfkeyle baktım. “Kendimi sokakta görsem nefret ederdim. Elime bir sapanOrak geçirip ağzımdan kıçıma kadar yarmak, sonra da kalıntıları yakmak isterdim. Eo beni görse kusardı.”</p>

  <p class="calibre1">“Daha gençsin,” dedi Dansçı gülerek. “Tanrım, bazen ne kadar genç olduğunu unutuyorum.” Çizmesinin içinden bir içki şişesi çıkardı ve birazını içtikten sonra şişeyi bana attı.</p>

  <p class="calibre1">Güldüm. “Son içtiğimde Narol amcam bana ilaç vermişti.” Bir yudum aldım. “Belki de madenlerin nasıl olduğunu unutmuşsundur. Ben genç falan değilim.”</p>

  <p class="calibre1">Dansçı kaşlarını çattı. “Seni aşağılamak istemedim, Darrovv. Ne yapman gerektiğini biliyorsun. Neden yapacağını biliyorsun. Fakat hâlâ bakış açını kaybediyor ve kendini yargılıyorsun. Şu anda muhtemelen kendine baktığında miden bulanıyor. Oldu mu?” “Oldu.” Şişeden büyük bir yudum aldım.</p>

  <p class="calibre1">“Ne var ki sen sadece rol yapıyorsun, Darrow.” Parmağını salladı ve parmağındaki yüzükten bir bıçak çıktı. Reflekslerimi geri kazanmıştım ve bana zarar vermek niyetinde olduğunu düşünseydim, onu hemen gırtlağına sokabilecek kadar hızlıydım. Ancak bıçağı işaret parmağıma sürtmesine izin verdim. Minik yaradan kan süzüldü. Kızıl kan. “Ne olduğunu hatırlaman gerekirse diye...” “Evim gibi kokuyor,” dedim parmağımı emerken. “Annem çıngıraklı-yılanlardan kan çorbası yapardı. Doğrusunu istersen o kadar da kötü değildi.”</p>

  <p class="calibre1">“İçine kendir-ekmeği batırıp bamya-çiçeği serpiyor muydunuz?” “Sen nereden biliyorsun?” diye sordum.</p>

  <p class="calibre1">“Benim annem de aynısını yapardı,” dedi Dansçı gülerek. “Dans’ta veya kazananı ilan etmelerinden önce Defne kutlamalarında yerdik. Daima pislik Gama kaltakları kazanırdı.”</p>

  <p class="calibre1">“O halde Gamalara!” Güldüm ve şişeden bir yudum daha aldım.</p>

  <p class="calibre1">Dansçı beni izliyordu. Yüzündeki gülümseme bir süre sonra silindi ve gözleri soğuklaştı. “Matteo yarın sana dans etmeyi öğretecek ” “Bunu sen yaparsın sanıyordum,” dedim.</p>

  <p class="calibre1">Sakat bacağına vurdu. “Bunu yapmayalı uzun zaman oldu Oikos’taki en iyi dansçıydım. Tünel rüzgârı gibi hareket ederdim En iyi dansçılarımızın hepsi Cehennemdalgıçlarıydı. Yıllar boyunca ben de bir Cehennemdalgıcı’ydım.”</p>

  <p class="calibre1">“Tahmin etmiştim.”</p>

  <p class="calibre1">“Öyle mi?”</p>

  <p class="calibre1">Dansçı’nın yara izlerini işaret ettim. “Yanında çıngıraklı-yılanları uzaklaştırmaya yardım edecek matkapElemanları olmadan bu kadar çok ışınlan biri ancak bir Cehennemdalgıcı olabilir. Ben de ısırılmıştım. En azından bu sayede kalbim güçlenmiş.”</p>

  <p class="calibre1">Başıyla onayladı ve uzaklara daldı. “PençeMatkap üzerinde bir nodülü onarmaya çalışırken bir yuvanın içine düştüm. Kanallardan birinin içindeydiler, onları görmemiştim. Tehlikeli türdendiler.”</p>

  <p class="calibre1">Ne demek istediğini hemen anlamıştım. “Yavruydular,” dedim. Başıyla onayladı.</p>

  <p class="calibre1">“Daha az zehirlidirler. Yetişkinlerden çok daha az; dolayısıyla yumurtalarını içime bırakmak gibi bir niyetleri yoktu. Ama ısırdıklarında, bunu bütün güçleriyle yapıyorlardı. Neyse ki yanımızda panzehir vardı. Gamalardan almıştık.” Lykos’ta hiç panzehirimiz yoktu.</p>

  <p class="calibre1">Bana doğru eğildi.</p>

  <p class="calibre1">“Seni bir yavru çıngıraklı-yılan yuvasına atıyoruz, Darrovv. Bunu unutma. Enstitü’nün girişi sınavlarına üç ay var. Matteo’dan aldığın derslere ek olarak ben de seni eğiteceğim. Ancak kendini yargılamayı bırakmazsan ve görünüşünden nefret etmeyi sürdürürsen, sınavlarda başarısız olursun ya da daha kötüsü... geçersin, Enstitü’deyken çuvallarsın ve kendini ele verirsin. O zaman da her şey boka sarar.” Oturduğum yerde kıpırdandım. İlk kez içimde başka bir korku belirmişti; Eo’nun tanımayacağı bir şeye dönüşmenin korkusu değil, daha ilkel bir dehşet. Düşmanlarımın beni öldürmesinden korku<span style="text-indent: 1.5em; font-size: 1em;">yordum. Nasıl insanlarla karşılaşacaktım? Küçümseyen sırıtışlarım şimdiden görebiliyordum.</span></p>

  <p class="calibre1">“Benim oyunumu bozmaları önemli değil.” Dansçı’nın dizine vurdum. “Benden alabilecekleri her şeyi aldılar zaten. Bu yüzden kullanabileceğiniz bir silaha dönüştüm ya.”</p>

  <p class="calibre1">“Yanılıyorsun,” diye çıkıştı Dansçı. “Sen bir silahtan fazlasısm. Karın Öldüğünde, sana sadece bir kan davası bırakmadı. Sana bir hayal bıraktı. Sen onun koruyucususun. Gerçekleştiricisisin. Bu yüzden öfke ve nefret kusmayı bırak. Harmony ne derse desin, onlara karşı savaşmıyorsun. Sen Eo’nun <span class="calibre6">hayali</span> için, hâlâ hayatta olan <span class="calibre6">ailen</span> için, <span class="calibre6">halkın</span> için savaşıyorsun.”</p>

  <p class="calibre1">“Bu Ares’in düşüncesi mi? Yani, seninki mi?”</p>

  <p class="calibre1">“Ben Ares değilim,” diye tekrarladı Dansçı. Ona inanmıyordum. Adamlarının ona nasıl baktığını, Harmony’nin bile nasıl saygı duyduğunu görmüştüm. “Kendine bir bak, Darrovv. O zaman kötü şeyler yapmak zorunda kalan iyi bir adam olduğunu anlayacaksın.” Ellerimde yara izi yoktu ve yumruklarımı eklemlerim beyazlayana kadar sıktığımda tuhaf hissediyordum.</p>

  <p class="calibre1">“İşte anlamadığım bu zaten: İyi bir adamsam, neden kötü şeyler yapmak istiyorum?”</p>

  <h2 class="calibre1" id="sigil_toc_id_10" style="text-align: center;"><a id="bookmark11"></a><span class="calibre2">14</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark12"></a><span class="calibre2">ANDROMEDUS</span></p>

  <p class="calibre1">Matteo’yla derslerimiz çok kısa sürdü; Gösterişlilerin beş dans biçiminin her birini göstermesi yetti ve işimiz bitti. Altınların danslarında amcamın bana öğrettiği danslardan farklı olarak eşe daha çok vurgu yapılıyordu fakat hareketler benzerdi. Beş dansı da Matteo’dan daha iyi şekilde yaptım. Sonra gözlerimi bağladım ve her birini müzik olmadan, ezberden peş peşe dans ederek hava attım. Narol amcam bana dans etmeyi öğretmişti ve binlerce gece boyunca dans edip şarkı söylemekten başka yapacak bir şeyim olmayınca bedenimin hareketlerini kontrol etmekte ustalaşmıştım. Bunu bu yeni vücutla bile yapabilirdim. Üstelik bu yeni bedenim, eskisinin yapamadığı şeyleri yapabiliyordu. Kas lifleri farklı şekilde kasılıyor, bağlar daha fazla esniyor, sinirler daha çabuk tepki veriyordu. Hareketleri akıcı şekilde yaparken kaslarıma tatlı bir yanma hissi yayılıyordu.</p>

  <p class="calibre1">Danslardan biri olan Polemides’in nostaljik bir havası <span class="calibre2"><span style="font-weight: normal;">vardı</span>.</span> Matteo beni bir sopayı, elimde bir jiletle dövüşüyormuşum gibi kol açıklığında tutturarak dönen adımlarla dans ettiriyordu. <span class="calibre2" style="font-weight: normal;">Bedenim</span> hareket ederken, geçmişin yankılarını duyabiliyordum. <span class="calibre2" style="font-weight: normal;">Madenin</span> titreşimlerini hissediyor, klanımın kokusunu alıyordum. Bu <span class="calibre2" style="font-weight: normal;">dansı</span> daha önce görmüştüm ve diğer hepsinden daha iyi beceriyordum, gedenimin yapmak için doğduğu bir danstı; yasak olan Hasat Dansı’na çok benziyordu.</p>

  <p class="calibre1">Bitirdiğimde Matteo kızgındı.</p>

  <p class="calibre1">“Sen benimle oyun mu oynuyorsun?” diye sordu hırlayarak.</p>

  <p class="calibre1">“Ne demek istiyorsun?”</p>

  <p class="calibre1">Bana öfkeyle bakarak ayağını yere vurdu. “Sen daha önce hiç madenlerin dışına çıkmadın mı?”</p>

  <p class="calibre1">“Cevabı biliyorsun,” dedim.</p>

  <p class="calibre1">“Daha önce bir kalkan veya kılıçla hiç dövüşmedin mi yani?”</p>

  <p class="calibre1">“Evet, dövüştüm. Hatta yıldız gemilerine kaptanlık ettim ve Pretorlarla birlikte ziyafetlere katıldım.” Bir kahkaha atarak neler olduğunu sordum.</p>

  <p class="calibre1">“Bu bir oyun <span class="calibre6">değil,</span> Darrovv.”</p>

  <p class="calibre1">“Olduğunu söyledim mi?” Şaşırmıştım. Onu kızdıracak ne yapmıştım ki? Anlaşılan gerginliği dağıtmak için gülmem bir hataydı.</p>

  <p class="calibre1">“Gülüyor musun? Toplum’u karşına alıyorsun, oğlum. Buna rağmen gülüyor musun? Bu çok uzak bir hayal değil. Soğuk gerçekliğin ta kendisi. Kim olduğunu anlarlarsa seni asmayacaklar.” Bunu söylerken yüzünde dalgınlık dolu bir ifade belirmişti. Sanki ne olacağını tecrübe etmişti.</p>

  <p class="calibre1">“Bunu biliyorum.”</p>

  <p class="calibre1">Bana aldırmadı. “Obsidiyenler seni yakalayıp Beyazlara verirler ve onlar da seni karanlık hücrelere kapayıp işkence yaparlar. Gözlerini çıkarır, seni erkek yapan her parçanı keserler. Daha karmaşık yöntemleri de var fakat tek amaçlarının bilgi edinmek olmayacağını söyleyebilirim; öyle olsa, istediklerini almalarını sağlayacak kimyasalları var. Sen onlara her şeyi anlattıktan sonra, beni, Harmony’yi ve Dansçı’yı öldürürler. Ayrıca aileni de deriSoyucularla öldürür, yeğenlerinin başlarını ayaklarının altında ezerler. Bunlar holoKutuda göstermedikleri şeyler. Bunlar, gezegenlerin hâkimlerini kendine düşman bellediğinde katlanmak zorunda kalabileceğin sonuçlardır. <span class="calibre6">Gezegenler</span>, diyorum, oğlum.”</p>

  <p class="calibre1">İliklerime kadar ürperdim. Bunları biliyordum. Neden kafama kakıp duruyordu ki? Zaten korkuyordum. Korkmak istemiyordum ama korkuyordum. Beni bekleyen görev, içimi kemiriyordu.</p>

  <p class="calibre1">“Bu yüzden tekrar soruyorum; sen Dansçı’nın olduğunu söylediği kişi misin?”</p>

  <p class="calibre1">Duraksadım. <span class="calibre6">Ah!</span> Ares’in Oğullan’mn birbirlerine derinden gü. vendiğini, hepsinin aym tarafta olduğunu sanıyordum. Ancak burada bir çatlak, bir bölünme vardı. Matteo, Dansçı’nın müttefikiydi ama dostu değildi. Dans edişimdeki bir şey onda şüphe uyandırmıştı. Birden durumu anladım; Matteo, Mickey’nin beni oyuşuna tanık olmamıştı. Bütün bunları benim bir zamanlar bir Kızıl olduğuma inanarak yapıyordu ve hepsi onun için çok zor olmalıydı. Dans edişim, ona bu dansın yapıldığı tabakada doğduğumu düşündürmüştü. Polemides denen son dansla ilgili bir şeydi bu.</p>

  <p class="calibre1">“Adım Darrovv, Dale’in oğluyum. Lykos’lu bir Lambda’yım ve bir Cehennemdalgıcı’yım. Asla başka biri olmadım, Matteo.”</p>

  <p class="calibre1">Kollarını göğsünde kavuşturdu. “Bana yalan söylüyorsan...”</p>

  <p class="calibre1"><span class="calibre6">“Ben adi Renklere yalan söylemem</span></p>

  <p class="calibre1">O akşam, gün boyunca yaptığım dansları araştırdım. <span class="calibre6">Polemides</span>, Yunanca “savaş çocuğu” anlamına geliyordu. Bana Narol amcamın danslarını fazlasıyla hatırlatan bir danstı. Altınların savaş dansıydı; küçük çocukları dövüş sanatlarına ve jilet kullanmaya hazırlamak için öğrettikleri hareketlerden oluşuyordu. Altınların savaşırken çekilmiş görüntülerini izledim ve yüreğim ağzıma geldi. Bir yaz şarkısı gibi savaşıyorlardı; canavar Obsidiyenler gibi değil, serin rüzgârda süzülen kuşlar gibi. Çiftler halinde savaşıyor, dönüyor, dans ediyor, kesip biçiyorlardı. Obsidiyenlerin ve Grilerin arasında tırpanlarla oynuyor gibi görünüyorlardı; etraflarında devrilen cesetler sanki içinden anız yerine kan fışkıran buğday saplarıydı. Altın zırhları pırıl pırıl parıldıyordu. Jiletleri ışıldıyordu. Onlar insan değil, tanrıydılar.</p>

  <p class="calibre1">Ve onları ben mi yok edecektim?</p>

  <p class="calibre1">O gece ipek örtülü yatağımda zor uyudum. Eo’nun hemantus çiçeğini öptükten ancak uzun bir süre sonra uykuya dalabildim ve rüyamda babamı gördüm; onu bir erkek olarak tanımanın, dans etmeyi sarhoş kardeşi yerinde ondan öğrenmenin nasıl olacağını hayal ettim. Uyandığımda kırmızı kafa bandımı elimde sımsıkı tutuyordum. Tıpkı düğün kurdelemi tuttuğum gibi. Bütün bunlar bana evimi hatırlatıyordu.</p>

  <p class="calibre1">Yine de yetmiyorlardı.</p>

  <p class="calibre1">Korkuyordum.</p>

  <p class="calibre1">Dansçı kahvaltıda yanıma geldi.</p>

  <p class="calibre1">“Bilgisayar korsanlarımızın Caius au Andromedus adını Darrow au Andromedus olarak değiştirmek için Kalite Kontrol Kurulu’nun bulutuyla iki hafta uğraşmak zorunda kaldığını bilmekten mutluluk duyacağını düşündüm.”</p>

  <p class="calibre1">“Güzel.”</p>

  <p class="calibre1">“Söyleyeceğin tek şey bu mu? Ne kadara patladığını... neyse, boş ver.” Başını iki yana salladı ve hafifçe güldü. “Darrow... Ne kadar <span class="calibre6">RenkDışı.</span> Şüphe uyandıracaktır.”</p>

  <p class="calibre1">Korkumu gizlemek için omuz silktim. “Korkunç lanet sınavlarında esip geçersem umurlarında bile olmaz.”</p>

  <p class="calibre1">“Bir Altın gibi konuştun.”</p>

  <p class="calibre1">Matteo ertesi gün beni gemiyle Yorkton’dan pek uzak olmayan İştar ahırlarına götürdü. Deniz kıyısında, tepeler boyunca uzanan yeşil arazilerle dolu bir yerdi. Hiç o kadar geniş bir arazi görmemiştim. Toprakların önümde kıvrıla kıvrıla uzanışını hiç görmemiştim. Gerçek bir ufku veya Matteo’nun dersimiz için ayarladığı kadar korkutucu hayvanlan da hiç görmemiştim. Ayaklarını yere vuruyor, toprağı eşeliyor, burunlarından soluyor, kuyruklarını savuruyor, devasa sapsarı dişlerini gösteriyorlardı. Atlar... Eo’nun Andromeda’yla ilgili hikâyelerine rağmen atlardan hep korkmuştum.</p>

  <p class="calibre1">“Bunlar canavar,” diye fısıldadım Matteo’ya.</p>

  <p class="calibre1">“Yine de,” diye fısıldadı, “beyefendiler atlarla ilgilenmelidir. Resmî bir ortamda mahcup olmak istemiyorsan ata iyi binmeyi öğrenmelisin.”</p>

  <p class="calibre1">Atlarının sırtında geçip giden diğer Altınlara baktım. Bugü<sub class="calibre11">n</sub> ahırda sadece üç tanesi vardı ve her birinin yanında Matteo gibi Pembe ve Kahverengi hizmetkârlar çalışıyordu.</p>

  <p class="calibre1">“Mesela böyle bir ortamda mı?” diye tısladım. “Tamam Tamam.” Toynaklarıyla yeri döven iri bir siyah aygırı işaret ettim “Şuna bineceğim.”</p>

  <p class="calibre1">Matteo gülümsedi. “Bu senin hızına daha uygun olur.”</p>

  <p class="calibre1">Bana bir midilli verdi. İri bir midilliydi ama yine de bir midilliydi Burada sosyal bir etkileşim yoktu; diğer biniciler yanımızdan tırısta geçerken sadece iyi günler dercesine başlarını eğiyorlardı, o kadar. Dolayısıyla gülümsemeleri aslında ne kadar gülünç göründüğümü anlamama yetiyordu. Ata binmekten hoşlanmamıştım. Matteo’yla birlikte ağaçların arasından geçmeye çalışırken midillim aniden hızlandığında daha da az hoşuma gitti. Koruluğun diğer tarafında hayvanın sırtından aşağı atladım ve çimenlerin üzerine ustalıkla indim. Uzakta biri güldü; uzun saçlı bir kızdı ve daha önce işaret ettiğim aygıra biniyordu.</p>

  <p class="calibre1">“Belki de şehirden ayrılmasan iyi olur, Peri,” diye bağırdı ve atını mahmuzlayarak uzaklaştı. Dizimin üzerinde doğrulurken kızın ardından baktım. Saçları günbatımından daha altuni parlayarak arkasında savruluyordu.</p>

  <p class="calibre1"><a id="bookmark10"></a><a href="#footnote1">1</a></p>

  <p class="calibre1">Başlıca demirsülfürden oluşan, parlak sarı renkli bir cevher, (ed.n.)</p>
</body>
</html>
