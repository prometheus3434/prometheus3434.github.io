<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><br /></p>

  <p class="calibre1">“Bütün o yüksekMevkililer yeni yetenek arıyor. Kadrolarını doldurmak için sizi diğer adayların arasından seçtiler. O önemli adam ve kadınları etkilerseniz, bundan sonra bir çıraklık alırsınız. Kazanırsanız, Hane veya bir İtibarlı Aile içindeki çıraklığınızı kendiniz seçersiniz; hatta belki Arcos’un kendisi bile sizi isteyebilir. Bunu başarırsanız hızla mevki, ün ve güç sahibi olursunuz.”</p>

  <p class="calibre1">Öne eğildim.</p>

  <p class="calibre1">“Kazanmak mı?” diye sordum. “Neyi kazanacağız?” Gülümsedi.</p>

  <p class="calibre1">“Şu anda Mariner Vadisi’nin en güneyindeki ücra bir vadidesiniz. Bu vadideki on iki kalede on iki Hane var. Yarınki oryantasyondan sonra, elinizdeki bütün imkânları kullanarak vadiye egemen olmak için diğer öğrencilerle savaşacaksınız. Bunu bir imparatorluk kazanmak ve yönetmek için bir vaka çalışması olarak düşünün.” Heyecanlı mırıltılar yükseldi. Bu bir oyundu. Ben de sınıflarda ders yapmak zorunda kalacağımızı sanıyordum.</p>

  <p class="calibre1">“Peki ya kazanan Hane’nin Primus’u olursak?..” diye sordu Antonia. Bir parmağıyla altın buklelerini kıvırıp çekiştirdi.</p>

  <p class="calibre1">“O zaman görkeme merhaba dersin, hayatım. Üne ve güce.” Yani Primus olmalıydım.</p>

  <p class="calibre1">Sade bir yemek yedik. Fitchner gittikten sonra Cassius huzursuzca kıpırdandı; soğuk ve alaycı bir sesle konuştu.</p>

  <p class="calibre1">“Haydi, birlikte bir oyun oynayalım, dostlarım. Hepimiz kimi öldürdüğümüzü söyleyelim. Ben başlayacağım. Nexus au Celintus. Onu çocukluğumdan beri tanıyordum; bazılarınızı tanıdığım gibi. Parmaklarımla soluk borusunu parçaladım.” Kimse konuşmadı. “Haydi ama... Aile içinde sır olmaz.”</p>

  <p class="calibre1">Hâlâ kimse konuşmuyordu.</p>

  <p class="calibre1">Sevro masadan ilk ayrılan oldu ve Cassius’un oyunuyla alay ettiğini açıkça gösterdi. Yemeğini ilk yiyen. İlk uyuyan. Ben de peşinden gitmek istiyordum. Bunun yerine Cassius oyunundan vazgeçerek dinlenmeye çekildikten sonra uysal Roque’la ve dev Titus’la havadan sudan sohbet ettim. Titus’tan hoşlanmak imkânsızdı.</p>

  <p class="calibre1">Komik biri değildi ama her şey ona şaka gibi geliyordu. Gülüm semesine rağmen bana ve herkese dişlerini gösteriyormuş gibj görünüyordu. Ona vurmak istiyordum fakat bana hiçbir neden vermiyordu. Söylediği her şey son derece zararsızdı. Yine de ondan nefret ediyordum. Beni insan yerine koymuyormuş gibiydi; onun gözünde sadece bir satranç taşıydım ve beni oynatmak için fırsatını bekliyordu. Hayır. Beni itip kakmak için. Diğerleri gibi on yedi, on sekiz yaşlarında olduğunu unutmuş gibiydi. Yetişkin bir erkekti. Boyu iki metreden uzun olmalıydı. Belki de iki buçuk metre. Diğer yandan zarif Roque bana ağabeyim Kieran’ı hatırlatıyordu; tabu Kieran birilerini öldüremezdi. Gülümsemesi nazikti. Sözleri daha önce de olduğu gibi sabırlı, düşünceli ve bilgeceydi. Topallayan bir ceylan yavrusuna benzeyen Lea her yere onun peşinden gidiyordu. Roque ona karşı benim olamayacağım kadar sabırlıydı.</p>

  <p class="calibre1">O gece geç saatte öğrencilerin öldüğü yerleri aradım ama bulamadım. Merdivenler artık yoktu. Kale onları yutmuştu. Diğerlerini ince şiltelerle dolu, uzun bir yatakhanede buldum. Kalemizin dışındaki tepeleri örten sislerin içinde kurtlar uluyordu. Çabucak uykuya daldım.</p>

  <h2 class="calibre1" id="sigil_toc_id_15" style="text-align: center;"><a id="bookmark1"></a><span class="calibre2">21</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark2"></a><span class="calibre2">EGEMENLİĞİMİZ</span></p>

  <p class="calibre1">Sabah daha hava aydınlanmadan Fitchner bizi yatakhanede uyandırdı. Homurdanarak iki katlı ranzalarımızdan indik ve kalenin meydanına giderek esneme hareketleri yaptıktan sonra koşmaya başladık. Mars’ın .37çekiminde bile rahat bir koşu tutturmuştuk.</p>

  <p class="calibre1">Bulutlar hafif sağanaklar getiriyordu. Küçük vadimizin elli kilometre batısı ve kırk kilometre doğusunda uzanan kanyon duvarları altı kilometre yüksekliğindeydi. Aralarında dağlardan, ormanlardan, nehirlerden ve düzlüklerden oluşan bir ekosistem vardı. Burası, savaş alanımızdı.</p>

  <p class="calibre1">Bizimki dağlık bir bölgeydi. Yosunlu tepeler ve sarp kayalıklar, U şeklinde, yeşil vadiciklere iniyordu. Sis her şeyi, yamaçlarm üzerine el yapımı battaniyeler gibi serilmiş yoğun ormanları bile örtüyordu. Kalemiz, kâse gibi, yarı çayır, yarı orman bir vadiciğin ortasındaki bir nehrin hemen kuzeyinde yükselen bir tepenin üzerindeydi. Kuzeyde ve güneyde daha yüksek tepeler vadiyi sarıyordu. Buradan hoşlanabilirdim. Eo hoşlanırdı. Ama onun yokluğunda, kendimi yüksek tepenin üzerindeki kalemiz kadar yapayalnız hissediyordum. Kolyeme, hemantusumuza uzandım. İkisi de yanımda değildi. Bu cennette kendimi boş hissediyordum.</p>

  <p class="calibre1">Tepedeki kalemizin üç duvarı seksen metrelik kayalıklar^ üzerindeydi. Kalenin kendisi devasaydı. Duvarları otuz metre yük sekliğindeydi. Kontrol kulesi, kendi kuleleri olan, başlı başına bir kale gibi duvarlardan dışarı çıkmıştı. Duvarların iç tarafında, kare biçimindeki içkalemiz kuzeybatı duvarının bir parçasını oluşturuyordu ve elli metre yüksekliğindeydi. Vadinin zemininden kalenin batı kapısına, içkalenin karşısına doğru hafif bir bayır yükseliyordu Issız bir toprak yoldan bayır aşağı koştuk. Sis her yanımızı sarıyordu. Soğuk havayı içime çektim. Huzursuz bir uykudan sonra beni temizliyordu.</p>

  <p class="calibre1">Yaz sabahında gün doğarken sis, sıcakla dağılıyordu. Dünya’daki akrabalarından daha hızlı ve daha ince yapılı olan geyikçikler köknar koruluklarında otluyordu. Tepemizde kuşlar dönüp duruyordu. Yalnız bir kuzgun ürkütücü şeyler vadediyordu. Koyunlar tarlaya yayılmıştı, elli bir kişilik tek sıra halinde tırmandığımız yüksek kayalık tepelerde keçiler dolaşıyordu. Hanemdeki diğerleri Dünya’nın hayvanlarını veya Oymacıların eğlence için yapmaya karar verdiği tuhaf yaratıkları görüyor olabilirlerdi. Ancak ben sadece yiyecek ve giysiler görüyordum.</p>

  <p class="calibre1">Mars’ın kutsal hayvanlan bölgemize yerleşmişti. Ağaçkakanlar meşe ve köknarları deliyordu. Kurtlar geceleri tepelerde uluyor, gündüzleri ormanlık alanlarda sessizce dolaşıyordu. Nehir yakınlarında yılanlar vardı. Küçük ve sessiz vadilerde akbabalar. Yanımdaysa katiller koşuyordu. Ne arkadaşlarım vardı ama... Keşke Loran, Kieran veya Matteo burada olup arkamı kollayabilseydi. Güvenebileceğim biri olsaydı. Bir kurt sürüsünün içinde kurt postuna bürünmüş bir koyundum.</p>

  <p class="calibre1">Fitchner kayalık tepelerden yukarı koşarken, topallayan kız Lea düştü. Fitchner onu çizmesinin ucuyla dürtükledi ama Lea kalkamayınca onu omuzlarımıza aldık. Yükü Roque ve ben pay" laştık. Tıtus sırıttı ve Roque yorulduğunda sadece Cassius yardı® etti. Sonra kaslı vücutlu, hırıltılı sesli ve dazlak kafalı bir çocuk olan Pollux benim yerimi aldı. Sesi iki yaşından beri yakmaç tüttürüyormuş gibi çıkıyordu.</p>

  <p class="calibre1">Ormanlardan ve tarlalardan oluşan bir yaz vadisinde ilerliyorduk. Böcekler bizi ısırmaya kalkıyordu. Altınbaşlar ter içindeydi ama ben terlememiştim. Eski tulumumu düşününce, bu bir buz banyosu gibi kalıyordu. Etrafımdaki herkes formdaydı fakat Cassius, Sevro, Antonia, Quinn (hayatımda gördüğüm en hızlı kız ya da iki ayaklı en hızlı yaratıktı), Titus, yeni arkadaşlarından üçü ve ben diğerlerini geride bırakabiliyorduk. Bizden hızlı gidebilen tek kişi çekimBodarı kullanan Fitchner’dı. Bir geyikçik gibi sıçrıyordu, sonra hayvanlardan birini yakaladı ve jiletini çıkardı. Jilet geyiğin boğazını sardı ve Fitchner bıçağı büzerek hayvanı öldürdü. “Akşam yemeği,” dedi sırıtarak. “Sürükleyin.”</p>

  <p class="calibre1">“Kaleye daha yakın bir yerde öldürebilirdin,” diye homurdandı Sevro.</p>

  <p class="calibre1">Fitchner başını kaşıyarak etrafına bakındı. “Aranızda küçük, çirkin bir Goblin’in ciyakladığını duyan oldu mu? Sürükle şunu.” Sevro geyiğin bacağını tuttu. “<span class="calibre6">Pislik</span>.”</p>

  <p class="calibre1">Kalemizin beş kilometre güneybatısında kayalık bir tepenin zirvesine ulaştık. Zirvede taş bir kule yükseliyordu. Oradan savaş alanını inceledik. Orada bir yerlerde düşmanlarımız da aynı şeyi yapıyordu. Savaş sahnesi güneyde görüş alanımızın dışına doğru uzanıyordu. Batıda ufku, karlı dağlar dolduruyordu. Güneydoğuda ilkel ormanlık alanlar rastgele serpiştirilmiş gibi görünüyordu. Güneye doğru akan geniş bir nehir -Argos- ve kollarının geçtiği yemyeşil bir düzlük, ikisini ayırıyordu. Daha güneyde, düzlüklerin ve nehirlerin ötesinde, zemin bataklıklara dönüşüyordu. Daha fazlasını göremiyordum. Mavimsi gökyüzünde iki kilometre yükseklikte büyük bir dağ havada asılı duruyordu. Fitchner oranın Olimpos olduğunu söyledi; Gözetmenler her yıl sınıfları bu yapay dağdan izliyordu. Zirvesinde peri masallarından fırlamış gibi görünen bir kale ışıldıyordu. Lea yaklaşarak yanımda durdu.</p>

  <p class="calibre1">“Nasıl havada durabiliyor?” diye sordu tatlı bir tavırla.</p>

  <p class="calibre1">Hiçbir fikrim yoktu.</p>

  <p class="calibre1">Kuzeye baktım.</p>

  <p class="calibre1">Ormanlık bir vadideki iki nehir, geniş bir bakir arazinin kena rındaki kuzey bölgemizi bölüyordu. Güneybatıda alçak bölgelere doğru bir V oluşturuyor, sonunda birleşerek Argos’a dökülüyorlardı Vadinin etrafı yükseltilerle sarılıydı; küçük kanyonların göründüğü sarp tepeler ve cüce dağlar hâlâ sisle çevriliydi.</p>

  <p class="calibre1">“Bu Phobos Kulesi,” dedi Fitchner. Kule bölgemizin güneybatı uçundaydı. Biz susuz halde yola devam ederken kendisi matarasından su içti ve iki nehrin vadide V oluşturdukları kuzeybatıyı işaret etti. Birleşme noktasının hemen ardındaki bir cüce dağ sırasının tepesinde devasa bir kule yükseliyordu. “Ve bu da Deimos.” Bize Mars Hanesi’nin bölge sınırlarını göstermek için parmağıyla hayalî bir çizgi çekti.</p>

  <p class="calibre1">Doğudaki nehrin adı Furor’du. Kalemizin hemen güneyinde akan batıdakinin adı ise Metas’tı. Metas’ın üzerinde bir köprü vardı. Düşman V’nin içinden vadiye girmek için orayı geçmek ve kalemize ulaşmak için kuzeydoğuya doğru rahat, ormanlık alanı aşmak zorundaydı.</p>

  <p class="calibre1">“Bu berbat bir şaka, değil mi?” diye sordu Sevro, Fitchner’a.</p>

  <p class="calibre1">“Ne demek istiyorsun, Goblin?” Fitchner ağzına yeni bir sakız <span style="text-indent: 1.5em; font-size: 1em;">attı.</span></p>

  <p class="calibre1">“Bacaklarımız bir Pembefahişe’ninki kadar açık. Bütün bu dağlar ve tepelere rağmen isteyen herkes ön kapıdan elini kolunu sallayarak girebilir. Düzlüklerden kapımıza kadar dümdüz bir geçiş var. Sadece bir nehri aşmaları yeterli.”</p>

  <p class="calibre1">“Bariz olanı dile getirmene gerek yok. Biliyor musun, senden gerçekten hoşlanmıyorum. Seni pis, küçük Goblin.” <span class="calibre2" style="font-weight: normal;">Fitchner,</span> Sevro’ya bir an dikkatle baktı, sonra omuz silkti. “Her neyse, ben Olimpos’ta olacağım.”</p>

  <p class="calibre1">“Bu da ne demek, Gözetmen?” diye sordu Cassius keyifsizce. Manzaradan o da hoşlanmamıştı. Bütün geceyi kaybettiği kardeşinin arkasından ağlayarak geçirdiği için gözleri kızarmış olmasına rağmen etkileyiciliğinden hiçbir şey kaybetmemişti.</p>

  <p class="calibre1">“Bu benim değil, sizin sorununuz demek, küçük prens. Kimse sizin için bir şeyi düzeltecek ya da değiştirecek değil. Ben sizin Gözetmeninizim, anneniz değil. Okulda olduğunuzu unutmayın. Dolayısıyla bacaklarınız açıksa, zayıf noktanızı korumak için bir bekâret kemeri yapın.”</p>

  <p class="calibre1"><span class="calibre2" style="font-weight: normal;">Herkesten homurtular yükseldi.</span></p>

  <p class="calibre1">“Daha kötüsü de olabilirdi,” dedim. Antonia’mn başının üzerinden, güney düzlüklerinde büyük bir nehrin kıyısında yükselen bir düşman kalesini işaret ettim. “Şu zavallılar kadar savunmasız durumda da olabilirdik.”</p>

  <p class="calibre1">“O zavallıların ekinleri ve meyve bahçeleri var,” dedi Fitchner. “Sizin...” Öldürdüğü geyiğe bakındı. “Eh, Goblin arkadaşınız geyiği geride bıraktığı için hiçbir şeyiniz yok. Sizin yemediğinizi kurtlar yer.”</p>

  <p class="calibre1">“Biz kurtları yemezsek,” diye homurdandı Sevro, diğerlerinin tuhaf bakışlarını üzerine çekerek.</p>

  <p class="calibre1">Yani kendi yiyeceğimizi kendimiz bulmamız gerekecekti.</p>

  <p class="calibre1">Antonia düzlüğü işaret etti.</p>

  <p class="calibre1">“Şunlar ne yapıyor?”</p>

  <p class="calibre1">Siyah bir erzak-gemisi bulutların arasından aşağı süzüldü. Uzaktaki düşmanlarımızın Ceres nehir kalesiyle aramızdaki dümdüz kırlığın ortasına indi. Üç Obsidiyen ve bir düzine Teneke bekçilik yaparken, Kahverengiler gemiden inerek et ürünleri, biftek, bisküvi, şarap, süt, bal ve peynirleri Phobos Kulesi’nden sekiz kilometre mesafedeki bir masaya bıraktılar.</p>

  <p class="calibre1">Sevro, alay edercesine, “Bir tuzak olduğu belli,” dedi ve güldü. “Teşekkürler, Goblin.” Cassius iç çekti. “Ancak ben kahvaltı etmedim.” Cüretkâr gözlerinin altında halkalar oluşmuştu. Kalabalığın arasından bana bakarak gülümsedi. “Yarışa var mısın, Darrovv?” Şaşkınlıkla irkildim. Sonra ben de gülümsedim, “işareti sen ver.” Ve koşmaya başladı.</p>

  <p class="calibre1">Ailemi doyurmak için daha aptalca şeyler yapmıştım. Sevdiğim biri öldüğünde daha aptalca şeyler yapmıştım. Cassius dik yamaçtan aşağı hızla koşarken eşlik etmeyi ona borçluydum.</p>

  <p class="calibre1">Kırk sekiz çocuk midemizi doldurmaya koşuşumuzu izliyor hiçbiri peşimizden gelmiyordu.</p>

  <p class="calibre1">“Bana bir dilim ballı jambon getirin!” diye bağırdı Fitchner Antonia bize “aptallar” diye seslendi. Biz tepeleri ardımızda bırakıp düzlüğe koştururken erzak-gemisi uçarak uzaklaştı. Mars’ın .376 çekiminde (Dünya standartlarıyla) sekiz kilometre çocuk oyuncağıydı. Kayalık yamaçtan indik ve ayak bileklerimize kadar yükselen otların arasında düzlükte olanca hızımızla koşmaya devam ettik. Masanın yanma ulaştığımızda Cassius benden iki metre kadar ilerideydi. Hızlıydı, ikimiz de masanın üzerindeki buzlu suya atıldık. Ben kendiminkini daha hızlı içince Cassius güldü.</p>

  <p class="calibre1">“Görünüşe bakılırsa Ceres Hanesi’nin işareti bayrak direklerinde: Hasat Tanrıçası.” Cassius yeşil düzlüklerin üzerinden kaleyi işaret etti. Kaleyle aramızdaki mesafede dağınık birkaç ağaç vardı. Surlarında sancaklar dalgalanıyordu. Cassius, ağzına bir üzüm attı. “Karnımızı doyurmadan önce yakından baksak iyi olur. Biraz keşif yapalım.”</p>

  <p class="calibre1">“Katılıyorum... ama burada bir terslik var,” dedim sakince.</p>

  <p class="calibre1">Cassius açık düzlüğe bakarak güldü. “Saçmalık. Belanın gelişini görürdük. Üstelik hiçbirinin ikimizden daha hızlı koşabileceğini sanmıyorum. İstersek kapılarına kadar gidip sıçabiliriz bile.”</p>

  <p class="calibre1">“İçimde bir his var.” Karnıma dokundum.</p>

  <p class="calibre1">Yine de bir terslik vardı. Ve sorun sadece midem değildi.</p>

  <p class="calibre1">Nehir kalesiyle aramızda altı kilometrelik açık alan vardı. Sağ tarafımızda, biraz uzakta nehir çağıldıyordu. Sol tarafımızda orman, önümüzde düzlük, nehrin diğer tarafında dağlar uzanıyordu. Uzun çimenler rüzgârda sallanıyordu ve bir serçe esintide süzülerek yaklaştı. Dalışa geçerek yere iyice yaklaştıktan sonra aniden irkilerek uzaklaştı. Yüksek sesle bir kahkaha atarak masaya yaslandım.</p>

  <p class="calibre1"><span class="calibre6">“Otların arasındalar,</span>i” diye fısıldadım. <span class="calibre6">“Bu bir tuzak.”</span></p>

  <p class="calibre1"><span class="calibre2" style="font-weight: normal;">“Onlardan çuvallarca çalıp kendi kalemize götürebiliriz,” dedi</span> yüksek <span class="calibre2"><span style="font-weight: normal;">sesle</span>.</span> <span class="calibre3" style="font-weight: normal;">“Kaçalım mı?”</span></p>

  <p class="calibre1">“Züppe Peri.”</p>

  <p class="calibre1">Sırıttı ama oryantasyon gününde kavga çıkarmaya iznimiz olup olmadığını ikimiz de bilmiyorduk. Çok da umurumuzda değildi.</p>

  <p class="calibre1">Üç deyince portatif masanın bacaklarını kaparak dayan-plastikten yapılmış birer metrelik silaha kavuştuk. Delicesine çığlık atarak yanımda Cassius’la serçenin telaşla havalandığı noktaya doğru koşmaya başladım. Otların arasından beş Ceres Altını fırladı. Üzerlerine aniden koşmamız onları şaşırtmıştı. Cassius zarif bir eskrim hamlesiyle ilkinin yüzüne vurdu. Ben o kadar zarif değildim. Omzum ağrıyordu ve kaskatıydı. Bir çığlık atarak silahımı birinin dizine indirdim. Uluyarak yere çöktü. Birinin hamlesinden sıyrıldım. Cassius da hamleyi savuşturdu. İki kişi olarak dans ediyorduk. Geriye üçü kalmıştı. Biri tam karşıma dikildi. Elinde bir bıçak veya sopa yoktu. Hayır, elinde beni daha çok ilgilendiren bir şey vardı. Soru işareti gibi bir kılıç; buğday biçmek için bir sapanOrak. Arkadaki elini beline dayayarak ve silahını bir jilet gibi uzatıp beni karşıladı. Bir jilet olsaydı ölürdüm ama değildi. Beni ıskalamasını sağladım, Cassius’a saldıranlardan birinin hamlesini engelledim ve saldırganıma doğru ileri atıldım. Ondan çok daha hızlıydım ve tutuşum onunkinin yanında dayan-çelik gibiydi. Onu yumrukla yere indirmeden önce sapanOrağını ve bıçağını elinden aldım.</p>

  <p class="calibre1">Elimde sapanOrağı nasıl döndürdüğümü gördüğünde, yaralanmamış olan son çocuk teslim olma zamanının geldiğini anladı. Cassius .376çekimde sıçradı ve gereksiz bir şekilde çocuğun yüzüne bir döner tekme indirdi. Bana Lykos’taki dansçıları ve sıçrayıcıları Hatırlattı.</p>

  <p class="calibre1"><span class="calibre6">Kravat.</span> Sessiz Dans. Ürkütücü bir şekilde, genç Kızılların gurur dansına benziyordu.</p>

  <p class="calibre1">Ama çocukların küfürlerinde sessiz bir taraf yoktu. Bu öğrencilere hiç acımıyordum. Önceki gece hepsi birini öldürmüştü; tıpkı benim gibi. Bu oyunda masumlara yer yoktu. Beni endişelendiren tek şey, Cassius’un kurbanlarını nasıl ortadan kaldırdığıydı. Bütün benliğinden zarafet ve ustalık akıyordu. Bense öfke ve ivmeydim Sırrımı bilse, beni bir saniyede öldürebilirdi.</p>

  <p class="calibre1">“Ne beceri ama!” dedi. “Kesinlikle muhteşemdin! Silahım aldın! Korkunç bir hızla! Daha önce karşı karşıya gelmediğimi<sub class="calibre11">2e</sub> sevindim. İyi iş! Siz kendiniz için ne diyeceksiniz, sizi sinsi aptallar?”</p>

  <p class="calibre1">Yakalanan Altınlar sadece küfrederek karşılık verdi.</p>

  <p class="calibre1">Tepelerinde dikilerek başımı yana yatırdım. “Hayatınızda ilk kez mi yeniliyorsunuz?” Cevap yoktu. Kaşlarımı çattım. “Eh, utanç verici olmalı.”</p>

  <p class="calibre1">Cassius’un yüzü parlıyordu; bir an için kardeşinin Ölümünü unutmuştu. Ben unutmamıştım. Kendimi karanlık hissediyordum; sığ ve boş. Adrenalin çekilirken geride sadece kötülük kalmıştı. Eo’nun istediği bu muydu? Oyunlar oynamamı mı istemişti? Fitchner havadan süzülerek üzerimize ulaştı ve ellerini çırptı. ÇekimBotları altın sarısı bir ışıkla parıldıyordu. Dişlerinin arasında bir dilim jambon vardı.</p>

  <p class="calibre1">“Destek geliyor!” dedi gülerek.</p>

  <p class="calibre1">Titus ve diğerlerinden daha hızlı olan erkekli kızlı altı kişilik bir grup, tepeden bize doğru koşuyordu. Altın renkli bir şey uzaktaki nehir kalesinin üzerinde yükselerek bize doğru uçtu. Kısa saçlı, güzel bir kadın havada Fitchner’a katıldı. Ceres Hanesi’nin Gözetmeniydi. Elinde bir şarap şişesi ve iki kadeh vardı.</p>

  <p class="calibre1">“Mars! Piknik yapalım!” diye seslendi, Fitchner’a Hane tanrısının adıyla seslenerek.</p>

  <p class="calibre1">“Bu tiyatroyu kim düzenledi, Ceres?” diye sordu Fitchner.</p>

  <p class="calibre1">“Ah, sanırım Apollon. Dağındaki evinde kendini yalnız hissediyor. Al, onun bağlarından güzel bir kırmızı şarap. Geçen yılkı monosepaj şaraptan çok daha iyi.”</p>

  <p class="calibre1">“Nefis!” dedi Fitchner. “Ama senin çocuklar otların arasına çömelmişti. Sanki piknik masasının kendiliğinden ortaya çıkmasını bekliyorlardı. Sence de şüphe çekici değil mi?”</p>

  <p class="calibre1">“Detaylar!” Ceres Gözetmeni güldü. “Minik detaylar!”</p>

  <p class="calibre1">“Eh, o zaman başka bir detay vereyim: Bu yıl benimkilerden jjdsi seninkilerden beşine denk gibi görünüyor, tatlım.”</p>

  <p class="calibre1">“Bu güzel çocuklar mı?” Ceres sırıttı. “Kibirli olanların Apollon ve Venüs’e gittiklerini sanıyordum.”</p>

  <p class="calibre1">"Ha ha! Eh, seninkiler kesinlikle ev kadınları ve çiftçiler gibi dövüşüyor. Doğru yere yerleştirilmişler.”</p>

  <p class="calibre1">“Henüz onları yargılama, seni alçak adam! Bunlar ortaSeçilmişlerdi. ÜstünSeçilmişlerim başka yerde, ilk nasırlarını kazanıyorlar!” “Fırınları mı öğreniyorlar? Yaşasın!” dedi Fitchner ironiyle. “Fırıncıların en iyi yöneticiler olduklarını duymuştum.”</p>

  <p class="calibre1">Kadın onu dürttü. “Ah, seni <span class="calibre6">şeytan.</span> Öfke Şövalyesi pozisyonu için seninle görüşmelerine şaşmamak gerek. Hainin tekisin!”</p>

  <p class="calibre1">Biz zeminden izlerken kadeh tokuşturdular.</p>

  <p class="calibre1">“Oryantasyon gününe bayılıyorum,” diye cıvıldadı Ceres. “Merkür, Jüpiter’in kalesine yüz bin sıçan saldı. Ama Jüpiter hazırdı çünkü Diana boşboğazlık etti ve bin tane kedi siparişi verdi. Jüpiter’in çocukları geçen yılki gibi aç kalmayacak. Kediler de şarap tanrısı Bakkhos gibi şişmanlayacak.”</p>

  <p class="calibre1">“Diana fahişenin teki,” diye homurdandı Fitchner.</p>

  <p class="calibre1">“Nazik ol!”</p>

  <p class="calibre1">“Öyleydim. Ona canlı ağaçkakanlarla dolu, penis biçiminde kocaman bir pasta gönderdim.”</p>

  <p class="calibre1">“Yok artık.”</p>

  <p class="calibre1">“Ciddiyim.”</p>

  <p class="calibre1">“Seni canavar!” Ceres onun kolunu okşadı ve bu insanların flört konusunda ne kadar serbest olduklarını bir kez daha fark ettim. Acaba diğer Gözetmenler de sevgili miydi? “Kalesi delik deşik olacak. Ah, ses dayanılmaz olmalı. İyi bir oyun, Mars. Merkür’ün dalavereci olduğunu söylerler fakat senin numaralarının kesinlikle bir... <span class="calibre6">tarzı</span> var!”</p>

  <p class="calibre1">“Tarz, ha? Eh, Olimpos’ta sana da birkaç numara gösterebileceğimden eminim.”</p>

  <p class="calibre1"><span class="calibre6">“Yaşasın,”</span> dedi kadın davetkâr bir tavırla.</p>

  <p class="calibre1">Ter ve kan içindeki öğrencilerinin tepesinde süzülerek kadehlerini tekrar tokuşturdular. Gülmekten kendimi alamadım. Bu insanlar deliydi. Lanet olasıca boş Altın kafalarının içi kesinlikle dengesizdi Bunlar mı beni yönetecekti?</p>

  <p class="calibre1"><span class="calibre6">“Hey!</span> Fitch! Bakar mısın bir zahmet? Bu çiftçilere ne yapmamız gerekiyor?” diye seslendi Cassius. Yaralı esirlerimizden birinin burnunu dürttü. “Kurallar ne?”</p>

  <p class="calibre1">“Onları yiyin!” diye bağırdı Fitchner. “Ve Darrovv, şu kanlı tırpanı da bırak. Bir hasat işçisine benziyorsun.”</p>

  <p class="calibre1">Bırakmadım. Şekli evdeki sapanOrağıma çok benziyordu. Onun kadar keskin değildi çünkü öldürme amacıyla yapılmamıştı fakat dengesi aynıydı.</p>

  <p class="calibre1">“Çocuklarımı <span class="calibre6">bırakabileceğinizi</span> ve orağı geri verebileceğinizi biliyorsunuz,” dedi Ceres bize seslenerek.</p>

  <p class="calibre1">“Bana bir öpücük verirsen, anlaştık demektir,” diye karşılık verdi Cassius.</p>

  <p class="calibre1">“İmperator’un oğlu mu bu?” diye sordu kadın Fitchner’a. Gözetmenimiz başıyla onayladı. “Öpücüğünü, Yara’m kazandığında istersin, küçük prens.” Omzunun üzerinden baktı. “O zamana kadar sana ve orakçıya kaçmanızı öneririm.”</p>

  <p class="calibre1">Önce nal seslerini duyduk, sonra düzlükte bize doğru dörtnala koşan boyanmış atları gördük. Ceres Hanesi’nin kalesinin açılan kapılarından çıkmışlardı. Atların sırtındaki kızlar ağ taşıyorlardı. “Size at vermişler! At!” diye sızlandı Fitchner. “Bu hiç adil değil!” Koştuk ve ormana zor ulaştık. Atlarla ilk karşılaşmam hoşuma gitmemişti. Hâlâ ödümü patlatıyorlardı. Burunlarından üfleyen ve ayaklarını yere vuran yaratıklar... Cassius ve ben soluklanmaya çalıştık. Omzum ağrıyordu. Titus’un destek güçlerinden ikisi kendilerini açık alanda sarılmış halde bulup yakalandılar. Cesur Titus atlardan birini devirdi ve gülerek kızlardan birini çizmesiyle harcamak üzereydi. Ceres şokYumruğuyla onu vurdu ve Fitchner’la barıştı. ŞokYumruğunun etkisiyle Titus altına işedi. Sadece Sevro gülecek kadar umursamazdı. Cassius terbiyesizlikle ilgili bir şeyler söyledi fakat kendisi de sessizce gülüyordu. Bu Titus’un dikkatinden kaçmadı.</p>

  <p class="calibre1">“Onları öldürmeye iznimiz var mı, yok mu?” diye hırladı Titus, o gece hep birlikte yemeğimizi yerken. Bakkhos’un ziyafetinden kalanları yiyorduk. “Yoksa her seferinde şok mu yiyeceğim?”</p>

  <p class="calibre1">“Şey, amaç onları öldürmek değil,” dedi Fitchner. “Dolayısıyla, hayır. Okul arkadaşlarını katletmeye kalkma, seni deli maymun.” “Ama daha önce yaptık!” diye itiraz etti Titus.</p>

  <p class="calibre1">“Neyin var senin?” diye sordu Fitchner. “Elemeyi Geçiş’te yaptık. Artık en iyi olanın hayatta kalacağı dönem bitti, seni deli, aptal, kas yığını çam yarması. Şimdi geride sadece birkaçınız kalana kadar en iyilerin birbirlerini öldürmesine izin vermenin ne anlamı olabilir? Artık geçmeniz gereken yeni sınavlar var.”</p>

  <p class="calibre1">“Acımasızlık.” Antonia kollarım göğsünde kavuşturdu. “Yani artık kabul edilmiyor mu? Bunu mu söylemeye çalışıyorsun?”</p>

  <p class="calibre1">“Ah, kabul edilse iyi olur.” Titus sırıttı. Sanki altına nasıl işediğini herkese unutturabilirmiş gibi bütün gece, atı nasıl devirdiğiyle ilgili böbürlenip durmuştu. Bazıları unutmuştu; etrafına bir köpek sürüsü toplamıştı bile. Sadece Cassius ve bana biraz saygı duyuyor gibiydi ama bize de alaycı bir tavırla sırıtıyordu. Fitchner’a da. Fitchner ballı jambonunu bıraktı.</p>

  <p class="calibre1">“Şunu netleştirelim, çocuklar. Böylece şu sığırın kafataslarına basarak dolaşmasını engelleriz belki. Acımasızlık kabul <span class="calibre6">edilebilir</span> bir şey, sevgili Antonia. Biri kazayla ölürse, bu anlaşılır bir şeydir. Kazalar en iyilerimizin bile başına gelir. Ancak yakıcılarla birbirinizi katledemezsiniz. Ölü olmayan kimseyi asıp da surlarınızdan sarkıtamazsınız. Acil tıbbi müdahale gerekirse diye sıhhiyeRobotları hazırda bekliyor. Çoğu zaman hayat kurtaracak kadar hızlıdırlar.</p>

  <p class="calibre1"><span class="calibre6">“Ancak unutmayın</span>, amaç öldürmek değil. Vlad Drakula kadar acımasız olmanız umurumuzda değil. O yine de yenildi. Amaç kazanmak. İstediğimiz şey bu.”</p>

  <p class="calibre1">Ve o basit zalimlik sınavı çoktan geçmişti.</p>

  <p class="calibre1">“Bize zekânızı göstermenizi istiyoruz. İskender gibi. Sezar Napolyon, Merrywater gibi. Bir orduyu yönetmenizi, adalet dağı/ manızı, yiyecek ve zırh tedariklerini düzenlemenizi istiyoruz. Birinin karnına bıçak saplamayı her aptal becerebilir. Okulun amacı <span class="calibre6">lider ler</span> bulmak, <span class="calibre6">katiller</span> değil. Yani, budala küçük çocuklar, amacınız öldürmek değil, fethetmek. On bir tane düşman kabilenin olduğu bir oyunda nasıl fethedersiniz?”</p>

  <p class="calibre1">“Onları tek tek yenerek,” diye cevap verdi Titus bilgiç bir tavırla</p>

  <p class="calibre1">“Hayır, öküz.”</p>

  <p class="calibre1">Sevro, <span class="calibre6">“Aptal herif”</span> diyerek kendi kendine güldü. Titus’un grubu, Enstitü’nün en ufak tefek çocuğunu sessizce izliyordu. Kimse tehdit savurmuyordu. Kimsenin yüzü seğirmiyordu. Sadece sessiz bir yemin... Hepsinin dâhi olduğunu hatırlamak zordu. Fazla güzel görünüyorlardı. Fazla atletik. Dâhi olamayacak kadar zalim.</p>

  <p class="calibre1">“Öküz dışında önerisi olan var mı?” diye sordu Fitchner.</p>

  <p class="calibre1">Kimse cevap vermedi.</p>

  <p class="calibre1">“On ikisini tek bir kabileye dönüştürürsün,” dedim sonunda, “köle alarak.”</p>

  <p class="calibre1">Tıpkı Toplum gibi; diğerlerinin sırtında yükselmek. Bu zalimce değildi. Gerçekçiydi.</p>

  <p class="calibre1">Fitchner alaycı bir tavırla alkışladı. “İyi iş, Azrail. İyi iş. Görünüşe bakılırsa biri Primus’u gözüne kestirmiş.” Bu son cümleyle herkes huzursuzca kıpırdandı. Fitchner masanın altından uzun bir kutu çekip çıkardı. “Şimdi, hanımlar ve beyler, köle almak için bunu kullanacaksınız.” Metal sancağımızı çıkardı. “Bunu koruyun. Kalenizi koruyun. Ve diğerlerini fethedin.”</p>

  <h2 class="calibre1" id="sigil_toc_id_16" style="text-align: center;"><a id="bookmark3"></a><span class="calibre2">22</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark4"></a><span class="calibre2">KABİLELER</span></p>

  <p class="calibre1">Sabah olduğunda Fitchner gitmişti. Sancağımız onun sandalyesinin üzerinde duruyordu. Uluyan kurt sembolümüzün işlendiği yarım metre uzunluğunda bir demir parçasıydı; kurdun ayaklarının altında bir yılan çöreklenmişti ve onun altında da Toplum’un yıldız tepeli piramidi vardı. Demirin ucuna bir buçuk metrelik bir meşe direk iliştirilmişti. Kale evimizse, sancak da onurumuzdu. Onu alınlarına bastırarak düşmanlarımızı köleleştirecektik. Alna başka bir simge bastırılana kadar, orada bir kurt mührü görünecekti. Köleler emirlerimize uymak zorundaydı, yoksa sonsuza de Yüzkarası olurlardı.</p>

  <p class="calibre1">Sabah karanlığında sancağın karşısına oturarak Apollon’un ziyafetinden kalanları yedim. Sisin içinde bir kurt uludu. Uluması içkalenin yüksek penceresinden duyuldu. Bana ilk katılan, uzun boylu Antonia oldu. Yalnız bir kule veya güzel bir altın örümcek gibi içeri süzüldü. Nasıl bir karakteri olduğuna karar verememiştim. Birbirimize baktık ama selâmlaşmadık. O da Primus’u istiyordu.</p>

  <p class="calibre1">Onun arkasından Cassius ve hırıltılı sesli Pollux geldi. Pollux, yanında Pembeler olmadan yatağa girmek zorunda kaldığı için homurdanıyordu.</p>

  <p class="calibre1">“Kesinlikle iğrenç bir simge, sizce de öyle değil mi?” diye sızlandı Antonia. “En azından biraz renklendirebilirlerdi. Bence öfke ve kanı temsil etmesi için kırmızıyla süslenebilirdi.”</p>

  <p class="calibre1">“Çok ağır değil.” Cassius sancağı direğinden tutup kaldırdı. “Bence altından olabilirdi.” Siyah taş bloğun içindeki altın Primus’a hayranlıkla baktı. O da onu istiyordu. “Ve bize bir de harita vermişler. Harika.”</p>

  <p class="calibre1">Duvarlardan birinde yeni bir taş harita vardı. Kalemize yakın kısımlar çok detaylıydı. Uzaklaştıkça detaylar azalıyordu. Savaş sisi... Cassius sırtıma bir şaplak indirdi ve kahvaltıya katıldı. Gece yine ağladığını duyduğumu bilmiyordu. Içkalenin yüksek kulesindeki bir koğuşta yeni bir ranzayı paylaşıyorduk. Diğerlerinin çoğu hâlâ ana kulede uyuyordu. Titus ve arkadaşları, dolduracak kadar kalabalık olmasalar da, aşağı kuleyi almışlardı.</p>

  <p class="calibre1">Hane’nin çoğu uyandığında, Sevro ölü bir kurdu bacağından sürükleyerek getirdi. Hayvanı temizleyip derisini yüzmüştü bile.</p>

  <p class="calibre1">“Goblin erzak getirmiş!” dedi Cassius zarifçe tebrik ederek. “Hmm, oduna ihtiyacımız olacak. Aranızda ateş yakmayı bilen var mı?” Sevro biliyordu. Cassius sırıttı. “Elbette biliyorsundur, Goblin.” “Koyunları öldürmek fazla mı kolay geldi?” diye sordum. “Silahı nereden buldun?”</p>

  <p class="calibre1">“Onlarla doğdum.” Tırnakları kan içindeydi.</p>

  <p class="calibre1">Antonia yüzünü buruşturdu. “Sen hangi cehennemde büyüdün?” Sevro orta parmağını ona doğru kaldırdı.</p>

  <p class="calibre1">“Ah,” dedi Antonia havayı koklayarak. “Gerçekten cehennemmiş.” “Eh, hepiniz fark etmişsinizdir ki birinin Primus’u kazanacak kadar çubuk toplaması biraz zaman alacak,” dedi Cassius hepimiz masanın etrafında toplandığımızda. “Doğal olarak, Primus belli olana kadar bir lidere ihtiyacımız olduğunu düşünüyordum. Yerinden kalkıp Sevro’dan uzaklaşarak parmaklarını sancağın kenarına koydu. “Hareket edebilmemiz ve etkili olabilmek için, hızlı ve koordine kararlar alabilmeliyiz.”</p>

  <p class="calibre1">“Ve siz iki aptal, liderin kim olacağını düşünüyorsunuz?” diye sordu Antonia keyifsizce. İri gözlerini Cassius’tan bana çevirdi. Diğerlerine dönüp baktığında sesi son derece tatlıydı. “Bu noktada, herhangi birimizi liderlik için diğerlerinden daha uygun kılan nedir ki?”</p>

  <p class="calibre1">“Bize akşam yemeği getirdiler... ve kahvaltı,” dedi Lea, Roque’un yanında oturduğu yerden zayıf bir sesle konuşarak. Piknik erzaklarının kalıntılarına işaret etti.</p>

  <p class="calibre1">“Doğruca bir tuzağa dalarak...” diye hatırlattı Roque herkese. Antonia bilgece, başıyla onayladı. “Evet, evet. Çok haklı bir noktaya değindin. Acelecilik bize zarar verebilir.”</p>

  <p class="calibre1">“...ama savaştılar ve kaçmayı başardılar,” diye tamamladı Roque. Antonia öfkeli gözlerle ona baktı.</p>

  <p class="calibre1">Titus, onaylarcasına, “Gerçek silahlara karşı masa ayaklarını kullanarak,” diye homurdandı. <span class="calibre6">“Ancak</span> sonra kaçtılar ve yiyecekleri geride bıraktılar. Dolayısıyla bize yiyecekleri veren aslında Fitchner’dı. Onlar tıpkı Kahverengi hizmetçiler gibi yiyecekleri düşmana vereceklerdi.”</p>

  <p class="calibre1">“Evet, bu da farklı bir bakış açısı,” dedi Cassius.</p>

  <p class="calibre1">Titus omuz silkti. “Bir Peri gibi koşarak kaçtığını gördüm.” Cassius buz kesti.</p>

  <p class="calibre1">“Tavırlarına dikkat et, <span class="calibre6">beyefendi</span>.”</p>

  <p class="calibre1">Titus ellerini kaldırdı. “Sadece gözlemimi dile getiriyorum; neden bu kadar kızdın, küçük prens?”</p>

  <p class="calibre1">“Tavırlarına dikkat et, <span class="calibre6">beyefendi</span>, yoksa sözlerimizin yerini kılıçlar alacak.” Cassius yağmadan kalma çatalını kaldırıp Titus’a doğru uzattı. “Duydun mu, Titus au Ladros?”</p>

  <p class="calibre1">Titus ona gözlerini dikti ve sonra beni Cassius’la bir görürmüşçesine bana döndü. Aniden herkesin gözünde Cassius’la ben birlik olmuştuk. Paradigma o kadar çabuk değişiyordu. Politika böyleydi işte. Bıçağımı parmaklarımın arasında sakin bir şekilde çeviriyordum. Bütün masa hareketimi izliyordu. Özellikle de Sevro. Kızıl sağ elim, becerikliliğiyle bir milyon metrik ton helyum-3 çıkarmıştı. Sol elimse yarım milyon. Ortalama bir adiKızıl’ın hız ve el becerisi bu Altınları şaşırtırdı. Başlarını döndürmüştüm. Bıçak parmaklarımın arasında bir sinekkuşunun kanatlarının hızıyla dönüp duruyordu Sakin görünüyordum ama zihnimde binlerce tilki dolaşıyordu.</p>

  <p class="calibre1">Hepimiz öldürmüştük. Bedeli buydu. Şimdiki bedel neydi? Titus öldürmek istediğini açıkça belirtmişti. Onu hemen durdurabileceğimden emindim. Bıçağımı boynuna saplayabilirdim. Ancak bu düşünce bıçağı neredeyse düşürmeme neden olacaktı. Eo’nun ölümünü ellerimde hissediyordum. Julian’ın ölümünün ıslak gürültüsünü hâlâ duyuyordum. Kana dayanamıyordum; özellikle de hiç gerekli görünmediğinde. Bu devasa köpek yavrusunu sakinleştirebilirdim.</p>

  <p class="calibre1">Soğuk bakışlarımı Titus’un gözlerine diktim. Küçümsemesini pek belli etmeden, yavaşça gülümsedi. Bana meydan okuyordu. Bakışlarını kaçırmazsa onunla dövüşmek zorunda kalacaktım; sanırım kurtlar böyle yapıyordu.</p>

  <p class="calibre1">Bıçağını hala döndürüp duruyordu. Sonra Titus Aniden gülmeye başladı. Bakışlarını kaçırdı. Kalp atışlarım yavaşladı. Kazanmıştım. Politikadan nefret ediyordum. Özellikle de alfalarla dolu bir odadayken...</p>

  <p class="calibre1">“Elbette seni duyuyorum, Cassius. Üç metre ötemde duruyorsun,” dedi Titus gülerek.</p>

  <p class="calibre1">Titus, yanında sürüsü olsa bile Cassius ile bana açıkça meydan okuyabilecek kadar güçlü olduğunu düşünmüyordu. Ceres oğlanlarına neler yaptığımızı görmüştü. Ancak böylece çizgiler çekilmişti. Cassius’la bir olduğumu doğrularcasına aniden ayağa kalktım. Titus’un artık hiç etkisi kalmamıştı.</p>

  <p class="calibre1">“İkimizden birinin lider olmasını istemeyen var mı?” diye sordum.</p>

  <p class="calibre1">“Antonia olmasın da. O kaltağın teki,” dedi Sevro.</p>

  <p class="calibre1">Antonia onaylayan bir tavırla omuz silkti ama başını yana yatırdı.</p>

  <p class="calibre1">“Cassi, neden lider seçmekte bu kadar acelecisin?” diye sordu.</p>

  <p class="calibre1">“Bir liderimiz olmazsa parçalanırız ve her birimiz en iyisi olduğunu düşündüğümüz şeyleri yaparız,” dedi Cassius. “O zaman da yeniliriz.”</p>

  <p class="calibre1">“Oysa <span class="calibre6">senin</span> en iyisi olduğunu düşündüğün şeyi yapmalıyız,” dedi Antonia, gülümserken başıyla onaylayarak. “Anlıyorum.” “Bana öyle küçümser gibi bakma, Antonia. Priam bile bir lidere ihtiyacımız olduğunu kabul etmişti.”</p>

  <p class="calibre1">“Priam da kim?” dedi Titus gülerek. Bir kez daha dikkatleri kendi üzerine çekmeye çalışıyordu. Gezegendeki her Altın çocuk Priam’ı tanırdı. Şimdi Titus onu kimin öldürdüğünü açıkça ifade ediyordu ve bu da diğerlerinin gözünden kaçmamıştı. Etkisini tekrar kazanmıştı. Ancak ben, Priam’ı Titus’un öldürmediğini biliyordum. Onun gibi birini Priam’la eşleştirmezlerdi. Oraya zayıf birini koyarlardı. Yani Titus kabadayı olduğu kadar yalancıydı da.</p>

  <p class="calibre1">“Ah, anlıyorum. Priam’la plan yaptığınız için ne yapılması gerektiğini sen mi biliyorsun yani, Cassius? Hepimizden daha mı "k'Avîia?.” Antonia masadakileri işaret etti. “Senin rehberliğin olmadan çaresiz kalacağımızı mı söylüyorsun?”</p>

  <p class="calibre1">Antonia, Cassius’u tuzağa sürüklemişti; tabü beraberinde beni de. “Dinleyin, çocuklar, liderlik etmek istediğinizi biliyorum,” diye devam etti, “bunu anlıyorum. Hepimiz lider mizaçlıyız. Bu odadaki herkes doğuştan dâhi; doğuştan yönetici. Ancak Primus liyakat sistemi de tam olarak bu yüzden var. Biri beş liyakat parmağını kazandığında Primus olmaya hazır demektir ve o zaman da bir lidere kavuşuruz.</p>

  <p class="calibre1">“Ben o zamana kadar bekleyelim derim. Cassius veya Darrovv kazanırsa, bunu kabul ederim. Bütün emirlerini yerine getiririm; bir Pembe kadar itaatkâr, bir Kızıl kadar basit olurum.” Diğerlerine işaret etti. “O zamana kadar, bence içimizden herhangi biri, kazanma şansına sahip olmalı... Sonuçta kariyerimizi belirleyebilir!” Bu kız akıllıydı. Ve bizi batırmıştı. Odadaki çocukların her biri hiç şüphesiz varlıklarını daha fazla hissettirmeyi, başkalarının kendilerini fark etmesini sağlamak için bir şanslarının daha olmasını diliyordu. Ve Antonia onlara bu şansı vermişti. Bu, kargaşa demekti Ve sonunda o da Primus olabilirdi. Kesinlikle bir örümcekti</p>

  <p class="calibre1">“Bakın!” dedi Lea, Roque’un yanından.</p>

  <p class="calibre1">Kalenin dışında bir boru öttü.</p>

  <p class="calibre1">Sancak o anda parıldadı. Yılan ve kurt, demir kaplamasını atarak pırıl pırıl altına dönüştü. Bununla kalmayıp duvardaki taş harita da canlandı. Kurt sancağımız kalemizin minyatür bir kopyasının üzerinde dalgalanıyordu. Ceres’in sancağı da aynı şekilde belirdi. Diğer kaleler haritada işaretlenmemişti fakat keşfedilmemiş Hanelerin sancakları haritanın alt tarafında dalgalanıyordu. Civarda keşif operasyonları düzenlediğimizde hepsinin yerlerini bulacağı şüphesizdi.</p>

  <p class="calibre1">Oyun başlamıştı. Ve şimdi herkes Primus olmak istiyordu.</p>

  <p class="calibre1">DemoKrasi’nin neden yasadışı olduğunu anlıyordum. Önce bağırışlar yükseliyordu. Öfke. Kararsızlık. Fikir ayrılıkları. İdealar. Keşfet. Güçlendir. Yiyecek topla. Tuzak kur. Havadan saldır. Yağmala. Savun. Hücum et. Pollux tükürdü. Titus ona vurup bayılttı. Antonia salondan çıktı. Sevro, Titus’a alaycı bir şey söyledi ve bir ateş filan yakılmadan kurdunu ancak Tanrı’nın bilebileceği bir yere sürükledi. Tıpkı bir başSözcü’nün bir saatlik hastalık izni kullandığı her seferinde Lambda matkap-ekibimde olduğu gibiydi. Kazabileceğimi böyle öğrenmiştim. Barlow yakmaç tüttürmek için ortadan kaybolmuştu ve matkabın tepesine atlayıp elimden gelenin en iyisini yapmıştım. Şimdi çocuklar dalaşırken de aynı şeyi yapıyordum.</p>

  <p class="calibre1">Cassius, Roque ve onun her yerdeki gölgesi Lea benimle geldiler ama Cassius muhtemelen onun peşinden gittiğimizi sanıyordu. Diğerlerinin ne yapılacağını bilmediğine, dolayısıyla bugün bir şey yapmayacaklarına karar verdik. Kaleyi koruyacak, ateş yakmak için odun toplayacak veya kaybolması korkusuyla sancağın yanında toplanacaklardı.</p>

  <p class="calibre1">Ne yapılması gerektiğini ben de bilmiyordum. <span class="calibre2" style="font-weight: normal;">Düşmanlarımızın</span> tepelerden bize yaklaşmakta olup olmadığını bilmiyordum. Mars a karşı ittifaklar kurup kurmadıklarını bilmiyordum. Lanet olasıca oyunun nasıl oynandığını bile bilmiyordum. Ancak her nedense, diğer Hanelerin hepsinin böyle dağıldığım sanmıyordum. Biz Mars Hanesi’ndekiler fikir ayrılığına daha eğilimliydik.</p>

  <p class="calibre1">Cassius’a ne yapmamız gerektiğini düşündüğünü sordum. “Bir defasında atıp tutan bir budalayı aileme saygısızlık ettiği için düelloya davet etmiştim; Augustus ailesinden bir züppeydi. Çok sistematikti; eldivenlerini çekiştirdi, güzel saçlarını topladı, Agea Savaş Kulübü’ndeki her egzersizinden önce yaptığı gibi jiletini salladı.” “Ve?”</p>

  <p class="calibre1">“Ve hâlâ hazırlık için jiletini sallarken ona bir yumruk attım ve jiletimi dizkapağına sapladım.” Lea onaylamayan bir tavırla ona baktı. <span class="calibre6">“Ne?</span> Düello <span class="calibre6">başlamıştı.</span> Kurnazlık ettim fakat bir canavar değilim. Sadece kazanırım.”</p>

  <p class="calibre1">“Sanırım hepiniz böyle düşünüyorsunuz,” dedim. “Yani <span class="calibre6">hepimiz.”</span> Neyse ki dilimin sürçtüğünü fark etmediler.</p>

  <p class="calibre1">Cassius haklıydı. Hanemiz bu haldeyken bir düşmana saldıramazdı ama biz hazırlanmaya çalışırken bir düşman bize saldırabilirdi ve Toplum’da yükselmek konusundaki bütün umutlarımı yerle bir edebilirdi. Dolayısıyla, istihbarat gerekiyordu. Düşmanlarımızın yarım kilometre kuzeydeki dar vadide mi, yoksa on beş kilometre güneyde mi olduğunu bilmek zorundaydık. Bir oyun sahasının köşesinde miydik, yoksa ortasında mıydık? Tepelerde düşmanlar var mıydı? Peki, tepelerin kuzeyinde?</p>

  <p class="calibre1">Cassius ve ben aynı fikirdeydik. Keşfe çıkmalıydık.</p>

  <p class="calibre1">Ayrıldık. Cassius ve ben, Phobos tarafına gidecek ve saatin ters yönünde hareket edecektik. Lea ve Roque, Deimos’a giderek saat yönünde ilerleyecekti. Hava kararırken buluşacaktık.</p>

  <p class="calibre1">Phobos’un tepesinden kimseyi göremedik. Düzlüklerde atlar ve Ceres savaşçıları yoktu. Güneye uzanan tepeler göllerle ve keçilerle doluydu. Güneydoğuda, yüksekçe bir cüce dağın tepesinde, güney-güneydoğuya doğru Büyükorman’ın bir bölümünü görebildik. Orada bir dev ordusu bile gizlenebilirdi ama araştıramazdık; ağaçların başladığı yere yaklaşmak bile yarım günümüzü alırdı.</p>

  <p class="calibre1">Kalemizden on kilometrelik mesafede, bir geçidi koruyan alçak bir tepenin üzerinde eski bir taş kale bulduk, içinde iyot, yiyecek pusula, ip, altı tane dayan-poşet, bir diş fırçası, sülfür kibritleri ve basit sargılar konmuş bir ilkyardım kutusu bulduk. Malzemeleri boş bir dayan-poşete doldurduk.</p>

  <p class="calibre1">Demek ki vadinin çeşitli yerlerine malzemeler yerleştirilmişti. İçimden bir ses, civarda küçük ilkyardım setlerinden daha önemi malzemeler olduğunu söylüyordu. Silahlar? Taşıtlar? Zırh? Teknoloji? Birbirimizle sopalarla, taşlarla ve metal aletlerle savaşmamızı bekliyor olamazlardı. Ve birbirimizi öldürmemizi istemiyorlarsa, metal silahların yerini kısa sürede şok silahları almalıydı.</p>

  <p class="calibre1">O ilk gün güneşin altında feci yandık. Geri dönerken sis yanıklarımızı serinletiyordu. Titus ve artık altı kişilik sürüsü düzlüklere yaptıkları verimsiz bir keşif gezisinden yeni dönmüşlerdi. İki tane keçi öldürmüşlerdi ama pişirecek ateşleri yoktu çünkü Sevro bir yerlere kaybolmuştu. Onlara kibritlerimden söz etmedim. Cassius ve ben, Titus’un eğer büyük adam olmak istiyorsa en azından ateşi fethedebilmesi gerektiğine karar vermiştik. Sevro, her neredeyse, muhtemelen bizimle aynı fikirdeydi. Titus’un sürüsü metali taşa vurarak kıvılcım çıkarmaya çalıştı ama kaledeki taşlar kıvılcım çıkarmıyordu. Akıllı Gözetmenler.</p>

  <p class="calibre1">Ateşleri olmamasına rağmen, Titus’un sürüsü süprüntülere, yani aşağıSeçilmişlere odun toplattılar. O gece hepsi aç kaldı. Aç kalmayan sadece Roque ve Lea’ydı. Onlara ilkyardım setimizdeki atıştırmalıklardan verdik. Altın olsalar bÜe o ikisinden hoşlanıyordum ve onlarla arkadaşlığımı, sadece kendi kabilemi oluşturmaya çalıştığım düşüncesiyle meşrulaştırıyordum. Cassius, ortaSeçilmişlerden şu hızlı kız Quinn’in de işe yarayacağını düşünüyordu. Ancak çoğu güzel kızla ilgili böyle şeyler düşünüyordu zaten.</p>

  <p class="calibre1">Kabile büyüyordu ve ilk ders yoldaydı.</p>

  <p class="calibre1">Antonia, Cipio adında ufak tefek, tıknaz, sevimsiz, kıvırcık saçlı bir çocukla arkadaş oldu ve Deimos ile Phobos’a kalede buldukları kürek ve baltalarla gönderdiği adamları yerleştirdi. Kız şımarık bir cadı olabilirdi fakat en azından aptal değildi. Ancak sonra uyurlarken Titus’un sürüsü onların baltalarını çaldı ve bu görüşümü değiştirmek zorunda kaldım.</p>

  <p class="calibre1">Cassius’la birlikte keşif gezilerine devam ediyorduk. Üçüncü gün, yirmi kilometre kadar doğuda duman yükseldiğini gördük. Alacakaranlıkta bir işaret fişeği gibiydi. Düşman keşif birlikleri bizim gibi harekete geçecekti. Daha yakında olsa veya atlarımız olsa, hemen gidip bakardık. Ya da daha fazla adamımız olsa, bir gece baskın yapıp köle avına çıkabilirdik. Ancak mesafe ve bizim uyumsuzluğumuz elimizi kolumuzu bağlamıştı. Dumanla aramızda savaş gruplarının gizlenebileceği dereler ve dar kanyonlar vardı. Üstelik kilometreler boyunca açık alanda yürümemiz gerekirdi. Bu yürüyüşten sağ çıkamazdık. Özellikle de bazı Hanelerin atları varken. Cassius’a bunu söylemedim ama korkuyordum. Tepeler güvenliydi fakat aşağılarda psikopat tanrıcıklar dolaşıyordu. Henüz karşılaşmak istemediğim tanrıcıklar.</p>

  <p class="calibre1">Diğer Hanelerle karşılaşma düşüncesi, evin bile güvenli olmadığı hissi yüzünden daha da korkunç geliyordu. Octavia au Lune’un her zaman dediği gibiydi: Kabile savaşları sürerken, kimse başka bir idealin peşinde koşamazdı. Titus’u çok uzun süre tek başına bırakma riskini göze alamazdık. Lea ve Quinn’in topladığı meyveleri çalmıştı bile. Ve bu sabah Hane’nin kendi üyelerini yağmacı ekibine katabilmek için köle yapıp yapamayacağını görmek amacıyla sancağı Quinn’in üzerinde kullanmaya kalkmıştı. İşe yaramamıştı.</p>

  <p class="calibre1">“Hane’yi bir araya toplamanın bir yolunu bulmalıyız,” dedi Cassius, kuzey tepelerini birlikte araştırırken. “Enstitü sonsuza dek hayatımızda olacak. Yenilirsek, bir daha asla bir pozisyon elde edemeyebiliriz.”</p>

  <p class="calibre1">“Ya oyun sırasında köle düşersek?” diye sordum.</p>

  <p class="calibre1">Endişeli gözlerle bana baktı. “Bundan daha kötü bir yenilgi olabilir mi?”</p>

  <p class="calibre1">Sanki daha fazla motivasyona ihtiyacım varmış gibi...</p>

  <p class="calibre1">“Babanın kendi yılında kazandığından eminim. Primus olmuştu^ değil mi?” diye sordum. İmperatorluk için kendi yılında kazanmış olması gerekirdi.</p>

  <p class="calibre1">“Aynen. Kendi yılını kazanacağını başından beri biliyormuş ama buraya gelene kadar ne demek istediğini hiç anlamamıştım.” Hane’yi bir araya toplamak için Titus’un gitmesi gerektiği konusunda hemfikirdik. Ancak onunla açıkça çatışmak boşunaydi; o şansı ilk günden sonra kaybetmiştik. Kabilesi fazla büyümüştü.</p>

  <p class="calibre1">“Bence onu uyurken öldürelim,” diye önerdi Cassius. “Bunu birlikte yapabiliriz.”</p>

  <p class="calibre1">Sözleri kanımı dondurdu. Herhangi bir karar vermemiştik ama bu teklifi onunla farklı yaratıklar olduğumuzu bana bir kez daha hatırlatmıştı. Gerçekten öyle miydik? Onun gazabı zalim, soğuk bir şeydi. Ancak Titus’un yanmdayken bile öfkelendiğini bir daha hiç görmemiştim. Sürekli gülümsüyor; gülüyor ve yağmaya gitmediklerinde Titus’un sürüsüne yarış ve güreş için meydan okuyordu; düşmanlarımın arasındayken benim de yaptığım gibi.</p>

  <p class="calibre1">Ancak bana çoğunlukla temkinli yaklaşılırken, Titus’un sürüsü dışındakilerin hepsi Cassius’u seviyordu. Hatta Quinn’le bazen ortadan kaybolmaya bile başlamıştı. O kızdan hoşlanıyordum. Bir geyiği tuzak kurarak öldürmüş, sonra da herkese hayvanı dişleriyle nasd öldürdüğünü anlatmıştı. Hatta bize kanıtlarını da göstermişti; dişlerinin arasında geyik tüyleri, hayvanın vücudunda diş izleri vardı. Önce karşımızda Sevro’nun daha güzel bir halini gördüğümüzü düşünmüştük ama sonra kahkahalara boğularak kendim ele vermişti. Cassius kızın geyik tüylerini dişlerinden çıkarmasına yardım etmişti. Kendini adamış yalancıları seviyordum.</p>

  <p class="calibre1">ilk birkaç günde şartlar daha da kötüleşti. Henüz kalede ateş yakamadığımız için insanlar aç kalıyordu ve kızlarımızdan ikisi kapımızın hemen dibindeki nehirde yıkanırlarken Ceres atlılan tarafından kaçırıldıklarından beri temizlik konusu çabucak unutulmuştu. Küçücük gözenekleri tıkanmaya ve sivilceleri çıkmaya başladığında Altınlar afallamıştı.</p>

  <p class="calibre1">“Arı sokmasına benziyor!” dedi Roque, bana ve Cassius’a gülerek. “Ya da uzaktaki bir güneşe!”</p>

  <p class="calibre1"><span class="calibre2" style="font-weight: normal;">Bütün</span> Kızıl <span class="calibre2" style="font-weight: normal;">hayatım boyunca hiç sivilce çıkarmamışım gibi bende hayrete düşmüş numarası yapıyordum.</span></p>

  <p class="calibre1"><span class="calibre2" style="font-weight: normal;">Cassius</span> incelemek için yakma eğildi. “Kardeşim, <span class="calibre2" style="font-weight: normal;">bu</span> sadece...”</p>

  <p class="calibre1">O anda Roque sivilceyi Cassius’un yüzüne patlatınca Cassius tiksintiyle geri çekildi. Quinn gülmekten yerlere yattı.</p>

  <p class="calibre1">“Bazen merak ediyorum,” dedi Roque, Cassius kendini toparladıktan sonra, “yani bütün bunların amacım. Yeteneklerimizi tartmak, bizi Toplum’u yönetecek kişilere dönüştürmek için bu nasıl en iyi yöntem olabilir?”</p>

  <p class="calibre1">“Peki, bir cevap bulabildin mi?” diye sordu Cassius, temkinli bir tavırla. Artık ona pek yaklaşmıyordu.</p>

  <p class="calibre1">“Şairler asla bulamaz,” dedim.</p>

  <p class="calibre1">Roque güldü. “Çoğu şairin aksine, ben bazen bunu başarıyorum. Ve açıkçası bu konudaki cevabı buldum.”</p>

  <p class="calibre1">“Söyle,” diye teşvik etti Cassius.</p>

  <p class="calibre1">“Sanki yüce primadonnamız emretmese söylemeyecekmişim gibi...” Roque iç çekti. “Bizi buraya getirdiler çünkü bu vadi, insanlığın Altınların hâkimiyetinden önceki halini temsil ediyor. Paramparça. Kabile içinde bile birlik olmadan. Bize atalarımızın tecrübelerini yaşatıyorlar. Bu oyun adım adım gelişerek hepimize yeni dersler öğretecek. Oyunun içinde hiyerarşiler oluşacak. Kızıllarımız, Altınlarımız, Bakırlarımız olacak.”</p>

  <p class="calibre1">“Peki ya Pembeler?” diye sordu Cassius umutla.</p>

  <p class="calibre1">“Mantıklı,” dedim.</p>

  <p class="calibre1">“Ah, bu bir hayli tuhaf olur,” dedi Cassius gülerek ve parlağındaki kurt yüzüğünü çevirerek. “Bu devam ederse, anne ve babalar krize girer. Titus muhtemelen bu yüzden kızlara iş atıyor. Bir oyuncak istiyor. Oyuncaklardan söz etmişken, Vixus’u nereye gönderdi?”</p>

  <p class="calibre1">Güldüm. Titus’un sürüsünün muhtemelen en tehlikeli üvesı Vıxus, diğerleriyle birlikte iki saat önce Titus’un emri üzerine Ceres</p>

  <p class="calibre1">Hanesi’ne bir saldırı hazırlığıyla düzlükleri yüksekten gözlemlemek için Phobos Kulesi’ne gitmişti.</p>

  <p class="calibre1">“Bir oyun oynamak istiyorsak, Vixus’u kendi tarafımıza çekmemiz en iyisi olur,” dedim. “O Titus’un sağ kolu.”</p>

  <p class="calibre1">Roque farklı bir düşünceyle devam etti.</p>

  <p class="calibre1">“Ben... Pembeleri bilemiyorum,” dedi. Bir Altın’m Pembe olması fikri hoşuna gitmemişti. “Ancak... geri kalanı basit. Bu, Güneş Sistemi’nin bir mikrokozmosu.”</p>

  <p class="calibre1">“Bana kılıçla bayrak ele geçirme oyunu gibi göründü; hatırlayanınız varsa,” dedim. Ben o oyunu hiç oynamamıştım fakat Matteo’yla derslerimizde bu çocukların ailelerinin bahçelerinde oynadığı oyunları öğrenmiştim.</p>

  <p class="calibre1">“Hmm.” Cassius başıyla onayladı. Şakacı bir tavırla parmağın] Roque’un göğsüne bastırdı. “Anlaştık. Şu akıllıca konuşmalarını alıp güneş görmeyen bir yerine koyabilirsin, Roque. Biz iki büyük zihin, bunun bir bayrak ele geçirme oyunu olduğuna karar verdik.” “Anlıyorum.” Roque güldü. “Herkes metaforları ve inceliği benim kadar anlayamaz. Ama korkmayın, kaslı dostlarım, aklınızın almadığı meselelerde yanınızda olacağım. Örneğin, ilk sınavımızın bir düşman kapımızı çalmadan Hane’yi bir araya toplamak olacağını size söyleyebilirim.”</p>

  <p class="calibre1">“Tanrım,” diye homurdandım siperlerin kenarından bakarak, “içine bir şey mi kaçtı?” diye sordu Cassius.</p>

  <p class="calibre1">“Görünüşe bakılırsa oyun az önce başladı.” Aşağı işaret ettim. Ormanın çimenlik ovayla birleştiği yerde, dar vadinin hemen diğer tarafında, Vixus saçlarından tuttuğu bir kızı sürüklüyordu. Mars Hanesi’nin ilk kölesi. Ve midem bulanmak bir yana, kıskanmıştım. Kızı yakalayan ben olmadığım için kıskanmıştım. Bunu Titus’un adamlarından biri yapmıştı, dolayısıyla Titus’un itibarı anacaktı.</p>

  <div class="calibre4">
    <p class="calibre1"><br /></p>
  </div>

  <h2 class="calibre1" id="sigil_toc_id_17" style="text-align: center;"><a id="bookmark5"></a><span class="calibre2">23</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark6"></a><span class="calibre2">ÇATLAK</span></p>

  <p class="calibre1">Hepimiz hâlâ aynı çatı altında uyumamıza rağmen, Hane’nin dört kabileye bölünmesi sadece dört günümüzü almışa. Büyük bir asteroit kuşağının sahibi bir ailenin kızı olan Antonia, ortaSeçilmişleri almıştı; yani konuşanlar, sızlananlar, zekiler, muhtaçlar, pısırıklar, züppeler ve Politikoları.</p>

  <p class="calibre1">Titus çoğunlukla üstün ve ortaSeçilmişleri kabul ediyordu; fiziksel açıdan güçlü, şiddet eğilimli, hızlı, cüretkâr, fazlasıyla zeki, hırslı, fırsatçı, Mars Hanesi’nin en iyileri. Dâhi piyanist, sessiz Cassandra onunlaydı. Hırıltılı sesli Pollux ve metali ete geçirme düşüncesinden bile zevk alan psikopat Vixus da.</p>

  <p class="calibre1">Cassius’la daha politik davransaydık, Titus’un elindeki üstün-Seçilmişleri kapabilirdik. Hatta sadece itaat etmeleri gerektiğini söyleyerek bile herkesi bizi izlemeye hazır hale getirebilirdik. Sonuçta, Cassius ve ben kısa bir süreliğine de olsa en güçlülerdik fakat Titus’a korkutması ve Antonia’ya manipüle etmesi için zaman tanımıştık.</p>

  <p class="calibre1">“Antonia’ya lanet olsun,” dedim.</p>

  <p class="calibre1">Cassius güldü ve Altın başını iki yana salladı. Gizli malzemeler bulmak için tepelerden doğuya doğru ilerliyorduk. Uzun bacaklarla bir kilometreyi bir dakika içinde kat edebiliyordum.</p>

  <p class="calibre1">“Ah, zamanla ondan bu tür şeyler bekleyebileceğini anlıyorsun Küçüklüğümüzde ailelerimiz tatilleri birlikte geçirmiş olmasa, daha ilk günden onun bir demoKrat olduğunu düşünebilirdim. Ama hiç de öyle değil. Daha çok Sezar gibi veya... ne diyorlardı, Başbakan mı? Gereklilik kılığına bürünmüş bir diktatör.”</p>

  <p class="calibre1">“Çanakta bir pislik,” dedim.</p>

  <p class="calibre1">“Bu da ne demek?” diye sordu Cassius gülerek.</p>

  <p class="calibre1">Ne demek olduğunu ona en iyi Narol amcam anlatabilirdi. “Pardon. Ah! Bir defasında Yorkton’da bir üstünKızıldan duymuştum. Şarabın içindeki sinek anlamına geliyor.”</p>

  <p class="calibre1">“Bir üstünKızıl mı?” Cassius güldü. “Dadılarımdan biri bir üstünKızıldı. Biliyorum, tuhaf. Bir Kahverengi olmalıydı. Ama yatağa girdiğimde kadın bana hikâyeler anlatırdı.”</p>

  <p class="calibre1">“Güzelmiş,” dedim.</p>

  <p class="calibre1">“Ben onun kibirli bir baş belası olduğunu düşünürdüm. Anneme ona çenesini kapattırmasını ve beni rahat bıraktırmasını söylerdim çünkü tek yaptığı, sürekli vadiler ve daima hüzünlü sonlanan aşk hikâyeleri hakkında konuşmaktı. Moral bozucu yaratık.”</p>

  <p class="calibre1">“Sen şikâyet ettiğinde annen ne yaptı?”</p>

  <p class="calibre1">“Annem mi? Hah! Başıma vurdu ve herkesten öğrenilecek bir şeyler olduğunu söyledi. Bir üstünKızıldan bile. Babamla ikisi yenilikçi gibi davranıyorlardı. Kafamı karıştırıyorlardı.” Başını iki yana salladı. “Ama <span class="calibre6">Yorkton.</span> Julian <span class="calibre6">senin</span> Yorkton’lu olduğuna inanamamıştı.”</p>

  <p class="calibre1">Karanlığım geri döndü. Eo’yu düşünmek bile onu dağıtamıyordu. Soylu görevimi ve bunun bana verdiği bütün yetkileri düşünmek bile suçluluk duygumu yok edemiyordu. Geçiş konusunda kendini kötü hissetmemesi gereken tek kişi bendim ama Roque dışında sanırım tek kötü hisseden de bendim. Ellerime batkım ve Julian’ın kanını hatırladım.</p>

  <p class="calibre1">Cassius aniden güneybatıya doğru gökyüzünü işaret etti. “Bu da ne böyle?”</p>

  <p class="calibre1"><span class="calibre2" style="font-weight: normal;">Olimpos’un</span> kalesinden ışıkları yanıp sönen onlarca sıhhiye-Robotu süzülüyordu. Uzaktan gelen vızıltılarını duyabiliyorduk. Gözetmenler onların arkasından uzaktaki güney dağlarına doğru alevli oklar gibi fırlamışlardı. Her ne olduysa, bir şey kesindi: Güney’de kargaşa yaşanıyordu.</p>

  <p class="calibre1">Benim kabilem kalede uyumaya devam etmesine rağmen, Titus’un sürüsüyle karşılaşmamak için yüksek kuleden kapı kontrol binasına taşınmıştık. Güvenliği sağlamak için yemeklerimizi gizlice pişiriyorduk.</p>

  <p class="calibre1">Kuzey tepelerindeki bir gölün kıyısında akşam yemeği için kabilemizdekilerle buluştuk. Hepsi üstünSeçilmiş değildi. Yalnızca Cassius ve Roque öyleydi. Ancak diğerlerinin hiçbiri on yedinci sıranın üzerinde değildi. OrtaSeçilmişler de vardı -Quinn ve Lea-fakat geri kalanlar Süprüntülerdi; Palyaço, Ekşisurat, Ot, Çakıl ve Devedikeni. Bu durum Cassius’u rahatsız ediyordu ama Enstitü’deki Süprüntüler diğer Renklerle kıyaslandığında hâlâ süper insan sayılırdı. Atletik yapılıydılar. Dayanıklıydılar. Bir fikri vurgulamaya çalışmadıkları sürece, hiçbir şeyi tekrar söyletmiyorlardı. Ve emirlerime uyuyor, hatta sonrasında ne isteyeceğimi de tahmin ediyorlardı. Daha az ayrıcalıklı altyapılardan gelmelerine rağmen onlara saygı duyuyordum.</p>

  <p class="calibre1">Çoğu benden daha akıllıydı. Ancak ben de dışdeğerleme sınavındaki yüksek puanımın da gösterdiği üzere, argoZekâya sahiptim. Gerçi bu da önemli değildi; sülfür kibritlerim vardı ve bu da beni tanrı Prometheus yapıyordu. Bildiğim kadarıyla ne Antonia’mn ne de Titus’un elinde ateş vardı. Dolayısıyla karınları doyurabilen tek kişi bendim. Kabilemdeki herkese keçi veya koyun avlatıyordum. Ekşisıırat elinden geleni yapsa da, kimsenin asalaklık etmesine izin yoktu, ilk keçimin boğazını kestiğimde ellerimin titrediğini fark etmemişlerdi. Hayvanın gözlerinde çok fazla güven vardı ve ölürken beni hâlâ dost sandığı için gözlerinde o güvenin yerini şaşkınlık almıştı. Kanı tıpkı Julian’ınki gibi sıcaktı. Boyun kasları sertti. Kör Uçakla, zorlukla kesmek durumunda kalmıştım; tıpkı Lea’nın, ilk koyununu öldürdüğünde sızlanarak yaptığı gibi. Devedikeni’nj<sub class="calibre11">n</sub> yardımıyla ona derisini de yüzdürttüm. Yapamayınca, ellerini tutup gücümle destekleyerek ona rehberlik ettim.</p>

  <p class="calibre1">“Bifteğini de baban mı kesiyor?” diye sordu Devedikeni alaycı bir tavırla.</p>

  <p class="calibre1">“Kes şunu,” dedi Roque.</p>

  <p class="calibre1">“Lea kendisini savunabilir, Roque. Lea, Devedikeni sana bir soru sordu.” Kız gözlerini şaşkınlıkla açarak ve kırpıştırarak bana baktı. “Başka bir soru sor, Devedikeni.”</p>

  <p class="calibre1">“Titus’la zor durumda kaldığımızda ne olacak, o zaman da bebek gibi sızlanacak mısın?” Devedikeni, ne yapmasını istediğimi biliyordu. Yarım saat önce keçiyi Lea’ya getirmeden önce bunu kızdan istemiştim.</p>

  <p class="calibre1">Devedikeni’ne bakarak başımla Lea’yı işaret ettim.</p>

  <p class="calibre1">“Ağlayacak mısın?” diye sordu Devedikeni. “Gözlerini silip...”</p>

  <p class="calibre1">Lea hırlayarak ona saldırdı. Birbirlerinin suratlarını yumruklayarak yerde yuvarlandılar. Çok geçmeden Devedikeni, ellerini Lea’nın boynuna sardı. Roque yanımda huzursuzca kıpırdandı. Quinn onu geri çekti. Lea’nın yüzü morardı. Devedikeni’nin ellerine vuruyordu. Ve sonunda bayıldı. Devedikeni’ne başımı sallayarak teşekkür ettim. Asık yüzlü kız yavaşça başıyla onayladı.</p>

  <p class="calibre1">Ertesi sabah Lea’nm omuzlan daha dikti. Hatta cesaretini toplayarak Roque’un elini bile tuttu. Hepimizden daha iyi bir aşçı olduğunu bile iddia etti ama değildi. Roque aşçılıkta şansını denedi fakat o da daha iyi sayılmazdı. Pişirdikleri yemeği yemek, kuru sünger kemirmek gibiydi. Quinn bile bütün hikâyelerine rağmen düzgün bir tarif pişirmeyi başaramadı.</p>

  <p class="calibre1">Kaleden altı kilometre mesafedeki kamp mutfağımızda keçi ve geyik eti pişiriyor, ışık ve dumanın görünmemesi için bunu geceleri küçük kanyonlarda yapıyorduk. Koyunları öldürmüyorduk; bunun yerine, onları toplayıp güvende tutmak için kuzeydeki bir kaleye bırakıyorduk. Kabileme daha fazla yiyecek getirebilirdim fakat yiyecek bir nimet olduğu kadar büyük de bir riskti. Ateşimiz,<span style="text-indent: 1.5em; font-size: 1em;">yiyeceğimiz, temiz suyumuz olduğunu öğrendikleri takdirde Titus ve&nbsp;</span><span style="text-indent: 1.5em; font-size: 1em;">katillerinin yapabileceklerini düşünmek dahi istemiyordum.</span></p>

  <p class="calibre1">Roque’la birlikte güneye yaptığımız bir keşif gezisinden dönerken, küçük bir koruluktan sesler geldi. Sessizce yaklaştığımızda homurtular ve biçme sesleri duyduk. Bir keçiyi parçalayan bir kurt sürüsüyle karşılaşacağımızı düşünerek çalıların arasından baktık <sub class="calibre11">ve</sub> Titus’un sürüsünden dört kişinin bir geyik leşinin etrafında çömelmiş olduğunu gördük. Kanlı yüzler; aç ve karanlık gözlerle, bıçaklarıyla geyiğin etinden parçalar kesiyorlardı. Ateş olmadan ve kötü meyvelerle beslenerek geçirdikleri beş günden sonra hepsi vahşileşmişti.</p>

  <p class="calibre1">“Onlara kibrit vermeliyiz,” dedi Roque bana daha sonra. “Buradaki taşlar çakmaktaşıyla kıvılcım çıkarmıyor.”</p>

  <p class="calibre1">“Hayır. Onlara kibrit verirsek, Titus daha da güçlenin”</p>

  <p class="calibre1">“Artık ne önemi var ki? Çiğ et yemeye devam ederlerse hastalanırlar. Zaten hastalar!”</p>

  <p class="calibre1">“O halde altlarına etsinler,” diye homurdandım. “Daha kötü şeyler de var.”</p>

  <p class="calibre1">“Söylesene, Darrovv, Titus’un başta ve Mars’ın güçlü olması mı daha iyi, yoksa Darrovv’un başta olması ama Mars’ın zayıf olması mı?”</p>

  <p class="calibre1">“Kimin için daha iyi?” diye sordum hırçın bir tavırla.</p>

  <p class="calibre1">Sadece başını iki yana salladı.</p>

  <p class="calibre1">“Bırakın iğrenç midelerini çürütsünler,” dedi Cassius. “Yataklarım hazırladılar. Şimdi bırakalım da içine sıçsınlar.”</p>

  <p class="calibre1">Ordum da hemfikirdi.</p>

  <p class="calibre1">Ordumu seviyordum; süprüntüleri, aşağıSeçilmişleri. ÜstünSeçilmişler <span class="calibre6">kadar</span> iyi yetiştirilmiş veya unvan sahibi değillerdi. Çoğu yiyecek verdiğimde teşekkür etmeyi unutmuyordu; tabii başlangıçta unuttukları olmuştu. Sadece keyif için bakalı geceyarısı akınlarında Titus’un peşinden koşmuyorlardı. Hayır, bizim yammızdaydılar Çünkü Cassius güneş kadar karizmatikti ve onun ışığında benim yansıttığım gölge, ne yaptığını biliyor gibi görünüyordu. Aslında hiçbir şey bildiği yoktu. Tıpkı benim gibi, gölgem de bir madende doğmuştu.</p>

  <p class="calibre1">Yine de bir stratejim var gibi görünüyordu. Bir dere yatağının dibindeki su basmış kilerde bulduğumuz dijital tabletlere bölgemizin haritalarını çizdirmiştim fakat sapanOrağım, birkaç bıçak ve sivriltilmiş sopalar dışında hâlâ silahımız yoktu. Dolayısıyla stratejimiz, istihbarata dayanıyordu.</p>

  <p class="calibre1">İşin komik tarafı şuydu ki neler olup bittiği konusunda sadece bir kabilenin fikri vardı. O da bizimki değildi. Antonia’nmki de değildi. Titus’unki olmadığı kesindi. Sevro’nunkiydi ve şimdiye kadar kurtları yanma almadıysa, kabilesinde tek kişi olduğundan neredeyse emindim. Açıkçası, kurtlarla arkadaşlık edip etmediğini kestirmek de zordu. Hanemiz aile yemekleri yemiyordu. Ancak bazen geceleri onu yamaçlarda üzerinde kurt postuyla koştururken görüyorduk ve Cassius onun “halüsinojen bağımlısı tüylü bir iblis çocuk” gibi göründüğünü söylüyordu. Hatta Roque bir defasında bir şeyin, kurt olmayan bir yaratığın tepelerde uluduğunu duymuştu. Sevro bazı günler ortalıkta normalmiş gibi dolaşıyordu; hareket eden her şeyi aşağılıyordu; Quinn dışında. Ona ayrıcalık tanıyor; hakaretler yağdırmak yerine et ve yenebilir mantarlar veriyordu. Quinn, Cassius’tan hoşlandığı halde, sanırım Sevro da Quinn’den hoşlanıyordu.</p>

  <p class="calibre1">Quinn’den bize Sevro’yla ilgili hikâyeler anlatmasını istiyorduk ama anlatmıyordu. Sadıktı ve belki de bana evi hatırlatmasının nedeni buydu. Her zaman güzel hikâyeler anlatırdı ve çoğu da kesinlikle kuyruklu yalanlardı. Tıpkı karımdaki gibi onda da bir yaşam kıvılcımı vardı. Aramızda Goblin’e hâlâ “Sevro” diyen tek kişi oydu. Ayrıca Sevro’nun yaşadığı yeri de bir tek o biliyordu. Bütün keşif gezilerimize rağmen, Sevro’nun inini hâlâ bulamamıştık. Bana kalırsa, tepelerin ötesinde kafa derisi topluyor bile olabilirdi-Titus’un onun peşine adamlarını taktığını biliyordum ama başarılı olduklarını sanmıyordum. Onlar beni bile izleyemiyorlardı. <span class="calibre2" style="font-weight: normal;">Bunun</span> da Titus’u çok öfkelendirdiğini biliyordum.</p>

  <p class="calibre1">“Bence çalıların arasında mastürbasyon yapıyor,” dedi Cassius gülerek. “Sadece bizim birbirimizi öldürmemizi bekliyor.”</p>

  <p class="calibre1">O sırada Lea topallayarak kaleye geri dönünce Roque, Cassius ile beni çağırdı.</p>

  <p class="calibre1">“Onu dövmüşler,” dedi Roque. “Durumu kötü değil fakat karnına tekme atıp bugün topladığı tüm mahsulü elinden almışlar.” “Kim?” diye sordu Cassius öfkeyle. “Saldıran kim?”</p>

  <p class="calibre1">“Önemi yok. Önemli olan aç olmaları. Bu yüzden göze göz, dişe diş oyununu bırakın. Bu böyle devam edemez,” dedi Roque. “Titus’un adamları açlıktan ölüyor. Ne yapacaklarını sanıyordunuz ki? Tanrım, o vahşi dev, ateşe ve yiyeceğe ihtiyacı olduğu için Goblin’in peşine düştü. Ona istediklerini verirsek, Hane’yi birleştirip medeniyeti koruyabiliriz. Belki Antonia bile kabilesine aklın yolunu gösterir.”</p>

  <p class="calibre1">“Antonia mı? Aklın yolu mu?” dedi Cassius, sevimsiz bir kahkahayla.</p>

  <p class="calibre1">“Bunu başarsak bile, aramızda en güçlü, Titus olacak,” dedim. “Ve bu da hiçbir şeyi çözmez.”</p>

  <p class="calibre1">“Ah. Evet. Bu katlanamayacağını bir şey; başka birinin lider olması. İyi o zaman.” Roque uzun saçlarını çekiştirdi. “Vixus veya Pollux’la konuşun. Gerekirse komutanlarını elinden alın ama Hanemizi bir şekilde iyileştirin, Darrow. Yoksa başka bir Hane saldırıya geçtiğinde yenileceğiz.”</p>

  <p class="calibre1">Altıncı gün Roque’un tavsiyesine uydum. Titus’un dışarıda alanda olduğunu bilerek, Vixus’u içkalede arama riskini göze aldım. Ne yazık ki Titus beklenenden erken döndü.</p>

  <p class="calibre1">“Canlı ve formda görünüyorsun,” dedi bana, ben daha Vixus’u içkalenin taş koridorlarında bulamadan. Dev cüssesiyle yolumu kesri; omuzları neredeyse duvar genişliğindeydi. Koridorda arkamda başka birinin durduğunu hissettim; Vixus ve iki kişi daha. Bütün vücudum gerildi. Buna kalkıştığım için aptalın tekiydim. “Nereye gittiğini sorabilir miyim?”</p>

  <p class="calibre1">“Keşif haritalarımızı komuta odasındaki ana haritayla karşılaştırmak istedim,” diye yalan söyledim, cebimde bir dijital tabletim olduğunu bilerek.</p>

  <p class="calibre1">“Ah, demek keşif haritalarınızı ana haritayla karşılaştırmak istedin... Mars adına, öyle mi, soylu Darrovv?”</p>

  <p class="calibre1">“Başka ne olacak ki?” diye sordum. “Hepimiz aynı tarafta değil miyiz?”</p>

  <p class="calibre1">“M, aynı taraftayız,” dedi ve samimiyetsiz bir kahkaha patlattı. “Vıxus, aynı taraftaysak, sence de onun küçük haritalarını aramızda paylaşmamız gerekmez mi?”</p>

  <p class="calibre1">“Bu en iyisi olur,” dedi Vixus. “Mantarlar. Haritalar. Hiç fark etmez.” Demek küçük Lea’ya saldıran oydu. Gözleri ölü gözü gibiydi; kuzgun gözleri gibi.</p>

  <p class="calibre1">“Evet. Yani ben de seni arayacağım, Darrovv.” Titus keşif haritalarını benden kaptı. Onu durdurmak için yapabileceğim bir şey yoktu.</p>

  <p class="calibre1">“İstediğiniz gibi bakabilirsiniz,” dedim. “Uzak doğuda düşman ateşleri ve güneydeki Büyükorman’da düşman olasılığı olduğunu bilirseniz, daha rahat akın düzenlersiniz. Aman pantolonunuzu indirmişken yakalanmayın.”</p>

  <p class="calibre1">Titus havayı kokladı. Beni dinlemiyordu.</p>

  <p class="calibre1">“Paylaştığımıza göre, Darrovv...” Yüzünü boynuma yaklaşnrarak tekrar kokladı. “Belki bize neden odun dumanı gibi koktuğunu da söylersin.”</p>

  <p class="calibre1">Ne yapacağımı bilemeyerek kaskatı kesildim.</p>

  <p class="calibre1">“Şunun nasıl kıvrandığına bir bakın. Nasıl yalanlar uydurduğuna bakın.” Titus’un sesi tiksinti doluydu. “Yalanlarının kokusunu alabiliyorum. Üzerinden ter gibi akıyorlar.”</p>

  <p class="calibre1">“Kızışmış bir kadın gibi,” dedi Pollux alay ederek. Özür dileyen bir tavırla omuz silkti.</p>

  <p class="calibre1">“İğrenç,” dedi Vixus. “Tiksinç. Sefil, kadınsı yaratık.’' Onun Titus’a sırtını dönebileceğini nasıl düşünebilmiştim ki?</p>

  <p class="calibre1">“Sen küçük bir asalaksın,” diye devam etti Titus. “Boyun eğmek istemediğin için ahlâka sığınıyorsun; soylu adamlarımın ve kızlarımın açlıktan ölmesini bekliyorsun.” Her taraftan üzerime geliyorlardı. Titus dev gibiydi. Neredeyse benim kadar iri yarı olan Pollux ve Vixus da acımasızdı. “Sen iğrenç bir yaratıksın. Omurgamızdaki bir kurtçuksun.”</p>

  <p class="calibre1">Onlara endişeli olmadığımı göstermeye çalışarak rahat bir tavırla omuz silktim.</p>

  <p class="calibre1">“Bunu düzeltebiliriz,” dedim.</p>

  <p class="calibre1">“öyle mi?” diye sordu Titus.</p>

  <p class="calibre1">“Çözüm basit, dostum,” dedim. “Adamlarını ve kızlarını eve geri getir. Başka bir Hane gelip hepinizi katletmeden önce her gün Ceres’e akınlar düzenlemeyi bırak. O zaman ateş ve yemek konusunda konuşabiliriz.”</p>

  <p class="calibre1">“Sen bize ne yapacağımızı söyleyebileceğini mi sanıyorsun, Darrovv? Bizi istediğin gibi yönlendirebileceğini?” diye sordu Vboıs. “Aptal bir sınavda daha yüksek puan aldın diye kendini bizden daha mı iyi sanıyorsun? Gözetmenler önce seni seçtiği için?” “öyle,” dedi Titus, gülerek. “Primus’u <span class="calibre6">hak ettiğini</span> sanıyor.” Vixus şahin gibi yüzünü benimkine yaklaştırdı ve kelimelerin üzerine basarak konuştu. Biçimli dudakları zalimce kıvrıldı ve bana tepeden bakarken, beni ölçüp biçerken, hiç etkilenmediğini gösterirken leş gibi nefesi yüzüme vurdu. Küçümseyen bir tavırla güldü. Yüzüme tükürmek için başını geri çektiğini gördüm. Bunu yapmasına izin verdim. Balgamı yanağıma yapıştı ve yavaşça dudaklarıma doğru süzüldü.</p>

  <p class="calibre1">Titus kurt gibi bir gülümsemeyle izliyordu. Gözleri parıldıyordu; Vixus cesaret almak için ona baktı. Pollux da bize yaklaştı.</p>

  <p class="calibre1">“Sen şımarık ve küçük bir dikensin,” dedi Vıxus. Burnu neredeyse benimkine sürtecekti. “Senden alacağım da bu, beyefendi; küçük dikenin.”</p>

  <p class="calibre1">“Ya da gitmeme izin verebilirsin,” dedim. “Yolumu kapatıyorsun.</p>

  <p class="calibre1">“Vay!” dedi gülerek ve efendisine dönerek. “Korkmadığım göstermeye çalışıyor, Titus. Çatışmadan kaçınmaya çalışıyor.” 0 altın sarısı ölü gözleriyle bana baktı. “Senin gibi kendini beğenmiş çocukları düello kulüplerinde bin kez yendim.”</p>

  <p class="calibre1">“Öyle mi?” diye sordum şaşkınlıkla.</p>

  <p class="calibre1">“Onları dal parçası gibi kırdım. Sonra da eğlence olsun diye sevgililerinin ırzlarına geçtim. Babalarının önünde onları küçük düşürdüm. Senin gibi çocukları gözyaşı içinde bıraktım.”</p>

  <p class="calibre1">“Ah, Vixus,” dedim iç çekerek. Sesimin öfkeyle ve korkuyla titremesine engel olmaya çalışıyordum. “Vixus, <span class="calibre6">Vixus, Vixus.</span> Benim gibisi yoktur.”</p>

  <p class="calibre1">Tıtus’la göz göze gelmek için dönerken, dans ediyormuşum gibi rahat bir tavırla Cehennemdalgıcı elimi çevirip Vixus’un boynunun yan tarafına bir balyoz gibi indirdim. Bu işini bitirmeye yetmişti ama bir dirsek, bir diz ve diğer elimle bir yumruk daha indirdiğimde iyice sersemledi. Bacakları yere daha sağlam bassaydı, ilk darbem boynunu ikiye bölebilirdi. Bunun yerine, düşük yerçekiminde yanlamasına döndü ve peş peşe inen darbelerimin etkisiyle titreyerek yere devrildi. Gözleri camlaşmıştı. Benliğimi bir korku dalgası kapladı. Vücudum çok güçlüydü.</p>

  <p class="calibre1">Titus ve diğerleri ani şiddet patlamam karşısında o kadar şaşırmışlardı ki uzanan ellerinin arasından kolayca sıyrılıp koridorlardan koşarak uzaklaştım.</p>

  <p class="calibre1">Onu öldürmemiştim.</p>

  <p class="calibre1">Onu öldürmemiştim.</p>

  <h2 class="calibre1" id="sigil_toc_id_18" style="text-align: center;"><a id="bookmark7"></a><span class="calibre2">24</span></h2>

  <p class="calibre1" style="text-align: center;"><br /></p>

  <p class="calibre1" style="text-align: center;"><a id="bookmark8"></a><span class="calibre2">TÎTUS’UN SAVAŞI</span></p>

  <p class="calibre1">Vixus’u öldürmemiştim. Ancak Hane’yi bir araya toplama şansımızı yok etmiştim. İçkalenin merdivenlerinden aşağı hızla koştum. Arkamdan bağırışlar geliyordu. Titus’un dinlenen öğrencilerinin arasından geçtim; nehirde mızrakla avladıkları çiğ balıkları paylaşıyorlardı. Ne yaptığımı bilseler beni hemen durdurabilirlerdi. İki kız, yanlarından geçip gidişimi izledi ve liderlerinin bağırışlarını duyduklarında harekete geçemeyecek kadar geç kalmışlardı. Ellerinden sıyrıldım, içkalenin aşağı kapısından geçtim ve kalenin ana avlusuna çıktım.</p>

  <p class="calibre1">“Cassius!” diye seslendim, adamlarımın uyuduğu binaya doğru. “Cassius!” Başını pencereden uzatınca yüzümü gördü.</p>

  <p class="calibre1">“Ah. Kahretsin! <span class="calibre6">Roque</span>\” diye bağırdı. “Olanlar oldu! Süprüntüleri uyandır!”</p>

  <p class="calibre1">Titus’un çocuklarından üçü ve kızlarından biri avluda peşimden koşuyorlardı. Benden yavaştılar fakat bir diğeri önümü kesmek için surlardaki nöbet yerinden yaklaşıyordu: Cassandra. Kısa saçlarının arasına ördüğü metal parçaları şıngırdıyordu. Elinde baltasıyla, rahatlıkla surlardan sekiz metre aşağıya atladı ve merdivene ulaşmadan önümü kesmek için koştu. Altın sarısı kurt yüzüğü za ışığında parıldıyordu. Çok güzel bir manzaraydı.</p>

  <p class="calibre1">O anda bürün kabilem kontrol binasmdan dışarı döküldü. Uy durma kalkanları, bıçakları ve ormanımızda bulduğumuz kopmuş dallardan yapağımız dövüş sopaları ellerindeydi. Ancak bana doğru koşmuyorlardı. Akıllıca davranarak, çift kanatlı kale kapılarım açalar ve kaleyi küçük vadiye uzanan yoldan ayıran uzun rampaya yöneldiler. Açık kapıdan sis süzülüyordu ve çok geçmeden gözden kaybolmuşlardı. Geride sadece Quinn kalmıştı.</p>

  <div class="calibre4">
    <p class="calibre1"><span style="text-indent: 1.5em; font-size: 1em;">Mars’ın en hızlısı olan Quinn... Taş zeminde bir ceylan gibi koşup dövüş sopasını havada hızla çevirerek yardımıma geliyordu. Cassandra onu görmedi. Quinn yüzünde bir gülümsemeyle yaklaşıp Cassandra’yı hazırlıksız yakaladı ve sopasını bütün gücüyle kızın dizine indirdi. Güçlü Altın kemiklerine çarpan sopa gürültüyle çatladı. Cassandra da kulakları çınlatan bir çığlık attı. Bacağı kırılmadı fakat taşların üzerinde yuvarlandı. Quinn hiç yavaşlamadı bile. Hemen yanıma atladı ve birlikte Titus’un grubuyla arayı açtık.</span><br /></p>
  </div>

  <p class="calibre1">Vadinin içinde diğerlerine yetiştik. Kayalıklara yakın durarak sisle kaplı tepelerdeki kuzey kalemize yöneldik. Havadaki nem saçlarımıza yapışıyor, inci taneleri gibi damlıyordu. Kaleye ulaştığımızda saat geceyarısmı bir hayli geçmişti. Bir dere yatağının üzerine sarhoş bir sihirbaz gibi eğilmiş, mağaramsı bir kuleydi. Gri taşlar yosunlarla kaplıydı. Surları sis altındaydı. Kulenin saçaklarının altına tünemiş kuşlarla kamımızı doyurduk. Bazıları kaçtı. Karanlık gecede uzaklaşan kanat seslerini duydum. İç savaşımız başlamıştı.</p>

  <p class="calibre1">Ne yazık ki Titus aptal bir düşman değildi. Yapacağını sandığımız gibi peşimizden gelmedi. Kuzey kalemizi kuşatmak için geleceğini umuyordum çünkü o zaman ordusu taş duvarların içindeki ateşimizi görür ve yağlan cızırdayan etin kokusunu alırdı. Daha önce topladığımız koyunlar bize haftalarca yeterdi; hatta suyum<sup class="calibre9">112</sup> olursa aylarca. Her gece kendimize ziyafet çekebilirdik. O zamana kadar güçleri kırılırdı. Titus’u terk ederlerdi. Ancak Titus silahımı, ateşi biliyordu, dolayısıyla sürüsünün, sahip olduğumuz lüksleri görmesini istemiyordu.</p>

  <p class="calibre1">Kabilesindekilere düşünme fırsatı tanımıyordu. Çılgınlık ve savaş, insanın aklını dondururdu. Bu yüzden altmcı günden itibaren Ceres Hanesi’ne sürekli akınlar düzenlediler. Cesaret ve şiddeti ödüllendiren bir sistem yaratmıştı; kabilesindeki erkek ve kızların yanaklarına gururla taşıdıkları, kanlı işaretler koyuyordu. Savaş gruplarım düzlüklerdeki çalıların ve uzun çimenlerin arasından izliyorduk. Bazen Phobos yakınlarındaki güney tepelerine çıkarak yüksekten izliyorduk. Oradan Ceres Hanesi’nin kuşatmasını görebiliyorduk.</p>

  <p class="calibre1">Ceres Hanesi’nin etrafından kasvetli bir duman yükseliyordu. Elma ağaçları yontulmuştu. Atlar çalınmıştı. Titus’un akıncıları Ceres surlarından birinden bir meşale kaparak Mars’ın kalesine ateş getirmeyi bile denemişti. Ancak kalelerine ulaşamadan, Ceres atlıları su kovalarıyla onlara yetişmişti. Bunun üzerine Titus öfkeyle haykırmıştı ve etraflarında koşturan Ceres atlıları suyla ateşi söndürdükten sonra geri dönmüşlerdi. Titus, en iyi askeri Vixus’la birlikte, bir ağaç dalından yapılmış mızrakla atlardan birini devirmişti. Binicisi olan kız yere yuvarlanınca Pollux hiç zaman kaybetmeden üzerine atılmıştı. O gün iki köle daha almışlardı ve Titus atı kendine saklamıştı.</p>

  <p class="calibre1">Enstitü’deki sekizinci günümüzde, Cassius ve Roque’la birlikte tepelerden kuşatmayı izliyorduk. Bugün Titus, elinde kementle Ceres Hanesi’nden çaldıkları atı surların altında sürüyor, okçuları kendisine ve ata ok atmaya teşvik ediyordu. Zavallı bir kız yayıyla daha iyi bir açı yakalayabilmek için dışarı doğru eğildi. Yayı kulağına kadar çekti, nişan aldı ve oku bırakmadan hemen önce, Titus kemendi yukarı doğru salladı. Kız geri çekildi ama yeterince hızlı değildi. Kement boynuna sarıldı ve Titus atını surlardan uzağa mahmuzlayarak kemendi sıktı. Arkadaşları kızı yakalamak için koştular. Onu sıkıca tuttular fakat boynu kırılmasın diye bırakmak zorunda kaldılar.</p>

  <p class="calibre1">Kız surların üzerinden aşağı uçup Titus tarafından kendi neşeli sürüsüne doğru sürüklenirken, çığlıkları bütün ovayı inletiyordu Cassandra kızı tekmeleyerek diz çökmeye zorladı ve sancağımızı alnına basarak onu köle yaptı. Yanan ekinlerden yükselen alevler alacakaranlığı aydınlatırken, birkaç Gözetmen ellerinde şarap kadehleri ve ender yiyecekler bulunan bir tepsiyle havada süzülüyorlardı.</p>

  <p class="calibre1">“ <span class="calibre6">Ve şiddetli kalpler en korkunç ateşleri yaktı,"</span> diye mırıldandı Roque dizinin üzerinden.</p>

  <p class="calibre1">“Cüretkâr,” dedim saygıyla, “ve bundan hoşlanıyor.” Vixus’un boğazına vurduğumda Titus’un gözleri parlamıştı. Cassius başıyla onayladı. “Hem de çok.”</p>

  <p class="calibre1">“Ölümcül biri,” dedi Cassius fakat farklı bir şeyi kastediyordu. Ona baktım. Sesinde gerginlik vardı. “Ve yalancının teki.”</p>

  <p class="calibre1">“Öyle mi?” diye sordum.</p>

  <p class="calibre1">“Priam’ı o öldürmedi.”</p>

  <p class="calibre1">Roque sessizleşti. Bizden daha ufak tefek olduğundan, bir dizinin üzerinde dururken çocuğa benziyordu. Uzun saçlarını atkuyruğu yapmıştı. Tırnaklarına kir dolmuştu ve başını kaldırdığında ayakkabılarını bağlamaya çalışıyordu.</p>

  <p class="calibre1">“Priam’ı o öldürmedi,” diye tekrarladı Cassius. Rüzgâr arkamızdaki tepelerde uğulduyordu. Gece bugün yavaş çöküyordu. Cassius’un yanakları gölgelere gömülmüştü; yine de çok yakışıklıydı. “Priam’ı Titus gibi bir canavarla eşleştirmezlerdi. Priam bir liderdi, savaş lordu değil. Priam’ı bizim süprüntülerden biri gibi kolay biriyle eşleştirirlerdi.”</p>

  <p class="calibre1">Cassius’un söylemeye çalıştığı şeyi anlıyordum. Titus’u izleyişinden belli oluyordu; gözlerindeki soğukluk bana avını izleyen bir çıngıraklı-yılanın bakışlarını hatırlatmıştı. Bunu yapmaktan nefret ediyordum ama Cassius’u gitmek istediği yöne yönlendirdim ve dolduruşa glemesine izin verdim. Cassius’la iletişimimde bir tuhaflık hisseden Roque başını bana doğru yana yatırdı.</p>

  <p class="calibre1">“Ve Titus’a başka birini verirlerdi,” dedim.</p>

  <p class="calibre1"><span class="calibre6">“Başka birini</span>diye tekrarladı Cassius başıyla onaylayarak.</p>

  <p class="calibre1">Julian’ı düşünüyordu ama dile getiremiyordu. Ben de getiremedim; zihninde yavaş yavaş yer etmesi daha iyiydi. Arkadaşımın kardeşini düşmanımızın öldürdüğünü düşünmesine izin verebilirdim. Bu bir çıkış yoluydu.</p>

  <p class="calibre1"><span class="calibre6">“Kan kam getirir kan kanı getirir kan kanı getirir</span>...” Roque’un sözleri rüzgâra karıştı ve düzlüğün üzerinden batıya, ufuk çizgisinde dans eden alevlere doğru süzüldü. Arkasındaki dağlar soğuk ve karanlık görünüyordu. Tepelerinde kar birikmişti. İnsanın nefesini kesmeye yetecek bir manzaraydı ama Roque’un gözleri yüzümden hiç ayrılmıyordu.</p>

  <p class="calibre1">Titus’un kölelerinin kendisi için pek etkili müttefikler olmaması benim için biraz teselli olmuştu. Bir Kızıl’a yapılabileceği kadar beyni yıkanamayan bu yeni köleler, inatçı yaratıklardı. Ya emirlere uyacak ya da mezuniyetten sonra Yüzkaraları olarak damgalanacakları. Ancak kasıtlı bir şekilde, Titus’un istediklerinin ne azını ne de fazlasını yapıyorlardı; bu onların isyan hareketiydi. Savaşmalarını söylediği yerde, gösterdiği düşmana karşı savaşıyorlardı; hatta geri çekilmeleri gerektiğinde bile. Onun gösterdiği meyveleri zehirli olduklarını bilseler bile topluyor, ya da taş toplamaları gerektiğinde taşları yıkılana kadar üst üste yığıyorlardı. Ancak düşman kalesine uzanan bir açık kapı varsa ve Titus onlara girmelerini söylemiyorsa, orada durup bitlerini ayıklıyorlardı.</p>

  <p class="calibre1">Kölelerin artmasına, Ceres’in ekinlerinin ve meyve bahçelerinin yağmalanmasına rağmen, Titus’un şiddet uygulamakta gayet başarılı olan sürüsü, başka bir şey yapmaları gerektiğinde son derece sefildi. Adamları, Ceres Hanesi’ni zehirleme çabasıyla umumi tuvaletlere, ağaçların arkasına veya nehre bağırsaklarını boşaltıyorlardı. Hatta kızlardan biri bağırsaklarını suya boşalttıktan sonra düştü ve kalkmaya çalışırken kendi pisliğinde debelendi. Tam bir komediydi fakat gülen sadece Ceres Hanesi’ydi. Yüksek surlarının arkasında oturuyor, nehirden balık yakalıyor, fırınlarında ekmek pişiriyor, kovanlarından bal topluyorlardı.</p>

  <p class="calibre1">Titus kahkahalara tepki olarak erkek kölelerden birini ön kapına önüne getirdi. Köle uzun burunlu, etkileyecek çapkın gülümseyişi; uzun boylu bir çocuktu. Bütün bunların oyun olduğunu düşünüyordu^ ta ki Titus onun bir kulağını kesene kadar. Sonra küçük bir çocuk gibi ciyak ciyak ağladı. Asla savaş gemileri komuta edemeyecekti.</p>

  <p class="calibre1">Gözetmenler, hatta Ceres Hanesi’nden sorumlu olanlar bile şiddeti durdurmuyordu. SıhhiyeRobotları bir yarayı dağlamak veya ciddi baş travmalarına müdahale etmek için Olimpos’tan aşağı süzülürlerken ikili üçlü gruplar halinde gökyüzünden izliyorlardı.</p>

  <p class="calibre1">Enstitü’deki yirminci günümüzün sabahında, Titus’un adamları devirdikleri bir ağaçla yüksek kapıya saldırırken, savunmacılar aşağıya ekmek somunlarıyla dolu bir sepet attılar. Kuşatmacılar önce yiyecek için birbirleriyle savaştılar ancak sonra ekmeklerin içine jilet yerleştirilmiş olduğunu anladılar. Çığlıkları akşamüstüne kadar kesilmedi.</p>

  <p class="calibre1">Titus hava kararmadan karşılık verdi. Beş yeni köleyle —bir kulağı eksik olan çocuk da aralarındaydı- kapıya yaklaştı ve bir kilometre mesafede durdu. Elinde dört uzun sopa tutarak kölelerin önünde bir aşağı bir yukarı yürüdü. Kementle surlardan aşağı çektiği kız dışında kölelerin hepsine bu sopalardan birer tane verdi.</p>

  <p class="calibre1">Ceres kapısına doğru reverans yaptıktan sonra elini salladı ve kölelere kızı dövmeye başlamalarını emretti. Kız Titus gibi uzun boylu ve güçlüydü, dolayısıyla ona acımak zordu. Başlangıçta...</p>

  <p class="calibre1">Köleler ilk birkaç darbede kıza hafifçe vurdular. Sonra Titus, itaat etmedikleri takdirde sonsuza dek ailelerini lekeleyecek olan utancı hatırlatınca daha sert vurmaya başladılar. Artık kızın başını hedef alıyorlardı. Bağırışları kesildikten ve kan sarı saçlarını kapladıktan uzun süre sonra bile vurmaya devam ettiler. Titus sıkılınca yaralı kızı saçlarından tutarak kampa geri sürükledi. Kız toprağın üzerinde gevşek bir şekilde kayıyordu.</p>

  <p class="calibre1">Tepelerdeki yerimizden izlerken, Cassius’un düzlüğe doğru koşmasını Lea ve Quinn engellediler. Ona kızın yaşayacağını söy<span style="text-indent: 1.5em; font-size: 1em;">ledim. Sopalar sadece gösterişti. Roque öfkeyle çimenlere tükürerek Lea’nın elini tuttu. Lea’nın ona güç verdiğini görmek tuhaftı.</span></p>

  <p class="calibre1">Ertesi sabah Titus’un cevabının dayakla bitmediğini anladık. Biz kalemize çekildikten sonra, Titus kızı iyice bağlayıp ağzını tıkayarak gece karanlığında Ceres’in ön kapısına getirip çimenlerin altına gizlemişti. Sonra kızlarından birine gece boyunca kamptaki köleymiş gibi çığlıklar atmasını söylemişti. Kız tecavüze uğrayıp dayak yiyormuş gibi çığlıklar atmıştı.</p>

  <p class="calibre1">Belki de köle Ceres kızı, çimenlerin altında güvende olduğunu düşünüyordu. Belki de Gözetmenlerin onu kurtaracağını ve evine dönebileceğini düşünüyordu; annesinin ve babasının yanına, piyano derslerine, köpek yavrularına ve kitaplarına. Ne var ki sahte çığlıklardan öfkeye kapılan ve Titus’un derme çatma kampından kızı kurtarmak için sabahın ilk saatlerinde Ceres kalesinden dörtnala fırlayan atlılar onu ezip geçtiler. Ancak sıhhiyeRobotları kızın parçalanmış bedenini Olimpos’a taşımak için aşağı inince hatalarını anladılar.</p>

  <p class="calibre1">Kız asla geri dönmedi. Gözetmenler yine de müdahale etmedi. Neden orada olduklarından bile emin değildim.</p>

  <p class="calibre1">Evimi özlüyordum; Lykos’u elbette. Fakat Dansçı, Matteo ve Harmony’yle birlikte güvende olduğum yeri de.</p>

  <p class="calibre1">Çok geçmeden köle alacak kimse kalmadı. Ceres Hanesi artık hava karardıktan sonra dışarı çıkmıyordu ve yüksek surları çok korunaklıydı. Surların önündeki ağaçların hepsi kesilmişti ama uzun surlarının içinde başka ekinler ve meyve bahçeleri vardı. Hâlâ ekmek pişiriyorlardı ve nehir hâlâ surlarının içinden akıyordu. Titus, onların topraklarını yağmalamaktan ve elmaların kalanını toplamaktan başka bir şey yapamazdı. Çoğu iğnelerle ve eşekarılarının iğneleriyle delik deşik olmuştu. Titus yenilmişti. Dolayısıyla bir savaşta yenilen her diktatörün yaptığı gibi dikkatini içeri çevirdi.</p>
</body>
</html>
