<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		<b>BÖLÜM 1: TÜRKÇÜLÜK-TURANCILIK</b><br/>
<br/>
		<b>TÜRKÇÜLÜK</b><br/>
<br/>
		Türkçülük, Türk milliyetçiliğinin adıdır. Kelimenin sonundaki ek, yerine göre mensupluk, sevgi, taraftarlık  gösteren bir ektir. Türkçülük de Türk sevgisi ve taraftarlığı demek olduğuna göre kelime, yerinde kullanılmıştır.  Başka milletlerin Türk taraftarlığı ve Türk sevgisi bu kelimeyle ifade olunmaz. Zaten başka milletlerin Türk'ü  sevmesi de gerçekten bir sevgiye değil, geçici bir nezakete, menfaat icaplarına, siyası zaruretlere işarettir.  Hakiki olarak Türk'ü Türk'ten başkası sevemez.<br/>
<br/>
		Türkçülük bir ülküdür. Ülküler, milletlerin manevi gıdasıdır. Ülküsüz milletlerin en talihlisi nihayet silik ve sönük  kalmaya mahkûmdur. Eğer bu millet talihli de değilse onun sonucu yenilmek, ezilmek, haritadan silinmek hatta  yok olmaktır. Ülküler, hakikatle hayalin karışmasından doğmuş olan, düne bakarak yarını arayan, milletlere hız  veren ve uğrunda ölünen büyük dileklerdir. Milletler ölebildikleri kadar yaşamak hakkına maliktirler.<br/>
<br/>
		Türkçülük büyük Türk ilinde Türk uruğunun kayıtsız - şartsız h kimiyeti ve istiklali ile Türklüğün her yönden  bütün milletlerden ileri ve üstün olması ülküsüdür.<br/>
<br/>
		Bu ülkü, geçmişte bir kaç kere gerçekleşti.<br/>
<br/>
		Büyük Türkçülük ülküsü ve inancı ile yetişen gençlik sayesinde yarın yeniden gerçek olacaktır. Türkçülük, dün bir  kaynaktı, bugün çaydır. Yarın coşkun bir ırmak olacak ve önünde yabancı duygu ve düşüncelerden gelen bütün  engeller yakılacaktır.<br/>
<br/>
		Türkçülük dört kaynaktan geliyor:<br/>
<br/>
		1- Kökü çok es i ola Türk uruğunun şuuraltında yüzyıllardan beri yaşayan m illiyetçilik;<br/>
<br/>
		2- Tanzimat'tan sonra Avrupa da ki milliyetçiliklere benzeyen halkçı bir hareketin bizde de tatbik.<br/>
<br/>
		Olunmasını isteyen milliyetçilerin hareketi;<br/>
<br/>
		3- Devletimizin içindeki yabancı unsurların ihaneti dolayısıyla doğan tepki;<br/>
<br/>
		4- Türklerin 200 yıldan beri çektikleri büyük sıkıntılar ve geçirdikleri felaketlerin verdiği uyanıklık.<br/>
<br/>
		Bu dört kaynaktan gelen düşünceler birbiriyle karışıp yoğrularak bugünkü Türkçülüğü ortaya çıkarmıştır.  Türkler, Türkçülükle güçlenecek, kurtulacak, ilerleyecektir.<br/>
<br/>
		Bir millet yükselmek iradesini taşımazsa, kendi güveni olmazsa, başkalarını taklitten başka bir şey yapmazsa,  geçmişiyle övünmezse, başkalarından üstün olmak istemezse, ülkü için ölümü göze<br/>
<br/>
		almazsa, savaştan korkarsa o millet içinden çürümüş demektir.<br/>
<br/>
		Bugün ülküler ve kahramanlar çağında yaşıyoruz. Geçmiş haklara dayanılarak davaların öne atıldığı, hesapların  görüldüğü günlerdeyiz. Kan çağlayanları, kılıç şakırtıları ve gülle sesleri içinde yarının neler hazırladığını  bilemiyoruz. Bu kasırga arasında, milletlerin yalnız geçmişlerini hatırlayarak milli ülkülerine yapıştıklarını  görebiliyoruz. Mazisi olmayan, yahut olup da unutan, milli ülküsü bulunmayanlar devriliyor.<br/>
<br/>
		Türkçülük ülküsü bizden amansız bir vazife ahlakı istiyor. Subay hiç yorulmadan altı saatlik talimini yaptırırsa,  öğretmen bıkmadan öğreticilik işini yaparsa, memur sinirlenmeden halka kolaylık göstermekte devam ederse,  doktor her şeyden önce yurttaşlarının sağlığı ile ilgili olursa, öğrenci her şeyden önce dersini bellemeğe çalışırsa  ve bütün vazifelerle rütbeler arasında ne caka, ne gösteriş, ne dalkavukluk, ne de ilgisizlik olmadan bir ahenk  kurulursa; aşağıdakiler yukarının buyruğunu ukalalık saymaz, yukarıdakiler de aşağının doğru ihtarlarına  kızmazlarsa; bütün karşılıklı işlerde, görüşme ve konuşmalarda ne ikiyüzlülüğe kaçan nezaket, ne de kabalığa  kaçan sertlik bulunmazsa vazifenin bizden istediği şey yapılmış olur.<br/>
<br/>
		Gerçekten Türkçü olmak kolay değildir. Her önüne gelen; Türkçü olamayacağı gibi, her Türkçüyüm diyen de  Türkçü sayılmaz.<br/>
<br/>
		Her Türkçü, bulunduğu yerin vazifesini inançla yaparsa T rkçülük ülküsü sağlamlaşır. Türklük güçlenir.  Türkçülerin ilk işi, vazifelerini arınmış gönül ve inanmış yürekle yapmaktır.<br/>
<br/>
		Orkun, 15 Haziran 1963, 2. Yıl, 17.Sayı.<br/>
<br/>
		Ötüken, Sayı 1, 1964<br/>
<br/>
		<b>TÜRKÇÜLÜK DEĞİŞMEZ BİR FİKİRDİR</b><br/>
<br/>
		ORKUN'u beğenmeyenler onda eski teranelerden başka bir şey olmadığını söylüyorlar. Haklıdırlar. Türkçülük  değişmez bir fikir olduğu için burada hep ayın sözler söylenecek. Türkçülük bir moda olmadığı için  değişmeyecek, bir ilim olmadığı için sabit kalacak, bir eğlence olmadığı için kendini beğendirmeğe  uğraşmayacaktır.<br/>
<br/>
		Türkçülük bir ülküdür. Milli ülküler yüzyıllar boyunca değişmeden yaşar. Değişen tarafları ana çizgileri değil,  teferruat veya taktiğidir.<br/>
<br/>
		Bazı arkadaşlar, Türkçülük anlamında yazı yazanların yıllardır ayın kimseler olduğu söylüyorlar. Bu da doğrudur.  Fakat ORKUN'daki imzaların çoğaldığını zamanla herkes görecektir.<br/>
<br/>
		Ancak, Türkçülerin hepsi yazı yazmadığı gibi yazıcıların aynı kimseler olması da Türkçülüğün yerinde saydığını  göstermez. Türkçülüğün nasıl geliştiğini görmek için Türkçü dergileri okuyanların sayısına bakmak kâfidir.  ORKUN'un (ORHUN) adıyla çıktığı birinci ve ikinci devirleriyle şimdiki satışı arasındaki fark Türkçü okuyucuların<br/>
<br/>
		ne kadar hızla çoğaldığını ve Türkçülük ülküsünün gördüğü rağbeti ispat eden şaşmaz bir ayardır.  Türkçülüğün bugünkü kuvvetine göre ORKUN'un zayıf olduğu muhakkaktır. Türlü sebepler, başlangıçta daha<br/>
<br/>
		kuvvetli ve iyi çıkmamıza engel oldu, fakat bu durum geçicidir. Toplanma ve toparlanma yoluna girmiş bulunan  Türkçülük ağır, fakat emin adımlarla ilerlemektedir. Şimdiye kadar Türkçülük hareketleri yalnız fedakârlığa  dayanan ve küçük gurupların, bazen de fertlerin elinde idare olunan dağınık hamlelerden ibarettir, Bir Türkçüler  topluluğu tarafından çıkarılan ilk dergi ORKUN'dur. Manevi bağlarla birbirine bağlı olan arkadaşlar topluluğu  uzun bir zamandan beri biriktirilen para ile ORKUN'un sermayesini hazırlamış, gayet sessiz ve mütevazı olan bu  hazırlanma birçok Türkçüler tarafından duyularak desteklenmiş, böylelikle ORKUN'un daha erken çıkması  sağlanmıştır.<br/>
<br/>
		Türkçülük için önümüzde gittikçe genişleyecek bir çalışma ve başarma devri açılmaktadır. Türkçülüğün şiarı  soğukkanlı, ağırbaşlı ve mütevazı olmak bulunduğundan en küçük başlangıçlarda hareket ederek ağır ve emin  adımlarla büyük başarılara doğru ilerleyeceğiz. Yürüyüşümüz azimli, hesaplı ve disiplinli olacaktır. Her işte hep  beraber olacağız ve ülküye doğru hep beraber gideceğiz.<br/>
<br/>
		Ülkü yolunda yürüyüşümüzün ağırlaştığı günler ve hızlandığı günler olacak, fakat Türkçülüğün aslında ve son  hedeflerinde hiçbir zaman değişme olmayacaktır.<br/>
<br/>
		Orkun, 27 Ekim 1950, 4. Sayı.<br/>
<br/>
		<b>BİZİM GÜNÜMÜZ</b><br/>
<br/>
		Türkçülük büyük bir ülküdür. Bütün ülküler gibi büyük bir inanç gücüne dayanmakta ve bir toplum davranışı  olduğu için de bütün toplum davranışları gibi sosyal kanunların etkisi altında bulunmaktadır.<br/>
<br/>
		Bu ülkü, büyük Türk milletinin şuurunda ve şuuraltında yüzyıllardır yaşamakta olan büyüklük düşüncesinin bir  görünüşü, Türk soyundaki özelliklerin bir belirtisidir.<br/>
<br/>
		Türkçülük, geçmişten geleceğe, doğru uzanan bir duygu -düşünce vetiresi olduğu için onu şu veya bu kasıtla  tefsir etmek, yermek veya ona saldırmak boşunadır. Bir ağacın çiçek açıp yemiş vermesinin nasıl önüne  geçilemezse, Türk milletinin içinde bir gün Türkçülük ülküsünün tam zaferi sağlamasına da öylece engel  olunamaz. Ağacı yemiş vermekten alıkoymanın yolu onu kökünden kesip devirmek olduğu gibi Türk milletinde  Türkçülük ülküsünün önüne geçmenin tek çaresi de Türklüğü yer yeryüzünden kaldırmaktır.<br/>
<br/>
		Türkiye'nin içinde ve dışında bütün Türk dünyasında Türkçülük ülküsü her zaman bir kor halinde yanmaktadır.  Bunun bütün. Türklüğü saracağı zaman elbette bir gün gelecektir. Bugün Türkçülük o kadar güçlü değilse bunun  sebepleri memleketin durumunda, aydınların yozlaşmasında, siyasilerin değersizliğindedir. Partizanlığın din  haline geldiği; Nurculuk ve Moskofçuluk gibi geri ve hain akımların alabildiğine ortaya döküldüğü bir ortamda  zaten başka bir şey beklenemez. Türkçülüğün korkunç bir şey olduğunu propaganda ile dört bucağa yayanlar,  bunu radyo ve basınla tekrarlatanlar Nurculuğa ve Moskofçuluğa zemin hazırladıklarını idrak edememişlerdir.  Daima bir fikre sarılmaya mecbur olan &quot;kişi oğlu&quot;, normal ülküsünün kapısı kendisine kapatılınca işte böyle<br/>
<br/>
		anormale gider; bundan da şüphesiz Türkiye zarar görür.<br/>
<br/>
		&quot;3 Mayıs&quot; günü Türkçülerin tarihte ilk defa görülen bir davranışlarıdır. Türkçülüğün düşünceden harekete  geçmesidir.<br/>
<br/>
		&quot;Bir gösteriden ne çıkar? Bu da anılmaya değer mi?&quot; diye düşünenler bulunabilir. Bugünün kanunları  himayesinde, anayasaya ve her türlü hürriyetlere dayanarak nümayiş yapmak kolaydır. Nitekim dünya şimdi  ucuz kahramanlarla dolup taşıyor. Fakat Türkiye'de koyu bir istibdadın hüküm sürdüğü, &quot;Kanun&quot;un &quot;beş telli bir  saz&quot; olduğu çağlarda, polisin insanları tevkif ederek keyfi istediği kadar alıkoymak yetkisine sahip olduğu  yıllarda bunu yapmak, yapabilmek gerçek en bir yürek ve inanç meselesidir.<br/>
<br/>
		3 Mayıs 1944 günü Ankara'daki Yüksek Öğrenim gençleriyle bunlara katılan seler ve halktan toplanan birkaç bin  kişilik bir grup, komünistlerle onların koruyucusu olan o zamanki Milli Eğitim Bakanı Haşan Ali Yücel aleyhinde  bağırarak bir yürüyüş yaptılar ve üzerlerine yürütülen atlı ve motosikletli polislerle çarpışarak zorla dağıtıldıktan  sonra yüzlercesi tevkif edildiler.<br/>
<br/>
		3 Mayıs büyük ızdırapların başlangıcı ve kaynağı olan bir gün olduğu halde bir dönüm noktası, bir benimsenmiş  gündür. O günkü yürüyüş &quot;daimi başarı ve zafer&quot; ninnileriyle uyumuş, uyuşturulmuş olan milleti ve Meclisi  dehşetle uyandırmış, bu uyanıklık daha sonra gördüğümüz şuurlu antikomünist hareketlere yol açmıştır.<br/>
<br/>
		3 Mayıs bir kâbustan silkiniştir. Daha sonraki yayınların da belgeleriyle ortaya koyduğu gibi Komünistler bazı  bakan ve mebuslardan himaye görerek, pazı satılmış kalemlerin teşviki ile harekette idiler. Köy Enstitüler iyle,  liselere sokulan öğretmenlerle, üniversitedeki sabıkalı profesörlerle Türkiye'yi bir Marksist ihtilale  hazırlıyorlardı. Bütün bunları önleyen şey, 3 Mayıs 1944 günü birkaç bin meçhul gencin yaptığı sert yürüyüş  olmuştur.<br/>
<br/>
		Bundan dolayıdır ki 3 Mayıs bizim günümüzdür. 3 Mayıs bir ruhtur. Bu günkü parti dincilikleri, Nurculuk ve  Moskofçuluk safsataları geçerek ve ortada yalnız 3 Mayıs yürüyüşünü yapan Türkçüler kalacaktır.<br/>
<br/>
		Bu yürüyüş devam ediyor. Türk orduları ata ruhlarının dolaştığı Altay ve Tanrı Dağları eteklerinde geçit resmi  yapıncaya kadar devam edecektir.<br/>
<br/>
		Ötüken, 15 Mayıs 1965, 17. Sayı.<br/>
<br/>
		<b>TÜRKÇÜ KİMDİR?</b><br/>
<br/>
		Türkçü, Türk ırkının üstünlüğüne inanmış olan kimsedir. Bilir ki bugün görülen geri ve kötü ne varsa, hepsi,  geçici bir hastalığın arazlarıdır ve geçmiş zamanlarda bizi ileri götüren, zaferden zafere yürüten faziletlerin hepsi  kanımızda, ruhumuzda, içimizde gizli bir halde yaşamakta, belirecek imkân ve fırsat aramaktadır.<br/>
<br/>
		Türkçü, milli menfaatleri şahısların üstünde tutan, milli mukaddesata ve maziye saygı gösteren, vazife ahlakı  yüksek olan, haksızlığa savaşta pervasız bir insandır.<br/>
<br/>
		Türkçü, eyyamperest ve dalkavuk olamaz. Sert yaşamaktan hoşlanır ve en büyük sertliği de nefsine karşı  gösterir. Tarihimizde kahramanlık ve büyüklük bol bol mevcut olduğu için bazı küçük milletlerin yaptığı gibi  kahraman ve kahramanlık icadına lüzum görmeden esasen var olanların hakkını vermekle iktifa eder. Böylelikle,  milli kahramanlarına saygı gösterir, fakat milli kahramanların kusurları da varsa söylemekten çekinmez ve hiçbir  sebeple, kahraman olmayana kahramanlık payesi vermez. Hele Türklüğün mukaddesatını tahrip edenleri asla  bağışlamaz ve bunları bağ şlayanları milli düşman sayar.<br/>
<br/>
		Türkçü mütevazı olmaya mecburdur. Çünkü kendini ileri sürm k, yaptığının karşılığını beklemek veya takdir  olunmak içindir. Hâlbuki takdir beklemek bir hodbinliktir. Türkçü milletine bir hizmet yaparken bunu  beğenilmek için değil, vazife bildiği için yapar ve yapacağı en büyük hizmetin bile, adı sanı bilinmeden ölüp  mezarsız yatan şehitlerin hizmeti yanında pek küçük kalacağını bilir.<br/>
<br/>
		Türkçülük yükselmek için değil, yükseltmek içindir. Topluluklar fedakâr fertlerin çokluğu nispetinde yükselir.<br/>
<br/>
		Türkçülük bir fikir olduğu kadar da bir inançtır. İnanç olduğu için de münakaşasız, tenkitsiz kabul olunur. Onun  münakaşa ve tenkit edilecek taraftan temeli, esası değil, teferruatıdır.<br/>
<br/>
		Türkçüler dayanışmalı yaşamaya mecburdur.<br/>
<br/>
		Dayanışma az kuvvetle çok iş görmenin tek ve değişmez çaresidir. Dayanışma olmayan yerde için için bir  kemirme var demektir. Türkçü, ülküdaşlarıyla olacak bir geçimsizliğin ülküye darbe olduğu bilir.<br/>
<br/>
		Türkçü, hiç şüphesiz, Türk'ten olur. Fakat her &quot;Türkçüyüm&quot; diyen Türk, Türkçü değildir.<br/>
<br/>
		Samimi olması ve Türkçülüğün şartlarına uyması lazımdır. Türkçünün en büyük vazifesi Türklüğe hizmettir.  Bunun da baş şartlarından biri çevresinde bulunanlara Türklük sevgisini aşılamaktır. O yorulmadan ve bıkmadan  Türk ırkının üstünlüğünü anlatacak, yabancıların tehlikesini söyleyecek, Türk ahlakının gereklerini bildirecek,  barışmaz düşmanımızın Moskof olduğunu telkin edecektir.<br/>
<br/>
		Moskofçu komünistin vatan haini olduğunu en iyi ve herkesten önce anlayan Türkçülerdir. Onun için  komünistlerle her yerde, her vasıta ile her şekilde savaşacaklardır.<br/>
<br/>
		Kısacası: Türkçüler yirminci yüzyılda Türk milletinin fedakârlarıdır. Orkun, 20 Ekim 1950, 3. Sayı.  TÜRKÇÜLÜK VE SİYASET<br/>
<br/>
		Türkçülük bir ülkü, siyaset ise iktidara geçme taktiğidir; Bu sebeple, bir ana inanç ve ana düşünce olan ülkü asla  değişmediği halde siyaset yani taktik her zaman değişir.<br/>
<br/>
		İnsanlar iktidara geçmek için partiler kurarak çalışırlar. İktidara geçmek oy kazanmakla mümkün olduğu için oy  sahiplerinin fikrini ve gönlünü almaya uğraşırlar. Bunu sağlamak için taviz verirler; propaganda yaparlar;  kendilerini beğendirmeğe çabalayıp bol bol da yalan söylerler. Hatta rakiplerine iftira attıkları da olur.<br/>
<br/>
		Bu, bütün dünyada böyledir. Bizde &quot;İttihat ve Terakki&quot;, &quot;Hürriyet ve İtilaf' partileri arasındaki iğrenç ve  ahlaksızca mücadeleyi bir tarafa alıp Cumhuriyet çağına, onun da Halk Partisi ile Demokrat Parti arasındaki  savaş zamanına göz attığımız zaman karşılaştığımız manzara şudur:<br/>
<br/>
		İktidar, iktidarda kalmak için haksızlıklar yapmış, muhalefet bundan şikâyet etmiştir. Sonra, Muhalefet iktidara  geçinde aynı haksızlıkları kendi yapmaya başlamış, bu sefer evvelce haksızlık edenler aynı haksızlığa uğrayınca  feryadı göğe yükseltmişlerdir.<br/>
<br/>
		Partilerde ülkü yoktur. İktidara geçmek veya orada kalmak için en aşırı tavizlerden çekinmezler. Demokrat  Parti'nin iktidara geçince Türkçe ezanı yine Arapçalaştırması samimi kanaatinden değil, oy toplamak  kaygısındandır. Aşırı Kemalist olan ve dinle ilgisi bulunmayan Celal Bayar'ın bunu isteyerek yaptığı veya  yaptırdığı söylenemez. Bununla ileriki seçimleri teminata almak istemiş ve almıştır.<br/>
<br/>
		Sade dinsiz değil, aynı zamanda Tanrısız bir rejim olan komün zm ise İkinci Cihan Savaşında Almanlar karşısında  tutunabilmek için dinden yardım beklemiş, Sovyetler Birliğinin Hıristiyan ve Müslüman vatandaşları için kiliseler  ve camiler açılıp dini liderler seçilmiştir.<br/>
<br/>
		Türkçülük, Türk milliyetçiliğidir ama her milliyetçi Türk, Türkçü değildir. Milliyetçilik pek umumi bir deyimdir.  Her normal insan az çok milliyetçidir. Türkiye'nin bütünlüğü ve emniyeti üzerinde duygulu olup Türk milletine  bağlı kalmak şüphesiz milliyetçiliktir. Fakat böyle milliyetçiler arasında Dış Türklerle hiç ilgilenmeyen, hatta  onların varlığından habersiz olan, siyasi sınırlar dışında Türk ülkeleri olduğunu bilmeyen, tutsak bir Türk  ülkesinin kurtarılması için göze alınacak savaşı istilacılık sayan nice insanlar vardır.<br/>
<br/>
		Aslında beynelmilelci olan sosyalizmin Türkiye'deki mümessilleri de milliyetçi olduklarını söylerler. Hatta Orta  Asya'daki atalarımızla ilgimizi inkâr edip bu topraklar üzerinde Hititlerden başlayarak üst üste yığılmış olan etnik  döküntülerinin karması olduğumuzu ileri sürenler de milliyetçilik davasındadırlar.<br/>
<br/>
		Komünistlikten hüküm giymiş olanlar, Türk milliyetçiliğinin kökünü kazımak için kampanya açmış olan partiler,  İslam beynelmilelciliği davası güdenler de hep milliyetçi olduklarını söylerler.<br/>
<br/>
		Türkçülük bu türlü eksik ve yanlış milliyetçiliklerin hepsini reddeder. Türkçüler için İzmir'i kurtarmak üzere  yapılan savaşla Kıbrıs'ı, Kerkük veya Azerbaycan'ı, Türkistan'ı kurtarmak için yapılacak savaşlar arasında hiçbir  fark yoktur. Çünkü Türk milleti bir bütün olduğu için Türkçülük ancak ve yalnız, bütün Türkleri içine alan bir  milliyetçilik davasını ülkü edinir. Türkler ise Türk soyundan gelenlerle Türk soyundan gelmişler kadar Türkleşip  kendini o soya bağlayan ve beyninde hiçbir yabancı ırk düşüncesi bulunmayan fertlerin topluluğudur.<br/>
<br/>
		Türkçülük bugün siyasi değildir. Fakat bir gün siyasi bir kuruluş durumuna gelirse bütün Türkleri kurtarıp  birleştirecek bir program ile ortaya çıkacaktır. O zaman, şüphesiz çağı, durumu ve ortamı kollamakla beraber  bunlara bağlanıp kalmayacak, bu kaygıların üstüne çıkacaktır. Dünün gerçeklerini yeniden gerçekleştirecektir.<br/>
<br/>
		&quot;Türkçü&quot; kelimesi bugün birçoklarını ürkütüp tedirgin etmektedir. Bunun altında bir nazizm, diktatörlük,  kafatasçılık heyulaları görmektedirler.<br/>
<br/>
		Türkçülük kelimesinin bu korkunç hale getirilmesinde-yerli Moskofçuların rolü büyük olmuştur. Onlar Moskova  uşağı oldukları için Rusya'yı yere vuracak her düşünceye düşmandırlar. İkinci olarak Türklüğe gizli bir hınç  besleyen Devşirme artıkları, üçüncü olarak da Türkiye'de solculuğun anası olan Halk Partisi gelmektedir.<br/>
<br/>
		Halk Partililer arasında bir tane Türkçü gördünüz mü? TİP dışındaki bütün partilerde Türkçü bulunur ama Halk  Partisi'nde bulunmaz. Gerçek çehrelerini de son kurultaylarıyla ortaya koydular.<br/>
<br/>
		Türkçüler bugünlük ancak Türkçü karakteri oları partileri tutarlar. Türkçülükten sapan veya taviz veren hiçbir  parti Türkçülerce tutulmaz, tutulamaz. Türkçülüğün ne olduğu açık, seçik ortada bulunduğu için bugünkü  tutumları ile hiçbir parti Türkçü değildir.<br/>
<br/>
		Partiler bakımından Türkiye henüz oturmamıştır. Bu kaynaşmalar durulduktan sonra kaç parti kalacak, belli  değildir. Belli olan tek şey Halk Partisi'nin ölmüş olduğudur. Milli vicdan sosyalizmden iğrendiği için sol partilere  de hayat hakkı tanımayacaktır. &quot;Demokrasilere sol partiler de lazımdır&quot; sözü bazı safların da inandığı bir  komünist uydurmasıdır. Tam bir demokrasi olan Amerika'da sol parti yoktur.<br/>
<br/>
		İleride şartlar hazır olunca, mevcut partilerden biri Türkçü parti haline gelir veya bir Türkçü parti kurulursa  Türkçülük o zaman siyasete girmiş olacaktır. Şu da unutulmamalıdır ki, Türkçülüğün iktidara gelmek için<br/>
<br/>
		mutlaka parti kurmasına lüzum yoktur. Türkçülük beyinlere ve gönüllere şuurla yerleştikten sonra bu, partisiz  de olabilir.<br/>
<br/>
		Ötüken, 26 Temmuz 1972<br/>
<br/>
		<b>TÜRK MİLLETİNİN ASIL MESELELERİ</b><br/>
<br/>
		Dünya gitgide daha çok modaların tesirinde kalıyor. Moda artık yalnız iradesiz kadınları değil, fikir ve sanat  alanını da dalgalandıran bir faktör oluyor. Bakıyorsunuz günün birinde bir kitap yahut bir yazar moda olmuş,  herkes ondan bahsediyor; başka bir günde siyasi ve iktisadi bir rejimin dilden düşmediğini görüyorsunuz.  Bizdeki bu, türlü son modalardan biri sosyal adalet, bir İkincisi de sosyalizmdir.<br/>
<br/>
		Bu türlü modaların gelip geçmesinden, tartışılmasından milletçe bazı faydalar sağlanır mı, belli değil. Zararı ise  asıl davaları unutturmasındadır. Asıl dava deyince bugün pek çok konuşulan kalkınma ve toprak reformunu  değil, onlardan daha önce düşünülmesi gereken, onlar olmadıkça bütün reformların neticesiz kalacağı  muhakkak bulunan konuları kastediyoruz.<br/>
<br/>
		Türklüğün &quot;olma veya ölme&quot; davası iktisadi kalkınmadan önce sağlık, ahlak, milli şuur davalarıdır. Sağlık fizik  olarak, ötekiler manevi olarak milleti yaşatacak, yaşamaya kabiliyetli kılacak, kalkınma ondan sonra gelecektir.<br/>
<br/>
		Bu sözlerin anlamı, hiç şüphesiz, bugün başlayan kalkınma durdurulsun da, ötekilere el atılsın demek değildir.  Fakat maddi ve ruhi sağlığı tamamlanmamış, görev ahlakı son dereceye yükselmemiş ve milli şuuru parlamamış  bir toplumun refahından ne çıkar? Refahtan kalkınmadan maksat bir millet olarak yani başka milletlerden ayrı  olarak kendi özelliklerimiz ve geleneklerimizle yaşamak, üstün olmak değil midir? Milli şuur olmadıktan sonra,  ahlak olmadıktan sonra milli, varlık nasıl korunabilir?<br/>
<br/>
		Sağlamlık derken de yalnız gövde sağlamlığını değil, onunla birlikte ve ondan daha çok ruh sağlamlığını  kastediyor ve İkinci Cihan Savaşından önce iki Avrupa milletinin davranışını da örnek diye veriyoruz:<br/>
<br/>
		1) Almanya, Çekoslovakya'yı birkaç saatte işgal edip Almanya’ya kattığı zaman Çekler bunu kabul ettiler. Bu  koca tarihi olayda yalnız bir karakolda bir tek Çek neferi öldü. Yani koca bir devlet ve ordu içinde milli  haysiyeti olan bir tek insan çıkabildi. Almanya’nın nüfusu 70, Çekoslovakya'nın 12 milyondu ve Çekoslovakya  kültür ve teknik bakımından Almanlarla eşitti.<br/>
<br/>
		2) Ruslar, Finlandiya'ya saldırdığı zaman Finler silahla karış koydular. Ruslar, bir süre önce yuttukları Estonya,  Letonya ve Litvanya gibi Finlandiya'yı da işgal etmek istiyorlardı. Üç ay kıyasıya çarpışıldı. Sonunda, Rusya bu  ülkeyi almaktan vazgeçerek bir kısım topraklarını eklemekle yetinmeye mecbur kaldı. O zamanki Rusya'nın  nüfusu 180, Finlandiya'nın 4 milyondu.<br/>
<br/>
		Bu iki örneğin ortaya koyduğu hakikat şudur:<br/>
<br/>
		Küçük Finlandiya maddi ve manevi sağlamlık, görev ahlakı ve milli şuur bakımından çok kuvvetli olduğu için  tarihteki savaşların en elverişsiz şartlarla yapılanında varlığını korudu. Çekoslovakya ise manevi sağlamlık ve  görev ahlakı bakımından zayıf olduğu için tüfek patlatmadan teslim oldu. Teslim olduğu zaman Almanların eline  1582 uçak, 501 uçaksavar, 2175 top, 469 tank, 43.837 ağır makineli tüfek ve sayısız cephane geçmişti. Yani silah  bakımından mükemmeldi. Memleket iktisadi refah içindeydi. En aşağı ilköğrenim görmemiş tek fert yoktu. Ağır  endüstrisi vardı. Finler 180, milyona karşı 4 milyonla yani 45 misli kuvvetle başa baş çarpışırken Çekoslovaklar  70 milyona karış 12 milyonla yani 6 misli kuvvetle karşı vuruşmaya kıyışamadan teslim oldular.<br/>
<br/>
		Demek ki yüksek bir maneviyat ile milli şuur olmadan yalnız ağır endüstri, teknik, bilim ve refah milli hayatı  emniyete almak için kâfi gelmiyor. Üstün silahları düşmana karşı kullanan da nihayet maneviyat ve şuur  olduğuna göre milli yapıda ilkönce milli şuur ve ahlak harçlarını kullanılması icab ediyor.<br/>
<br/>
		Türkiye'nin bugün en çok muhtaç olduğu şeyler bu manevi değerlerdir. Şimdi bunların neden düşmüş olduğunu,  sorumlularının kimler olduğunu, bir yana bırakalım da tekrar nasıl elde edebileceğimizi düşünelim. Basın,  sinema, sokak ve plajlar manevi yapıyı her gün baltalar ve kanunlar buna seyirci kalırken yarına güvenle  bakmaya imkân yoktur. Bu yıkılmayı önlemenin başlıca iki yolu kanun ve eğitimdir. Manevi yapıyı bozanlara  karşı kanunla sert tedbirler alınırken okul programlarıyla da manevi yapının yükseltilmesi cihetine gidilir.  Kıbrıs'ta Türkler öldürülürken futbol maçı tartışması yapan hayvanları insanlığa döndürmenin başka yolu yoktur<br/>
<br/>
		ve yarın varlığımıza saldırırlarsa Fin ve Çek örneklerinden birini tercih etmek de bugün tutacağımız yola bağlıdır.  Ötüken, 5 Şubat 1964, 2. Sayı.<br/>
<br/>
		<b>TURANCILIK</b><br/>
<br/>
		Turancılık, Türkiye'de 60 yıldan beri tartışılan bir konudur. Zaman zaman, Türklerle akraba milletleri de içine  alan bir sistem halinde düşünülmekle beraber bugün &quot;Turancılık&quot; dey nce Türkiye'de anlaşılan şey, tarihi  mirasları da dâhil olduğu halde bütün Türkler'i tek devlet halinde birleştirmek ülküsüdür ve her ülkü gibi  nesillere bakan, kan ve can vergisi isteyen, gönüllere heyecan katan bir inançtır.<br/>
<br/>
		Tarihi, savaşları ve fütuhatı dolayısıyla hemen bütün dünyaya antipatik gelen Türk milletinin yeniden birleşerek  şahlanması birçok milleti korkuttuğu için, bu şahlanış sonunda bazı devletler ortadan kalkacağı veya küçüleceği  için, hatta dünya çapındaki büyük ticaret ortaklıklarının çıkarları baltalanacağı için Turancılık ülküsü büyük bir  direnişle karşılanmakta, bu direnişin propagandası ve fikriyatı yapılmakta, bu propaganda Türkiye için de tesirli  olmaktadır.<br/>
<br/>
		Turancılık ülküsüne karşı Türkiye'deki muhalefet ya bunun Türkiye'yi büyük tehlikelere atacak bir macera  sayılmasından yahut Türkiye dışındaki Türkler'in de en az bizim kadar (bir bakıma bizden çok) Türk olduklarının  bilinmeyişinden yahut da bugünkü sınırlarımız içinde 4000 yıldan beri üst üste yığılan etnik zümreleri ve  kültürleri karıştırıp bunlardan şimdiki dili Türkçe olan bir &quot;halk&quot;ın peydahlandığını kabul etmekten doğmaktadır.  Moskof uşağı oldukları için Turancılığın Rusya'yı devirmesinden korkanların muhalefetini kaale almıyorum.<br/>
<br/>
		Önce, Turancılık bir macera mıdır, onu ele alalım:<br/>
<br/>
		Turancılığın macera olduğu hakkındaki düşünce, Birinci Cihan Savaşında Enver Paşa'nın Kafkas cephesindeki  hareketlerinin başarısızlık ve büyük kayıplarla sona ermesinden çıkmıştır. Bir çiçekle bahar gelmediği gibi bir  başarısızlıkla bir düşüncenin yanlışlığına hükmetmek de sağlam bir mantığın eseri sayılamaz. Enver Paşa'nın  cesur bir asker, fakat ehliyetsiz bir kumandan olduğu artık herkesçe bilinmektedir. Bundan başka Enver Paşa'yı  saf bir Turancı saymak da yanlıştır. İttihatçılar hem Turancı, hem de İslam birlikçisi idiler. Hem Kafkasya'yı, hem  de Mısır'ı almak istiyorlardı. Bundan başka zamansız Kafkas taarruzu Turancılık düşüncesiyle değil, müttefikimiz  Almanlar üzerindeki yükü hafifletmek amacıyla yapılmıştı.<br/>
<br/>
		Maceracılığa gelince, bu kelime üzerinde iyi ve ciddi düşünmek lazımdır. Her maceracılık bir hata olmadığı gibi  her ihtiyat da tedbirli bir davranış değildir. İnsanlığın tarihi siyaset, askerlik ve ilim alanındaki maceralarla  doludur. Kristof Kolomb'un batıya giderek Hindistan'a varmak istemesi bir macera idi. Bir sal ile Atlantiği  geçmek de öyledir. 'Kendi yakın tarihimize bakarsak Mustafa Kemal Paşa'nın Samsun'a çıkması da bir  maceradır. Birçoklarının buna katılmayışı yurtsever olmayışlarından değil, başarı ihtimali görmemelerindendi.  Fakat o, iyi hesap yapmasını bildiği için, başkalarının Türkiye'yi batıracak bir macera diye muhalefet ettikleri  teşebbüsünü parlak bir şekilde bitirdi.<br/>
<br/>
		Daha eski tarihimizde Babur'un 10.000 kişiyle Hindistan'a dalması, Yavuz'un 30.000 kişiyle çölü geçerek Mısır'a  girmesi birer macera değil miydi? Evet, Napoleon ve Hitler'in Moskova seferleri de macera idi ama onlar  başarısızlıkla bitti diye berikilerin değeri azalır mı?<br/>
<br/>
		Yahudilerin artık Arap vatanı olmuş topraklarda İsrail devletini kurmas şaşırtıcı bir macera değil midir?<br/>
<br/>
		Tehlikesiz yaşamak isteyenler intihar etsin. Hayat ve kâinat tehlikelerle doludur. Tehlike fertler için de, milletler  için de, topraklar için de vardır. Korkunç bir deprem birkaç saatte Anadolu'yu suların altına gömebilir. Dünyaya  yakın geçen bir kuyruklu yıldızın boğucu gazlan birkaç milleti birden yok edebilir. Dünyayı yörüngesinden  çıkaracak büyüklükte bir göktaşı küremize çarparak dünyanın kıyametini koparabilir. Birkaç millet birleşerek bir  gece Türkiye 'nin üzerine 500 hidrojen bombası fırlattıktan sonra özel giyimli askerlerini yurdumuza sokabilir.<br/>
<br/>
		Bütün bu ihtimaller var diye uyuşuk uyuşuk oturup yalnız fabrika kurmak, futbol maçlarım seyrederek  bağırmak, defile ve güzellik müsabakaları yapmak, üniversitelerde bir takım bayağıların eserlerini tahlil  etmekle mi vakit geçireceğiz? Bunlarla mİlet yaşamaz. Millet bir hayvan sürüsü değildir. Millet, milli bir  hedef ister. Ancak o hedefi gördüğü zaman sürü olmaktan çıkıp insanlaşır, bencil olmaktan kurtulup  fedakarlaşır.<br/>
<br/>
		Bizim için en kutlu hedef Turancılıktır. Eskiden nasıl bir idiysek yine birleşeceğiz diye kendisini bir ülküye  adamaktan daha kutlu ne olabilir? Bütün Türkler'i birleştirmek hakkımız ve görevimizdir. Bizden zorla koparılanı  geri almak adaleti yerine getirmektir. Turancılık bir büyüklük düşüncesidir. Büyüklük düşüncesi asil bir  düşüncedir.<br/>
<br/>
		Turancılığı, bütün Türkler'i yalnız kültür alanında birleştirmek diye anlamak boş ve yanlıştır. Sosyal bir kanundur  ki kültür birliği ancak siyasi birlik sonunda doğar. Türk'e düşman milletlerin hâkimiyetindeki Türkler'i kültürde  birleştirmeye imkân var mı? Yabancı millet buna izin verir mi? Sovyetler Birliği'nde alfabesi ayrılmış yerli lehçesi  edebi dil haline getirilmiş Kazak, Kırgız, Özbek, Türkmen, Tatar ve Başkurt'u hangi kuvvetle, hangi metotla tek  kültür içinde bizimle birleştirebilirsin? O kadar gücün varsa zaten ordularını yürütüp o ülkeleri kurtarmak elinde  demektir. Ondan sonra kültür birliği için kurultayını toplar, aksi halde kültür birliğini hiçbir zaman kuramazsın.<br/>
<br/>
		Bugün Türkler arasındaki kültür birliği ancak gönül birliği, tek millet olmak şuuru, biraz da dil birliği halinde  yaşamaktadır. Fakat bu gidişle 50 yıl sonra diller ayrılacaktır. O zaman ne olacak? Onlar artık başka millet oldu  diyerek miskin bir tevekkülle bu oldu bittiyi kabul mü edeceğiz, yoksa eski yurtları ve soyumuzun koparılmış  parçalarını kurtarmak için, savaş da dâhil, her şeyi göze mi alacağız? Elbette göze alacağız. Şüphesiz zamanı  kollamak, hesapları iyi yapmak şartı ile...<br/>
<br/>
		Siyasi sınırlar dışındaki Türkler'le uğraşmak macera ise Türk uçakları Kıbrıs'a neden saldırdı? Hatta Amerikan  donanması engel olmasaydı Kıbrıs'a neden çıkılacaktı? Batı Trakya Türkleriyle, Kerkük Türkleriyle, neden bu  kadar ilgileniliyor? Dün &quot;Hatay&quot;dı. Bugün &quot;Kıbrıs&quot;, yarın &quot;Batı Trakya&quot; ve &quot;Kerkük&quot;, Öbür gün &quot;Azerbaycan&quot; ve  daha ötesi... Bu, budur. Kimse başını kuma sokmasın.<br/>
<br/>
		Turancılığa muhalefetin bir türlüsü de Türkiye dışındaki Türklerden habersiz olmanın sonucudur. Daha pek  yakında bir bilgin kişinin, bir toplantıda gençlerden birine &quot;Hunlar da mı Türk&quot; diye sorduğunu anlattılar.  Hunlar'ın Türk, hatta kısmen Oğuzlar'ın ataları olduğunu bilmeden yaşayan bilgine ne denir? Meğer o, milli  tarihi Malazgirt zaferiyle başlıyor sanırmış. Hayırlı uykular deyip geçelim...<br/>
<br/>
		Bir de Türk soyundan gelmemenin verdiği gayrı milli şuurla Anadolu'yu bir b rdak, içindeki milleti bir kokteyl,  Türkler'i de bu kokteyle en son katılan içki saymak gibi hezeyan var ki taraftarları bir takım ruh hastalarından  ibarettir.<br/>
<br/>
		Tarihimizi Malazgirt'le veya İznik şehrinin alınmasıyla baş atanlara sormalı: İznik'i başkent yapanlar veya  Malazgirt savaşını kazananlar daha önce ne idiler? Nerede idiler? On Birinci Yüzyıl tarihin ışıldakları altındaki bir  asırdır. O adamların nerede ve ne olduklarını gözler önüne derhal serer.<br/>
<br/>
		Böylece de Türk Devletleri denen nesnenin birbirini kovalayan Türk hanedanları olduğu, aslında bir tek devlet  olup fetret zamanlarında ikiye üçe bölündüğü ve bunun Tanrıkut'a kadar gerilere doğru uzandığı ortaya çıkar.<br/>
<br/>
		Turancılık ülküsü gibi milleti hızlandırıcı, ahlaka ve erdeme dayalı kutlu bir ülküyü yermek için ya damarlarındaki  kanı yabancı hissetmek, ya komünist yani vatan haini yahut da milli tarihi Malazgirt'ten başlatacak kadar cahil  ve budala olmak lazımdır.<br/>
<br/>
		Ötüken, 30 Nisan 1973, 6. Sayı.<br/>
<br/>
		<b>TURANCILIK ROMANTİK BİR HAYAL DEĞİLDİR</b><br/>
<br/>
		Türk milletinin ülküsü olan Turancılığı, herkesin dilediği şekilde anlattığı, bunu bir türlü romantizm diye  gösterdiği göze çarpmaktadır. Milli ülkülerde onun şiir yönü olan bir romantizm bulunmakla beraber ülkü,  aslında gerçeklere dayanan, açık ve kesin amaçlan olan bir duygular ve düşünceler sistemidir. Türkçü diye  bilinen bazı yazarların Turancılıktan bahsederken, adeta ürke ürke konuya değinmeleri Turancılığın ne olduğunu  bilmeyenler üzerinde hiç de olumlu bir tesir bırakmıyor. Türk Edebiyatı Tarihinde mühim bir yeri olan &quot;Fırtına ve  Kar&quot; gibi. &quot;Peri Kızı ile Çoban Hikâyesi&quot; gibi aruz ve heceyle yazdığı ölümsüz şiirlerle Türk edebiyatının  ölümsüzleri arasına giren Orhan Seyfi Orhon'un 2 Şubat 1968 tarihli Son Havadis gazetesindeki &quot;Turan Nedir&quot;  başlıklı yazısı Turancıların asla kabul edemeyecekleri yanlış düşünceler bakımından bu yazıma konu olacaktır.<br/>
<br/>
		Yazı şöyle başlıyor:<br/>
<br/>
		Çok değerli arkadaşım Tekin Erer'in en güzel misalini vererek anlattığı gibi milliyetçilikte bir Türk emperyalizmi  halinde &quot;Turancılık&quot; yoktur. Turan, Türk tarihinde büyük Türk ırkının kendisine vatan olarak seçtiği yerdir.<br/>
<br/>
		Bir kere Turancılıkla emperyalizmi karıştırmak büyük bir yanlıştır. Emperyalizm bir milletin başka milletleri  hükmü altına alması demektir. O halde, Türklerin birleşmesi demek olan Turancılık neden Türk emperyalizmi  oluyor? Bugün Türk topluluklarından birinin silah kuvvetiyle öteki Türkleri yabancılardan kurtararak tek devlet  halinde birleştirmesi emperyalizm midir? Dünyadaki bütün milletler, yabancı devlet hâkimiyetinde kalan<br/>
<br/>
		soydaşlarını kendileriyle birleştirmek için silahlı ve silahsız savaşlar yaparlar. Bunun adı emperyalizm değildir,  irredantizmdir ki makbul bir davranıştır.<br/>
<br/>
		Sevr Barışını kabule mecbur kalsaydık da Trakya ve İzmir'i Yunanlılara ıraksaydık, elli yıl sonra oraları kurtarmak  için yapacağımız mücadele bir emperyalist. Savaş mı olacaktı? 100.000 Türk'ün yaşadığı Kıbrıs için savaşı göze  alan Türk milleti elbette kırk milyon Türk'ün yaşadığı yerleri kurtarmak için de silaha sarılacaktır. &quot;Milliyetçilikte  bir Türk emperyalizmi halinde Turancılık yoktur&quot; demek, Turancılığı istememek, Türk birliğini şiir ve hayal olarak  düşünmek demektir.<br/>
<br/>
		Orhan Seyfi'nin yukarıya aldığım parçasında &quot;Turan, Türk tarihinde büyük Türk ırkının kendisine vatan olarak  seçtiği yerdir&quot; cümlesi var. Peki, bu vatan şimdi nerede, ne durumda? Anadolu On Birinci Yüzyılda, kurtarmak  için daha dün silaha sarıldığımız Kıbrıs On Altıncı Yüzyılda fetholundu, ya üzerinde doğup tarihe girdiğimiz  topraklar ne oldu?<br/>
<br/>
		Turancılık ülküsünün, Ziya Gökalp'ın bir manzumesiyle Türk şuuruna girdiğini söylemek de yanlıştır Turancılık,  yani bütün Türkleri birleştirmek ülküsü, milattan önceki üçüncü yüzyıldan beri vardır. Türk büyüklerinin, iç  huzuru sağladıktan sonra ardından koştukları tek düşünce her zaman Türk birliği olmuştur. Ancak İslamiyet bu  düşünceyi bir miktar değiştirmiş, İslamlığı korumak kaygısı Türk birliği ülküsünü zaman zaman az veya çok ihmal  ettirmiştir.<br/>
<br/>
		Orhan Seyfi Orhon, yazısının bir yerinde de şöyle diyor:<br/>
<br/>
		Apaçık anlaşılır ki gençlere Türkçülüğün bayrağını getiren şair (yani Ziya Gökalp) eski tarih boyunca Türk ırkının  yaşadığı ülkeleri zaptedelim demiyor. Türklerin Turanı, Yunanlıların Megalo İdeası değildir. Türk milletini eski  Türk tarihi içinde hatırlamaktır.<br/>
<br/>
		Bu satırlar da baştanbaşa yanlıştır. Ziya Gökalp, eski Türk ülkelerini zaptedelim demedi diye bizim de aynı yerde  saymamız icab etmez. Ziya Gökalp'ın Türkçülüğü bugün için artık eksik bir Türkçülüktür. Zaman ilerledikçe o  eksikleri tamamlayıp gedikleri kapatmaya mecburuz. Kaldı ki Ziya Gökalp eski Türk ülkelerinin zaptı taraftarıdır:<br/>
<br/>
		Moskofun ülkesi viran olacak; Türkiye büyüyüp Turan olacak diyen odur. Türklerin Turanı, Yunanlıların Megalo  İdeası değildir demek, Yunanlılar büyümek istedikleri halde biz istemiyoruz demektir ki bir millet için<br/>
<br/>
		büyümekten korkmak kadar ölümcül düşünce olamaz.<br/>
<br/>
		Bugün yoksul Asya ve çok geri Afrika milletleri bile büyüklük isteğinde, büyüklük ülküsünde iken bizim  &quot;Turancılığımız emperyalist düşünce değildir&quot; dememiz tarihimizi kapatmaya karar vermekle birdir.  Emperyalist değiliz ne demek? Eski topraklarımızı kurtarmak isteğimiz emperyalizm ise emperyalistiz.  Türkistan'ı, İdil-Ural'ı, Azerbaycan'ı, Kafkasya'yı, Kırım'ı ve Türklerin yaşadığı başka yerleri istemek  emperyalizmse kutlu bir düşüncedir.<br/>
<br/>
		Vietnam'ın, hangi fikirle olduğu henüz kesin olarak bilinmeyen savaşına alkış tutup Altaylardan bahsetmeyi  yeren soysuz hainler yanında, Orhan Seyfi Orhon gibi Türkçü bir şairin Turan'ı romantizm olarak tavsifini hiç  yakıştıramadım.<br/>
<br/>
		* * *<br/>
<br/>
		Bu konuyu ele almışken öteden her söylenen bir tekerlemeye de cevap vermek isterim: Turancılık bir  maceradır. Bizi mahvediyordu. Bundan sonra böyle maceralara atılmak çılgınlık olur.<br/>
<br/>
		Bunu iddia eden zavallılar hangi maceradan bahsediyorlar? Birinci Cihan Savaşından mı? Birinci Cihan Savaşının  Turancılık düşüncesiyle açıldığını iddia etmek hiçbir şey bilmemek, dünyadan habersiz olmak demektir.  Yayınlanan tarih belgeleriyle artık iyice öğrenilmiştir ki, Türkiye savaşa girse de, girmese de Rusya, İngiltere ve  Fransa, Türkiye'yi yok edip paylaşmaya karar vermişlerdi. Türkiye için Almanya ile birleşmekten başka çıkar yol  kaim mıştı. O zamanki hükümetin İngiliz ve Fransızlarla aradığı ittifak teşebbüslerine cevap bile verilmemişti.  Şimdi, bu şartlar içinde girişilen savaş bir Turancılık savaşı mıdır, yoksa bir ölüm-dirim kavgası mıdır? Hiç  şüphesiz, savaşı kazanmak için Turancılıktan da, İslam birliği düşüncesinden de istifade edilmek istenmiş, biri  İngilizler'e karşı silah olarak kullanılmış, az çok da faydası görülmüştür. Fakat Turancılık fikri olmasaydı, Ziya  Gökalp doğmamış bulunsaydı, bu kelime bilinmeseydi savaşın sonucu değişecek miydi?<br/>
<br/>
		Birinci Cihan Savaşı sırf Turancılık ülküsü uğruna açılmış olsaydı bile onun korkunç sonu Turancılığın yıkılışını  değil, uygulamadaki beceriksizliği ortaya koyardı. Yerinde kullanıldığı zaman bir hastayı diriltecek olan ilaç,  yanlış kullanılırsa insanı öldürebilir. O zaman suç ilaçta değil, yanlış kullanandadır. Tarihimiz boyunca,  Müslüman olduğumuz için başımıza bin türlü bela geldiği gibi bugünkü demokratik rejim yüzünden de 1960'ta  geçirdiğimiz tehlike malumdur. Bu kafa ile düşününce suçu İslamiyet'e ve demokrasiye yüklemek icap eder ki ne  dereceye kadar doğru olduğu ortadadır.<br/>
<br/>
		Bütün bunlar ortada iken, Birinci Cihan Savaşında Turancılık ülküsünden faydalanmak için yapılan bazı  davranışların aksi sonuçla bitmesiyle Turancılığı ebediyen mahkûmetmek ne akıl, ne iz'an, ne iyi niyet, ne de  insafla bağdaşamaz.<br/>
<br/>
		Turancılık bütün Türklerin birleşmesi ülküsüdür. İnsanları insan yapan, büyük bir düşüncenin ardında  koşmalarıdır. Türk milleti için en insanca, en yüksek düşünce tutsak yaşayan soydaşlarını kurtarmak için  yapacağı savaştır.<br/>
<br/>
		Yalnız kazancımızı, midemizi, maddemizi düşünmeyelim. Bunu hayvanlar da yapar. Daha çok manaya,  düşünceye, ülküye dönelim. İnsanlık budur. Bunu söylerken de kimseden çekinmeyelim: Hakkımızı, atalar  mirasını istiyoruz. Alacağız da...<br/>
<br/>
		(22 Şubat 1968) Ötüken, Mart 1968, 3. Sayı.<br/>
<br/>
		<b>TURANCILIK VE FARUK GÜVENTÜRK </b>&quot;Laiklik ve İslamiyet&quot; adında 14 sayfalık bir broşürün yazarı Turancılığın  şuursuzluk ve hainlik olduğunu ileri sürerek kendisinden asla umulmayan, doldurduğu makama hiçbir suretle  yakışmayan bir davranışta bulundu. Üstünde fiyat yazılı olmadığı için piyasaya çıkarı madiği, yalnız elden  dağıtıldığı anlaşılan broşür, Genelkurmay Harp Tarihi Başkanı Korgeneral Faruk Güventürk tarafından  yazılmıştır.<br/>
<br/>
		Eser aslında yobazlara karşı yazılmış, yobazlığın Müslümanlıkla ilgisi olmadığı belirtilmiş ve Kemalizm'in feyizleri,<br/>
<br/>
		yobazlığın kötülükleri sıralanırken memleketi batırıcı hain düşünceler arasında komünizmle birlikte Turancılığın  da adı sayılmıştır.<br/>
<br/>
		Benim için işin en berbat yanı, en güç yönü bu ipe sapa gelmez düşünceyi ortaya atan Faruk Güventürk'ün  ahbabım ve dostum olmasıdır.<br/>
<br/>
		Kore'deki Türk Tugayının Topçu Tabur Komutanı bir binbaşı olarak döndüğü sıralarda tanıştık. Kartal Maltepesi  yakınındaki Atış Okuluna tayin olunduğu için sık sık Maltepe'deki evimize gelmesi dostluğumuzu berkitti.  Benimle konuşurken daima ülkü birliğinden bahsettiği için kendisini de Turancı olarak gördüm ve bunca  konuşmamızda Turancılık aleyhinde en küçük imasına dahi rastlamadım.<br/>
<br/>
		Harp Akademisine nasıl girdiğini, Dokuz Subay Alayında nasıl tutuklandığını biliyorum. Duruşmalarına beni de  çağırdı; bir oturumda bulundum.<br/>
<br/>
		27 Mayıs 1960 hareketinden sonra Albay rütbesiyle İstanbul Merkez Komutanı olduğu zaman başka bir  dostumun işi için kendisini ziyaretimde beni yine çok dostça karşıladı. Ondan sonra görüşme imkânı kayboldu  ve kendisi tümen, menzil, kolordu komutanı olarak aynı yerlerde görevdeyken, Mevlana dâhil, türlü konularda  konferanslar vermek, eserler yayınlamak gibi faaliyetlerde bulundu. Denilebilir ki komutanlığı bir yana bırakmış,  mürşitlik yapmaya başlamıştı.<br/>
<br/>
		Faruk Güventürk kitap yazmak arzusuyla yanan bir insandır. Bunu &quot;Kore'de Kutup Yıldızı&quot; adlı eserinin  önsözünde kendisi söyler. Kitap yazmak için yanmak bir meziyettir. Ancak, yazmış olmak için yazmamak, ne  yazdığını bilmek de şarttır.<br/>
<br/>
		Şimdi yobazlara ve komünistlere hücum ederken Turancıları da araya karıştırmak, bu ülkünün hainlik olduğunu  söylemenin yeri, sırası mıydı? Turancılık şüphesiz Moskoflara ve Çinlilere göre bir hainliktir. Çünkü onların  imparatorluklarını yıkacak bir kasırgadır.<br/>
<br/>
		Gölgesinden korkanlar, vurgunculuklarını düşünenler için de şuursuzluk sayılabilir. Çünkü rahatları ve gayri  meşru kazançları elden gidecektir. Fakat Turancılık 50 yıldan beri Turancı olan Türk ordusunun bir korgenerali  için şuursuzluk ve hainlik olamaz.<br/>
<br/>
		Bugünkü başkomutan Cemal Tural Turancı değil mi? Türk ordusuna yayınladığı mesajda &quot;Ey Mete'nin Ordusu&quot;  hitabının manası nedir? Faruk Güventürk'ün herkesten çok sevdiği, birçok köye büstünü diktiği Atatürk, Turancı  değil miydi? Japon elçisine &quot;Bir gün Çin şeddinde buluşacağız'&quot; dememiş miydi? Onun başkanlığı zamanında  liselerde okutulan tarih kitapları Turancılık görüşünden başka hangi düşünceyle yazılmış olabilir?<br/>
<br/>
		Azizim Faruk Güventürk!<br/>
<br/>
		Turancılık hainlik idiyse neden benimle yıllarca dostluk ve arkadaşlık edip ülkü birliğinden bahsettin? Neden<br/>
<br/>
		Turancılığın aleyhinde en ufak imada veya tenkitte bulunmadın? Benim Turancılıktan başka ülküm olmadığına  göre ülküdaşım olan herkesin de Turancı olması gerekmez miydi?<br/>
<br/>
		Sen Turancılığı kötüleyen generallerin üçüncüsüsün: Birincisi orgeneral İsmet İnönü idi, Cumhurbaşkanlığından  düştü. İkincisi orgeneral Sabit Noyan dı; inme inip öldü. Üçüncüsü sensin...<br/>
<br/>
		&quot;O broşürde adın geçmiyor; neden alınıyorsun&quot; diye soramazsın. Birisi hiçbir isim açıklamadan generaller  aleyhine veryansın eden bir yazı yazsa, Fransız Başbakanı Klemanso'nun &quot;savaş o kadar ciddi bir iş ki generallere  bırakılamaz&quot; sözünden başlayıp Türk Başbakanı Ali Paşa'nın generaller aleyhindeki sözüne kadar bütün hicivleri  sıralasa, acaba &quot;adım geçmiyor, bana değildir&quot; diye huzur içinde kalabilir misin? Kalmazsın. Ben de  kalamıyorum.<br/>
<br/>
		Bu teessürle eski bir dos olarak sana bazı tavsiyelerde bulunayım: Bilir bilmez her konuya karışmaktan, her  marifet dalında kalem oynatmaktan vazgeç. Sen ne Mevlana'yı bilirsin, ne de Kur'an'ı. Nitekim Laiklik ve  İslamiyet broşüründe bahsettiğin Caciye suresi diye bir sure Kur'an'da yoktur. Casiye suresi vardır. Mürettip  yanlışı diye işin içinden sıyrılamazsın. İslamiyet'i bu kadar iyi biliyorsan Kur’an'ı yanlış yazmanın günah olduğunu  da bilmen lazım. Hele Kur'an'ın laikliği kabul ettiğini iddia etmen bu konuda hiçbir şey bilmediğini ortaya  koyuyor. Kur'an hem ahirete, hem de dünyaya karışıp dinle devleti bir tutar.<br/>
<br/>
		Geçelim...<br/>
<br/>
		İradeni kullanarak çabuk fikir değiştirmek huyunu bırak. Benimle Turancı olarak dostluk kurup sonra onu hainlik  saymak, &quot;Kore'de Kutup Yıldızı&quot; adlı romanın dışında Demokrat Parti büyüklerini göklere çıkarıp sonra  aleyhlerine dönmek sana yakışmaz.<br/>
<br/>
		Bir şeyler yapmak, Türkiye'ye cidden hizmet etmek istiyorsan, şimdiki mevkiinden faydalanarak şu sıraladığım  maddeleri tatbik et, yeter de artar bile. Adın da saygı ile anılır:<br/>
<br/>
		Türk ordusuna ve tarihine ün ve şan kazandıran iki büyük Türk mareşalinin güzel heykellerini yaptırarak  memleketlerine diktir. Atatürk'ün pek çok büstünü yaptırdığın için bu işin tekniğini iyice kavramışsındır.  Yağcıoğlu Gazi Osman Paşa'nın, Tokat'a, Katırcıoğlu Gazi Ahmet Muhtar Paşa'nın Bursa'ya birer heykelini  diktirirsen rahmetle anılırsın.<br/>
<br/>
		İstiklal ve Birinci Cihan Savaşlarının askeri tarihlerini, Üniversite profesörlerinin de yardımıyla, bilgili bir ekibe  hazırlatarak büyük külliyat halinde bastır.<br/>
<br/>
		Süleymaniye'deki Askeri Basımevi ile Kasımpaşa'daki Deniz Basımevi'nin makineleri ve harfleri hayli eskimiş  olduğundan bu basımevlerinde basılan eserler basım tekniği bakımından zevksiz ve çirkin olmaktadır. Bu iki  mühim ve emektar müesseseyi matbaacılık ilminin en yeni buluşlarıyla donat.<br/>
<br/>
		Matbaacılık Batıda artık üniversitelerin birer kolu halinde öğretilmektedir. Almanya'ya bir kaç düzine seçme  genç gönderterek bunlar eliyle bu yeni bilimin son gelişmelerini yurdumuza aktar.<br/>
<br/>
		Bir de şunu ekleyelim: Turancılık aleyhindeki çirkin isnadını geri alarak kendi kendini inkâr etmiş duruma  düşmekten kurtul. Bunu yapmazsan seni artık bir dost olarak kabul etmekte mazurum. O zaman belki daha  başka söyleyeceklerim de bulunacaktır.<br/>
<br/>
		(31 Mayıs 1968), Ötüken, Haziran 1968, 6. Sayı.<br/>
<br/>
		<b>TURANCIYIZ NE OLACAK?</b><br/>
<br/>
		Ulus gazetesinin 18 Haziran 1966 tarihli sayısında &quot;ırkçı ve Turancı Dergiler Okullara Niçin Gönderiliyor? Bakana  Tekrar Soruyor ve Cevap İstiyoruz&quot; başlığı altında gayet cahilane bir yazı yayınlandı. Bu imzasız yazıya göre Irkçı -  Turancı diğer dergilerle birlikte biz de fikir özgürlüğüne düşman, Adalet Partisinin temsil ettiği düşünce biçimine  sıkı sıkıya sarılmış, körpe kafalar için gerçekten zararlı bir dergi imişiz. Okullara tomarla gönderiyormuşuz. Biz de  okullara sokulan öteki gerici, ırkçı, Turancı dergiler gibi komünizmle mücadele paravanası ardında AP iktidarına  karşı olan fikirlere düşmanlık gösteren, fikir özgürlüğünü hazmedemeyen bir yayın tarzı içinde imişiz. Tıpkı İkinci  Cihan Savaşı sırasında Türkiye'yi Nazi Almanya'sı yanında savaş felaketine sürüklemeye çalışan aşın ırkçı ve  Turancılar gibi bugün de bu dergide Kür Şadın özlemi dile getiriliyormuş. Kür Şad eski Türklerde baştaki beğ,  komutan demekmiş. Harb Okulundan tardedilen üç öğrencinin de bu dergiyi okuduğu düşünülürse Türkiye'nin  hangi felaketli uçurumlara sürüklenmek istediği açıkça ortaya çıkarmış.<br/>
<br/>
		Ötüken siyasi bir dergi olmadığı ve parti siyasetçiliği mizacımıza uygun düşmediği için siyasetle uğraşmıyoruz.  Bu sebeple Adalet Partisinin temsil ettiği düşünce biçimine ne sıkı sıkıya, ne de gevşek olarak bağlı değiliz.  Seçimlerde oyumuzu Türkeş Partisine verdiğimiz de kimsenin meçhulü değildir. Fakat AP'nin komünist  düşmanlığını şiddetle destekliyoruz. Sonuna kadar da destekleyeceğiz.<br/>
<br/>
		Cahil yazarın dediği gibi fikir özgürlüğüne düşman değiliz. Sadece Türklük düşmanlığına düşmanız. Bu sebeple  komünizmin yahut sosyalist maskeli vatan ihanetinin susturulmasını istiyoruz. Çünkü milletimizi yok etmek  isteyen fikri fikir saymıyoruz. Ya fikir özgürlüğüne o kadar faydalı olan cahil yazar bizim Turancılığımızı neden  fikir diye kabul etmiyor. Bir milletin mazide olduğu gibi tekrar birleşmesi düşüncesinden daha muhteşem hangi  fikir vardır? Birleşmiş Milletler ideali denen maskaralık mı? Yoksa Kuruşef'in &quot;Barış İçinde Birlikte Yaşamak&quot;  düzenbazlığı mı?<br/>
<br/>
		İkinci Cihan Savaşında Türkiye'yi Hitler'in yanında savaşa sokmak masalından çok bahsolunmuş, fakat ortaya  hiçbir delil konamamıştır. Bu Turancılar kimlerdi? Adları söylenmemiştir. İkinci Cihan Savaşı sırasında, 1944 -  1945'te Irkçılık-Turancılık davası görüldü. Sanıkları arasında benim de bulunduğum bu tarihi davada Alparslan  Türkeş, Nejdet Sançar, İsmet Tümtürk, Said Bilgiç, Sofuoğlu Zeki, Hikmet Tanyu, Muzaffer Eriş, Nurullah  Banman, Prof. Zeki Velidi Togan, Dr. Fethi Tevetoğlu, Dr. Haşan Ferit Cansever gibi tanınmış kimseler de vardı.  Fakat sonunda herkes beraat etmişti. Zaten işgal ettikleri mevkiler dolayısıyla (profesör, doktor, lise öğretmeni,  subay, memur, öğrenci) bunların Türkiye'yi bir savaşa sürüklemesine de imkân yoktu.<br/>
<br/>
		Fakat Millet Meclisinde, Türkiye'yi Almanya safında savaşa sokmak isteyen birkaç mebus vardı. Bunlardan bir  tanesi Cumhuriyet gazetesinin sahip ve başyazarı Yun s Nadi idi ki kışkırtıcı yazılarından dolayı o zamanki<br/>
<br/>
		cumhurbaşkanı İsmet İnönü'den, istasyonda, herkesin gözü önünde iyi bir zılgıt yemişti.<br/>
<br/>
		&quot;Ötüken'de Kür Şad'ın özlemi dile getiriliyor&quot; diyerek cahil yaz rın neyi kastettiği pek anlaşılmıyor. Kür Şad bir  kahramanlık sembolüdür. Milleti kurtarmak için k ndisini feda etmiş bir yiğittir. Böyle yiğitlere sevgi duymak  suçsa cahil yazar suçumuzu bağışlasın ve kimin özlemi çekilecekse lütfen bildirsin.<br/>
<br/>
		Burada şunu da düzeltelim:<br/>
<br/>
		Kür Şad onun sandığı gibi &quot;Baştaki beğ, komutan&quot; demek değildir. Kür Şad bir rütbe ve ünvandır.<br/>
<br/>
		Cahil yazar, Harb Okulundan çıkanları üç öğrencinin Ötüken okuduğunu ileri sürerek &quot;... Üç öğrencinin de bu  dergiyi okuduğu düşünülürse, Türkiye'nin hangi felaketli uçurumlara sürüklenmek istendiği açıkça ortaya  çıkacaktır&quot; buyuruyor.<br/>
<br/>
		Gördünüz mü işleyen kafayı?<br/>
<br/>
		Harbiyeliler Ötüken okuduğu için Türkiye felaketli uçuruma sürüklenecek...<br/>
<br/>
		Zavallı Sen zaten bu idrak ve izanınla felaketsiz uçurumun dibine düşmüşsün. Bu seviyenle Türkiye'nin  geleceğini nasıl tahmin edersin? Gazete ve dergi okumakla Türkiye batsaydı senin Ulus'unu okuduğu için  şimdiye kadar on defa batardı. Ötüken Türkçü ve orducu dergidir. Keşke yalnız üç öğrenci değil, bütün  Harbiyeliler, bütün subay ve generaller onu okusaydı. Orada milli-askeri ruhtan, kahramanlık telkininden, şeref  ve fazilet havasından başka ne var? Ötüken'den ürkmek için, ışıktan korkan yarasalar gibi milliyetçilikten,  ahlaktan ve faziletten korkmak lazım.<br/>
<br/>
		Üç öğrencinin Harbiye'den çıkarılmasını Ötüken okumalarına bağlamak da aynı bir şantajdır. Sırf Ötüken okudu  diye Harb Okulundan talebe çıkarılmaz. Bunun elbette bir takım başka sebepleri vardır. Bunları bilmeden işi  Ötüken'e yükleyivermek, yer sarsıntısını ibadetsizliğe veren yobaz kafasıyla aynı seviyede olmaktır.<br/>
<br/>
		Bu arada bize yakıştırılan gericilik sıfatı üzerinde de tekrar duralım.<br/>
<br/>
		Beş altı yıldan beri ötekine berikine gerici demek moda oldu. İttihatçılar, kendilerinden olmayan herkese &quot;hain -i  vatan&quot; derlerdi. Onlardan günümüze kadar bulaşan Balkan komitacılığı ahlakı ile aykırı düşüncede olanları  lekelemek rezaleti hala devam ediyor. Fakat şurası dikkate değer ki başkalarını faşist ve gerici diye küçük  düşürmeye çalışmak düpedüz bir kızıl usulüdür. Ne idüğü belirsiz bu cahil yazar da modaya uyarak gerici  narasını savurmakla kime alet olduğunun farkına bile varmıyor.<br/>
<br/>
		İkide bir yüzümüze çarpılan büyük günahlarımızdan biri de Turancılıktır. Turancıyız ne olacak? Tarihi vatanımız  olan bütün tutsak ülkeleri elbette kurtaracağız. Görevimiz bu değil mi? Böyle büyük bir ülküye bağlanmayıp da  hayvanı bir rahavetle zevk içinde mi yaşayacağız? Cahil yazar istiyorsa öyle yapsın. Biz iki Türkistan'ı da,  Azerbaycanlar'ı da, Kafkasya'yı da, İdil-Ural boylarını da, Kırım'ı da kurtarmak için şuurumuz işledikçe, ayakta<br/>
<br/>
		durabilecek gücümüz kaldıkça çalışacağız. O kadar da değil... Batı Trakya'yı, Kıbrıs'ı ve Adaları da alacağız...  Kerkük ve Bayır-Bucak da bizim olacak.<br/>
<br/>
		Yaşarken bunları göremeyeceğimizi biliyor, bunun için yüksünmüyoruz. Ekti imiz tohumlar yeşerecek ve bizden  sonrakiler önüne geçilmez bir sel halinde kutlu topraklara ay-yıldızlı bayrağı dikecektir.<br/>
<br/>
		Bunu istememek, bunu çelmelemek için Türk'ten başka bir şey olmak lazım. (21 Haziran 1966), Ötüken, 25  Haziran, 1966, 30. Sayı.<br/>
<br/>
		<b>BİR ANSİKLOPEDİNİN BÜYÜK YANLIŞLARI</b><br/>
<br/>
		Türkiye'de manası bir türlü anlaşılamayan iki kelime &quot;Türkçülük&quot; ile &quot;Turancılık&quot;tır. İnsanlara bir düşünceyi, bir  kavramı anlatmak çok güçtür. Beyinlere yanlış olarak kazılan bir şeyi düzeltmek için başlıca çare ciddi yayınlar  olabilir.<br/>
<br/>
		Türkçü olarak Türkçülük ile Turancılık kelimelerinin ne manaya geldiğini birkaç defa açıkladığımız halde  görülüyor ki maksadımızı anlatamamışız. &quot;Türkçülük&quot;, Türk ülküsü, yani Türkler'in her alanda her milletten  üstün olması düşüncesi; &quot;Turancılık&quot; ise Türkçülüğün siyasi amacı, yani yeryüzündeki bütün Türkler'in, geçmişte  olduğu gibi, tek devlet halinde birleşmesidir.<br/>
<br/>
		Tarih, ülkü ve milli irade gücü hakkında hiçbir bilgisi olmayanlar buna &quot;hayal&quot; diye itiraz ediyorlar, fakat bir  milleti birleştirmek ülküsüne hayal dedikleri halde bütün milletleri Moskova çevresinde birleştirmeyi  gerçekleşebilir diye görüyorlardı.<br/>
<br/>
		Büyük bir enerji kaynağı olan yüz milyonluk Türk milletinin birleşmesinde imkânsızlık görenler, iki bin yıllık  tutsaklıktan sonra Yahudilerin kurduğu İsrail devletini görmemezlikten geliyorlardı. Daha kötüsü Turancılığı,  Türkiye için macera, tehlike gibi görerek Turancıları Türkiye'nin mahvına sebep olacak insanlar diye tarif  ediyorlardı.<br/>
<br/>
		Turancılık, bağımsız Türkler'in devleti olan Türkiye sınırları dışındaki Türkler'i kurtarmak demek olduğuna göre  önce Hatay'ın kurtarılması, sonra Kıbrıs'ın yarısına el atılması Turancılık değil de nedir?<br/>
<br/>
		Kıbrıs'taki 100.000 Türk için savaşan Türkiye, şartlar hazır olduğu zaman neden milyonlarca öteki Türkler için  çarpışmasın?<br/>
<br/>
		İnsanları insan yapan, öteki canlılardan ayıran tek şey ülküdür. İnsan ülkü için ölebilen yaratıktır. Hiçbir hayvan  ülkü için ölmez. Çünkü ülküsü yoktur. Hayvan ancak kendisini ve yiyeceğini korumak için dövüşebilir.<br/>
<br/>
		Türkçülük ve Turancılık için gazete ve dergilerde yanlış ve kasıtlı yazılar çıkabilir. Nitekim çıkmıştır, çıkmaktadır.  Siyası parti mensupları tarafından da aleyhte, tahriflerle dolu sözler söylenebilir.,Bunun en tipik örneği o<br/>
<br/>
		zamanki Türkiye devlet başbakanı İsmet İnönü tarafından 19 Mayıs 1944'te Ankara Stadyumunda söylenen  mahut nutuktur.<br/>
<br/>
		Fakat ilmi eserlerde ve ilmi çerçeve içinde kalması gereken ansiklopedilerde yalana, yanlışa, tahrife yer olamaz.  Ansiklopedi asırlara hitap etmek gayesiyle çıkar. Çıkaranların fikriyatı ne olursa olsun, anlattığı konularda  tarafsız kalmaya mecburdur. Bu onlar için ahlaki b r görevdir.<br/>
<br/>
		Bizi bu satırları yazmaya sevk eden sebep &quot;1923-1973 Türkiye Ansiklopedisi&quot; adıyla fasiküller halinde çıkan bir  ansiklopedinin &quot;Turancılık ve Türkçülük&quot; maddesindeki büyük yanlışlardır. Türkçülük çok eski bir fikir akımı olup  incelenmesi uzun çalışmalara bağlı olduğu halde bu ansiklopedi de aceleyle ve dikkatsizce yazılan satırlarla  anlaşılmaz bir hale getirilmiş, bu arada şahıslarımızı töhmet altında bırakacak sözler edilmiştir. Aceleyle yazılmış  olması, şüphesiz bu ansiklopedinin ticari maksatla hazırlandığını gösterir. Fakat naşirlerin kazanç arzusu  başkaları hakkında yanlış, hele düşürücü bilgi sıralamak hakkını onlara asla vermez.<br/>
<br/>
		Şimdi Türkiye'de pek çok ansiklopedi çıktığı ve bir ikisi dışında sathi ve değersiz olduğu için ben bunları alıp  okumuyorum. Bahsettiğim ansiklopedinin Turancılık ve Türkçülük maddesini ihtiva eden fasikülünü genç bir  ülküdaş getirdiği için görebildim. 1360-1364'üncü sayfalardaki Turancılık ve Türkçülük maddesi çok yanlış  yazılmıştır. Ansiklopediye bir madde yazan kimse veya kimseler her şeyden önce bahsettikleri kişinin veya  kişilerin adlarını doğru yazmaya mecburdur. Hâlbuki bu maddede dört kişinin ad yanlış yazılmıştır. Benim adım  &quot;Nihal Atsız&quot; olmayıp &quot;Nihâi Atsız&quot; olduğu gibi &quot;Necdet Sançar'ın doğrusu &quot;Nejdet Sançar&quot;, &quot;Heybetullah&quot;ın  doğrusu &quot;Flibetullah&quot;, &quot;Faiz Flisarcıklı&quot;nın doğrusu da &quot;Fazıl Hisarcıklılar&quot;dır. Benim vaktiyle çıkardığım derginin  adı &quot;Atsız dergi&quot; değil, &quot;Atsız Mecmua&quot;dır. Bu ufak gözüken yanlışlar ciddiyetsizliğin örneği ve acelenin  neticesidir. Hiçbir suretle mazur görülemez.<br/>
<br/>
		Maddeyi yazan veya yazanların &quot;Turan&quot;ı bir şehir sandıkları da görülüyor: 1361’inci sayfanın orta sütunundaki  şu cümleye bakın:<br/>
<br/>
		Her şeyden önce Milli Mücadelenin daha başlarında Misak-ı Millinin kabul edilmesiyle kutsal belde Turan'a  bağlanan umutlar bir yana bırakılmış oluyordu.<br/>
<br/>
		Arapça olan &quot;belde&quot; kelimesi Türkçede yalnız &quot;şehir&quot; anlamına geldiği için Turan'ı böyle tavsif etmek de hem  acelenin, hem de bilgisizliğin eseridir. Fakat acele mazeret değildir. Turan, Türkler'in yaşadığı bütün  topraklardır. Hatta bugün bir tek Türk'ün barınmadığı Kırım gibi tarihi Türk yurtlan da Turan'ın içindedir. Bu  sebeple maddeyi yazan veya yazanların &quot;Osmanlı ülkesinin Turan olmadığı&quot; hakkındaki sözleri de (1361'inci  sayfa, sol sütun) doğru değildir. Osmanlı İmparatorluğu'nda Türkler'in yaşadığı bütün bölgeler Turan'ın parçaları  olduğu gibi bugünkü Türkiye de bütünüyle Turan'ın bir bölümüdür.<br/>
<br/>
		Ansiklopedinin bu yanlışları, ciddi bir eser için ayıp olmakla beraber bizim için mühim olan, Türkçülerin tahrikçi  olarak anlatılması ve mahkeme huzurunda Turancılığı milliyetçilik diye diye izaha kalkışarak<br/>
<br/>
		&quot;milliyetçi&quot; kelimesini kendilerine siper etmekle suçlandırmasıdır. Türkçülük şüphesiz milliyetçiliktir ama özel  manası olan, her şeyin üstünde bütün Türk milletini düşünen, bunun dışındaki kavramlara ehemmiyet  vermeyen bir milliyetçiliktir. Bugün Türk milletini Anadolu'da yaşayan Sünni Müslümanlardan ibaret sayıp  kendilerine &quot;Anadolucu&quot; diyen bir grup dahi milliyetçilik iddiasında bulunuyor. Gerçekte Türklükle  Anadoluculuk bağdaşmayan, hatta birbirine düşman iki fikirdir. Bu sebeple Türkçülerin milliyetçilik kelimesi<br/>
<br/>
		arkasına saklanmaları söz konusu olamaz. Gerçi 1944-1945 olaylarında ilkönce Türkçüleri mahkûm eden Bir  Numaralı Sıkıyönetim Mahkemesinde bazı Türkçüler, Türkçülüğün milliyetçilikten başka bir şey olmadığını  savunmuşlarsa da bu, Turancılığın ne olduğunu bir türlü anlamayan mahkeme heyetine ve bile bile Türkçülük  düşmanlığı yapan savcı müteveffa Kazım Alöç'e Türkçülük gerçeğini anlatmak içindi. Yoksa birçok Türkçü, bu  arada bu satırların yazarı, mahkeme karşısında Türkçülüğü de, Turancılığı da, ırkçılığı da benimsediğini  söylemekten çekinmiş değildir.<br/>
<br/>
		Türkçüleri tahrikçilikle suçlamak gibi büyük bir ithamı yapanlar bunu ispat edecek yazı veya başka belgeleri de  göstermeye, müfteri olmaktan kurtulmak için mecburdurlar.<br/>
<br/>
		Tahrikatın manası insanları kanundışı davranışlara kışkırtmaktır. Tahrikat denilen şey Türkçülerin çıkardığı  dergilerdeki yazılarsa bunlar fikri yaymak için yapılan propagandalardır. Namuslu fikirlerin propagandası kanun  ve ahlak bakımından suç değildir. O halde bu tahrikat sözü yıllardır komünistlerin ve bir iki kere de İsmet  İnönü'nün Türkçülere yönelttiği, aksi ispat edilmiş bir gevelemeden başka nedir?<br/>
<br/>
		Bir diğer konu da Turancılık ve Türkçülük maddesini yazan veya yazanların &quot;Türkler&quot; hakkındaki şaşılacak  bilgisizlikleridir. Şu satırlara bakınız:<br/>
<br/>
		Asıl amaç Türkiye'yi Almanya safında savaşa sokmak olmakla birlikte bu amaca ulaştıracak yöntemlerden biri  olarak Almanya'daki esir Türkler'i de bünyesinde toplamak üzere Türkiye vePakistan'daki Türkler'i bir araya  getirecek bir federasyon fikri el altından yayılıyor. Almanya ise böyle bir fikrin gerçekleşmesine inanmasa bile  savaşa girmemekte direnen Türk hükümetinin karşısında böyle bir baskı grubunun çıkmasından yarar  umuyordu. Bu defa olayın liderliğini Nihal Atsız, Zeki Velidi Togan gibi kimseler yapıyor, bunların yakın  çevresinde yer alıyordu.<br/>
<br/>
		Türkiye ve Pakistan'daki Türkler'i bir araya getirmek... Böyle bir hezeyanı çocuklar bile yapmaz. Ancak  ansiklopediyi çıkaranlar galiba PakistanlIları da Türk sayıyorlar. Türkiye'yi Almanya safında savaşa sokacak baskı  grubu tek parti diktatörlüğü çağındaki üç beş öğretmen ve öğrenci mi idi? Türkçüler, mesela yanı başlarındaki  eski Türk vilayetleri Irak'ta yaşayan birkaç yüz bin Türk dururken uzaktaki Pakistan'a mı gideceklerdi? Daha  mühimi o zaman &quot;Pakistan&quot; diye bir devlet var mıydı? Varsa bile orada belki birkaç mülteciden başka Türk  yaşıyor muydu? Bu saçmalar ancak Yahudi Dönmesi Komünist Sabiha Zekeriya Sertel'in hatıratına yakışan  şeylerdir. Kazanç hırsıyla acele olarak çıkarılan ansiklopedilerde bu türlü yanlışlar kaçınılmazdır. İslam ve Türk  Ansiklopedileri yıllardır bitirilememişken kısa bir sürede bir ansiklopediyi tamamlamak yanlışları önceden göze  almakla mümkün olur. Burada naşirlere sorulacak bir soru var: Turancılık ve Turancılar hakkında kaynak  bulamadılarsa yaşayan Turancılara başvurarak sağlam bilgiler elde edemezler miydi?<br/>
<br/>
		Naşirlerin bu türlü ansiklopediler ve ansiklopedik eserler yayınlamakla uğraştıklarını Hayat Tarih Mecmuası'nın  Ocak 1914 tarihli sayısında &quot;Yılmaz Öztuna'nın &quot;Dünya Tarihi Faciası&quot; adlı yazısından öğrendim. Yılmaz Öztuna  12 ciltlik Türkiye Tarihi'nin müellifidir ve bu eser bugün mevcut Türkiye Tarihlerinin en iyisidir. Öztuna naşirlerin  Dünya Tarihi adlı ansiklopedik eserlerinde, kendi kitabından isim zikretmeden pek çok aktarmalar yapıldığından  haklı olarak şikâyet etmektedir. Hiç kimse kendi eserinin yağmalanmasından hoşlanmaz. Bilhassa bir müellifin  tarihi buluşlarını alırken kaynak zikretmek yazarlık sanatının görgü kaidelerindendir. Demek ki naşirler bir  yandan Turancılara olmayan fiiller ve fikirler yakıştırırken bir yandan da Öztuna'da olanı aktarmış ve ad<br/>
<br/>
		vermemiş durumuna düşüyorlar. Kaynak zikretseler ne olurdu? Eserlerinin veya kendilerinin değeri mi azalırdı?  Bilakis kamu vicdanında sevimli hale gelirler, doğru iş yapmış olurlardı.<br/>
<br/>
		Sırası gelmişken burada bir noktayı da aydınlatmak istiyorum: Türkler’in kırk ülkede kırk devlet değil,<br/>
<br/>
		Orta Asya ve onun devamı olan doğu Avrupa'daki geniş bölgede bir, Önasya’da da diğer bir devlet olarak başlıca  iki devlet kurmuş olduğunu, şimdiye kadar devlet diye bilinen isimlerin hanedan adı olduğunu ilk defa ben  yazmışımdır. Bu;<br/>
<br/>
		Edebiyat Fakültesi öğrencisi iken Türk tarihini kavramaktaki güçlükleri görmekten doğan bir istekle yaptığım  sıkıcı çalışmaların sonucudur. 1935'te yayınladığım &quot;Türk Tarihi Üzerinde Toplamalar&quot; adlı eserimin önsözünde  bu fikri savunduğum gibi, 1941 Ağustosunda çıkan &quot;Çınaraltı&quot; dergisinin ilk sayısındaki &quot;Türk Tarihine Bakışımız  Nasıl Olmalıdır&quot; başlıkla yazıda da ayın fikri daha sistemli ve düzgün bir şekilde kaleme almışımdır. Bu son yazı  Afşin Yayınlarının 8'incisi olarak 1966'da çıkan &quot;Türk Tarihinde Meseleler&quot; adlı kitabımda da vardır.<br/>
<br/>
		Türkiye Ansiklopedisinde Turancılık maddesinin yanlışları bu kadar da değildir. Edebiyat Fakültesi  asistanlığından Malatya ortaokuluna sürülüşüm Atsız Mecmua'daki yazılarım yüzünden değil, Birinci Tarih  Kurultayında kendisine birkaç arkadaşla birlikte telgraf çektiğim Reşit Galib'in o sırada Milli Eğitim Bakanlığına  getirilmesi dolayısıyla olmuş, yani Reşit Galip benden öc almıştır.<br/>
<br/>
		Bir diğer yanlış da Halide Edib'in Turancı sayılmasıdır. &quot;Yeni Turan&quot; adlı bir roman yazmakla insan Turancı  olmaz. Halide Edib daha sonraki yıllarda Türkçülük aleyhine dönmüş, İstanbul Üniversitesindeki profesörlüğü  sırasında bunu bazı hareketleriyle göstermiştir. Gençliğinde modaya uyarak yazdığı &quot;Yeni Turan&quot; onu Turancı  yapıyorsa, o halde gençliğinde Milli Savaş heyecanına kapılarak &quot;Yaralı Hayalet&quot; manzumesini yazan Nazım  Hikmet'i de vatan şairi saymak gerekir. Oysa Nazım Hikmet bir numaralı vatan hainidir.<br/>
<br/>
		(11 Şubat 1975), Ötüken, 1975, 4. Sayı.<br/>
<br/>
		<b>FARUK NAFİZ'E BİR İHTAR</b><br/>
<br/>
		Bir zamanlar Türkçülüğe saldırmak, onu kötülemek isteyenler &quot;faşist&quot; veya &quot;gardist&quot; diyorlardı. 1944'ten sonra  &quot;ırkçı&quot;, &quot;Turancı&quot; demek moda oldu.<br/>
<br/>
		Türkçülüğün faşistlik ve gardistlikle ilgisi olmadığı aşikârdır. Kaldı ki aslında ne faşist veya gardist, ne de ırkçı  veya Turancı olmak bir suç değildir. Hele fikir ve vicdan hürriyetinin kabul olunduğu bir zamanda memleket  kanunlarına aykırı olmamak, devlet düzenini bozmamak şartıyla her fikir ve kanaat muhteremdir.<br/>
<br/>
		Muhterem olmayan, kanun himayesinde bulunmayan tek fikir veya prensip komünizmdir. Çünkü gayesi milli  istiklali kaldırıp Moskovaya bağlanmak, milli varlığı yıkmaktır. Bu fikri gütmek tam bir vatan hainliği olduğu için  komünistler her yerde vatan hainidir ve komünistler, gözleri açılan batı dünyasında gitgide artan bir şiddetle  takibata uğramaktadır.<br/>
<br/>
		Irkçı veya Turancılığa gelince: Bunlar &quot;Türkçülük&quot; dediğimiz Türk milliyetçiliğinin ik esaslı unsurudur. Yani  Türkçülerin gayesi içinde, ırkçılık, vatandaşlar arasından yalnız Türklerin başa geçmesi, memleketi idare etmesi;  Turancılık da bugünkü siyasi sınırlar dışında kalan Türklerin bizimle birleşmesi arzusudur.<br/>
<br/>
		Acaba bu fikirde Türkiye aleyhine bir şey var mı? Bir insanı kendi memleketini daha büyümüş görmek istemesi,  dün kendisinin olan yerlerin yarın yine kendisine dönmesini arzulaması kötü bir fikir midir? Yakın ve uzak  tarihte birçok ihanetlerine uğradığımız gayrı Türk vatandaşların bu memleketin can alıcı noktalarına  gelmemesini istemek en basit b r şuur ve mantık işi değil midir?<br/>
<br/>
		Bilakis asıl hainlik, elimizden çıkan yerleri unutmak ve millete de unutturmak istemektir. Bugün &quot;Rumeliyi  unutalım&quot; diyenler, eğer dün İzmir elimizden çıkmış olsaydı, &quot;İzmir'i unutalım&quot; diyeceklerdi. Şuur ve izzetinefis  bunu asla kabul edemez.<br/>
<br/>
		Elden çıkmış olan yerlerin kaç yıl sonra unutulacağı hakkında ise hiçbir ölçü yoktur. Bu iş, milletlerin şuuruna  veya şuursuzluğuna bağlıdır. Yahudiler ellerinden çıkmış olan vatanlarını 2000 yıl sonra tekrar elde ettiler. Fakat  Turancılığa delilik diyenler Yahudileri alkışladı. Bu da üzerinde durulacak bir noktadır.<br/>
<br/>
		Bu son günlerde, hükümetin komünizm ve irtica aleyhinde hazırladığı tasarı dolayısıyla yeni bir yaylım ateşe  şahit oluyoruz. Fakat yaylım ateş komünizmden çok din ve milliyete yöneltilmiştir.<br/>
<br/>
		Komünistlerin, Masonların, Yahudilerin, Gayrı Türklerin elinde olan basın, Müslümanlıkla birlikte Türkçülüğe de  şiddetle taarruz ediyor. Bu taarruzların bazılarını tabii karşılamak gerektiğini biliyoruz. Mesela Yahudi Dönmesi  Ahmet Emin'in, hani mütarekede Amerikan mandasını millete tavsiye eden şu Selanikli Ahmet Emin'in, Nazım  Hikmetof Yoldaşın halis bir yurtsever olduğunu günlerce yazan Halisüddem Yahudi Ahmet Emin'in Türkçülüğe  sinsi veya açık hücum etmesi gayet normaldir. Biz bilakis, Tanrı göstermesin onun Türkçülüğe taraftar  gözükmesinden korkarız.<br/>
<br/>
		Fakat bu güruh arasına meşhur şair Faruk Nafiz de karışırsa ne der, ne düşünürsünüz?<br/>
<br/>
		Evet, Faruk Nafiz, yani Hürriyet gazetesinin &quot;iğne ile kuyu kazan&quot; muharriri 16 ve 24 Ocak 1951 tarihli  fıkralarında Ahmet Eminler ve Falih Rıfkıların safında olarak ırkçılığa ve Turancılığa saldırıyor. Bakın, 16 Ocak  tarihli fıkrasında ne diyor:<br/>
<br/>
		Solcu, sağcı, muhafazakâr... Zararsız oldukları müddetçe hoş görülüp geçilebilir; Fakat garabet şunda ki, aşırı  olunca hepsi bir kapıya çıkıyor: Solcu, zaten elde bir; muhafazakâr, Müslümanlığı taassuba ve irticaa çıkarınca,  bakıyorsunuz ki işin içinde bir fesat var; sağcı milliyet davasını Turancılığa ve ırkçılığa çevirir çevirmez, anlaşılıyor  ki fikri fitneden salim değil!<br/>
<br/>
		Milliyet gibi, din gibi mukaddes mefhumları fitne ve fesada alet edenlerin hangi maksatla harekete geçtikleri  malum.<br/>
<br/>
		Aşırılık geçitlerini, mahkemenin ve zabıtanın, kanunun ve cezanın ş ddetli kontrolüne almaktan başka çıkar yol  gösterebilir misiniz?<br/>
<br/>
		Acaba sağcı, milliyet davasını Turancılığa ve ırkçılığa çevirir çevirmez anlaşılan fitneli fikir nedir? Biz söyleyelim:  Faruk Nafiz'in Hürriyet gazetesinden aldığı ücret... Üstad, aynı ücreti Kudret gazetesinden veya Büyük Doğu  gazetesinden alsaydı o zaman ırkçılık veya Tura cılık değil bambaşka bazı şeyler suç olurdu.<br/>
<br/>
		Yine Faruk Nafiz, 24 Ocak tarihli fıkrasına şöyle başlıyor:<br/>
<br/>
		Bizdeki solcu teşkilatın bir numaralı azasına öteden beri verilen lakabı duydunuz mu? Turancı!<br/>
<br/>
		Biz böyle bir şey duymadık. Böyle şey olamaz da. Bu şahane safsatayı Hürriyet gazetesi yazdıysa onun da  zerrece değeri yok. Çünkü 1950 yılında uydurma yamyamlık hadisesini yazan da yine aynı Hürriyet gazetesiydi.  Çok garip bir tesadüfle dinin ve milliyetçiliğin aleyhinde bulunanlar hep sarıklı ailelerden çıkıyor; Falih Rıfkı  Cibali imamının ferzendi olduğu gibi Faruk Nafiz de baba cihetinden Molla Muradzade, ana cihetinden de Halidi  tarikatı şeyhlerinden Feyzullah Efendizadedir.<br/>
<br/>
		***<br/>
<br/>
		Bugün ırkçılığa ve Turancılığa yapılan bütün saldırışlar, vur abalıya kabilinden namerdane bir zihniyetin  mevlududur. 1944'teki bütün aramalar ve rezilane zorlamalara rağmen ırkçı ve Turancıların hiçbir suçunu  bulmak kabil olmamıştır. Onlar &quot;Türk devletinin başında Türkler bulunmalı&quot; fikrini ileri sürdükleri için  Moskofçuların iftira yağmuruna tutulmuştur. İşte hepsi bu kadar... Irkçı Turancılarda pek çok kusur bulunabilir.<br/>
<br/>
		Ardından gittikleri ülkü de Faruk Nafize göre bir hayal, olabilir. Fakat hayal ardındaki insanlara fitneci, fesatçı  denmez.<br/>
<br/>
		Askerliğini yapmamış olan ve bugün alay ettiği Turancılık ve ırkçılığı müdafaa eder mahiyetteki &quot;Akın&quot; piyesini,  kendi ilmi (!) kanaatleri dışında, emirle ve ısmarlama olarak yazan Faruk Nafiz'in ülkü vadisinde kalem  oynatması gülünç oluyor.<br/>
<br/>
		Azizim Faruk Nafiz!<br/>
<br/>
		Sen ırkın ve ırkçılığın ne olduğunu, Turandan ne kastedildiğini bilmediğin halde sırf parasını aldığın gazeteye  yaranmak için bana ve arkadaşlarıma (çünkü ırkçı ve Turancı yalnız biziz) fitne ve fesat isnat etmeğe utanmıyor  musun? Senin gibi bir alaylı edebiyat öğretmeni bu konularda kalem oynatabilir mi? Vaktiyle moda olduğu  veçhile sola meylettiğin, solcularla münasebette bulunduğun ve hatta:<br/>
<br/>
		Bir nesli uykusundan uyandırır bu haller, Doğar aç midelerden nur topu ihtilaller beyti gibi komünist edalı bir  manzumeyi o zaman yazdığın söyleniyor Bu sö lentiye inanalım mı?<br/>
<br/>
		Irkçılığın aleyhinde bulunanlar yüzde doksan dokuz ırkı bozuk olanlardan çıktığı gibi Turancılığın aleyhindekiler  de Moskofçulardan, eski komünistlerden, Gayr- Türklerden, Halk Partisi mensuplarından çıkıyor. Sen bunların  hangisisin?<br/>
<br/>
		Aşın fikirlerin şiddetle cezalandırılmasını tavsiye ettiğine göre acaba senin ne şekilde yere vurulman lazım?<br/>
<br/>
		Bilmeden kalem oynattığına, fisebililfüls ırkçılık-Turancılık düşmanlığı yaptığına göre sen de aşın bir &quot;demokrasi&quot;  yobazından başka nesin?<br/>
<br/>
		Sen ve senin gibiler yalnız ve ancak &quot;Ebna-yı Zaman&quot; ve &quot;eyyamgüder&quot; siniz. Şimdi her yerde demokrasi teranesi  var ya... Tut o tarafı gitsin...<br/>
<br/>
		Memlekette şef denilen müstebit gasıpların zulmü yürürken senin hiçbir itiraz sesinin çıktığım duymadık. Sen o  zaman, bugünkü bütün kahramanlar gibi her şeyi kabul etmiş, boynu bükük ve alkışçı bir şef taraftan id n.<br/>
<br/>
		Komünistlerle el birliği eden o hain idareye karşı yalnız biz itiraz ettik. Biz, yani senin bugün haya etmeden  &quot;fitne&quot; ve &quot;fesat&quot;la vasıflandırdığın ırkçı- Turancılar...<br/>
<br/>
		Milletvekili oldum diye bir şey oldum sanma.<br/>
<br/>
		Millet senin şahsına değil, Demokrat Parti listesine oy verdi. Halk Partisinden tiksinen millet, Salamon Adato'ya  hangi düşünceyle oy verdiyse senin adını da o düşünceyle sandığa attı. Şiirde kazandığın iyi adı fikir ve siyaset  alanında kaybetmek istemiyorsan sus. Bütün ömrünce kadın ve havaiyattan başka bir şey konuşmamış olan  Faruk Nafiz'in ağzında ciddi şeyler gülünç oluyor. Siyaset, ülkü, ciddi işler senin neyine gerek? Emin ol ki:<br/>
<br/>
		Duymadım kimsede asla etinin lezzetini Dişlerim geçti de kaç yüz kadının kalçasına gibi müstehcen mısraların  bile ırkçı-Turancılara, yani bir fikir uğrunda çok şeylerini kaybetmiş olan Türkçülere yaptığın iftira kadar çirkin<br/>
<br/>
		değildir.<br/>
<br/>
		Sen ırkı ve Turanı erbabına bırak da yine kendi ihtisasına dön ve eğer takma dişlerinin ağzına<br/>
<br/>
		dökülmeyeceğinden eminsen yine kadın kalçalarını dişlemeye devam et...<br/>
<br/>
		Orkun,9 Şubat 1951, 19. Sayı.<br/>
<br/>
		<b>FAŞİST </b>&quot;Faşist&quot; demek bir devrin İtalyan milliyetçisi demektir. İtalyanca &quot;facio&quot; kelimesinden doğan bu sıfat,  Mussolini'nin İtalyan milliyetçi partisi mensuplarına âlem olmuş, İtalyan milliyetçiliğine de &quot;faşizm&quot; denmişti.<br/>
<br/>
		Millliyetçiliğin milletleri sardığı sırada hepsi ayrı ayrı adlar almış; Almanlar &quot;nazi&quot; (Nasyonal Sosyalist'ten  kısaltma), İspanyollar &quot;falanjist&quot;. Belçikalılar &quot;reksist&quot;, Romenler &quot;gardist&quot; kelimesini kullanmıştı. Bu disiplinli ve  komünist düşmanı milliyetçilik ilkönce İtalya'da çık ığı için hepsine birden &quot;faşizm&quot; demek âdet olmuştu.<br/>
<br/>
		Faşizm ve komünizm aşağı yukarı aynı yıllarda İtalya ve Rusya'da iktidara geldiğinden komünistler, kendi  düşmanlarına, bütün milliyetçilere ve giderek komünist olmayan herkese faşist demeye başlamışlardı.<br/>
<br/>
		Basit ve iptidâi komünist zihniyeti beş on kelimenin tutsağı haline geldiği ve çapraşık meseleleri kavrayamayıp  onları yavanlaştırdığı için dünyayı komünist ve faşistlerden mürekkep iki grup halinde görüyordu.<br/>
<br/>
		Bizde de 1970 lerdeki olaylar, komünistlerin kendilerinden olmayan herkese faşist dediğini bir kere daha ortaya  koymuştur. Yani Türkiye'de komünistlerin faşist dediği, komünizm karşısında olan kimseler, özellikle Türk  milliyetçileridir.<br/>
<br/>
		Türkiye'de komünistler vardır. Gizli bir komünist partisi de 1920'den beri daima mevcut olmuştur. Fakat  Türkiye'de faşist olmadığı gibi açık veya gizli bir faşist partisi de yoktur. Komünistler milliyeti inkâr ettikleri için  dünyadaki bütün komünist partileri dost ve müttefiktir. Halbuki her milliyetçilik başka milliyetçiliklerin  aleyhinde olduğundan komünistlerin topyekün faşist diye adlandırdığı ayrı milletlerin milliyetçileri birbirinin  düşmanı veya zıddıdır.<br/>
<br/>
		Türkiye'de faşist, şu veya bu değil, Türkçü gençler vardır. Bunlar göğüslerine milli alâmet olan Bozkurtlu rozet  takarlar ve kendilerine Bozkurt derler. Komünistlerin gemi azıya aldığı yıllarda Adalet Partisi, kasdi mi olduğu  hâlâ anlaşılmayan bir acz içinde olaylara seyirci kalırken millî duyguyu ve hattâ devleti bilek gücü ile savunanlar,  düşmanları tarafından komando diye adlandırılan bu Bozkurtlardı.<br/>
<br/>
		İsmet İnönü, mahut zihniyetiyle bunları zamanın cumhurbaşkanı Cevdet Sunay'a şikâyet ederken Sunay Paşa  sâbık millî şefe tarihi cevabını vererek onu susturmuştu.<br/>
<br/>
		Şimdi gazete havadislerinden öğreniyoruz ki küçük Bozkurtlardan biri, 16 yaşındaki Necati Kaya, göğsünde  Bozkurtlu rozet olduğu için okul müdürü tarafından yüzüne sert bir cisimle vurularak komaya girmiş ve  kurtarılamayarak ölmüştür.<br/>
<br/>
		Bu kahraman (!) okul müdürü için ne söylense, ne kadar övülse azdır. Kine bakınız ki daha 16 yaşında bulunan  körpe bir çocuğa elle değil de sert bir şeyle vuruyor, bunu da o çocuk göğsünde millî sembol olan Bozkurdu  taşıdığı için yapıyor.<br/>
<br/>
		Bu cinayetten birkaç gün önce bir bakanın okullardaki faşistleri yumuşaklıkla yola getireceklerini söylemesi  şaşırtıcı olmaktan da daha ileri bir şeydi. Bu faşistler kimlerdi? Varsa, adlarını söylemek devlet sırlarını açığa  vurmak olmayacağı için hiç olmazsa bir tek isim vermesi gerekmez miydi?<br/>
<br/>
		Millî sembol düşmanlığı, milliyet düşmanlığı, milliyetçi düşmanlığı, millet düşmanlığı acaba nerelere kadar  yürüyecek? Onlara şairin şu beytini hatırlatacağız:<br/>
<br/>
		Bu kavmin titre makrûn-ı adalet intikamından; Kılıçlar çıkmasın bir kerre pür-satvet niyâmından.<br/>
<br/>
		Bozkurt'tan çakallar, köpekler ve tilkiler korkar. Kendi mefahirine düşman olanın bu âdi hayvanlardan ne farkı  olabilir ki?...<br/>
<br/>
		(5 Nisan 1974), Ötüken, 1974, 4. Sayı.<br/>
<br/>
		(1) Bu kavmin, adaletin yanında olan intikamından titre. Kılıçlar kahredici olarak bir kere kınından çıkmaya  görsün!<br/>
<br/>
		<b>TELKİN VE PROPAGANDA...</b><br/>
<br/>
		Dinamik ve enerjik olacaksın. Darbeyle karşılık verecek, hücumu hücumla durduracaksın. Bütün devletlerle  dostluk kurmak, ziyaretler yapıp ziyafetler ve hediyeler vermek, milli çıkarları korumak bakımından pek az  faydalıdır.<br/>
<br/>
		Bir İngiliz, Barbaros Hayreddin Paşa hakkındaki eserinde ünlü Türk amiralini küçültücü şeyler yazdıktan sonra  onun soy bakımından Türk değil, Rum olduğunu da ileri sürmüş.<br/>
<br/>
		Türk büyüklerini başkalarına mal etmek hikâyesi epey eskidir. Hattâ bunlar arasında, yabancı bir kanın dörtte  bir oranında karışmasıyla bir Türk'ü o yabancı kana bağlamak isteyen gayretkeşler bile vardır.<br/>
<br/>
		Barbaros'a gelinde, o, hiçbir tartışmayı gerektirmeyecek kadar Türk'tür, Yirminci Yüzyılda dünyanın yuvarlak  olduğunu ispat için konferans verecek, yazı yazacak değiliz.<br/>
<br/>
		Osmanlı imparatorluğu birçok milletleri idare ettiği ve Müslümanlık esasına dayandığı için Müslüman olan  herkes devletin en yüksek kademelerine kadar çıkabiliyordu. Yüksek kademelere çıkanlardan çoğunun hangi  soya mensup bulunduğu tarihlerde, belgelerde kayıtlıdır. Bu arada hangi ırktan olduğu bilinmeyen birkaç kişi de  bulunabilir. Barbaros ise, biraz önce de söylediğimiz gibi Türklüğü kesin olan yüksek askerlerden biridir.<br/>
<br/>
		İngiliz yazarının bu tarihi açıklık karşısında onu neden Rumluğa mal etmek istediği belli değildir. Olsa olsa şuur  altında yaşayan milli bir kıskançlığın açığa vuruluşu olabilir. Çünkü daha sonraki yüzyıllarda kuvvetli' bir  denizcilikleri olduğu halde İngilizlerin bir Barbaros'u yoktur ve şüphesiz Barbaros şimdiye kadar gelen amirallerin  en büyüğüdür.<br/>
<br/>
		İngiltere bugün çöküş halindedir. On Dokuzuncu Asırla Yirminci asrın başlarında İngiliz donanması, daima,<br/>
<br/>
		kendisinden sonraki en güçlü iki donanmanın toplamından üstün kuvvette bulunuyordu. Bu, onların âdeta  hayat prensipleri idi. Fakat İngiltere artık ihtiyarlamıştır. Birinci Cihan Savaşını Amerika'nın yardımıyla kazanmış,  buna rağmen nefesi kesilmiş, eski gücünün kalmadığını anlamıştır îkinci Cihan Savaşı ise Almanya tarafından  İngiltere'nin belkemiğinin kırılmasıyla sonuçlanmıştır.<br/>
<br/>
		Bugün donanma bakımından dünyada ancak üçüncü, büyük devlet olarak dördüncü, belki beşincidir.<br/>
<br/>
		Gelenekleri de çökmekte, İmparatorluğunu kendi eliyle tasfiye ettikten sonra Britanya adasına, kendisini  şiddetle rahatsız eden Zenciler dolmaya başlamış bulunmaktadır. Geçen asırlardan gelen itici kuvvet henüz  kendisini ilerlerde tutmakta ise de biraz son a nefesi iyice kesilince büyük devletlikten vazgeçip orta devlet  olmaya razı olacaktır.<br/>
<br/>
		İşte bu durumdaki İngiltere'nin içinden herhangi bir ferdin çıkarak şanlı Barbaros'a hakarette bulunması onun  ruh sarsıntısını, içine düştüğü aşağılık duygusunu yansıtmakta ve akla ister istemez çöp ve mertek meselini  getirmektedir: Kendi gözündeki merteği görmeden başkasının gözündeki çöpü görmek.<br/>
<br/>
		Şu zavallı İngiliz'e soralım: Sen başkalarının yüzyıllar ötesinde kalmış amirali ile uğraşacağına şu anda kendi  devletinin başında bulunan kral hanedanına bir baksana... Senin bugünkü kraliçen yani devlet başkanın  Alman'dır. Kraliçenin kocası DanimarkalIdır. İngiltere veliahdı Dan ve İngiliz kırmasıdır.<br/>
<br/>
		Acaba bunları hiç düşündün mü? Sırça köşkte oturup da başkasına ne diye taş atarsın?<br/>
<br/>
		Senin Başbakanların arasında da ne milletler olduğunu istersen bir nebze hatırlatalım: Macdonald, İskoç'tu.  Daha öncekilerden Uoyd George, Galli idi. Daha eskilerden Disraeli, Yahudi idi.<br/>
<br/>
		Bunlar dururken ne diye dört yüz yıl önceki Barbaros'la uğraşıyorsun da Türk olduğu halde Rumluk izafe  ediyorsun? Bazı İngilizler'de Türkler'e karşı bir hınç ve kin olduğu malûmdur. Kurtuluş savaşımız sırasındaki  başbakanları Uoyd George de bunlardan biriydi. Sevginin ve nefretin niçini, nedeni olmaz. Belki Barbaros  kitabının müellifi de aynı şekilde bir kinle hastadır. Belki babası, Birinci Cihan savaşında Türkler'le yapılan  çarpışmalarda ölmüş veya sakat kalmıştır. Sebebi ne olursa olsun bu İngiliz bir Türk düşmanıdır. Barbaros'un,  eğer varsa, denizcilikteki taktik yanlışlarını inceleyeceğine, onun insan taraflarını ve ırkını yererek yazılan bir  eser başka türlü değerlendirilemez.<br/>
<br/>
		Tarihi değerlerimizi başkalarına değil, kendi milletimize biletanıtamadığımız için biz de sorumluyuz. Orta  öğretimde başkalarının tarihi Türk tarihinden daha çok gösterilip öğretilmektedir. Tarih şuuru olmayan bir  millete başkaları tarih yönüyle istedikleri kadar yüklenebilir.<br/>
<br/>
		İsrail'de epey kalan bir tanıdıktan, Yahudiler'in, çocuklarını Arap ülkeleri sınırlarına götürerek ilerisini  gösterdiklerini, buraları bizimdi, yine bizim olacak diye telkinler yaptığını dinlemiştim. Yahudiler, kendi  bakımlardan doğru ve haklı bir telkin yapıyorlardı. Nitekim Araplar da kendi bakımlarından doğru ve haklı bir  telkin yaparak İsrail'i ortadan kaldırmak ülküsünü çocuklarına aşılıyorlar.<br/>
<br/>
		Bize gelince: Rusya, İran ve Çin'deki Türkler'den bahsedince hemen &quot;emperyalist', &quot;faşist&quot;, &quot;militarist&quot; diye  hücuma uğruyoruz. Gerçi bu saldırılar büyük ölçüde satılmışlardan geliyorsa da aralarında normal vatandaşların  da bulunması tarih şuursuzluğunun ve millî gafletin en ibret verici örneğini teşkil ediyor. İngiliz'in Barbaros  hakkındaki eseri, Londra'daki Kıbrıslı Türkler tarafından tepkiyle karşılanmış. Kıbrıslı Türkler son yıllarda milli  şuurun mümessilleri haline geldiği için bu tepkileri normal.'fakat Türkçülük çapında yetersizdir. Tepkinin Türk  devletinden, Dışişleri ve Millî Eğitim Bakanlıklarından gelmesi, meselâ Londra'da bir tarihçimiz tarafından  Barbaros hakkında' ilmi bir konferans verilerek hakikatin İngiliz Profesörlerine ve aydınlarına anlatılması mutlaka  yapılması gerekli bir vazifedir.<br/>
<br/>
		Dinamik ve enerjik olacaksın. Darbeyle karşılık verecek, hücumu hücumla durduracaksın. Bütün devletlerle  dostluk kurmak, ziyaretler yapıp ziyafetler ve hediyeler vermek milli çıkarları korumak bakımından pek az  faydalıdır. Asıl fayda propagandadır.<br/>
<br/>
		Propaganda için büyük masrafa ihtiyaç yoktur. Onu yapmak kabiliyetinde olanları bulup gerekli yerlere  oturtmak şimdilik kâfidir.<br/>
<br/>
		Gözlem, 3 Nisan 1969<br/>
<br/>
		<b>ÜLKÜLER TAARRUZİDİR</b><br/>
<br/>
		Biyoloji bakımından canlıların, yani hayvanlarla bitkilerin gayesi kendi soyunun bütün dünyayı bürümesidir.  Hiçbir hayvan veya bitki cinsi dünyayı kaplayamıyorsa bunun sebebi aynı gayeyi güden başka cinslerin  mukavetine maruz kalmasıdır. Cinslerin aynı gaye için yaptıkları bu tesir ve maruz kaldıkları tepkiden &quot;hayat  kavgası&quot; doğuyor. Bu arada zayıflar eziliyor, azalıyor; güçlüler yayılıp çoğalıyor; bazı soylar ise yeryüzünden  büsbütün kalkıyor.<br/>
<br/>
		Milletler arasında da aynı yasa hüküm sürer. Millet, âdeta gayri şuurî olarak dünyaya yayılıp hâkim olmak ister.  Fakat yayılırken başka milletlerin mukavemetine çarpar. Böylelikle aralarında savaş başlar.<br/>
<br/>
		Sonunda güçlüler kazanır.<br/>
<br/>
		İnsan toplulukları yani milletler, yüksek bir şuur mertebesine eriştikleri için bunlar arasındaki hayat kavgası  yalnız tabiatın kanunları içinde sürüp gitmekle kalmaz. Buna insan şuurunun sistemi ve metodu da eklenir.  Bundan da millî ülküler doğar. Demek ki milli ülkü, milletin tahteşşuurunda bulunan &quot;yayılıp hâkim olma&quot; şevki  tabiisinin başkanlar ve kılavuzlar tarafından şuurlandırılıp sistemlendirilmiş şeklidir. Ülküye kılavuzluk veya  başkanlık eden şahsiyetlerin irade ve kuvvet derecesi ülkülerin başarısında birinci derecede âmildir.<br/>
<br/>
		Milli ülkülerde azdan çoğa doğru üç dönem vardır: İstiklâl, birlik, fütuhat.<br/>
<br/>
		Milli ülkünün ilk dönemi istiklâl kazanmaktır. Müstakil olmayanlar istiklâllerini kazanmak, kazanmış olanlar da  bunu muhafaza edip sağlamlaştırmak düşüncesi ardında koşarlar.<br/>
<br/>
		İrlandalIlar sekiz yüzyıldan beri istiklâl için uğraşıyorlardı. Küçük bir millet oldukları halde fedakârlıkları  sayesinde koca İngiltere'nin elinden istiklâllerini zorla söküp aldılar.<br/>
<br/>
		Estonlar, Letonlar, Litvanlar asırlardan beri istiklâl rüyası görüyorlardı. İlk cihan savaşından sonra ülkelerine  kavuşmuşlardı. 1940'ta kaybettikleri istiklâli yeniden elde etmek için şimdi içerde ve dışarıda azimle çalışıyorlar.<br/>
<br/>
		Eskiden müstakil olup 150 önce istiklâllerini kaybetmiş olan Lehliler büyük fedakârlıklardan, kanlı ihtilâllerden  sonra ilk cihan savaşı sonunda istiklâllerini kazanmışlardı. 1939'da istiklâli yeniden kaybettiler. Fakat sanki hiç  bir şey olmamış, o kadar felâketi onlar yaşamamış gibi yeniden istikâl davası arkasındadırlar. Bir yandan çete  savaşlarıyla milli ruhu ayakta tutmaya çalışırken bir yandan da dışarıdaki teşkilâtları vasıtasıyla her fırsattan  faydalanarak istiklâllerini kurtarmaya çabalıyorlar.<br/>
<br/>
		Hindistan, Pakistan, Birmanya, İndonezya da aynı yolun yolcusu olarak, aynı gayeler için kan dökerek nihayet  emellerine kavuştular,<br/>
<br/>
		İstiklâl uğrundaki savaşın en tipik örneğini Yahudiler vermiştir: Esaretleri yirmi asrı geçen, dünyanın her tarafına  dağılarak bir anayurtları kalmayan ve dillerini de kaybeden Yahudiler, istiklâl sevkitabiisinin tesirinde olarak  yaptıkları uzun ve yıpratıcı mücadeleden sonra millî ülkünün ilk merhalesine erdiler.<br/>
<br/>
		Bugün, milletlerin çoğu müstakil olduğu için milli ülkünün bu ilk merhalesi ardında koşan milletler azdır.<br/>
<br/>
		Millî ülkünün ikinci merhalesi birliktir. Yani bir milletin bütün fertlerinin tek bayrak altında, tek devlet haline  gelmesidir. İstiklâlini kazanmış olan her milletin ilk işi yabancı hâkimiyeti altında kalmış olan uruktaşlarını  kurtarma yollarını aramaktır. Yahut bir millet birkaç ayrı devlet halinde siyaseten müstakilse bunların birleşmesi  için siyasi ve askeri faaliyette bulunmaktır.<br/>
<br/>
		Ondördüncü asırda Türkiye Türkleri yirmi, otuz ayrı hükümetle idare olunuyordu. Birleşme kanunu dolayısıyla  bunlar bir buçuk asır birbirleriyle çarpıştılar. 1515'te birliği tamamladılar.<br/>
<br/>
		İtalya da aynı şekilde hareket ettikten sonra gözünü yabancı hâkimiyeti altında kalmış olan İtalyanlara çevirdi.  İlk cihan savaşında İtalya'nın müttefiklerine ihaneti, Avusturya idaresinde yaşayan birkaç yüz bin İtalyanı  kurtarmak içindi. İkinci cihan savaşında Fransa ve Yugoslavya İle yaptığı savaşlarda o iki ülkedeki birkaç yüz bin  İtalyan için yapıldı.<br/>
<br/>
		Ayrı müstakil devletler halinde yaşayan Almanlar 1870'te yaptıkları büyük bir atışla siyasî birliklerini ana  çizgileriyle kurduktan sonra bunu tamamlamak için 1938'de başlayan bir seri hamleler daha yaptılar. Gerçi bu  büyük işi başaramadılar. Fakat başarmalarına ramak kalmıştı. Bugün Avusturya ayrılmış ve Almanya da iki ayrı  parçaya bölünmüş olduğu halde Alman önderlerinin bir birlik ardında koştukları açıkça görülmektedir. Hatta,  Batı Almanya Meclisinde Doğu Almanya ile birleşmek konusu üzerinde sözler söylenirken bazı milletvekilleri  Avusturya ile de birleşmek istediklerini haykırarak açığa vurmuşlardır.<br/>
<br/>
		Romen Birliği Eflak ve Boğdan Beyliklerinin birleşmesiyle başlamış ve Romanya bundan sonra uruktaşlarını  kurtarmak için 1913, 1914-1918 ve 1941 savaşlarına girmiştir.<br/>
<br/>
		Finler, Rusya idaresinde bulunan Karalya Finlerini kurtarmak için Almanya'nın yanında savaşa girmişlerse de  kaybetmişlerdir. Fakat ilerde mutlaka kazanacaklar ve büyük Finlandiya'yı kuracaklardır.<br/>
<br/>
		Macarların, Bulgarların, Sırpların, Yunanlıların da son asırdaki tarihlerinde aynı kanunla hareket ettiklerini  vukuat pek açık olarak göstermiştir.<br/>
<br/>
		Bazı çok yeni ve zayıf, askerî kudreti sıfır derecesinde veya kültür seviyesi çok aşağı olan milletlerde de aynı  kanunla hareket edildiğini görüyoruz. Meselâ Afganistan aşağı yukarı 10-12 milyonluk geri bir memleket olduğu  halde 100 milyonluk Pakistan'la davalı r. Pakistan sınırları içinde yaşayan ve Peşto yani Afgan dili konuşan  uruktaşlarını istiyor.<br/>
<br/>
		Yanında müttefikleri olduğu halde Yahudilere yenilen Mısır ise İngiltere'den Sudanı ve Trablus'la Bingazi'yi  istiyor. Bütün nüfusu 400 bin kişi bile olmayan Ürdün beyliği Suriye ve Filistin'in hepsini istiyordu. Bu kadarını  elde edemedi ama Yahudilerden arta kalan Filistin parçasını eklemesini becerebildi. Flabeşistan, Eritre’yi  istemektedir. Yahudiler ise milli birlik için Irak ve Yemendeki yüz bine yakın Yahudi'yi uçaklarla İsrail'e taşıdılar.<br/>
<br/>
		Millî ülkünün üçüncü merhalesi ise fütuhattır. Çünkü milli birliğini tamamlamış olan milletler kendi soylarını  yeryüzüne yayıp hâkim kılmak için istila ve fütuhat yapmak mecburiyetindedirler. Flatta bir millet bazen kendi  milli birliğini tamamlamadan önce de fütuhata başlayabilir. Meselâ OsmanlIlar &quot;Türkiye'deki Türk birliğini  tamamlamadan önce Avrupa'da geniş fütuhat yapmışlardı. İtalyanlar ve Almanlar da milli birlik işi bitmeden  önce sömürge fetihlerine kalkışmışlardır. Fakat böyle tek istisnalar umumî kaideyi bozmaz.<br/>
<br/>
		Üçüncü cihan savaşı, milli birliklerini tamamlamış olan Alman, İtalyan, Japon ve Rusların üçüncü merhaleye  varmak gayretlerinden başka birşey değildir. Şimdi yalnız Rusya bu yolda yürümek istiyor ve tabii bir sonuç  olarak başkalarının mukavemeti ile karşılaşıyor. Başka milli ülkülerin muzaffer oluşu da yakında Rusya'yı  çökertecektir...<br/>
<br/>
		Görülüyor ki ülküler taarruzidir. Müstakil olmayan millet istiklâlini kazanmak için kendisine hâkim olan milleti  yenmeye mecburdur. Yani taarruzi bir maksatla hareket edecektir. Birliğini tamamlamamış olan millet bu birliği  elde etmek için uruktaşlarını esaret altında tutan millet veya milletlerle çarpışacak, onlardan toprak alacaktır.  Milli birliğini kurmuş olanlar ise fütuhat yapmak için başkalarını yeneceklerdir. Demek ki millî ülkülerin her üç  dönemi de taarruzidir.<br/>
<br/>
		Acaba tedafüi ülkü olamaz mı? Bir millet malik olduğu sınırlar içinde yaşayıp refaha kavuşmak ülküsünü  güdemez mi? Hayır! Çünkü mevcut sınırları muhafaza etmek ve zengin olmak düşüncesi hiçbir zaman bir ülkü  olamaz. Bunlar bir millet için en küçük ve alelade isteklerdir. Ülkü ise küçük ve alelade bir istek değildir. Ülkü  biraz hayal ile karışık, uzak, güç bir hedeftir. Ülkü, o ülkü ile tutuşmuş millet fertlerini heyecan içinde yaşatan  kutlu ve tatlı düşüncedir. Ülküler kanla, fedakârlıkla, kahramanlıkla beslenir. Bir millet, ülküsüne varmak için  ırmaklar gibi kan akıtır, yığınlarla can harcar. Ülkülere kanla, kılıçla, dövüşle, milli kinle varılır. Ülkü çelik  yürekler, demir bilekler, sarsılmaz iradeler, yüksek ahlâklar ister. Ülkü bir dindir. Kahramanlar ve şehitler ister.<br/>
<br/>
		Geçmişte birlik kurmuş, fütuhat yapmış olan milletler eski ululuğu yeniden diriltmek için uğraşırlar.<br/>
<br/>
		Çünkü (mazide tarihî hakikat olan şeyler, âtide de tarihî hakikat olabilirler). Ülküler hiçbir kayıtla, hiçbir siyasi ve  insani düşünce ile sınırlandırılamaz. Bir ülküye bel bağlamış, gönül vermiş milletlerin tarihî düşmanları vardır. O  düşmanlar mutlaka tepelenecektir. O düşman milletle dostluk antlaşmaları yapılmış olabilir. Bu geçici  dostlukların hiçbir değeri yoktur, Tarihî düşmanlar ancak dışişleri bakanlıklarının dostudur. Milletin asla!..<br/>
<br/>
		Bir millet için en büyük tehlikelerden biri barış ve dostluk afyonu yutarak uyumaktır. Büyümek istemeyen millet  küçülmeye mahkûmdur. Saldırmayan millete saldırırlar.<br/>
<br/>
		(Yurtta barış, cihanda barış,) yahut (kimsenin bir karış toprağında gözümüz yok) gibi sefilâne bir siyasi umde ile  bu milletin manevî enerjisini bilerek veya bilmeyerek söndürenler, zaten mahvolmuş Almanya'ya savaş açarak  Türk tarihinde asla görülmemiş bir kancıklığın zilletini tarihimize sokanlar, fakat Bulgari starı ve adalardaki  Türkleri topraklarıy a birlikte kurtarmak fırsatını tarih yaratmışken en denî ve cebîn bir hareketle bundan  kaçanlar hiç şüphesiz Türk birliğini tamamlamak yolunda bir adım atamazlardı. Çünkü onlar bu memlekette  Moskofçuluğu için için yaşatmak, Türkçülüğü açıkça yok etmek isteyen devşirmelerdi.<br/>
<br/>
		Hayat bir savaşken ve onu kazanmak için mutlaka taarruz etmek gerekirken milli ülkü yolunda yapılacak  taarruzun çirkinliğini haykırmak ya gaflet, ya ihanettir. Devletlerin sorumlu yerlerinde bulunanlar siyasi nezaket  veya menfaat dolayısıyla böyle sözler söyleyebilirler. Fakat milletin gençliğine hitab edenler yani öğretmenler,  şairler, gazeteciler, yazıcılar bize barış afyonu yutturmak isterlerse onların şecerelerini ve evlerindeki gizli evrakı  araştırmak tarihin bilhassa Türk tarihinin değişmez hakikatini bir defa daha teyid edecektir.<br/>
<br/>
		ORKUN, 17 Kasım 1950, Sayı: 7<br/>
<br/>
		<b>UNUTMAYACAĞIZ</b><br/>
<br/>
		Bizim gibi düşünmeyenlerin fikirlerine, kanaatlerine saygı gösteririz. Fakat samimi olmaları şartıyla... Büyük  ülküleri, millî davaları gündelik ve aşağılık siyaset oyunlarına karıştıranların kanaati hürmete lâyık değildir.  Çünkü bu kanaat esasen kanaat değildir. Duygunun, düşüncenin, vicdanın mahsulü değildir. Bu, menfaatin  emrinde olanların emirle veya telkinle ortaya attığı bir iddiadır. Efendisinin buyruğu ile bugün bunu söyleyen  adam, yarın onun tam zıddını söylemekten de çekinmez. Çünkü onun için mühim olan şey, fikir veya ülkü  değildir. Millî menfaat veya yurt sevgisi hiç değildir. Onun için ehemmiyeti olan yalnız kendi şahsî menfaati,  rahatı, zevkidir. Lüks apartman, bol para, otomobil, konfor ve daha diğer şeyler ancak efendinin emrini  yapmakla sağlanmaktadır. O halde yapılacak şey malûmdur: Yukarının arzusunu sezerek ona göre konuşmak,  ona göre yazmak...<br/>
<br/>
		Biz Türkçüler (gerçek ve samimî Türkçülerden bahsediyorum) kanaatlerimizi apaçık söylediğimiz için bazılarına  sevimsiz görünüyoruz. Biz siyaset yapmıyoruz. Siyaseti bilmiyoruz. Çünkü bizim davamız bugünün sandalye  davası değildir.<br/>
<br/>
		Onun için herkese sevimli gözükmeğe mecburiyet duymuyoruz. Bizim davamız asırlara bakan bir davadır. Bir<br/>
<br/>
		ülküdür. İnancığımız Türklüğün davasıdır. Bütün Türklerin davasıdır. O kadar inanmış kimseleriz ki daha bir yere  toplanıp da davamızın prensiplerini kâğıt üstünde tespit edecek, anlayış ayrılıklarımızı ortadan kaldıracak bir  teşebbüste bile bulunmadık.<br/>
<br/>
		Biz, ülkünün ardında yürürken kendimizi güçlü duyuyoruz. Ancak inanmış insanların büyük işler yapacağını  biliyoruz. Millî kuvvetimizi küçümsemiyoruz. Çarpışacağımız engellerîn sarplığını müdrikiz. Sarp engelle, katı  düşmanla çarpışmak hoşumuza gidiyor. Büyük ecdadın neslinden geldiğimiz için büyük işler yapabileceğimizi  biliyor, şanlı maziyi yeniden diriltmek istiyoruz.<br/>
<br/>
		Biz boş hayaller ardında değiliz. Mazide hakikat olan şeylerin yeniden hakikat olmasını özlüyoruz. Hastalıklardan  korunmuş, nüfusu çoğalmış, ahlâkı yükselmiş, sanayisi ilerlemiş bir Türkiye istiyoruz. Sınır dışındaki  ırkdaşlarımızı kurtarmak yollarını arıyoruz. Onları kurtarırken Türkiye'yi batırmak gayretlisi değiliz. Bu budalaca  isnadı yapanlar kendilerinden üstün akıl bulunmadığını sanan zavallılardır.<br/>
<br/>
		Fransızlar elli yıl Alsas-Loreni sayıkladılar. Hem de halkının çoğu Alman olduğu halde... Bir niçin kendi Alsas -  Lorenlerimizi istemeyelim? Yirmi asırdır esir yaşayan Yahudiler Filistin davası ardında iken, Bulgarlar bir defa  işgal ettikleri Trakya'yı isterken, Yugoslavlar vaktiyle bir defa sefer ettikleri Selânik'e hasret çekerken, Araplar  Antakya ve Adana'yı benimserken, Lehliler Alman topraklarına yerleşirken, Mısırlılar Sudana sahip çıkarken,  Moskoflar Kars ve Ardahan'dan dem vururken biz niçin eski yerlerimizi istemeyelim?<br/>
<br/>
		Daha dün bizim olan yerleri, yabana bir seyyah gibi dolaşan Falih Rıfkı Atay'ın &quot;Rumeli'yi Unutalım&quot; dîye yazdığı  yazıyı niçin okuma kitaplarına geçirerek yıllarca orta okul çocuklarına okuttuk? Kurtuluş Savaşını kaybedip İzmir  ve Trakya'yı elden çıkarsaydık o zaman da İzmir'i unutalım mı diyecektik?<br/>
<br/>
		Hakikatleri olduğu gibi görelim; Millî ülküler taarruzidir! Başka milletlerle dostluk yapacağız diye millet  uyuşturulamaz. Dostluklar milletlerden ziyade dışişleri bakanları arasındadır. Bulgar hariciye nazırı bizim  dostumuzdur. Fakat Bulgar maarif nazırı en büyük düşmanımızdır. Onun için Bulgar okullarında çocuklara Türk  düşmanlığı aşılanır.<br/>
<br/>
		Biz, askerlerimize bile barış türküleri söyletirken Bulgarlar Çarigrad marşını okuyor, Moskova radyosu  cumhurbaşkanına ve Türk hükümetine hakaret savuruyor, hatta dostumuz Yunanlılar aleyhimizde propaganda  kartpostalları neşrediyorlardı.<br/>
<br/>
		Milli ülküyü dış politikaya uydurmak gafleti bu milleti yıllarca ülküsüz bıraktı. Millet nereye gideceğini bilemedi.  Ülküsüz bırakıldığı için de birçokları komünizmi ülkü diye benimsediler.<br/>
<br/>
		Fabrika kurmak, bataklık kurutmak, okul açmak.. Bunlar bir millet için ülkü olamaz. Bunlar bir Şahsın hava  alması, su içmesi, yemek yemesi gibidir. Ülkü ise bir milletin muharrik düşüncesi, uğrunda kan dökeceği fikirdir.  Milletler için en büyük ülkü &quot;büyüklük düşüncesidir. Bunun da baş prensibi tarihî miraslara hak iddia etmektir.  Rumeliyi unutalım demek, küçülelim, küçüklüğü kabul edelim, uyuşuklaşalım, miskinleşelim demektir.<br/>
<br/>
		Hayır! Rumeli'yi unutmayacağız... Hiçbir yeri unutmayacağız... Turgut Reisin mezarı olan Trablus'u, kahraman<br/>
<br/>
		Türk kadınlarına ve kızlarına mezar olan Rodos'u da unutmayacağız. Azerbaycan, Kırımı, Türkistan'ı, Kafkasya'yı,  Altayları, Urallar'ı, Ediller'i de unutmayacağız... Milli miras, Cibali imamının terekesi değildir. Onu Falih Rıfkı  veremez. Onu kimse veremez.<br/>
<br/>
		Milâttan önce 209'da Motun Yabgu'nun dediği gibi millete ait olan, ataların mezarlarını saklayan toprak, yani  vatan, verilemez. Vermeyeceğiz... Unutmayacağız. Ölürken, gözlerimizde parlayan son ışık millî mirasın hayali  olacaktır.<br/>
<br/>
		Altın-lşık, 25 Mayıs 1947, Sayı: 5<br/>
<br/>
		<b>VEDA</b><br/>
<br/>
		Birçok Türkçünün maddî, manevî yardımıyla çıkmakta olan Orkun, onu idare edenlerin yorgunluğu yüzünden  kapanıyor. Bu kararı verenlerin ıstırabı büyüktür. Uzun konuşma, tartışma ve danışmalardan sonra, yapılacak  başka bir şey olmadığı için bu neticeye varılmıştır.<br/>
<br/>
		Yurdun her tarafındaki genç Türkçülerin, bu sonuç karşısında duyacakları acıyı düşünmek bizi elem içinde  bırakmakta ve bahta lanet etmeğe sevk etmektedir.<br/>
<br/>
		Türkçülüğün bayrağını, ilerde yeniden açmak üzere şimdilik kapatıyoruz. Bu bayrağın yeniden açılması, şahıs  olarak mutlaka yine bizim idare edeceğimiz bir derginin çıkması mânasında anlaşılmamalıdır. Türkçülük  bayrağını yükseltenler yoruldukça, yıprandıkça, düştükçe o bayrak, bir adım geriden gelenler tarafından  kavranacak ve Türkçülük ordusu, bir çığ gibi büyüyerek hep ileriye, büyük ülküye, Kızıl Elma'ya doğru  yürüyecektir.<br/>
<br/>
		Ülküler, milletlerin şuurudur. Ülküsüz millet, şuursuz insan gibidir. Bu memleket yıllarca, hain bir maksatla  şuursuz yaşamaya mahkûm edildi ve Türk ırkının şuurlu çocukları olan Türkçüler zindanlara tıkıldı. Hattâ onların  vatan ve millet haini olduğu ilân edildi.<br/>
<br/>
		Türkçüler dünyadaki bütün Türklerin mazide olduğu gibi bir devlet halinde birleşmelerini ve Devşirme  döküntülerinin yukarı mevkilere geçmemesini istedikleri için bu damgayı yemişlerdi. Bütün insanları Moskova  buyruğu ve amele diktatörlüğü altına almak gibi hayvani ve ahmakça bir maksat ardında koşanlar ve onların  yardakçıları mazide birkaç kere gerçekleşmiş olan Türk birliğinin yeniden kurulmasına &quot;hayal&quot; demek ihanetini  de gösteriyorlardı. Gazete ve radyolarla bizim vatan haini olduğumuzu ilân eden soysuz soytarıların iç yüzü,  Tanrı adaletinin dünyada tecellisiyle pek çabuk anlaşıldı. Hemen hepsi Devşirme döküntüsü olan bu hakikî vatan  hainlerinin &quot;vatan&quot; dedikleri şey kendi köşkleriyle rahat ve huzurlarından ibaretti.<br/>
<br/>
		Vatan hainlerinin darbelerine maruz kalan Türkçülük geriledi veya zayıfladı mı? Asla!... Tırpan yiyen otlar gibi  daha gür, daha sık gelişti ve yurdun dört bucağına yayılarak bir tarlaya atılan tohumlar gibi filizlenmeğe başladı.<br/>
<br/>
		On iki asır önce yaşamış olan büyük Türk siyasî ve kumandanı Bilge Tonyukuk, ilk Türk tarihi demek olan  yazıtında bir milletin başında serserilerin bulunmasını en büyük felâket diye anlatmakta ne kadar haklıdır!  1950'den Önce uzun yıllar bu memleketin başında serseriler, hem de yabancı ve hain serseriler hüküm sürdü.  Milletin sağlığını, servetini ve ahlâkını o serseriler mahvetti. Bir gece içinde bizi Moskof sömürgesi haline  getirecek plânları o serseriler hazırladı. Fakat onlar bugün, tarihin hiçbir devrinde görülmemiş bir hayâsızlıkla  milletten, vatandan, hürriyet ve demokrasiden bahsediyorlar.<br/>
<br/>
		Türkçülük, bütün Türklerin tek devlet halinde birleşerek her bakımdan bütün milletlerden ileri ve üstün olması  ülküsüdür.<br/>
<br/>
		Bunun değişmez iki ana unsuru vardır: Irkçılık, Turancılık.<br/>
<br/>
		Irkçılık ilk önce bir milli savunma vasıtasıdır: Türkeli'ndeki azınlıkların kendi aralarında gizlice yürüttükleri ırk  şuuruna karşı bir korunma tedbiridir. Türkiye'deki Selânik Dönmeleri Türkleşmemek için asırlardır gizli tedbirler  alırken, hiçbir kültürü ve mazisi olmayan bir takım küçük millet ve cemaatler soyadı kanununun sarahatine  rağmen, kendi soyadlarına kadar saklayıp ırkçılık yaparken, Yahudiler İsrail'in hakiki vatanları<br/>
<br/>
		olduğunu türlü şekillerde ispat ederken Türkler de hiç şüphesiz devletin hakiki sahibi olarak bazı tedbirler  almakta haklıdır.<br/>
<br/>
		Irkçılık aynı zamanda bir hıfzıssıhha meselesidir. Karışmak daima üstün tarafın aleyhine olduğundan üstün bir  ırk olan Türk ırkı aşağı ırklarla karıştığı zaman ortaya çıkan melezlerde Türk'ün bazı üstün vasıfları kaybolmakta,  aşağı ırkın iptidai vasıflarından bazıları onun yerini tutmaktadır. Birer müspet ilim olan antropoloji ve  rasyolojinin ortaya koyduğu bu hakikatlerden siyasi düşüncelerle vazgeçemeyiz. İlim ve hakikat, siyasetin  oyuncağı olamaz.<br/>
<br/>
		Irkçılık en nihayet bir tarihi şuur meselesidir. En eski Türk devletlerinden başlayarak kısa ömürlü cumhuriy et  devrinin sonuna kadar gördüğümüz binlerce örnek, devlette mühim mevkilere geçirilen yabancı kanlıların  ihanetlerini göstermektedir.<br/>
<br/>
		Bütün bunlara bakarak Türkçüler, ırkçılığı değişmez bir prensip olarak kabul etmişlerdir. Fakat bu ırkçılık,  ırkçılığın ne olduğunu bilmeyen veya bilmemezlikten gelenlerin ileriye sürdüğü gibi insanları ölçüden ve  lâboratuvar muayenelerinden geçirerek hangi milliyete mensup olduklarını tâyin mânasına gelmez. Hemen  hemen her ırk başka ırklarla karışmıştır. Bundan bir şey çıkmaz. Çünkü tabiat bir müddet sonra melezliği tasfîye  eder. Fakat bir ırk mütemadiyen başka ırklarla karışmakta devam ederse bir zaman sonra, bir daha düzelmemek  üzere bozulur.<br/>
<br/>
		Irkçılık tehlikelidir diye bağıranlar dünyadan haberi olmayan bir takım zavallılardır. Dünyanın her yerinde, hattâ  ırkçılık düşmanlığını kısmen bizim gafillere aşılayan İngiltere ve Amerika'da bile mükemmel bir ırkçılık vardır.  Amerikalılarla İngilizlerin ırkçılık düşmanı gözükmeleri ikinci Cihan Harbinde Almanların yaptığı ırkçılık  dolayısıyladır. Almanlar kendi ırklarının üstün olduğunu iddia edip bazı haklı neşriyatla Amerikan ve İngilizlerin  karışma yüzünden düştükleri zaafı gösterince Anglosaksonlar siyasi rekabet ve kıskançlık sebebinden ırkçılığa  düşman kesilmişlerdir. Fakat onların düşman olduğu ırkçılık resmi ve aleni Alman ırkçılığı olup gizli ve örfi<br/>
<br/>
		Anglosakson ırkçılığı değildir.<br/>
<br/>
		Kunlar ve Gök Türkler çağında saraylarımıza giren Çin prenseslerinin ihanetleri artık bugün popüler bilgi haline  gelmiştir. OsmanlIlar devrinde Kanunî Sultan Süleyman gibi büyük bir padişahı küçük düşüren hareketler İslâv  asıllı Hürrem Sultan yüzündendir.<br/>
<br/>
		Osmanlı tarihinde büyük gözüken bir takım sadrazamların hainliği artık gün gibi aşikâr olmuştur. Gedik Ahmet  Paşa, Maktul İbrahim Paşa, Sokullu gibi büyük sayılan Devşirmelerin içyüzü ve Devşirmelerden mürekkep  Yeniçeri ordusunun haince rolleri gizli kapaklı bir şey değildir. Bütün bu hususları tafsilatıyla öğrenmeleri için  Türkçülere, İsmail Hami Danişmend'in &quot;İzahlı Osmanlı Tarihi Kronolojisi&quot; adlı büyük eserini mutlaka okumayı  tavsiye ederim. Bâlkan, Cihan ve İstiklâl Harblerinin büyük ihanetleri ise herkesin bildiği şeylerdir. Bütün  bunlardan sonra İsmet İnönü ve yardakçıları gibi münafık ahmakların ağzına yakışır.<br/>
<br/>
		Irkçılığın aleyhinde bulunanlara şunu sormalı: —Kendinizi Çingene ile bir tutar mısınız? Bir Çingene ile evlenir  misiniz? Çingene bir gelin veya damat kabul eder misiniz?<br/>
<br/>
		Evet derlerse mesele yok. Hayır derlerse ırk tefriki yapıyorlar demektir. Onların yalnız Çingenelere karşı yaptığı  bu ayırmayı biz başkalarına karşı da yapıyoruz.<br/>
<br/>
		Irkçılık, Anadolu Türklerinin içinde örf olarak yaşamaktır. Köy ve kasabalarda kaç yıl hattâ asır önce oraya gelmiş  olan bir ya anemin bugünkü ailesi hâlâ yabancı sayılmaktadır. Tamamiyle Türkleşen, Türkçeden başka dil  bilmeyen ve kendisini başka bir millete mensup saymayan bu türlü insanlara yabancı gözüyle bakmak Anadolu  Türklerindeki kuvvetli ırk şuurunu gösterir. Demokrasinin bir &quot;çoğunluk arzularını tahakkuk sistemi&quot; olduğu  unutulmamalıdır.<br/>
<br/>
		Türkçülüğün ikincî unsuru olan Turancılık bütün Türklerin birleşmesi düşüncesidir. Bugün dünyada belki 40,  belki 50, belki 60 milyon Türk var. Geniş bir vatana yayılmış olan bu Türkler mazide muhteşem rol oynamış,  hareketli, kabiliyetli bir millettir. Sebebi her ne olursa olsun başka milletlerin hâkimiyeti altına düşmüş olan bu  Türkleri bir tek devlet halinde toparlamak düşüncesi kadar haklı ve makul ne olabilir? Dünyadaki bütün  milletler, yabancı hâkimiyet altında kalmış olan millettaşlarını kurtarmak gayesini güderken Türkler neden aynı  dileğin arkasında koşmasın? Yaratılıştan devlet kurucu olan Türkler için bu kadar büyük bir devleti kurup  yaşatmak hayal değildir. Tren, otomobil, uçak, telgraf, telefon ve radyonun olmadığı zamanlarda bile Türkler  büyük devletler kurmuş asırlarca yaşatmışlardır.<br/>
<br/>
		Dünyanın bütün Türkleri Türkiye'ye Kâbe gibi bakıyor. Türkiye'nin kendilerini bir gün kurtaracağı efsanesi,  aralarında yaşıyor. Yalnız anayurtta ve zulüm altında yaşayan Türkler değil, medenî ülkelerde yaşayan Türkler  de buraya hasret çekiyor.<br/>
<br/>
		Geçen yıl Finlandiya Türklerinden bir genç kızla tanışmıştım. Bermutat gümrük vesaire de gördüğü güçlüklere  rağmen Türkiye'yi çok sevmişti. Finlandiya'da 1000 kadar Türk yaşadığını, hepsi zengin ve müreffeh olan bu  Türklerin kendilerine çok iyi muamele eden dürüst ve asîl Fin milletini sevmelerine rağmen buraya gelmek  istediklerini, Finlerle katiyen evlenmediklerini, en büyük korkularının Türkçeyi unutmak olduğunu, Fin- Rus  savaşında şehit olan altı yedi Türk'ün Finlandiya Türklerinin en seçme ve kültürlü gençleri olduğunu söylemişti.<br/>
<br/>
		Bütün Türkleri kurtarmak millî hakkımızdır. Milli hakkımız olması bile bize karşı duyulan bu büyük sevgiden  sonra İnsanî vazifemiz haline gelmiştir. Milletleri büyülten şeyler millî ve İnsanî asil hareketleridir. Zulüm altında  inleyen tutsak Türkleri kurtarmak için yapılacak fedakârlıktaki ihtişam o kadar parlaktır ki bu parlaklık,  Türklüğün ölmezliğinin senetlerinden biri olacaktır.<br/>
<br/>
		Hiçbir ülkünün ardında olmayarak, yalnız yiyip içmeyi düşünmek ve yalnız bir gün için yaşamak insanlara hiçbir  şeref vermez. Bu kadarını hayvanlar da yapar. İnsanlık, ülkü için ve yarın için yaşamak, bu uğurda fedâkârlık  etmek ve ölmektir. Ölümden hayvanlar kaçar. İnsan, şeref için ve muhteşem saydığı bir gaye için ölmesini bilen  yaratıktır.<br/>
<br/>
		Turancılık, bizimle akraba olan milletleri yani Moğol, Mançu ve Koralıları, hattâ Finlerle Macarları da  birleştirmek ülküsü değildir. Turan kelimesi ilim dilinde bazen Ural-Altay mânasında da kullanıldığı için  Turancılığın Ural-Altaycılık olduğu zannı da bazen hâsıl olmuştur. Fakat hiçbir Türkçü böyle bir gaye  gütmemiştir. Bizim Turancılığımız Türk'ün tarihî vatanı olan ve çoğu hâlâ Türklerle meskûn bulunan ülkeleri  istiklâle ve Türkiye ile birliğe kavuşturmaktı.<br/>
<br/>
		Bu birliğin nasıl olacağı meselesi bizi ilgilendirmez. Çünkü o siyasî bir iştir. Bizim Turancılığımız ve ırkçılığımız  yani Türkçülüğümüz ise siyasetin üstünde bir ülkü meselesidir.<br/>
<br/>
		Demek ki Türkçülük bütün Türklerin birleşmesini ve Türklüğün yabancı ırk tesirlerinden korunmasını istiyor.  Burada Türkçülüğün mi let ve vatan tariflerinin ne olduğu meselesiyle karşılaşırız. Diğer bir tâbirle Türk kimdir  ve Türklerin vatanı neresidir?<br/>
<br/>
		Türk, Türk soyundan gelen insandır. Türk soyundan gelince de, pek nadir ve ârızî bazı istisnalardan sarfı nazar, o  insanın Türkçe konuşması ve Türk kültürünü taşıması lazımdır. Türk olduğu halde anadilini kaybetmiş olan  Polonya-Litvanya Türklerini, Türkçe bilmiyorlar diye Türklük kadrosundan çıkaramayız. Bunlar kan bakımından  da, duygu bakımından da Türk oldukları için günün birinde kendi istekleriyle Türk dili kadrosuna gireceklerdir.  Bazen, yabancı ülkede doğup anasını babasını kaybettiği için Türkçeyi unutanlar da vardır. Türk olduğunu  bildikçe bu gibileri Türk'tür. Bir felâket yüzünden Türkçeyi kaybedenleri Türklükten çıkarmak, başka bir felâket  yüzünden istiklâllerini kaybedenleri Türklükten çıkarmakla eşittir ki buna kimsenin hakkı yoktur.<br/>
<br/>
		Türklerin bir millet olmak için mazide mukadderat birliğine, tarih birliğine ihtiyaçları yoktur. Türkiye Türkleriyle  Türkistan Türkleri uzun zaman ayrı mukadderata malik olmuşlardır. Bundan onların ayrı milletler olduğu mânası  çıkmaz. Onlar günün birinde yine aynı mukadderata malik tek millet olacaklardır. Anadolu ve Azerbaycan  Türkleri de uzun zaman ayrı yaşamışlardır. Fazla olarak Anadolu ile Azerbaycan, Azerbaycan'la Türkistan,  Türkistan'la Anadolu, Türkistan'la &quot;İdil-Ural, îdil-Ural'la Türkiye (yani İlhanlIlarla Altun Ordu) bazen şiddetle  çarpışmışlardır. Hele mezhep kavgaları yüzünden Anadolu ve Azerbaycan Türklerînin vuruşmaları pek feci  olmuştur. Fakat bütün bunlar Türklerin tek millet olmasına mâni değildir. Bugün tek millet olduğunda kimsenin  şüphesi olmayan Anadolu Türklerinin vaktiyle Osmanlı- Karaman, Osmanlı-Akkoyunlu halinde asırlarca  boğuşmaları, nasıl onların nihayet tek millet halinde birleşmelerine engel olmamışsa, yarın da öteki Türklerle  Türkiye'nin birleşmesi ve kaynaşması, Önüne kimsenin geçemeyeceği tarihî bir zarurettir.<br/>
<br/>
		Türkler aynı tarihî mukadderata malik değiller gibi görünüyorsa da bir bakımdan aynı tarihî mukadderata sahip  oldukları da söylenebilir. Çünkü ayrı siyasi parçalar halindeki Türklerden herhangi birinin başına gelen faciadan  biraz sonra ötekiler de müteessir olmuştur. Meselâ Kazan Hanlığının yıkılışı Türkistan'ın yıkılışına yol açmış,  Kırım'ın çöküşü Türkiye'ye ağır kayıplara mal olmuştur.<br/>
<br/>
		Bununla beraber Türklerde tarihî mukadderat meselesinin şuurlu bir şekilde mütalâa olunduğunu gösteren  hâdiseler de vardır. Meselâ Türkiye, Kırımın kurtarılması için 1786-1791 savaşını yapmış, Sultan Aziz de aynı  denemeyi tekrarlamak üzere kuvvetli bir d nanma hazırlamıştı. Doğu Türkistandan Çinlileri kovan Atalık Gazi  Yakub Beğ, Türkiye'yi metbu tanımıştı. Velhasıl bugün Türklerin mukadderatı birdir ve geçen her yıl bu  mukadderat birliğini biraz daha kuvvetlendirmektedir. Bundan başka bizim de imza koyduğumuz Birleşmiş  Milletler İnsan Hakları Beyannamesindeki &quot;milletlerin hür ve müstakil yaşamak hakkı&quot;na Türkler; mazileri,  kabiliyetleri, coğrafî ehemmiyetleri ve nüfusları bakımından, başka milletlerden daha çok lâyıktır. Başka  milletler koydukları imzanın şerefi için bizim bu hakkımızı kabule mecburdur.<br/>
<br/>
		Milleti yapan unsurlardan birisi de din olduğuna göre Türklerin dini üzerinde de durmaya mecburuz. Hiç şüphe  yok ki Türklerin dini Müslümanlıktır. Eski dinimiz olan Şamanlıktan da bazı unsurlar alarak bir Türk Müslümanlığı  haline gelen bu din on asırdan beri bizim milli dinimiz olmuştur. Bununla beraber Türk olmak için mutlaka  Müslüman olmaya lüzum yoktur. Çünkü bugünkü Türkler arasında birkaç yüz bin Şamanî, b rkaç yüz bin  Hristiyan ve hattâ birkaç bin MusevîTürk(Karayimler) de vardır. Din ayrılığı yüzünden bunla ı Türklükten  çıkarmaya hakkımız yoktur. Zaten, Hristiyan Türkler olan Gagavuzların Türkiye'de yerleşenleri ekseriyetle  Müslüman olmuşlardır. Onlar bunu Türklüğün bir lâzımesi saydıkları için yapmışlardır.<br/>
<br/>
		Öyle gözüküyor ki bir Türk birliği gerçekleştiği takdirde bütün bu Şamanî ve Hıristiyan Türkler Müslüman  olacaklardır. Onun için şimdiden onları zorlamaya bir mecburiyet yoktur.<br/>
<br/>
		Vaktiyle Türkler arasında bir ayrılık unsuru olan Sünnilik-Şiilik meselesi de artık bahis konusu sayılamaz.  Bunların hepsi Müslüman Türktür ve Müslümanlığı anlayıştaki içtihat farkları artık Türkler arasında ikilik  doğuramaz.<br/>
<br/>
		Bu Türklerin oturduğu yerler Türk vatanıdır. Türklerin devamlı devlet ve medeniyet kurduğu, Türk hatıraları ile  dolu ülkeler yurdumuzdur ve bize aittir. Bu ülkelerin herhangi birinde Türklerin zorla sökülüp atılması bu  hakkımızı götürmez. Meselâ Kırım Türklerinin yok edilmesi veya Doğu Rumeli vilayeti Türklerinin sürülmesi  hiçbir mânâ ifade etmez.<br/>
<br/>
		Yahudilertam bir Arap ülkesi haline gelen Filistin'den nasıl Arapları sürerek orada bir Yahudi çoğunluğu  yaptılarsa biz de aynı şeyi yaparak bize ait olan toprakları mutlaka Türkleştireceğiz.<br/>
<br/>
		Türkçülüğün değişmeyen tarafı ırkçılığı ile Turancılığı ve bunun neticesinde Türk milleti ve vatanı hususundaki  düşünceleridir. Bu iki temelde bütün Türkçüler birleşmiştir. Bunun dışında kalan meseleler; meselâ İktisadî,  sosyal ve hukukî görüşler Türkçülerin ileride halledecekleri meselelerdir. Bu meseleler üzerindeki Türkçü  düşünceler değişebilir. Çünkü zamanla herhangi bir iktisadi veya İçtimaî düşünce çürütülebilir. Fakat ırkçılık ve  Turancılık asla değişmeyecektir. Çünkü bunlar Türklüğün Türklük olması için elzem şartlardır. Tıpkı bir insanın  havaya ve yiyeceği olan mutlak ihtiyacı gibi... Bir insanın elbise ihtiyacı yaza, kışa, geceye, gündüze göre  değişebilir. Eğlence i de sinemaya, ava gitmek veya içki içmek şeklinde olabilir. Fakat havaya ve yiyeceğe ihtiyacı  hiç bir zaman değişmez. Irkçılıkla Turancılık, Türkçülüğün hava ve gıdasıdır.<br/>
<br/>
		Türkçülüğün kendisine has bir dünya görüşü vardır. Realist olan Türkçülük &quot;Yaşamak için kavga kanununun,  sonuna kadar devam edeceğine inandığından askerliğe karşı saygı duymakta ve ırkımızın askerî millet olmak  geleneğini geliştirme amacını gütmektedir. &quot;Artık savaş olmayacak&quot; gibi uyuşturucu telkinlerin, millî<br/>
<br/>
		savunmamızı gevşetmesi bakımından aleyhindeyiz. Dünyada savaşı kaldırmak düşüncesi asırlardan beri  denenmiş, fakat tutmamıştır. &quot;Roma Barışı&quot; denen sözde barış sisteminin büyük kırgınlarla, askerî hazırlıklarla,  zorbalıkla sağlanmış, fakat hiçbir zaman Ömürlü olmamış bir sistem olduğu unutulmamalıdır.<br/>
<br/>
		FHakiki askeri faziletlerin diriltilmesi ve ruhlarda kökleşmesi taraftarıyız. Askerlik kalıp işi değil, ruh işidir. Fakat  kalıbın da ruha uygun olması şarttır. Bize fenalığı dokunmayan milletlerin, fikirlerin ve fertlerin dostuyuz. Fakat  hayatın yalnız sevgiyi yürüyeceğini sanmanın büyük bir gaflet olduğuna inanıyoruz. Dünyada her şey zıddı ile  birlikte vardır. Bundan dolayı sevgiyle birlikte kin de bulunacaktır. Türkçülük bir bakıma göre de &quot;Türklük  düşmanları düşmanlığıdır.<br/>
<br/>
		Irkımıza, devletimize, yu dumuza, mukaddesatımıza, şerefimize fenalık etmiş olan her millete, her dine, her  rejime, fikre, cem yet, ferde düşmanız, &quot;Kinimiz dinimizdir&quot;.<br/>
<br/>
		Varlığımızı korumak, haklarımızı almak için her zaman çarpışmaya mecburuz. Çarpışmaya mecburuz demek  asker olmaya mecburuz demektir. Askerlik çarpışmak bilimidir. Yaşamaya hak kazanmak bilimidir. Bu bakımdan  tek gerçek bilim odur. Başka her ilim ve fen onun yardımcısıdır.<br/>
<br/>
		Türkçülük &quot;disiplinli millet&quot; taraftarıdır. Disiplinli millet demek fertlerin devlete, devletin de fertlere zarar  vermeyeceği karşılıklı hak ve vazifeler sistemini kabul etmiş millet demektir.<br/>
<br/>
		Disiplinli millet tipinde istibdat ve zorbalık olmadığı gibi hürriyet sarhoşluğa da yoktur. Disiplinli milletle milletin  ahlâk, gelenek, şeref ve arzularına aykırı hiçbir şey yapılamaz. Disiplinli millet hayat telâkkisi, mukaddesatı,  zevki, bayramı, kederi ve hattâ kılığı ve takvimi belli millet demektir.<br/>
<br/>
		Türkçülük, Türkelinin her bakımdan Türkleşmesi taraftarıdır. Bu sınırlar içinde yabancı bir şey kalmayacaktır.  Kayıtsız şartsız Türk kültürü hâkim olacaktır. Bu bakımdan Türkçülüğün kendisine mahsus bir dil, tarih ve alfabe  telâkkisi vardır.<br/>
<br/>
		Arınmış ve geliştirilmiş ve Türkçe istiyoruz. Dil kurultayı maskaralıklarının yadigârları temizlenecek, fakat bu  arada elde edilmiş bazı müspet sonuçlar saklanacaktır.<br/>
<br/>
		Bu alfabe Türkçeyi yazmaya ve geliştirmeye elverişli değildir. Buna, Türkçeyi yazmak için gerekli dört beş harf  eklenecek, böylelikle Türkçe, bir zenci dili durumuna düşmek talihsizliğinden kurtulacaktır.<br/>
<br/>
		Türkçülüğün tarih tezi eski milletleri ve hele Anadolu'da yaşayanları Türk saymak komedisinden tamamen uzak,  bilim çerçevesi içinde millî bir görüştür: Türk tarihi Orta Asya'da Milâttan önce 12'nci asırda &quot;Şu&quot; veya &quot;Çu&quot; larla  başlayan bir tarihtir. Bu tarih Mançuryadan Kırıma kadar uzanan bir anayurtta ll'inci Asra kadar sürmüş, ll'inci  Asırda Türkiye dediğimiz nadolu, Suriye, Irak, Azerbaycan ve Horasandan mürekkep ikinci bir anavatan teşekkül  etmiştir. Türkçülük bakımından Aksak Temir-Yıldırım Bayazıd kavgası bir kardeş kavgasıdır. Türkçülük  bakımından Türkiye tarihi Selçuklu, İlhanlı ve Osmanlı hakimiyetlerinin şimdi de cumhuriyetin devam ettirdiği  tarihtir.<br/>
<br/>
		Tarihimizin Osmanlı çağı diğer iç ve dış gelişmelerle birlikte Türk ırkının Devşirmelerle iç savaşı şeklinde de  mütalâa olunacaktır. Türkçülük Tanzimattan sonraki tarihimizin yeniden tedvin olunarak hakikatlerin ortaya  çıkmasını ve yalancı kahramanların hakiki mevkilerini almasını ister.<br/>
<br/>
		Türkçülük bütün fantezilerden uzak bir ciddiyet tara tandır. Devlet ve millet hayatında, fantezilerin millet  aleyhinde olduğuna inanmıştır.<br/>
<br/>
		Türkçülük, Türk ırkının tarihi ananesine dayanarak kadın hususunda hür düşüncelidir ve kadına saygı  beslemektedir. Ancak kadının koket derecesine düşmesine de şiddetle aleyhtardır. Kadına saygı beslemek onu  erkekle kayıtsız şartsız eşit tutmak mânasına gelmez. Tanrının ayrı yarattığı iki cinsi bir tutmak tabiat  kanunlarına aykırı bir eksantrikliktir. Kadınların her türlü öğrenimi yapmalarına ve bazı durumlar müstesna, her  mesleğe girmesine taraftarıyız. Fakat aile yapısının korunması bakımından kadının her şeyden önce ahlak ve  zevcelik vazifesini yapmasını isteriz.<br/>
<br/>
		Türkçülük, memlekette sosyal bir adalet olmasına taraftardır ve hakiki adaletin sosyal olduğu kanaatindedir.  Millet fertlerini sağlık, geçim ve istikbal bakımından tatmin etmenin milliyetçilik şartlarından olduğu âşikârdır.<br/>
<br/>
		Türkçülüğe göre Moskof bizim barışmaz düşmanımızdır. Bu düşmanlığı tarih, mukadderat ve jeopolitik  yaratmıştır. Siyasetle ve yalanla bu düşmanlık kaldırılamaz. Onun için Türk ırkının hayatında yürütücü  âmillerinden biri olarak, zaten saklı bir halde yaşayan Moskof düşmanlığının milletle beslenmesine taraftarız.  Sevgiler gibi düşmanlıklar da milletleri diri ve ayakta tutar. Türk dışişleri bakanları arasıra Moskoflarla dostluk  edebilirler. Türk milleti için böyle düşünmek millî menfaatler aleyhinde düşünmektir.<br/>
<br/>
		Moskof bizim ırk düşmanımız olduğuna göre Moskof emperyalizmi olan komünizm de en tehlikeli  düşmanımızdır. Komünizm, Moskofluğa mal olmuş bulunduğundan ona taraftarlık vatan ihanetidir. Türkçülük  bakımından en alçak vatan olan komünistlerin yok edilmesi şarttır.<br/>
<br/>
		Masonluğu da düşman sayıyoruz. Kökü dışarıda olan gizli bir cemiyettir ve milliyetçilikle tatmin olunmayanların  başvurduğu Türkçülük düşmanı bir teşekküldür. Başlangıçta Yahudilerin millî menfaatlerini gizli olarak korumak  için kurulmuş, zamanla beynelmilel bir hale gelmiştir. Savaş halinde bulunan iki millete mensup Masonların,  kendi devletleri aleyhine olsa bile' birbirlerine yardım etmek mecburiyetinde olmaları bu zümrenin bütün  milliyetçiliklere ve bu Türk milliyetçiliğine de düşman olduğunu göstermektedir. Onlar gizlice her yere el atıp  orayı ele geçirmeğe çalışmakta ve muvaffak olmaktadır. Bugünkü &quot;Türk Ocağı&quot;nın umumi idaresi ihtiyar  Masonların elindedir ve bu yüzden, vaktiyle milliyetçiliğe o kadar hizmet etmiş bulunan bu müessese artık  hizmet edememektedir.<br/>
<br/>
		Siyonizm, Yahudi ırkının huzurunu dünya milletlerinin huzursuzluğunda arayan teşkilâtlı bir insanlık düşmanı  fikirdir. Kendisini bir devletin milli ülküsü göstermek yolundaki gayreti emperyalist arzularını gizlemek içindir.  Birinci Cihan Savaşında, her türlü kılığa girerek Filistin Cephesindeki ordumuzu arkadan vuran ve düşmana  casusluk eden Siyonistlerin ortaya koyduğu korkunç hakikat, Türkçüleri bu cereyana karşı da her zaman uyanık  ve tedbirli bulunmay sevk etmektedir.<br/>
<br/>
		Komünizm, Siyonizm ve Masonluk Türkiye'de bir sacayak halinde Türk düşmanlığı yapmaktadır.<br/>
<br/>
		Türkçülük ağır, fakat sağlam bir şekilde ilerliyor. O, meselâ Almanya'daki Nasyonal Sosyalizm gibi kısa bir  zamanda birdenbire büyüyerek iktidara geçen cereyanlarla ölçülemez. Tedrici şekilde büyümesi sağlam ve  gürbüz olacağının teminatıdır.<br/>
<br/>
		Türkiye'de Ali Suavi, Süleyman Paşa, Ahmed Vefik Paşa, Ziya Gökalp, Dr. Rıza Nur, Dr. Mustafa Hakkı Akansel  gibi kalem sahibi Türkçüleri yetiştiren Türkçülük 3 Mayıs 1944 hareketiyle belki de memleketi komünizm  tehlikesinden kurtarmıştır. 1944-1945 Irkçı11k-Turancı11k Dâvası, Türkçülüğün geçirdiği ilk ve oldukça çetin bir  imtihandır.<br/>
<br/>
		Bütün bu çekilen sıkıntılar verimsiz kalmış değildir. Bugün memlekette yer yer görülen Türkçü kıpırdanışlar ve  davranışlar o çetin imhitanın sonuçlandır. Türkçüler birleşmek lüzumunu duyarak ayrı ayrı kurdukları dernekleri  kaldırmışlar ve &quot;Türk Milliyetçiler Derneği adı altında tek teşkilât haline gelmişlerdir.<br/>
<br/>
		Bugün memlekette 40 kadar şubesi bulunan bu dernek daha çok gençleri toplamakta ve Türkiye'ye şâmil yeni  bir Türkçü kaynaşmaya sebep olmaktadır. Bu teşkilâtın yayılması ve kuvvetlenmesinde Orkun'un epey hizmeti  vardır.<br/>
<br/>
		Türkçülük şimdi gayri siyasidir ve daha bir müddet öyle kalması hayırlıdır.<br/>
<br/>
		Şimdi bütün genç Türkçülere düşen vazife her şehir, kasaba ve kabilse köyde derneğin şubesini kurarak  faaliyete geçmek ve Ankara'daki Genel Merkeze sıkı bir şekilde bağlanmaktır. El ve gönül çalışılırsa çok şeyler  yapılabilir.<br/>
<br/>
		Orkun 68 sayılık neşriyatı ile şimdiye kadar çıkmış olan Türkçü dergiler arasında rekor kırmış ve birkaç genç  Türkçü imzanın tanınmasına hizmet etmiştir. İstediğimiz kadar kuvvetli değildi. Fakat yine de bir şeydi. Orkun'da  yarım kalan 1944-1945 Irkçılık-Turancılık Dâvası tefrikası ilerde kitap halinde basılacaktır.<br/>
<br/>
		Türkçülük fikir halinden teşkilât haline girerken, teşkilâtı idare edenler sıkı durmaya ve uyanık bulunmaya  mecburdur. Türkçülüğün soysuzlaşmaması için teşkilâta girecek olanlar üzerinde titiz davranmak, aksayanları  merhametsizce atmak vazifeleridir. Türkçülüğü gösteriş vasıtası diye kullanan, fakat er meydanında  kahpeleşenleri biz 1944-1945 Dâvasında bizzat gördük. Bir iman ve irade işi olan Türkçülüğün içinde imanı zayıf,  karakteri çürük olanların işi yoktur. Türkçülük kemiyet değil, keyfiyet işidir. Az fakat öz kimselerden mürekkep  bir Türkçü teşkilât sı ı bir disiplin altında çalışmak şartıyla ırkımızı terakkinin doruğuna ulaştırabilir.<br/>
<br/>
		Bir veda yazısı olan bu makaleyi bitirirken genç Türkçülere bazı tavsiye erde bulunmak isterim:<br/>
<br/>
		Bugünkü şartlar içinde Türkçülerin yapacağı hareketlerin başında hepsinin, kendi meslek alanında çalışarak  yükselmesi gelir. Her Türkçü kendi mesleğinin en yüksek derecesine veya rütbesine erişebilmek için ciddi ve<br/>
<br/>
		sistemli şekilde çalışmalıdır. Başarı gösteremeyenler bezginliğe kapılmamalı, gerekirse meslek değiştirmeli,  kendilerinden ümit kesenler arkad şiarının yükselmesine yardım etmelidir. Yükselmeğe çalışmakta takip  olunacak yol, Masonların başvurduğu gibi birbirlerini haklı haksız destekleyerek lâyık olmadığı yere yükselmek  gibi şerefsizce bir yol değildir. Ehliyet göstererek yükselmenin şerefli yoludur.<br/>
<br/>
		Her mesleğin faydası ve ehemmiyeti olmakla beraber Türkçüler bilhassa Harb Okuluna, Mülkiyeye ve Öğretmen  Okullarına girmelidir. Öğretmenlerin öğrencilere yapacakları milliyetçilik telkini ile memleketin geleceğine nasıl  hâkim olduklarını söy emeğe lüzum yoktur. Subaylar da kısmen öğretmendir. Bundan başka bizim yurdumuzda  milli mukadderata hâkim olan en mühim zümre subay sınıfıdır. Mülkiyeden çıkarak kazaların, vilâyetlerin başına  geçmek Türkçüler için mühim bir hizmet fırsatıdır.<br/>
<br/>
		Türkçülerin düşüneceği ikinci mesele bir aile kurarak memlekete gürbüz ve Türkçü çocuklar yetiştirmek  olmalıdır. Bunu anlayarak genç yaşında evlenen ve çok çocuk yetiştiren Türkçülerin epey fazla oluşu ümit  verecek, iç açacak bir vakıadır. Daima çok çocuk ve gürbüz çocuk yetiştirmek prensibinin ehemmiyeti üzerinde  uzun uzun konuşmaya lüzum yoktur. Türkçüler evlenecekleri kızın sağlık ve ırk durumuna ve bu hususta aşka  esir olmamaya dikkat etmelidir. Bu türlü ihmallerin kısa ömürlü evlenmelere yol açtığı örnekleriyle sabittir.<br/>
<br/>
		Türkçüler teşkilâtlanmak, bunun için de daima Milliyetçiler Derneğini takviye etmelidir. Bu teşkilatta geçimsizlik  göstermemeli, benlik dâvası gütmemelidir.<br/>
<br/>
		Hür Türkçü kendi çevresini ikaz ve irşad etmeğe çalışmalıdır. Bulunduğu şartlar içinde nasıl bir Türkçülük  yapacağını kestirmek o Türkçünün zekâsına ve kabiliyetine aittir. Lüzum olursa Türk Milliyetçiler Derneğinin  merkezlerinden sormalı, soramazsa vicdanına danışarak hareket etmelidir.<br/>
<br/>
		Yanlışlar samimiyetle itiraf olunmalı, bir daha yapmamaya çalışılmalıdır.<br/>
<br/>
		Genç Türkçülerin çoğunda bir milli kültür eksikliği bulunduğu gözden kaçacak gibi değildir. İmlâ yanlışları ve  ifade bozuklukları bunu açıkça gösteriyordu. Bu eksiklerin giderilmesine uğraşmak lâzımdır. Millî kültürü  zenginleştirecek eserleri okumak, hattâ kabilse eski harfleri öğrenmek zaruridir. Eski harflerle yazılmış eserler  hâlâ büyük bir hazine halinde kapalı olarak durmaktadır.<br/>
<br/>
		En mühim bir cihet de Türkçülerin kendi aralarında bir veya birkaç sandık kurmalarıdır. Gayet az paraların  birikmesiyle başlayacak olan bu sandıkların ilerde akla, hayale gelmez faydalar sağlaması muhtemeldir.  Damlaya damlaya göl olduğu unutulmamalıdır. Bu sandıklar Türkçüleri mali güçlüklerden koruyacağı gibi Türkçü  yayınlara da yol açar.<br/>
<br/>
		Bu tavsiyelerimin hepsi ehemmiyetsiz şeylerdir. Fakat zamanla bunlardan mühim sonuçlar doğması  beklenebilir.<br/>
<br/>
		Orkun kapanırken onun çıkmasını ve yaşamasını sağlayan ülküdaşlarımıza teşekkür ederiz. Genç subaylardan<br/>
<br/>
		liseli ve ortaokullu ülküdaşlara kadar bütün Türkçülerin gönülleri ve fikirleri aşağı yukarı bir buçuk yıl Orkun  üzerinde birleşti. Orkun kuvvetli veya zayıf, her ne olursa olsun, biz, yani Türkçüler demek ki bu kadarmışız.  Fakat ümitlerimiz kırık değildir. Uğrunda çalışanlar, ıstırap çekenler, Ölenler bulundukça Türkçülük mutlaka  muzaffer olacaktır. Yabancı hâkimiyetler altında kırılan, sürülen milyonlarca ırkdaşımızın bulunması bize  vazifemizin büyüklüğünü ve şerefini hatırlatsın.<br/>
<br/>
		Zevk ve sefa içinde yaşamak, içkiyle dünyayı hoş görerek zevk kadınlarıyla mest olmak, şehvet içinde kendinden  geçmek de vardır. İsteyen onu, İsteyen berikini tercih eder.<br/>
<br/>
		Hayat ve ölüm... Bunların ikisi de güzeldir. Fakat esas ve ebedi olan ölümdür. Öteki bir rüya kadar geçici ve  aldatıcıdır. Büyük ve esrarlı kâinatın sinesinde yatmak... İşte bizim nasibimiz budur. Bu nasibimizi almadan  önceki kısa rüya âleminde kendimizi ölüm kadar ebedi bir fikre vermek ve o fikir uğrunda harcamak gibi yüksek  bir ülküye kaptırmaktan şerefli ne olabilir? Bu ölüm bizi gayemize Tanrı Dağında bekleyen ecdat ruhlarına ve  bizzat Tanrıya kavuşturacak şanlı ve güzel bir ölümdür. Bu ölümün güzelliği ile içki ve şehvet içindeki hayatın  çirkinliğini düşünmek hâkikati anlamaya da yardım edecektir.<br/>
<br/>
		Ülkü yolunda ölenlerin, ebedî karanlık içinde kaybolurken hafızalarda bir ışık gibi parlamaları güzel, fakat  hafızalardan ve gönüllerden de uzakta bulunarak karanlıkla bir olmaları ondan daha güzeldir.<br/>
<br/>
		Yaşamak sadece, kısa bir an yaşamaktır. Ölüm ise kâinatın ebediliğinde, hatıralarda ve gönüllerde asırlarca  yaşamak yahut hâtıralardan ve gönüllerden de silinmekten sonra sonsuzlukta sonuna kadar yaşamakta devam  etmektir.<br/>
<br/>
		Yaşamak hakkından vazgeçmek ne kadar güzel, hatırlanmadan, gönüllerden silinerek, unutularak yaşamak  ondan da ne kadar güzeldir. Her fedakârlık muhteşemdir. Fakat eserine imza koymamak, ülkü uğrunda ad  bırakmadan silinmek her şeyden daha muhteşemdir.<br/>
<br/>
		Birleşmiş Milletler ideali uğrunda Kore'de şehitler vermek güzel bir şey, fakat Türkleri birleşmiş görmek için  Kafkasya'da, Azerbaycan'da, Türkistan'da, Altay'da can harcamak şaheser bir şeydir. Türkçülük din gibi derin,  tasavvuf gibi mistik bir sistemdir. Ondaki ihtişamı ve bu uğurda ölmekteki ululuğu ancak ruhunda istidat olanlar  duyabilir.<br/>
<br/>
		Türkçüler! Sıkı saflar halinde birleşerek ve başka her düşünceyi geride bırakarak, ateş yağmuru altında döküle  döküle, fakat bir an durmadan Moskof'a karşı Köprüköy taarruzunu yapan Türk alayı gibi ülküye doğru  ilerleyiniz. Bu ilerleme arasında düşenlere bakmak için bile bir an kaybetmeyiniz. Onları mukadderata, tarihin  şeref yaprağına ve Tanrıya bırakarak yürümekte devam ediniz ve en büyük kahramanlığı yapsanız bile en küçük  karşılığını beklemeyiniz.<br/>
<br/>
		Tanrı Türk'ü Korusun!<br/>
<br/>
		Orkun, 18 Ocak 1952,68. Sayı<br/>
<br/>
		<b>SAĞCI KİMDİR?</b><br/>
<br/>
		Sosyalistler ve komünistler &quot;solcu&quot; diye tanındıkları iç n, onlar karşısında olanlara da &quot;sağcı&quot; demek âdet  olmuştur. İktisadi bakışla devletçi olmayan, liberal olan, muhafazakâr olanlar sağcı sayılmıştır. Sol taraf,  çoğunlukla dini inkâr ettiğinden dindarlar da sağcı diye gösterilmiştir.<br/>
<br/>
		Fakat bu tarifler eksik ve kısırdır. Son zamanlarda her şey gibi bu tâbirler de müptezel olmuş, sağ ve sol birbirine  karışmıştır. Kendilerine &quot;mukaddesatçı&quot; diyen dindarlar milliyetçi ve sağa sayıldığı gibi, sosyalist, aşırı sosyalist  ve komünistlerin de kendilerini &quot;milliyetçi&quot; diye öne sürdükleri görülmüştür.<br/>
<br/>
		Sağ ve sol deyimleri kabataslak ele alındığı takdirde Turancılarla İslâm birliği taraftarları sağda birleştikleri gibi,  yalnız sosyal adalet kavramı düşünüldüğü anda da Türkçülerin sosyalistlerle aynı hizada olmaları  gerekmektedir.<br/>
<br/>
		Demek ki sağ ve solu iyi anlatmak, eksiklik ve kısırlıktan kurtararak öne sürmek lâzım. Çünkü sağ ve sol yalnız  iktisadi ve sosyal bakımdan değil, milli şuur bakımından da ele alınıp değerlendirilmelidir.<br/>
<br/>
		Türkiye'de koyu dindarların birtakımı milliyeti inkâr ederek yalnız dinle yetinmek taraftârıdırlar. Bunlardan biri  camideki vaazında &quot;vatan için ölenler cehenneme gider. Cennete gidecekler ancak din uğrunda ölenlerdir&quot;  demiş. Şimdi, bu seviyesiz yobazla Türkçüleri aynı cephede saymak hem bir anlayış kıtlığı, hem de gerçeklere  sırt çevirmek demektir. İktisadi görüşe göre sosyal adalet düşüncesi bugün hemen herkes tarafından  benimsenmiş olduğundan artık millet meclislerinde partileri bu görüşe göre sıralamak asla doğru değildir.<br/>
<br/>
		Bizdeki dincileri ve hilâfetçileri sağa koymak, Batı ülkelerindeki teamüle de aykırıdır. Hitler'in iktidara  gelmesinden önce Alman meclisindeki kuvvetli Hıristiyan partisinin adı &quot;Merkez Katolik Partisi&quot; idi ve  İmparatorcu Çelik Tulgalılar Partisi ile Hitler'in Milliyetçi Sosyalist Partisi, Katoliklerin sağında yer almıştı.  Hitler'in partisi &quot;sosyalist&quot; bir parti olduğu halde sırf milliyetçi olduğu için sağa sayılmış ve iktidara geçtikten  sonraki tutumu ile de milliyetçilik, milletin toplum ve fert olarak yükselmesini güttüğünü ispat etmişti.<br/>
<br/>
		Sağ ve solun Türkiye için en doğru tarifi, milliyetçilik açısından ele alınarak yapılabilir. Bir parti, milliyetçi olduğu  nispette sağcıdır. Milliyetçilikte milli gelenekler mühim olduğundan bu türlü partiler millî ahlâk bakımından  muhafazakârdır. Fakat milliyetçilik, milletin toplum ve fert olarak yükselmesi demek olduğundan milliyetçi bir  parti adaletin ve servetin dağıtımı bakımından sosyalistlerin fikirlerine yakın olabilir.<br/>
<br/>
		Dincilik ve siyasi ümmetçilik, Türklüğü ikinci plâna itmek veya var saymamak olduğundan milliyetçiliğe aykırı  veya düşmandır. Bu bakımdan dinciler, siyasi ümmetçiler, hilafetçiler &quot;sağcı&quot; olamazlar. Siyasi ümmetçiler,  İslâm beynelmilel düşüncesinde olup Türklüğü İslâm topluluğu içinde eritmek mali hülyasına kapılmış  olduklarından beynelmilelcidirler ve her beynelmilelci gibi soldurlar.<br/>
<br/>
		Moskovacı veya Pekinci sosyalistlerin kendilerine &quot;milliyetçi&quot; demesi de hem yanlış, hem gülünç, hem de taktik  icabı olduğundan yalandır. Milliyetçilik, bir milleti &quot;millet&quot; olmaktan çıkarıp &quot;halk yığını&quot; getirdikten sonra onun  yalnız iktisadi refahını düşünmekle olmaz. Çün ü insanlarda yalnız mide değil, zihniyet ve inanç da vardır.<br/>
<br/>
		Milliyetçilik yüzyıllardan kopup gelen manevi bir mirastır. Büyüklük duygusudur. Tarih şuurudur. Mukaddes  hodkamlıktır, yaratılış hâsılasıdır.<br/>
<br/>
		Türk milleti üç bin yıldan beri vardır. Onun var oluşu, büyüklüğü, gücü, tarihe damgasını vuruşu yalnız milli  karakteriyle mümkün olabilmiştir. Türklüğün büyükl ğünü veya var oluşunu Türklüğün dışındaki şu veya bu  faktöre bağlamak asla doğru değildir.<br/>
<br/>
		Gazetelerde çok görülen, siyasilerin dillerinde dolaşan &quot;aşırı sağ&quot; deyimi yanlış olarak kullanılmaktadır. Çünkü  aşırı sağ diye çok defa İslâm beynelmilelcileri kasdolunmaktadır. Geçen yılın sonlarında yakalanan  &quot;Hizbüttahrir&quot; adlı derneğin hilâfetçi olduğu, Türkiye'yi şeriate göre idare etmek istediği, resmi dilin Arapça  olmasını istedikleri açıklanmış ve başlarında bir Arap bulunan bu güruh &quot;aşırı sağa&quot; diye vasıflandırılmıştır.<br/>
<br/>
		Şimdi soğukkanlılıkla düşünülsün: Türk milletinin üstünlüğüne inanmış ve bütün Türklerin birleşip tek devlet  halinde toplanmasını ülkü edinmiş Türkçülerle bu yobazlar aynı gurupta nasıl toplanabilir?<br/>
<br/>
		Yalnız Türklerden mürekkep bir devlet kurmak isteyen Türkçülerle, Müslümanları bir devlet yapıp resmi dilin  Arapça olmasını isteyenler bir tutulur mu? Türk devletinin büyük makamlarında yarım kan Türklere bile  tahammülü olmayan Türkçülerle başkanlarını Araptan seçen budalalar aynı kazanda kaynar mı?<br/>
<br/>
		Demek ki aşırı sağ ve sağ tâbirleri yanlış kullanılmaktadır. İdeoloji bakımından &quot;sağ&quot; milliyetçiliği, &quot;sol&quot;  beynelmilelciliği temsil ettiği için sağda Türkçüler, solda da beynelmilelciler vardır. İster dünya beynelmilelcisi,  isterse İslâm beynelmilelcisi olsun, Türklüğü başa geçirmeyen, ihmal eden veya yok sayan bütün düşünceler  soldur. İktisadi bakımdan devletçi, sosyalist, komünist olmanın sağ ve solla ilgisi yoktur. Nitekim ikinci Cihan  Savaşından önce Japonya'daki &quot;Milliyetçi Komünist Partisi&quot; adından da anlaşılacağı üzere milliyetçi, yani sağcı  olduğu gibi, bugünkü İngiltere'nin &quot;İşçi Partisi&quot; de adına ve iktisadi ilkelerine rağmen milliyetçidir.<br/>
<br/>
		İktisadi doktrinler çabuk değişir. Değişmeyen prensipler milliyetçilik ve beynelmilelciliktir. (Milliyetçilik) derken  bu kelimenin asıl anlamını kastediyorum. Yoksa son zamanlarda İslâm beynelmilelcileri, siyasi ümmetçiler ve  kozmopolit beynelmilelcilerle dünya vatandaşı sosyalistlerin,<br/>
<br/>
		Moskofçuların kastettiği milliyetçiliği elbette düşünmüyorum. Aslında bunların hiçbiri milliyetçi olmayıp aksine  milliyetçilik düşmanı iseler de herhangi bir iltibasa meydan vermemek için, karıştırılmasına asla imkân olmayan  &quot;TÜRKÇÜLÜK&quot; kelimesini Türk milliyetçiliği olarak kullanıyorum.<br/>
<br/>
		Sağcı biziz: Türkçüler. Sosyal adaletçi olmamız, vatanın nimetlerini turistlere değil de soydaşlarımıza üleştirmek  istememiz, gerçek ahlâkın gerektirdiği adaleti sağlamak istememiz &quot;solcu&quot; olmamızı gerektirmez. Türkiye'nin  solcuları daha ortada yokken, Türkçü şair Mehmet Emin Yurdakul o basit şiirleriyle Türk milleti için sosyal adalet  istiyordu. Bu fikir onun Türkçülüğünden doğmuştur.<br/>
<br/>
		Kendisinden yıllarca sonra &quot;sömürü&quot; nakaratına başlayan plaklar gibi bu fikri Yahudi Marks'tan almış değildi.<br/>
<br/>
		Milliyetçilik, yalnızca vatandaşlık şuurundan ibaret değildir. Milliyetçilik siyasi sınırların dışında kalan soydaşları  da kavrayan bir şuurdur. Bunun Türkiye'deki en açık delili Kıbrıs Türklerine karşı duyulan ilgidir. Bu ilgi yarın  Sovyetlerdeki Türklere de yönelecektir.<br/>
<br/>
		Milliyetçilik, &quot;ben bu milletin sömürülen fertlerini düşünüyorum&quot; demekle de olmaz. Bir milletin sömürülen  fertlerini başka milletlerin merhametle insanları da düşünebilir.<br/>
<br/>
		Milliyetçilik Zenci Lumumba'ya, Viyet-Kong'a destan yazıp da Özbekleri Tatarlar'ı, Kazaklar'ı, Kırgızlar'ı,  Azeriler'i, Başkurtlar'ı, Türkmenler'i, Tarançılar'ı, Uygurlar'ı, Karakalpaklar'ı, Çuvaşlar'ı, Yakutlar'ı, Karaçaylar'ı,  Balkarlar'ı, Kumuklar'ı, Kırımlılar'ı, Kerküklüler'i geçmek değildir.<br/>
<br/>
		Milliyetçilik, Bolivya dağlarında öldürülen Arjantinli maceracı serseri Guevera için zırlayıp da sıra Kazak  kahramanı Osman Batur'a gelince susmak hiç değildir.<br/>
<br/>
		Milliyetçi insan, eğer insansa, kendi millet kahramanlarına, hürriyet savaşçılarına bakar yanar, ağlar. O zaman  &quot;sağcı&quot; olur. Bunu yapmayıp mazisi meçhul, gayesi belirsiz, şahsiyeti kara insanlara sempati gösterdi mi o insan,  insan değildir. En aşağısından sinir ve ruh sistemi bozuk hastadır.<br/>
<br/>
		Sözün kısası: Türkçüler sağcı olduğuna göre uçta komünistler vardır. Bu ikisinin arasındaki yerleri milli fikre veya  beynelmilelciliğe olan yakınlık veya uzaklıklarına göre ötekiler doldurur.<br/>
<br/>
		ÖTÜKEN, Şubat 1968,50. Sayı<br/>
<br/>
		<b>MİLLİYETÇİ GENÇLİK</b><br/>
<br/>
		Yeni Başbakan Suat Hayri Ürgüplü, kabine programının Milli Eğitim bölümünde &quot;Milliyetçi bir gençlik&quot;  yetiştirmeyi amaç edineceğini söyledi. Çok güzel bir düşünce. Hele biz Türkçüler için böyle bir kabineye bütün  gücümüz ve samimiyetimizle destek olmak kadar normal bir iş düşünülemez. Fakat bu milliyetçi gençliğin nasıl  yetiştirileceği hakkında en ufak işaretin bulunmayışı, uzun tecrübelerin imtihanından geçenler için ayrı bir  faktör, insanı sevinmekten alıkoyan ciddi bir sebeptir. Bundan 21 yıl önce yine bir başbakanın Millet Meclisinde  &quot;Türk'üz, Türkçüyüz ve daima Türkçü kalacağız&quot; demesinden sonra Türkçülerin başına gelenleri bilenler ve  hatırlayanlar elbette yeni başbakanın sözlerini de ihtiyatla karşılayacaklardır.<br/>
<br/>
		Zamanımızda kelimelerin anlamı şahsa millete, ülkeye ve rejime göre çok değiştiği için ilkönce Başbakanın  &quot;milliyetçilik&quot; demekle neyi kastettiğini öğrenmek gerekiyor. &quot;Millet&quot; ve &quot;Milliyetçilik&quot; derken hem nalına, hem  mıhına davranmayı; kimseyi gücendirmemek ilkesine sarılmayı; düşünce aydınlığından uzak sözler sarf etmeyi  asla yeterli saymıyor, Türk milletini teşkil edenlerin kimler olduğunun, milliyetçilik kelimesiyle ne denmek  istendiğinin hiçbir tereddütte yer bırakmayacak bir kesinlikle tarif edilmesini istiyoruz.<br/>
<br/>
		Günümüzde Türkiye'de kozmopolit bir hava estiğini herkes görüp biliyor. Ağızlarda sakız edilen &quot;Milliyetçilik&quot;,  &quot;Atatürk İlkeleri&quot; gibi sözlere rağmen kafalarda hâkim olan düşünce &quot;iktisadi refah&quot; ve &quot;beynelmilelcilik&quot;tir.  Sanki Türkçü olursak iktisadi refah elimizden ebediyen kaçacakmış gibi ters bir düşünceyle ve milliyetçiliğin  &quot;modası geçmiş geri bir düşünce&quot; olduğu hakkındaki budalaca telakki ile Türk gençliği kendisinden  uzaklaştırılıyor. Ortada milli düşünce kalmayışının sonuçlan da malum: Manevi bir insanca sarılmak  mecburiyetinde olan çocuklar, esen rüzgâra göre ya Nurcu, Arapçı, Ümmetçi yahut da kozmopolit, komünist ve  anti nasyonalist olarak karşımıza dikiliyorlar. Çünkü bu gençlerin beynine ve gönlüne ne ailede, ne okulda, ne<br/>
<br/>
		çevrede, ne de basın a &quot;milli&quot; olarak hitap edilmiyor ve &quot;fedakâr Türk öğretmeni...&quot;, &quot;asil Türk, gençleri&quot;, &quot;şerefli  basın&quot; gibi tekerlemelerle davaların çözüldüğü, milliyetçi telkinin yapıldığı sanılıyor.<br/>
<br/>
		Bugün bir fikri telkin etmek için onun doğruluğunun ispat gerekmektedir. Kaba materyalizm kendisini reklâm  ederken bolluktan, zenginlikten, insanların bolluğa kavuşmasındaki güzellikten ve bu bolluğa engel olan  sömürücülerden bahsederek propagandasını yapıyor: Bir dünya cenneti vaat ediyor.<br/>
<br/>
		Milliyetçilik ise vaat etmiyor. Yalnız istiyor. Gelecek nesiller için, yarın için istiyor ve sadece gözleri kamaştıran  bir tablo çiziyor.<br/>
<br/>
		Milliyetçilik kendisini reklâm ederken daha olgun kafalara hitap etmek mecburiyetindedir. Komünizmi en iptidai  insana anlatmak ve kabul ettirmek kolaydır. Zaten onlar yalan söylemekten de asla çekinmedikleri için her fert  veya zümreye göre söyleyecekleri yalanlar hazırdır. Milliyetçilikte ise ne yalana tenezzül, ne dünya cenneti, ne  de ahiret cenneti vaadi vardır. Milliyetçilikte yalnız tek yasa vardır: Görev yapılacaktır.<br/>
<br/>
		Yeni hükümet milliyetçi bir gençlik yetiştirmek isterken bu &quot;karşılık beklemeden, yalnız görev yapmak için  davranmak&quot; prensibini ihmal ederse hiçbir şey yapamaz. Bunun sonunda da yurttaki maddeci ve çıkarcı rüzgâr  esmekte devam ederek günün birinde memleketi yıkacak bir fırtına haline gelebilir.<br/>
<br/>
		Milliyetçilik büyük ve asil bir inançtır. Bir fedakârlık duygusudur. Hiçbir karşılık beklemeden kendini yok etmek  düşüncesidir. Bu bakımdan dinden de üstündür. Dindar, yarınki bir âlemin cennetine ve nimetlerine kavuşmak  için kendisini feda eder. Bu fedakârlık, hiçbir şey ummadan kendisini yokluğun karanlıklarına atan bir<br/>
<br/>
		milliyetçinin fedakârlığı ile asla ölçülmez. Böyle bir ölüm, çirkin bir hayattan daha çok insana yakışır.  Hayatı, bu şekilde insanı anlamı ile telkin etmek milliyetçilik felsefesinin baş ilkesidir:<br/>
<br/>
		Biyolojiye göre' hayat, fizikoşimik bir titreşimden başka bir şey değildir. Hayatta olanların gayesi de kendisini ve  neslini sürdürmektir.<br/>
<br/>
		Bitkiler ve hayvanlar için doğru olan bu açıklama insanlar için yetersizdir. İnsanın da kendini ve neslini yaşatıp  sürdürebilmek gayesi ve bu gayeye ulaşmak için bir takım fonksiyonları olmakla beraber bir de manevi gayeleri  vardır ki onu hayvandan ayıran en esaslı belirtiler de bu manevi hedeflerdir.<br/>
<br/>
		Hayvan yalnız yer, içer, cinsi faaliyette bulunur ve hoşlandığı yerde yatar yani zevkine bakar. İnsan ise  gerektiğinde bir düşünce uğrunda ölebilir.<br/>
<br/>
		Hayvanda da-geçici veya daimi aile hayatı, bazılarında toplum hayatı vardır. Hayvanlarda da pek iptidai bir dil  bulunduğu bilinmektedir.<br/>
<br/>
		Hayvanlar arasında da teke tek veya toplu halde kavga olmaktadır.<br/>
<br/>
		İnsanlarda olduğu halde hayvanlarda olmayan tek şey karşılık beklemeksizin çıkan olmaksızın, yüksek bir gaye  uğruna hayatını feda edebilme kabiliyetidir.<br/>
<br/>
		Bunun içindir ki fedakârlık ruhunun öldüğü yerlerde insanların hayvan sürüsünden farkı yoktur.<br/>
<br/>
		İnsan, yüz binlerce, belki milyonlarca yıllık bir süzülme ve olgunlaşmadan sonra hayvandan tamamıyla ayrılarak  ülküsü olan bir yaratık durumuna geçmiş; fedakârlığın, kahramanlığın en güzel örneklerini vermiştir.<br/>
<br/>
		Fakat onun beyninin derinliklerinde, kromozomlarında, kromozomlarındaki genlerde milyonlarca yıl öncesine  ait hayvani istidatlar hala yaşamaktadır. İnsanlık tarihinde zaman zaman görülen materyalizm buhranları bu  istidadın çalkantısından başka bir şey değildir. İnsanı yalnız bolluğa, zevke, rahata ve aşırı hürriyete çağıran  materyalizm aslında disipline, görevin sertliğine ve fedakârlığına katlanamayan zayıf insanların felsefesidir.<br/>
<br/>
		Elbette disiplin olacaktır Disiplin, hayvani başıboşluğun insanca bir düzen haline gelmesidir.<br/>
<br/>
		Görev serttir. Sertlik insanın ruh yapısını geliştirir. İnsan olduğumuz için, biz bu dünyaya hayvanlar gibi yalnız  eğlenmeye değil, bir görev yapmaya gelmişizdir. Bu bakımdan fedakârlık insanlık vasfının son noktası,  doruğudur.<br/>
<br/>
		Bugün bize yalnız iktisadi kalkınmadan, refahtan bahsederek bunun dışında kalan manevi cepheyi inkâra  yeltenenler, insanı mücerret hayvani yönleriyle mütalaa edenlerdir.<br/>
<br/>
		İnsanlar hayvanlaşırsa, tabii, artık milliyete, dine ve aileye lüzum kalmayacaktır. Bunların lüzumsuzluğunu  savunmak çok kolaydır. Her olumsuz nesneyi savunmak kolaydır. Rezaletin ve ahlaksızlığın müdafaasını yapmak  erdem ve ahlaki savunmaktan çok kolaydır.<br/>
<br/>
		Ahlak bir burjuva uydurmasıdır, derler. Sanki burjuvalar oturup işçiyi sömürmek için kurultay kurarak bunu icad  etmişler gibi...<br/>
<br/>
		Millet yapma bir topluluktur diye iddia ederler.<br/>
<br/>
		Onun on bin yıllık bir hâsıla olduğundan haberleri yoktur.<br/>
<br/>
		Tabii, bu iddialar ve propagandalar ne kadar sathi ve çürük olursa olsun, kültürü ve karakteri olgunlaşmamış  gençler üzerinde az çok etkili olmakta; salgın kızamık veya Asya griplerinden daha çok tahribat yapmaktadır.<br/>
<br/>
		Bir nesli milliyetçi olarak yetiştirmenin birinci şartı okullarda ona millet sevgisi, millet uğruna fedakârlık  düşüncesi aşılamak, geçmiş yüzyılların milli miraslarını öğretmektir. Bunu yapabilmek için milliyetçi öğretmen,  milliyetçi ders programı lazımdır. Solcu-kozmopolit yazarların eserlerini okutan edebiyat öğretmenleri,<br/>
<br/>
		kozmopolit tarih kitaplarıyla milliyetçi gençlik yetişmez. Hele küçük çocuklara hitap eden dergilerin zararlı  telkinleri ancak kanunun sert tedbirleriyle önlenebilir.<br/>
<br/>
		Yeni hükümet 7 aylık iktidar süresinde belki iktisadi yönden üstün bir çalışma yapamaz. Siyasi alanda da  statükoyu saklamakla yetinebilir. Fakat milliyetçi gençliğin yetişmesini sağlamak üzere&quot; Milli Eğitim  programlarında, hele tarih ve edebiyat kitaplarında bir takım olumlu değişiklikler yapmak, milliyetçilik aleyhtarı  öğretmenleri tasfiye etmek gibi esaslı tedbirleri ve bir kanun konusu olan çocuk dergileri işini ele alabilir. Her  olumlu faaliyetin karşısına &quot;anayasaya aykırıdır&quot; diye çıkan asri yobazlara aldırmamalıdır. Vaktiyle her yeniliğe  &quot;şeriata aykırıdır&quot; diye karşı koyanlarla milleti millet yapan her davranışın önüne anayasa kalkanıyla dikilenler,  arasında mahiyet farkı yoktur. J<br/>
<br/>
		Milli menfaatler söz konusu olunca anayasanın bazı maddele ini değiştirmek bile mümkündür. Kaldı ki  &quot;Tedbirler Kanunu&quot;nu bile önlemeyen bir anayasa, Türk gençliğini yurdun ve milli menfaatlerin istediği şekilde  yetiştirmeyi sağlayacak özel kanunları elbette engellemez.<br/>
<br/>
		Yeni Başbakan bunu yapabilirse tarihte iyi bir ad bırakır. Yapamazsa kendisine ancak &quot;idare-i maslahatçı&quot; denir.  (11 Mart 1965), Ötüken, 22 Mart 1965, 15. Sayı.<br/>
<br/>
		<b>TÜRK BİRLİĞİ</b><br/>
<br/>
		Dünya Türkleri yalnız Türkiye'dekilerden ibaret değildir. Rusya, İran, Çin, Romanya, Bulgaristan, Yugoslavya,  Yunanistan, Rodos, Kıbrıs, Suriye ve Iraktaki Türklerin sayısı, en aşağı bir hesapla, Türkiye'dekilerin iki mislidir.  Mısırda, Avrupa'da, şimali ve cenubi Amerika'da yaşayan ve her halde birkaç on bin miktarında olan Türkleri de,  kadroyu tamamlamak için, bu listeye sokabiliriz.<br/>
<br/>
		Umumi istatistikler olmadığı için dünyadaki Türklerin sayısını doğru olarak bilmiyoruz. Düşmanlar, kasti olarak  bu sayıyı azaltmağa çalıştıkları gibi dostlar da körü körüne çoğaltmaktadırlar. Türklerin eskiden beri kalabalık bir  millet olduğu hakkındaki düşünceler tarihi tetkiklerin ilerlemesinden sonra, çürümüştür. Türkleri pek kalabalık  gösteren şey onların büyük siyasi rol oynamaları ve cevvaliyetleridir. Hakikatte ise Türkler, bütün kırgınlara  rağmen, hiç bir zaman yirminci asırda oldukları kadar çok olmamışlardı.<br/>
<br/>
		Bugün Türklerin sayısı hakkında en müspet malumata yalnız Türkiye ve Rusya Türkleri hakkında malikiz. 1926’da  Rusya'da ve 1927'de Türkiye'de yapılan umumi nüfus sayılarından sonra neşrolonun istatistiklere göre, toparlak  hesapla Türkiye'de 11.770.000 [1] Rusya'da da 16.460-.000 Türk vardır. Başka ülkelerde yaşayan Türkler  hakkında ise birbirinden pek uzak rakkamlar zikrolunuyor. Mesela Çin Türkistan'ın da yaşayan Türkleri bazıları  üç milyon olarak gösterdiği halde bu rakkamı on üç, on beş, hatta on sekiz milyona çıkaranlar bile vardır.  Türklerin sayısını çok göstermek temayülünde olanlar, mesela Rusya'da da otuz kırk milyon Türk yaşadığını,  Rusların siyasi endişelerle Türkleri az gösterdiğini ileri sürüyorlar. Rusların siyası endişelerle Türkleri az  göstermek istemeleri hakkındaki iddia haklı ve doğrudur. Ancak bunda da mübalağaya kaçmak çok yersiz bir  düşünce olur. Ruslar ne kadar çalışsalar 40 milyonluk bir halkı 16 milyon gösteremezler. 20 milyonluk bir halkı  belki 16 milyon göstermek kabil olur. Fakat bir milleti, olduğunun yarısı ve hatta üçte biri kadar göstermek  olmayacak bir şeydir ve böyle düşünenler fazla vehme kapılıyor demektir. Rusya Türkleri 40 milyon olduğu<br/>
<br/>
		halde Rusların bunu 16 milyon gösterdiğini kabul ettikten sonra Türkiye hükümetinin de kasten Türkleri çok  gösterdiğini kabul etmemek için ortada hiç bir sebep kalmaz. Hâlbuki büyük milli meselelerde kuvvetleri  layıkıyla tartmak, bilhassa kendi gücünü olduğundan fazla görmemek icap eder. Hem de, biz hakikaten,  bazılarının dediği gibi 90 milyonluk bir milletsek ve buna rağmen büyük bir kısmımız esirse, bu bizim istikbalimiz  için ümit verici değil, ümit kinci bir şeydir. Çünkü bu kadar kalabalık olduktan sonra yabancıların esaretine  düşmek bizim de Çinli v Hintli gibi aşağılık bir millet olduğumuzu gösterir ki, göğüs kabartacak değil, yüz  kızartacak bir keyfiyettir. Onun için hakikati olduğu gibi söylemekten çekinmemeliyiz. Hele, çocukça düşünceler  uğruna, bizim lehimizde olan hakikatleri tahrif etmemeliyiz. Bu hakikat şudur: Biz, azlık bir millet olduğumuz için  kalabalık milletlerin esaretine düştük. Fakat bu azlığımıza rağmen kendi aramızda toplanabilirsek dünyada  yenemeyeceğimiz kuvvet yoktur.<br/>
<br/>
		Acaba dünyadaki Türklerin sayısı hakkında aşağı yukarı bir rakkam söyleyemez miyiz? Bunun için her ülkedeki  Türklerin sayısı hakkında en az ve en çok olarak söylenen rakkamları toplamak ve bunun üzerinde biraz durup  düşünmekten başka çıkar yol yoktur.<br/>
<br/>
		Rusya'da 40, Çin'de 18 milyon Türk olduğu hakkındaki hayali sayıları bir tarafa bırakırsak bu rakkamlar şunlardır:<br/>
<br/>
		En az En cok<br/>
<br/>
		Türkiye'de<br/>
<br/>
		11.770.000 14.000.00  0<br/>
<br/>
		Rusya'da<br/>
<br/>
		16.460.000<br/>
<br/>
		20.000.00  0<br/>
<br/>
		İran'da 3.000.000 6.000.000<br/>
<br/>
		3.000.000<br/>
<br/>
		Balkanlar'da 1.000.000 1.500.000<br/>
<br/>
		Irak ve Suriye'de 400.000 600.000<br/>
<br/>
		Adalar'da 40.000 60.000<br/>
<br/>
		Hepsi 35.600.000 47.160.00<br/>
<br/>
		o<br/>
<br/>
		Demek ki Türkler en aşağı hesapla 35 milyon tutuyorlar. Şu halde yabancı milletlerin Türkleri az göstermeye  çalışacaklarını, Türkiye'de nüfusa yazılmamış epeyce Türk bulunduğunu ve nüfus çoğalmasını da göz önünde  bulundurarak Türklerin 40 milyonluk bir millet olduğunu söylersek elbette yanılmamış oluruz.<br/>
<br/>
		* * *<br/>
<br/>
		Dünya bir devler memleketi olmaya doğru gidiyor. Yüz milyonluk milletlerin kurulduğunu görüyoruz. İkinci,  üçüncü derecedeki milletlerden bazıları da yaman bir hızla çoğalıyorlar. Böyle bir asırda 40 milyonluk bir millet  pek kalabalık sayılmazsa da bu millet Türk milleti olunca 40 milyonun ehemmiyeti bir kat daha fazlalaşır.<br/>
<br/>
		'Türk milletinin etrafındaki komşular ekseriyetle kalabalık ve kuvvetli milletlerdir. Zaten bir milletin kalabalık  olması da başlı başına bir kuvvettir [2]. Türklüğün ko şularından Japonlar 90, Çinliler 400, Ruslar 100, İtalyanlar  43 milyondur. Bundan başka dünyanın en büyük iki müstemleke imparatorluğu olan 450 milyonluk İngiltere v e  80 milyonluk Fransa da sınırdaşımızda. Bu arada Efgan, Acem, Bulgar, Yunan gibi küçük, geri ve zayıf milletlerin  adı geçmezse de cihan tarihinin gidişinde Türklerin daima yalnız kaldıkları ve Türklerin karşısında çok defa bir  değil, birkaç düşman bulunduğu düşünülünce ırkımızın etrafında nasıl bir düşman (yahut en hafif tabirle  muhalif) kuvvetin temerküz ettiği anlaşılır.<br/>
<br/>
		O halde dünya bir devler memleketi olmağa doğru gider ve dünyada yüz milyonluk milletler kurulurken  siyaseten dağınık olan kırk milyonluk Türk milletinin istikbali ne olacaktır. Bize göre milli programın hareket  noktası bu sual olmalıdır.<br/>
<br/>
		Bu sualin cevabı milli ülkümüzün adı demektir. Bu ad Türk Birliği sözleriyle hülasa olunabilir.<br/>
<br/>
		* * *<br/>
<br/>
		Her milletin yaşamak için bir ülküye ihtiyacı vardır. Bu ülkü, milletlere göre teferruatında değişse bile ana  çizgilerinde hemen hemen bir gibidir. Çünkü şu tarihi hakikati kimse inkâr edemez ki her esir milletin ilk ülküsü  istiklalini kazanmak, her müstakil milletin ilk ülküsü de henüz esir yaşayan kardeşlerini kurtarmaktır. Fütuhat ve  emperyalizm milli ülkülerde üçüncü bir merhaledir.<br/>
<br/>
		Bu tasnif kabataslak bir tasniftir. Hayata, şeniyete, milletlerin hususi vaziyetlerine göre bu merhaleler biraz  değişebilir. Mesela bir milletin fütuhata başlaması için muhakkak bütün fertlerini kendi sınırları<br/>
<br/>
	</body>
</html>