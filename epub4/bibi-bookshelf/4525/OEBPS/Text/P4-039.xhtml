<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>otuzdokuz <img alt="SAG" src="../Images/SAG.jpg" /></h3>

  <p>Durmadan silah sesleriyle uyandırılmak Arthur Dent’i rahatsız ediyordu.</p>

  <p>Hâlâ rahatça uyumayı başarabilen Fenchurch’ü uyandırmamaya gayret ederek, kendileri için bir tür ranzaya dönüştürdükleri bakım atölyesinin girişinden yavaşça dışarı süzüldü, giriş merdivenlerinden aşağı indi kendisini giriş merdivenine attı ve sessiz adımlarla, keyifsiz bir halde koridorlarda dolaşmayla başladı.</p>

  <p>Koridorlar dardı ve iyi aydınlatılmamışlardı. Aydınlatma devreleri sinir bozucu bir şekilde vızıldıyordu.</p>

  <p>Sorun bu değildi.</p>

  <p>Durdu ve loş ışıklı koridorda bir elektrikli matkap kulak tırmalayıcı bir sesle yanından geçip ara sıra kafası karışmış bir arı gibi duvarlara çarparken kendisini geriye çekip duvara yapıştı.</p>

  <p>Sorun bu da değildi.</p>

  <p>Gemi bölmelerinden birinin kapısından daha geniş başka bir koridora geçti. Koridorun bir ucundan keskin dumanların yükseliyordu, bu yüzden diğer uca doğru yürüdü.</p>

  <p>Duvarın içine gömülmüş ve sertleştirilmiş olduğu halde yine de çizilmiş olan pleksiglas levhanın arkasına yerleştirilmiş bir gözlem monitörünün önüne geldi.</p>

  <p>“Şunu biraz kısar mısın lütfen?” dedi, Totenham Court Road’daki bir dükkânın vitrininden -ki dükkânın vitrinini kırabilmek için cama önce küçük bir tuğla, sonra bir yığın boş bira kutusu fırlatması gerekmişti- almış olduğu bir yığın video aletinin ortasında bağdaş kurmuş oturan Ford Prefect’e.</p>

  <p>“Şışşşt,” diye tısladı Ford, manik bir yoğunlaşma içinde ekranı izlerken. <i>Muhteşem Yedili</i>’yi izlemekteydi.</p>

  <p>“Birazcık,” dedi Arthur.</p>

  <p>“Hayır!” diye haykırdı Ford. "En güzel yerine geliyoruz! Dinle, sonunda her şeyi çözdüm, voltaj seviyelerini, bağlantıları, her şeyi ve burası da filmin en güzel yeri.”</p>

  <p>Arthur başı ağrıyarak ve iç çekerek Ford’un yanına oturdu ve en güzel yeri seyretti. Ford’un heyecanlı haykırışlarını ve “yiihhuu”larını olabildiği kadar sakin bir şekilde dinledi.</p>

  <p>“Ford,” dedi sonunda, film bitip Ford kaset yığını arasından <i>Casablanca</i>’yı ararken, “nasıl oluyor da, eğer ...”</p>

  <p>“Asıl bomba bu,” dedi Ford. “Ben işte bunu almak için geri dönmüştüm. Tamamını hiç seyredemediğimi biliyor muydun? Sonunu hep kaçırmıştım. Vogonların gelmesinden önceki gece de yarısını izlemiştim. Ortalığı havaya uçurduklarında sonunu asla göremeyeceğimi sanıyordum. Hey, o iş ne oldu sahi?”</p>

  <p>“Hayat işte,” dedi Arthur ve altılık bir paketten bir bira aldı.</p>

  <p>“Ha, yine mi,” dedi Ford. “Ben de öyle bir şey olduğunu tahmin etmiştim. Ama ben bu seyrettiklerimi tercih ederim,” diye ekledi, Rick’in barı ekranda belirdiğinde. “Nasıl oluyor da eğer ne?”</p>

  <p>“Ne?”</p>

  <p>“‘Nasıl oluyor da, eğer...’ diye bir cümleye başlamıştın...”</p>

  <p>“Nasıl oluyor da eğer Yerküre hakkında bu kadar kötü düşünüyorsan ... öff, boş ver, filmi izleyelim.”</p>

  <p>“Sana tamamen katılıyorum,” dedi Ford.</p>
</body>
</html>
