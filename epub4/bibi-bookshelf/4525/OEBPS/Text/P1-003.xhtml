<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>üç <img alt="SAG" src="../Images/SAG.jpg" /></h3>

  <p>Bu özel Perşembe gününde, gezegen yüzeyinin kilometrelerce üzerindeki iyonosferde bir şey sessizce ilerliyordu; aslında birkaç şey, sarı renkli, hantal, kocaman taş bloklara benzeyen, iş hanları gibi devasa ve kuşlar kadar sessiz birkaç düzine şey. Güzel güzel süzülüyor, Güneş denilen yıldızdan gelen elektromanyetik dalgaların keyfini çıkarıyor, gruplaşıyor, hazırlanıyor ve zamanın gelmesini bekliyorlardı.</p>

  <p>Altlarındaki gezegen, şu an için istedikleri gibi, varlıklarından neredeyse tamamen habersizdi. Devasa sarı şeyler fark edilmeden Goonhilly’e gittiler, çıt çıkarmadan Cape Caneveral’ın üzerinden geçtiler, Woomers ve Jodrell Bankası dosdoğru onlara baktı, ama göremedi - çok yazık olmuştu, çünkü bu tam da bunca yıldır aradıkları türden bir şeydi.</p>

  <p>Varlıklarının sezildiği tek yer Etha-altı Duyumatik denilen ve kendi kendine sessizce uzaklara göz kırpan küçük, siyah bir aletti. Ford Prefect’in alışkanlık edindiği üzere her zaman omzuna astığı küçük deri çantanın içindeki karanlıkta barınıyordu. Ford Prefect’in çantasının içindekiler aslında oldukça ilginçti, hatta dünyadaki herhangi bir fizikçinin gözlerini yuvalarından fırlatmaya yetecek kadar ilginçti. Bu nedenle, onları seçmelerine katılıyormuş numarası yaptığı oyunların kıvrık kenarlı metinlerinin altına saklıyordu. Çantasında Etha-altı Duyumatik’in ve oyun metinlerinin yanı sıra bir de Elektronik Başparmak taşıyordu - Elektronik Başparmak kısa, kalın ve siyah bir çubuktu, pürüzsüz ve mattı, bir ucunda birkaç yassı düğme ve tuşlar vardı; çantasında ayrıca büyükçe bir elektronik hesap makinesini andıran bir alet daha taşıyordu. Bu aletin yaklaşık yüz minik, yassı düğmesi ve bir milyon “sayfadan” herhangi birinin anında görüntülenebildiği yaklaşık on santimetrekarelik bir ekranı vardı. Deli işi gibi karmaşık görünüyordu ve işte bu yüzden de içine cuk oturduğu plastik kapağın üzerine büyük, dostane harflerle PANİĞE KAPILMA sözcükleri basılmıştı. Bunun diğer nedeniyse bu aracın şimdiye dek Küçükayı’nın büyük yayın kuruluşlarından çıkmış en dikkate değer kitap olmasıydı - <i>Otostopçunun Galaksi Rehberi</i>. Kitabın bir mikro mezon-altı elektronik bileşen şeklinde basılmasının nedeni şuydu: Eğer normal bir kitap biçiminde basılsaydı, yıldızlararası seyahat eden bir otostopçunun onu yanına alabilmesi için hiç de kullanışlı olamayacak şekilde birkaç büyük binayı beraberinde taşıması gerekecekti.</p>

  <p>Ford Prefect’in çantasında, bunların altında birkaç tükenmez kalem, bir not defteri ve Marks and Spencer markalı büyükçe bir banyo havlusu vardı.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Otostopçunun Galaksi Rehberi’<i>nin havlular konusunda söyleyecek bir çift sözü bulunmaktadır</i>.</p>

  <p><i>Bir havlu, der, yıldızlararası seyahat eden bir otostopçunun sahip olabileceği neredeyse en işe yarar şeydir. Bir kere pratikte büyük değeri vardır - Jaglan Beta’nın soğuk aylarında yol alırken ısınmak için ona sarınabilirsiniz; Santraginus V’in ışıl ışıl mermer kumsallarında baş döndürücü deniz buharını içinize çekerken üzerine yatabilirsiniz; çöl dünyası Kakrafoon’un kıpkırmızı</i> <i>ışıldayan yıldızlarının altında onu üzerinize örtüp uyuyabilirsiniz; ağır ağır akan Moth ırmağı üzerinde seyrederken mini salınıza yelken yapabilirsiniz; yumruk yumruğa dövüşlerde kullanmak üzere ıslatabilirsiniz; zehirli gazlardan korunmak ya da Traal’ın Kurt-gibi-acıkmış Cırtlak Canavarı’nın bakışlarından (aşırı aptal bir hayvandır, onu göremiyorsanız sizi görmediğini sanır ve sizi görmez - ot kadar aptal, ama çok çok açtır) kaçmak için başınıza sarabilirsiniz; acil durumlarda havlunuzu imdat işareti olarak sallayabilirsiniz ve tabii ki, hâlâ yeterince temiz görünüyorsa onunla kurulanabilirsiniz.</i></p>

  <p><i>Daha da önemlisi, bir havlu büyük psikolojik değere sahiptir. Herhangi bir sebeple, şuursuz bir gezgin (şuursuz gezgin: otostopçu olmayan) bir otostopçunun yanında havlusunun olduğunu fark ederse, otomatik olarak bir diş fırçası, yüz koruyucu maske, sabun, bir kutu bisküvi, termos, pusula, harita, bir yumak ip, sivrisinek ilacı, yağmurluk, uzay giysisi vs. vs. olduğunu da varsayacaktır. Üstelik bunun da ötesinde o şuursuz gezgin bunlardan herhangi birini veya otostopçunun kazara “kaybetmiş” olabileceği bir düzine başka eşyayı ona seve seve ödünç verecektir. Çünkü o şuursuz gezgin, otostopla galaksiyi kat eden, yalnızca temel ihtiyaçlarını gidererek zorlu şartlarda yaşayan, korkunç tehlikelerle savaşıp galip gelen ve hâlâ havlusunun yerini bilen birinin hiç şüphesiz baş etmesi güç biri olduğunu düşünecektir.</i></p>

  <p><i>Bu nedenle, otostopçu argosuna geçmiş bir deyiş vardır:</i> “Hey, düzayak Ford Prefect ile hiç tanfırdedin mi? O havlusunun nerede olduğunu bilen bir süpdüzayaktır.” <i>(Tanfırdemek: tanışmak, farkına varmak, sevişmek; düzayak: gerçekten düzgün bir herif; süpdüzayak: gerçekten de şaşırtıcı bir derecede düzgün herif.)</i></p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Ford Prefect’in çantasındaki havlunun üzerinde sessizce yuvalanmış yatan Etha-Altı Duyumatik daha hızlı yanıp sönmeye başladı. Gezegen yüzeyinin kilometrelerce üzerinde, devasa sarı şeyler yayılmaya başladılar. Jodrell Bank’taki biri güzel bir fincan yorgunluk çayı içme zamanının geldiğine karar verdi.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>“Yanında havlu var mı?” diye Arthur’a aniden sordu Ford.</p>

  <p>Üçüncü Arjantinini bitirmeye uğraşan Arthur dönüp ona baktı.</p>

  <p>“Neden? Şey, hayır ... olmalı mıydı?” Artık şaşırmaktan vazgeçmişti, çünkü bunun bir anlamı yoktu.</p>

  <p>Ford sinirle dilini şaklattı.</p>

  <p>“İç,” diye ısrar etti.</p>

  <p>Tam o anda dışarıdan gelen boğuk bir gümbürtü, barın hafif uğultusunun, müzik kutusunun sesinin, Ford’un yanında oturan ve en sonunda kendisine viski ısmarlatan adamın hıçkırıklarının arasından süzülerek duyuldu.</p>

  <p>Arthur birasını püskürterek ayağa fırladı.</p>

  <p>“Bu da ne?” diye bağırdı.</p>

  <p>“Endişelenme,” dedi Ford, “henüz başlamadılar.”</p>

  <p>“Tanrı’ya şükür,” dedi Arthur ve sakinleşti.</p>

  <p>“Muhtemelen demin senin ev yıkıldı,” dedi Ford, ardından son Arjantinini de kafaya dikti.</p>

  <p>“Ne?” diye bağırdı Arthur. Ford’un yaptığı büyü aniden bozulmuştu. Arthur çılgınca etrafına bakındı ve pencereye doğru koştu.</p>

  <p>“Aman Tanrım, yıkıyorlar! Evimi yıkıyorlar. Bu lanet olası barda ne işim var benim, Ford?”</p>

  <p>“Şu aşamada hiçbir şey fark etmez,” dedi Ford, “bırak eğlensinler.”</p>

  <p>“Eğlenmek mi?” diye bağırdı Arthur. “Eğlenmek!” Aynı şeyden bahsedip bahsetmediklerini anlamak için dışarıya tekrar bir göz attı.</p>

  <p>“Lanet olsun onların eğlencesine!” diye haykırdı, neredeyse boşalmış bira bardağını öfkeyle salladı ve koşarak bardan çıktı. O öğlen barda hiç arkadaş edinememişti.</p>

  <p>“Durun sizi barbarlar! Sizi ev yıkıcılar!” diye avazı çıktığı kadar bağırdı Arthur. “Sizi yarım akıllı Vizigotlar, durun!”</p>

  <p>Ford’un da onun peşinden gitmesi gerekecekti. Hızla barmene dönüp dört paket fıstık istedi.</p>

  <p>“Buyrun efendim,” dedi barmen, paketleri tezgâhına çarparak, “size zahmet olmazsa yirmi sekiz pens alayım.”</p>

  <p>Ford çok nazik davrandı - barmene bir beşlik daha verdi ve üstünün kalmasını söyledi. Barmen önce paraya sonra Ford’a baktı. Birdenbire ürperdi: Bir an, içini hiç bilmediği bir duygu kapladı, bilmiyordu çünkü Yerküre’de daha önce kimse böyle bir şey yaşamamıştı. Çok stresli zamanlarda, var olan her canlı türü çevresine bilinçaltıyla algılanabilen zayıf sinyaller yayar. Bu sinyal, o canlının doğum yerinden ne kadar uzakta olduğuna dair tam ve neredeyse dokunaklı bir his verir. Yerküre’de doğum yerinizden yirmibeş bin kilometreden uzakta olmanız mümkün değildir, ki bu da aslında çok uzak değildir. İşte bu yüzden de bu tür sinyaller farkına varılamayacak kadar anlıktır. Ford Prefect o anda büyük bir stres altındaydı ve Yerküre’den 600 ışık yılı uzaktaki Betelgeuse civarında doğmuştu.</p>

  <p>Sarsıcı ve kavranılamaz bir uzaklık hissiyle sarsılan barmen bir an yalpaladı. Bunun ne anlama geldiğini bilmiyordu, ama Ford Prefect’e yeni bir saygı duygusuyla, neredeyse huşuyla baktı.</p>

  <p>“Ciddi misiniz, efendim?” dedi barı sessizleştiren hafif bir fısıltıyla. “Dünyanın sonunun geldiğini mi düşünüyorsunuz?”</p>

  <p>“Evet,” dedi Ford.</p>

  <p>“Peki bu öğleden sonra mı ?”</p>

  <p>Ford kendini toparlamıştı. En arsız zamanını yaşıyordu.</p>

  <p>“Evet,” dedi neşeyle, “tahminime göre iki dakikadan az zaman kaldı.”</p>

  <p>Barmen yapmakta olduğu bu konuşmaya inanamıyordu, ama az önce hissettiği duyguya da inanmıyordu.</p>

  <p>“Yani bu konuda yapabileceğimiz hiçbir şey yok mu?" diye sordu.</p>

  <p>“Hayır, hiçbir şey yok,” dedi Ford, fıstıkları cebine tıkıştırırken.</p>

  <p>Sessiz barda biri herkesin aniden nasıl da aptallaştığına kahkahalarla güldü.</p>

  <p>Ford’un yanında oturan adam artık hafiften sarhoş olmuştu. Kayan gözlerle Ford a baktı.</p>

  <p>“Dünyanın sonu geldiği zaman,” dedi, “yere yatmamız ya da kafamıza bir kesekâğıdı filan geçirmemiz gerektiğini sanıyordum.”</p>

  <p>“Eğer istersen, öyle de yapabilirsin,” dedi Ford.</p>

  <p>“Orduda bize böyle söylemişlerdi,” dedi adam ve gözlerini yeniden viskisine giden uzun yola doğru çevirmeye başladı.</p>

  <p>“Bu işe yarar mı?” diye sordu barmen.</p>

  <p>“Hayır,” dedi Ford ve ona dostça gülümsedi. “Bağışlayın,” dedi, “gitmem gerekiyor.” El sallayarak ayrıldı.</p>

  <p>Bar bir an için sessiz kaldı, sonra yeterince utanç verici bir şekilde, biraz önce duruma kahkahalarla gülen adam aynı şeyi tekrar yaptı. Yanında bara sürüklediği kız son bir saat içinde ondan gerçekten nefret etmeye başlamıştı ve bir birbuçuk dakika içinde adamın birdenbire buharlaşıp hidrojen, ozon ve karbonmonoksitten oluşan bir buluta dönüşeceğini bilseydi herhalde çok memnun olurdu. Ancak o an geldiğinde kendisi de buharlaşmakla meşgul olacağı için bunu fark edemeyecekti.</p>

  <p>Barmen gırtlağını temizledi. Sonra kendi sesini duydu:</p>

  <p>“Son siparişler, lütfen.”</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Devasa sarı makineler alçalmaya ve daha hızlı hareket etmeye başladılar.</p>

  <p>Ford orada olduklarını biliyordu. Böyle olmasını o istememişti.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Dar yoldan koşarak çıkan Arthur neredeyse evine ulaşmıştı. Havanın birden ne kadar soğuduğunu fark etmedi, rüzgârı fark etmedi, mantıksız bir şekilde aniden başlayan sağanak yağmuru bile fark etmedi. Bir zamanlar evi olan taş yığınının üzerinde ağır ağır ilerleyen çelik zincirli buldozerlerden başka hiçbir şeyi fark etmedi.</p>

  <p>“Sizi barbarlar!” diye haykırdı. “Belediye Meclisini mahkemeye verecek ve elinizdeki son kuruşu bile alacağım! Sizi astıracağım, boğduracağım, parçalara ayıracağım! Kırbaçlatacağım! Sizi... sizi... yeter diyene kadar kaynatacağım!”</p>

  <p>Ford arkasından hızla koşuyordu. Çok, çok hızlı bir şekilde.</p>

  <p>“Sonra da bunları tekrar yapacağım!” diye bağırdı Arthur. “İşim bittiğinde de bütün o küçük parçaları alıp üstlerinde <i>zıplayacağım</i>!”</p>

  <p>Arthur adamların buldozerlerden atlayıp kaçtıklarını ve Bay Prosser’ın telaş içinde göğe baktığını da fark etmedi. Bay Prosser sarı renkli devasa bir şeylerin bulutların arkasında çığlıklar attığını fark etmişti. Gerçek olamayacak kadar devasa sarı şeylerin.</p>

  <p>“Üstünüzde tepineceğim, tepineceğim,” diye bağırdı Arthur, hâlâ koşuyordu, “ayaklarım su toplayana ya da aklıma yapacak daha iğrenç bir şeyler gelene kadar, ardından da...”</p>

  <p>Arthur takılıp tepetaklak düştü, yuvarlandı ve yere sırtüstü yapışıverdi. Sonunda bir şeyler olduğunu fark etmişti. Parmağı yukarıyı işaret etti.</p>

  <p>“Bu kahrolası şey de ne?” diye bir çığlık kopardı.</p>

  <p>Korkunç sarılığıyla gökyüzünde müthiş bir hızla ilerleyen şey her neyse, akıllara durgunluk verecek bir gürültüyle gökyüzünü yardı ve uzağa fırladı. Havada açılan boşluksa insanın kulaklarını kafatasının iki metre içine gömen bir <i>bam</i> sesiyle kapandı.</p>

  <p>Onu bir başkası izledi ve aynı şeyi daha da gürültülü bir şekilde yaptı.</p>

  <p>Gezegenin yüzeyindeki insanların şu anda tam olarak ne yaptığını söylemek zordu, çünkü kendileri de ne yaptıklarını gerçekten bilmiyorlardı. Olup bitenlerin hiçbiri mantıklı değildi - evlerine koşuyor, evlerinden dışarı koşuyor ve gürültü karşısında sessizce çığlıklar atıyorlardı. Dünyanın dört bir yanında caddeler insanlarla dolup taştı. Gürültü üzerine çöküp vurduğu her şeyi dümdüz eden bir gelgit dalgası gibi tepelerin, vadilerin, çöllerin ve okyanusların üstünden geçerken, otomobiller ani frenlerle birbirlerine girdi.</p>

  <p>Yalnızca bir adam ayakta durup gökyüzünü izledi, gözlerinde korkunç bir hüzün ve kulaklarında kauçuk tıkaçlar vardı. Tam olarak ne olup bittiğini biliyordu; Etha-Altı Duyumatik’i gecenin bir yarısında yastığının yanında yanıp sönmeye başladığından ve onu yerinden sıçratarak uyandırdığından beri biliyordu. Bunca yıl beklediği buydu işte, ama sinyal şablonunun şifresini çözdüğünde, küçük ve karanlık odasında bedeni buz kesip kalbi sıkışmış bir şekilde tek başına öylece oturmuştu. Galaksinin tüm ırkları içinde Dünya gezegenine gele gele sadece Vogonlar merhaba demeye gelmişti.</p>

  <p>Yine de ne yapması gerektiğini biliyordu. Vogon gemisi çok yukarılarda gürültüyle uçarken çantasını açtı. <i>Yusuf ve Rengarenk Harika Düşpaltosu</i>’nun bir kopyasını çıkarıp attı, ardından <i>Tanrı Büyüsü</i>’nün<a href="../Text/DiPNOTLAR.xhtml#a4" id="k4"><sup>[4]</sup></a>&nbsp;bir kopyasını da çıkarıp attı: Gittiği yerde bunlara ihtiyacı olmayacaktı. Her şey hazırdı, her şey hazırlanmıştı.</p>

  <p>Havlusunun yerini biliyordu.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Yerküre’nin üzerine ani bir sessizlik çöktü. Bu gürültüden de daha beterdi. Bir süre hiçbir şey olmadı.</p>

  <p>Devasa gemiler hareketsiz bir şekilde gökyüzünde, Yerküre’deki her milletin tepesinde asılı kaldılar. Devasa ve ağır gövdeleri gökyüzünde sabit bir şekilde asılı duruyordu, ki bu doğaya karşı açık bir hakaretti. Baktıkları şeyi kavramaya çalışan pek çok insan doğrudan şoka girdi. Gemiler, tuğlaların asla duramayacağı gibi gökyüzünde asılı duruyorlardı.</p>

  <p>Hâlâ hiçbir şey olmuyordu.</p>

  <p>Sonra hafif bir fısıltı başladı, net bir sesin ani ve engin fısıltısı çevreyi kuşattı. Dünya üzerindeki bütün müzik setleri, bütün radyolar, bütün televizyonlar, bütün kasetçalarlar, bütün alçak ve yüksek frekans hoparlörleri, bütün diskçalarlar kendi kendilerine aniden sessizce çalışmaya başladılar.</p>

  <p>Her teneke kutu, her çöp kutusu, her pencere, her otomobil, her şarap kadehi, her paslı metal levha, akustik açıdan kusursuz bir ses yansıtıcısına dönüştü.</p>

  <p>Yerküre yok olup gitmeden önce, ses üretiminde ulaşılabilecek en üst noktayı görecekti ve şimdiye dek inşa edilmiş en büyük ses düzeni kuruluyordu. Ama ortada ne konser, ne müzik ne de bir geçit töreni vardı, yalnızca basit bir mesaj verilecekti. “<i>Yerküre Halkı, lütfen dikkat,</i>” dedi bir ses, harika bir ses. Distorsiyon seviyesi cesur bir adamı bile ağlatacak kadar düşük, harika, kusursuz ve dört kanallı bir sesti bu.</p>

  <p>“<i>Ben Galaktik Hiperuzay Planlama Konseyi’nden Prostetnik Vogon Jeltz</i>,” diye devam etti ses. “<i>Hiç şüphesiz fark edeceğiniz gibi, Galaksinin merkez dışı bölgelerine ait kalkınma planları, yıldız sisteminizden geçen hiperuzaysal bir ekspres yolun inşa edilmesini zorunlu kılıyor ve maalesef, gezegeniniz yıkılacaklar listesinde yer alıyor. İşlem iki Yerküre dakikasından biraz daha kısa sürecektir. Teşekkürler.</i>”</p>

  <p>Anons bitti.</p>

  <p>Anlayamamanın doğurduğu dehşet, olup bitenleri izleyen Yerküre halkının üstüne çöktü ve bu dehşet, sanki insanlar tahta bir levhanın üzerindeki demir tozlarıymış da altlarından bir mıknatıs geçiyormuş gibi yavaş yavaş kalabalıklara doğru yayıldı. Panik, çılgınca bir kaçış paniği filizlendi, ama kaçacak yer yoktu.</p>

  <p>Bunun farkına varan Vogonlar yeniden anonsa başladılar. Şöyle dediler:</p>

  <p>“<i>Bu kadar şaşırmış gibi davranmanız anlamsız. Bütün planlama çizimleri ve yıkım emirleri, sizin elli Yerküre yılınız boyunca Alfa Centauri’deki yerel planlama dairesinde asılı duruyor. Yani resmi bir şikayette bulunmak için bol bol vaktiniz vardı ve şimdi bu konuda yaygara koparmak için çok geç kaldınız.</i>”</p>

  <p>Anons yeniden kesildi ve yankısı uzaklarda yayıldı. Dev gemiler hiç zorlanmadan gökyüzünde ağır ağır döndüler. Her birinin altında bir kapı, boş ve karanlık bir kare açıldı.</p>

  <p>Bu arada bir yerlerde birileri bir radyo vericisinin başına geçip bir dalga boyu saptamış ve Vogon gemilerine mesaj göndererek gezegen adına bir ricada bulunmuş olmalıydı. Onların ne söylediğini kimse duymamıştı, ama yanıt duyuldu. Anons tekrar başlamıştı ve ses bu kez öfkeliydi. Şöyle dedi:</p>

  <p>“<i>Alfa Centrauri'ye giden kimse olmadı da ne demek? Tanrı aşkına, insanoğlu, biliyorsunuz ki orası yalnızca dört ışık yılı uzaklıkta. Kusura bakmayın, ama çevrenizde olanlarla ilgilenmeye zahmet etmiyorsanız, bu sizin sorununuz.</i>”</p>

  <p>“<i>Yok etme ışınlarını harekete geçirin.</i>”</p>

  <p>Açılan kapılardan aşağıya ışık selleri aktı.</p>

  <p>“<i>Bilemem,</i>” dedi anons sistemindeki ses, “<i>sizi kahrolası ilgisiz gezegen, sizlere karşı hiçbir sempati beslemiyorum.</i>” Ses kesildi.</p>

  <p>Korkunç bir sessizlik oldu.</p>

  <p>Korkunç bir gürültü oldu.</p>

  <p>Korkunç bir sessizlik oldu.</p>

  <p>Vogon İnşaat Filosu mürekkep karası yıldızlı boşluğun içlerine doğru kayarak uzaklaştı.</p>
</body>
</html>
