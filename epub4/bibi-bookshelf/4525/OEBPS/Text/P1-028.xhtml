<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yirmisekiz <img alt="SAG" src="../Images/SAG.jpg" /></h3>

  <p>Uzun süre kimseden çıt çıkmadı.</p>

  <p>Phouchg göz ucuyla dışarıdaki meydanda bekleyen gergin ve umudu yüzler denizini görebiliyordu.</p>

  <p>“Linç edileceğiz, değil mi?” diye sordu fısıldayarak.</p>

  <p>“Bu zor bir görevdi,” dedi Derin Düşünce yumuşak bir sesle.</p>

  <p>“Kırkiki!” diye bağırdı Loonquawl. “Yedi buçuk milyon yıllık çalışmanın sonunda bize bütün söyleyebileceğin bu mu?”</p>

  <p>“Çok dikkatli bir şekilde kontrol ettim,” dedi bilgisayar, “cevap kesinlikle bu. Dürüst olmak gerekirse, bence sorun sizin tam olarak ne sorduğunuzu hiçbir zaman bilmemiş olmanız.”</p>

  <p>“Ama sorduğumuz Büyük Soru’ydu! Hayat, Evren ve Her Şey’e dair Evrensel Soru!” diye uludu Loonquawl.</p>

  <p>“Evet,” dedi Derin Düşünce, ahmaklara acı çektirmekten memnuniyet duyan birinin havasıyla, “ama o aslında <i>nedir</i>?”</p>

  <p>Adamlar boş gözlerle önce bilgisayara sonra da birbirlerine bakarken, üstlerine yavaş yavaş şaşkınlık dolu bir sessizlik çöktü.</p>

  <p>“Şey, bilirsin işte, Her Şey’e dair işte ...Her Şey ...” diye ortaya bir fikir atmaya çalıştı Phouchg, oldukça zayıflamış bir sesle.</p>

  <p>“Aynen öyle!” dedi Derin Düşünce. “Sorunun tam olarak ne olduğunu bildiğiniz zaman, cevabın ne anlama geldiğini de anlayacaksınız.”</p>

  <p>“Ah harika,” diye homurdandı Phouchg, defterini bir kenara savurdu ve bir damla gözyaşını sildi.</p>

  <p>“Bak, pekâlâ, pekâlâ,” dedi Loonquawl, “bize sorunun ne olduğunu <i>söyler misin</i> lütfen?”</p>

  <p>“Nihai Soru’yu mu?”</p>

  <p>“Evet!”</p>

  <p>“Hayat, Evren ve Her Şey’e dair?”</p>

  <p>“Evet!”</p>

  <p>Derin Düşünce bir an derin derin düşündü.</p>

  <p>“Bunu yapmak zor,” dedi.</p>

  <p>“Ama yapabilirsin, değil mi?” diye bağırdı Loonquawl.</p>

  <p>Derin Düşünce bunun üzerine daha uzunca bir süre düşündü.</p>

  <p>Sonunda: “Hayır,” dedi sertçe.</p>

  <p>İki adam da umutsuzlukla sandalyelerine çöktüler.</p>

  <p>“Ama size kimin yapabileceğini söyleyeceğim,” dedi Derin Düşünce.</p>

  <p>İkisi de hemen kafalarını kaldırıp ona baktılar.</p>

  <p>“Kim? Söyle!”</p>

  <p>Arthur ağır ağır ama engellenemez bir şekilde konsola doğru ilerlediğini fark ettiğinde, görünüşe bakılırsa var olmayan kafatasının da karıncalanmaya başladığını hissetti aniden, ama bunun, yalnızca kaydı yapanın çarpıcı bir yakın çekim denemesi olduğunu düşündü.</p>

  <p>“Sözünü ettiğim şey, benden sonra gelecek bilgisayardan başkası değil,” dedi Derin Düşünce, yavaş ve net konuşarak, sesi alışılmış hitap tonunu kazanmıştı yeniden. “Benim en basit işlem parametrelerini bile hesaplamaya layık olmadığım bir bilgisayar - ancak onu sizin için ben tasarlayacağım. Nihai Cevabın Sorusu’nu hesaplayabilecek bir bilgisayar; bu bilgisayar öylesine sonsuz ve ince bir karmaşıklıkta ki işlem matriksinin bir kısmını bizzat organik yaşam oluşturacak ve siz de yeni biçimlere bürünüp bilgisayarın on milyon yıllık programını yönlendirebilmek için onun içine gireceksiniz! Evet! Bu bilgisayarı sizin için ben tasarlayacağım! Sizin için ona bir de isim vereceğim! İsmi... Yerküre olacak.”</p>

  <p>Phouchg, Derin Düşünce’ye ağzı açık bir halde bakakalmıştı.</p>

  <p>“Ne aptalca bir isim,” dedi ve vücudunda boyuna, koca yarıklar belirmeye başladı. Loonquawl’un bedeninde de hiç yoktan korkunç yaralar açılmaya başladı birdenbire. Bilgisayarın kontrol paneli kabardı ve çatlamaya başladı, duvarlar titrek bir ışıkla parladı, ufalandı ve oda yükselip kendi tavanına çarptı...</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Slartibartfast, Arthur’un önünde iki kabloyu tutmuş bir şekilde dikiliyordu.</p>

  <p>“Kaydın sonu,” diye açıkladı.</p>
</body>
</html>
