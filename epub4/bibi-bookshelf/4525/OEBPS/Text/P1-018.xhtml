<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>onsekiz <img alt="SAG" src="../Images/SAG.jpg" /></h3>

  <p>Bu olayın hemen ardından <i>Altın Kalp</i> oldukça dikkat çekici ve yeni bir iç tasarımla, sanki hiçbir şey olmamış gibi yoluna devam etti. Bir şekilde biraz daha büyümüş, yeşil ve mavinin zarif, pastel tonlarına boyanmıştı. Ortada, süs niyetine konulmuş sarmal bir merdiven, yerden fışkıran eğreltiotları ve sarı çiçeklerin arasında duruyordu. Yanında taştan yapılmış bir güneş saati kaidesi ana bilgisayar terminalini barındırıyordu. Zekice yerleştirilmiş ışıklar ve aynalar, insana zarif görünümlü geniş bir bahçeye bakan bir limonlukta bulunduğu izlenimini veriyordu. Limonluk bölgesinin çevresinde, ince ve karmaşık bir güzelliğe sahip dövme demir ayakları olan mermer masalar vardı. Mermerin cilalı yüzeyine baktığınızda aygıtların şekilleri belli belirsiz görülebiliyor ve onlara dokunduğunuzda aygıtlar hemen elinizin altında gerçeğe dönüşüyordu. Aynalar doğru açılardan bakıldığında gereken bütün verileri yansıtıyordu, ama verilerin nereden yansıdığını görmek neredeyse imkânsızdı. Her şey gerçekten de müthiş güzeldi.</p>

  <p>“Tanrı aşkına, neler oldu?” dedi, hasır örgü bir güneşlenme koltuğunda dinlenen Zaphod Beeblebrox.</p>

  <p>“Şey, ben tam diyordum ki,” dedi, küçük balık havuzunun kenarına yerleştirilmiş bir şezlonga uzanmış yatan Arthur, “İhtimalsizlik Motoru’nun düğmesi burada ...” Düğmenin eskiden durduğu yeri işaret etti, ama artık orada saksı içinde bir bitki vardı.</p>

  <p>“Peki, ama neredeyiz biz?” dedi Ford, sarmal merdivende oturmuştu ve elinde güzelce soğutulmuş bir bardak Pan Galaktik Gargara Bombası tutuyordu.</p>

  <p>“Tam olarak eski yerimizdeyiz, sanırım ...” diye belirtti Trillian, çevrelerindeki aynalar birdenbire hâlâ altlarında hızla akıp giden Magrathea’nın çorak topraklarını gösterirken.</p>

  <p>Zaphod koltuğundan ayağa fırladı.</p>

  <p>“Öyleyse füzelere ne oldu?” dedi.</p>

  <p>Aynalarda yeni ve şaşırtıcı bir görüntü belirdi.</p>

  <p>“Bir saksı petunya ve çok şaşkın görünen bir balinaya dönüşmüşler gibi ...” dedi Ford kuşkuyla.</p>

  <p>“İhtimalsizlik faktörü sekiz milyon yediyüz altmış yedi bin yüz yirmi sekize bir,” diye araya girdi Eddie, hiç değişmemişti.</p>

  <p>Zaphod gözlerini dikip Arthur’a baktı.</p>

  <p>“Bunu sen mi düşündün, Dünyalı?” diye sordu.</p>

  <p>“Şey,” dedi Arthur, “tek yaptığım ...”</p>

  <p>“Bu çok iyi bir fikirmiş, biliyor musun. İlk önce koruyucu ekranları çalıştırmadan İhtimalsizlik Motoru’nu bir saniyeliğine çalıştırmak. Hey, evlat, az önce hepimizin hayatını kurtardığını biliyorsun değil mi?”</p>

  <p>“Şey,” dedi Arthur, “eee ... aslında ben gerçekten hiçbir şey ...”</p>

  <p>“Öyle mi?” dedi Zaphod. “Neyse, o zaman unut gitsin. Pekâlâ, bilgisayar, bizi yere indir.”</p>

  <p>“Ama ...”</p>

  <p>“Unut gitsin dedim.”</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Unutulan bir diğer şey de tamamen ihtimal dışı olmasına rağmen bir ispermeçet balinasının aniden yabancı bir gezegenin yüzeyinin birkaç kilometre yukarısında vücut bulmasıydı.</p>

  <p>Bu bir balina için doğal yollarla kanıtlanması mümkün olmayan bir durum olduğu için bu zavallı, masum yaratığın kimliğini kabul etmesi adına yeterli zamanı olmaksızın artık bir balina olmadığı gerçeğine alışması gerekmişti.</p>

  <p>Aşağıda bu balinanın yaşamına başladığı andan bitirdiği ana dek düşündüklerinin eksiksiz bir kaydını bulacaksınız.</p>

  <p>Hey ... ! Neler oluyor? diye düşündü.</p>

  <p>Şey, affedersiniz, ben kimim acaba?</p>

  <p>Kimse yok mu?</p>

  <p>Niçin buradayım? Hayattaki amacım ne?</p>

  <p>Ben kimim derken ne kastediyorum?</p>

  <p>Sakin ol, derhal kendini topla ... Hey! İlginç bir duygu bu, nedir acaba? Şeyimde ... şeyimde ... esnemeye, karıncalanmaya benzer bir şeyler hissediyorum ... dünya adını vereceğim şeyle ilgili, bundan sonra muhakeme diyeceğim şeyde ilerleme diyeceğim şeyi kaydetmek istiyorsam, şeylere birer isim bulsam iyi olacak, o zaman şeyime mide diyelim.</p>

  <p>İyi. Oooo, epey güçleniyor. Birden kafam olarak isimlendireceğim şeyin yanından geçip giden ıslığa, kükremeye benzeyen ses de ne? Belki de ona ... rüzgâr diyebilirim! Bu iyi bir isim oldu mu? Oldu, oldu ... daha sonra ne işe yaradığını öğrendiğimde ona daha iyi bir isim bulurum herhalde. Çok önemli bir şey olmalı, çünkü görünüşe bakılırsa etrafta ondan çok fazla var. Hey! Bu şey de ne? Buna ... buna da kuyruk diyelim - evet, kuyruk. Onu sağa sola ne güzel savurabiliyorum, değil mi? Vay, vay, vay! Bu harika bir his! Pek bir işe yaramıyor gibi görünüyor, ama muhtemelen daha sonra ne işe yaradığını anlarım. Şimdi - çevremdeki şeyler için hiç anlaşılır bir betimleme yapabildim mi şimdiye dek?</p>

  <p>Hayır.</p>

  <p>Boş ver, hey, bu gerçekten heyecan verici, keşfedilecek ve beklenecek o kadar çok şey var ki bu heyecan başımı döndürüyor ...</p>

  <p>Yoksa rüzgârdan mı?</p>

  <p>Şu anda etrafta ondan çok daha fazla var, değil mi?</p>

  <p>Vay canına! Hey! Aniden büyük bir hızla bana doğru gelmeye başlayan bu şey de ne böyle? Çok çok hızlı. O kadar büyük, yassı ve yuvarlak ki kulağa kocaman ve geniş gelecek bir isme ihtiyacı var, örneğin ... ooo ... oopr ... toopr ... toprak! İşte bu! Bu iyi bir isim - toprak!</p>

  <p>Benimle arkadaş olur mu acaba?</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Sonrasında ani ve ıslak bir gümbürtünün ardından gelen bir sessizlik vardı.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Garip bir şekilde, saksıdaki petunyaların düşerken akıllarından geçen tek şey şuydu, Öf, hayır, yine mi. Pek çok insan, petunyaların bunu neden düşündüklerini tam olarak bilebilseydik, evrenin doğası hakkında şimdikinden çok daha fazla bilgi sahibi olabilirdik demiştir.</p>
</body>
</html>
