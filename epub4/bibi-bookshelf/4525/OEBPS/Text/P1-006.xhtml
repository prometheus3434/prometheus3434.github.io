<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>altı <img alt="SAG" src="../Images/SAG.jpg" /></h3>

  <p>“<i>Uuu uuu gargar uuu gargar uuu uuu uuu gargar uuu gargar uuu uuu gargar gargar uuu gargar gargar gargar uuu şuuurp öğğğğh</i> hiçbir neden göremiyorum. Mesaj tekrarlanıyor. Kaptanınız konuşuyor, her ne yapıyorsanız bırakın ve dikkatle dinleyin. Her şeyden önce, aletlerimizden gördüğüm kadarıyla gemide bir çift otostopçu var. Her neredeyseniz, merhaba. Kesinlikle hoş karşılanmadığınızı açıkça belirtmek istiyorum. Bugün bulunduğum yere gelmek için çok çalıştım ve kokuşmuş bir grup beleşçi onu taksiye çevirsin diye bir Vogon inşaat gemisine kaptan olmadım ben. Bir arama ekibi gönderdim ve sizi bulur bulmaz gemiden atacağım. Eğer çok şanslıysanız, size şiirlerimden birkaçını da okuyabilirim.”</p>

  <p>“İkinci olarak, Barnard Yıldızı yolculuğumuz için hiperuzaya sıçramak üzereyiz. Vardığımızda bakım için yetmiş iki saat limanda kalacağız ve o süre boyunca hiç kimse gemiden ayrılamayacak. Tekrar ediyorum, bütün gezegen izinleri iptal edilmiştir. Kısa süre önce mutsuz bir gönül ilişkisi yaşadım ve o nedenle başkalarının iyi vakit geçirmesi için hiçbir neden göremiyorum. Mesaj sona ermiştir.”</p>

  <p>Gürültü kesildi.</p>

  <p>Arthur kafasını kollarının arasına almış ve iki büklüm kıvrılmış bir halde yerde yattığını utanarak fark etti. Hevessiz bir şekilde gülümsedi.</p>

  <p>“Çok etkileyici bir adam,” diye konuştu. “Keşke bir kızım olsaydı da bunlardan biriyle evlenmesini yasaklayabilseydim ...”</p>

  <p>“Böyle bir şey yapmana gerek kalmazdı,” dedi Ford. “Onların cinsel çekicilikleri ancak bir trafik kazasınınki kadardır. Hayır, hareket etme,” diye ekledi Arthur doğrulmaya başladığında, “hiperuzay sıçrayışına hazırlansan iyi olur. Tatsız bir şekilde sarhoş olmaya benzer.”</p>

  <p>“Sarhoş olmanın nesi tatsızmış?”</p>

  <p>“Bir bardak su içmek istersin.”</p>

  <p>Arthur bunun üzerine düşündü.</p>

  <p>“Ford,” dedi.</p>

  <p>“Evet?”</p>

  <p>“Bu balık kulağımda ne yapıyor?”</p>

  <p>“Senin için çeviri yapıyor. O bir Babil balığı. İstersen kitaptan bak.”</p>

  <p><i>Otostopçunun Galaksi Rehberi</i>’ni Arthur’a attı ve cenin gibi kıvrılıp yatarak kendisini sıçrayışa hazırladı.</p>

  <p>Tam o anda Arthur’un zihni dipsiz bir kuyuya düştü.</p>

  <p>Gözleri yuvalarında adeta ters döndü. Ayakları kafasının tepesinden dışarı çıkmaya başladı.</p>

  <p>İçinde bulunduğu oda dümdüz olup katlandı, fırıl fırıl döndü, var oluşun dışına çıktı ve Arthur’u kendi göbek deliğinin içine kayarken öylece bırakıverdi.</p>

  <p>Hiperuzaydan geçiyorlardı.</p>

  <p>“<i>Babil balığı,</i>” dedi Otostopçunun Galaksi Rehberi sakin bir sesle, “<i>küçük ve sarı renkli olup sülüğü andırır ve büyük olasılıkla Evrendeki en garip şeydir. Taşıyıcısından değil, onun çevresindekilerden aldığı beyin-dalgası enerjisiyle beslenir. Besinini sağlamak için bu beyin-dalgası enerjisindeki bütün bilinçaltı zihinsel frekansları emer. Sonra taşıyıcısının zihnine, bilinçli düşünce frekanslarıyla, beynin onları üreten konuşma merkezlerinden alınan sinir sinyallerinin bir karışımından oluşan telepatik bir matriks atar. Bütün bunların pratik sonucu şudur: Kulağınıza bir Babil balığı soktuğunuzda herhangi bir dilde söylenen her şeyi anında anlarsınız. Aslında duyduğunuz konuşma şablonları, Babil balığınız tarafından beyninize aktarılan beyin-dalgası matriksini çözümler.</i>”</p>

  <p>“<i>Şaşkınlık uyandıracak kadar yararlı bir şeyin tamamen şans eseri evrimleşmesi öyle tuhaf ve öyle olanaksız bir rastlantıdır ki bazı düşünürler bunu Tanrı</i>’nın <i>var olmadığının nihai ve sağlam bir kanıtı olarak görür.</i>”</p>

  <p>“<i>Bu sav şuna benzer bir şeydir:</i> ‘<i>Ben var olduğumu kanıtlamayı reddediyorum,</i>’ <i>der Tanrı,</i> ‘<i>çünkü kanıt inancı yadsır ve inanç olmadan ben bir hiçim.</i>’”</p>

  <p>“ ‘<i>Ama,</i>’ <i>der Kişi,</i> ‘<i>Babil balığı tamamen bedavadan, öyle değil mi? Şans eseri evrimleşmiş olamaz. O senin var olduğunun kanıtıdır, öyleyse kendi savınla senin var olmadığın kanıtlanıyor. QED.</i>’ ”<a href="../Text/DiPNOTLAR.xhtml#a7" id="k7"><sup>[7]</sup></a></p>

  <p>“ ‘<i>Vay canına,</i>’ <i>der Tanrı,</i> ‘<i>bunu hiç düşünmemiştim,</i>’ <i>ve o anda bir mantık dumanı içinde puf diye kaybolur.</i>”</p>

  <p>“ ‘<i>Ah, bu kolaydı,</i>’ <i>der Kişi ve zaferinin ardından bir bis yapmak adına siyahın beyaz olduğunu kanıtlamaya girişir ve bir sonraki yaya geçidinde canından olur.</i>”</p>

  <p>“<i>Pek çok önde gelen teolog bu savın bir yığın saçmalıktan ibaret olduğunu iddia eder, ama bu, konuyu en çok satanlar listesinde başı çeken kitabı</i> İşte Bu Tanrı’nın Defterini Dürer’de <i>ana tema olarak kullanan Oolon Colluphid’in küçük bir servet elde etmesine engel olamamıştır.</i>”</p>

  <p>“<i>Bu sırada, zavallı Babil balığı farklı ırklar ve kültürler arasındaki bütün iletişim engellerini etkili bir biçimde ortadan kaldırarak, yaratılış tarihindeki diğer her şeyden çok daha fazla kanlı savaşlara neden olmuştur.</i>”</p>

  <p>Arthur hafifçe inledi. Hiperuzaydan geçmenin yol açtığı heyecanın kendisini öldürmediğini fark ederek dehşete düşmüştü. Şu anda Yerküre hâlâ var olsaydı bulunacağı yerden altı ışık yılı uzaklıktaydı.</p>

  <p>Yerküre.</p>

  <p>Oraya ait görüntüler, alt üst olmuş beyninin içinde midesini bulandırarak yüzmeye başladı. Bütün Yerküre’nin yitip gitmiş oluşunun etkisini, sahip olduğu hayal gücüyle kavrayabilmesi mümkün değildi, bu çok fazlaydı. Anne babasının ve kız kardeşinin de öldüğünü düşünerek hislerini şöyle bir dürttü. Bir tepki veremedi. Yakın olduğu bütün insanları düşündü. Yine tepki yok. Sonra iki gün önce süpermarket kuyruğunda arkasında beklediği hiç tanımadığı bir yabancıyı düşündü ve göğsüne ani bir sancı saplandı - süpermarket yok olmuştu, içindeki herkes yok olmuştu. Nelson’un Köşesi gitmişti. Nelson’un Köşesi yok olmuştu ve hiçbir itiraz duyulmayacaktı, çünkü geride itiraz edecek kimse kalmamıştı. Bundan böyle Nelson’un Köşesi sadece zihninde var olacaktı. İngiltere yalnızca zihninde var olacaktı - bu nemli, kokuşmuş, çelik kaplı uzaygemisine tıkılıp kalmış zihninde. Bir klostrofobi dalgasıyla boğulur gibi oldu.</p>

  <p>İngiltere artık yoktu. Bunu anlayabilmişti - bunu her nasılsa anlayabilmişti. Tekrar denedi. Amerika, diye düşündü, yok oldu. Bunu kavrayamadı. Yeniden küçük şeylerden başlamaya karar verdi. New York yok olmuştu. Tepki veremedi. New York’un var olduğuna zaten ciddi bir biçimde hiç inanmamıştı ki. Dolar, diye düşündü, sonsuza kadar düşmüştü. Bu, onu hafifçe sarstı. Bütün Bogart filmleri de silinip gitti, dedi kendi kendine ve bu ona berbat bir darbe indirdi. McDonald’s, diye düşündü. Artık McDonald’s hamburgeri diye bir şey yoktu.</p>

  <p>Kendinden geçti. Bir saniye sonra kendine geldiğinde, kendini annesi için hıçkıra hıçkıra ağlarken buldu.</p>

  <p>Sert bir ifadeyle ayağa fırladı.</p>

  <p>“Ford!”</p>

  <p>Ford kendi kendine mırıldanarak oturduğu köşeden kafasını kaldırıp baktı. Uzay yolculuklarının gerçekten uzaydan geçilerek yapılan kısımlarını her zaman yorucu bulurdu.</p>

  <p>“Evet?” dedi.</p>

  <p>“Eğer sen şu kitap işinde araştırmacıysan ve Yerküre’de bulunduysan, bir süredir onun hakkında bilgi topluyor olmalısın.”</p>

  <p>“Şey, Yerküre üzerine yazılan özgün maddeyi bir miktar geliştirebildim, evet.”</p>

  <p>“O zaman, bu edisyonda Yerküre hakkında ne deniyor bir bakayım. Onu görmem gerekiyor.”</p>

  <p>“Peki, tamam.” Kitabı tekrar Arthur’a uzattı.</p>

  <p>Arthur kitabı kaptı ve ellerinin titremesine engel olmaya çalıştı. İlgili sayfayı bulmak için madde başlığını girdi. Ekran birden parladı, üzerindekiler girdap gibi dönüp durdu ve ortaya yazılı bir sayfa çıktı. Arthur boş gözlerle ekrana baktı.</p>

  <p>“Burada onunla ilgili bir madde yok!” diye patladı.</p>

  <p>Ford omzunun üzerinden baktı.</p>

  <p>“Evet, var,” dedi, “aşağıda, ekranın altında, <i>Erotikon Altı</i>’nın <i>üç memeli fahişesi Eccentrica Gallumbits</i>’in hemen altında.”</p>

  <p>Arthur, Ford’un parmağını izledi ve nereye işaret ettiğini gördü. Bir an için yine anlayamadı, sonra aklı neredeyse başından gidiyordu.</p>

  <p>“Ne? <i>Zararsız!</i> Söyleyeceği tek şey bu mu? <i>Zararsız!</i> Tek bir sözcük!”</p>

  <p>Ford omuzlarını silkti.</p>

  <p>“Şey, Galakside yüz milyar yıldız var ve kitabın mikro-işlemcilerinde bunlar için ayrılan yer sınırlı,” dedi, “ve elbette ki, hiç kimse Yerküre hakkında fazla bir şey bilmiyor."</p>

  <p>“Tanrı aşkına, bu maddeyi biraz düzeltmişsindir umarım.”</p>

  <p>“Ha, evet, editöre yeni bir madde göndermeyi başardım. Biraz kısaltmak zorunda kaldı, ama bu da bir ilerleme sayılır.”</p>

  <p>“Peki şimdi ne yazıyor?” diye sordu Arthur.</p>

  <p>“<i>Çoğunlukla zararsız</i>,” diye itiraf etti Ford, hafif bir utançla öksürerek.</p>

  <p>“<i>Çoğunlukla zararsız</i>,” diye bağırdı Arthur.</p>

  <p>“O ses de neydi?” diye tısladı Ford.</p>

  <p>“Benim bağırışımdı,” diye bağırdı Arthur.</p>

  <p>“Hayır, kes sesini!” dedi Ford. “Sanırım başımız dertte.”</p>

  <p>“Sen başımızın dertte olduğunu sanıyorsun!”</p>

  <p>Dışarıdan gelen uygun adım yürüme sesleri net bir şekilde duyuluyordu.</p>

  <p>“Dentrassiler mi?” diye fısıldadı Arthur.</p>

  <p>“Hayır, bunlar çelik uçlu postallar,” dedi Ford.</p>

  <p>Kapıya sertçe vuruldu.</p>

  <p>“O zaman kim bunlar?” diye sordu Arthur.</p>

  <p>“Şey,” dedi Ford, “eğer şanslıysak bunlar bizi uzaya atmak için gelen Vogonlardır.”</p>

  <p>“Peki ya şanssızsak?”</p>

  <p>“Eğer şanssızsak,” dedi Ford ciddi bir endişeyle, “kaptan, bizi atmadan önce şiirlerinden birkaçını okuyacağı konusunda ciddiydi demektir ...”</p>
</body>
</html>
