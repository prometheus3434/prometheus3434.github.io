<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>otuzbeş <img alt="SAG" src="../Images/SAG.jpg" /></h3>

  <p>O gece, <i>Altın Kalp</i> kendisiyle Atbaşlı Nebula arasına birkaç ışık yılı koymakla meşgulken, Zaphod köprüdeki küçük palmiyenin altında tembel tembel uzanmış sert Pan Galaktik Gargara Bombalarıyla beyinlerini kendilerine getirmeye çalışıyor; Ford ve Trillian bir köşede oturmuş hayatı ve hayat meselelerini tartışıyorlardı. Arthur’sa Ford’un <i>Otostopçunun Galaksi Rehberi</i>’ni gözden geçirmek üzere yatağa girmişti. Madem burada yaşamak zorundayım, diye mantık yürütmüştü, burayla ilgili bir şeyler öğrenmeye başlasam iyi olacak.</p>

  <p>Şu maddeyle karşılaştı.</p>

  <p>“<i>Belli başlı her galaktik uygarlığın tarihi üç ayrı ve fark edilebilir aşamadan geçme eğilimindedir. Bu aşamalar Hayatta Kalma, Sorgulama ve İncelikli düşünmedir; bir başka deyişle Nasıl, Neden ve Nerede aşamaları olarak da bilinirler.</i>”</p>

  <p>“<i>Örneğin, ilk aşama</i> Nasıl Yiyebiliriz? <i>sorusuyla, ikinci aşama</i> Neden Yiyoruz? <i>sorusuyla, üçüncü aşamaysa</i> Öğle Yemeğini Nerede Yiyelim? <i>sorusuyla tanımlanmaktadır.</i>”</p>

  <p>Daha fazla ilerleyemeden geminin iç haberleşme sistemi bir vızıltıyla canlandı.</p>

  <p>“Hey, Dünyalı? Aç mısın, evlat?” dedi Zaphod’un sesi.</p>

  <p>“Şey, evet, biraz acıktım sanırım,” dedi Arthur.</p>

  <p>“Pekâlâ bebek, öyleyse sıkı tutun,” dedi Zaphod. “Evrenin Sonundaki Restoran’a gidip bir şeyler atıştıracağız.”</p>
</body>
</html>
