<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>onbir <img alt="SAG" src="../Images/SAG.jpg" /></h3>

  <p>Total Perspektif Girdabı yansıttığı Evren portresini, bilinen değerlere dayanarak bilinmeyeni yaklaşık olarak hesaplama yöntemiyle yapılan madde analizi ilkesinden çıkarıyordu.</p>

  <p>Açıklamak gerekirse - Evrenin içindeki her madde parçası Evrenin içindeki diğer madde parçalarından bir şekilde etkilendiğine göre, tüm yaratılışı - bütün güneşleri, bütün gezegenleri, bunların yörüngelerini, ekonomik ve toplumsal tarihlerini- küçük bir peri kekinden<a href="../Text/DiPNOTLAR.xhtml#a12" id="k12"><sup>[12]</sup></a>&nbsp;yola çıkarak yukarıda bahsedilen hesaplama yöntemiyle kestirmek teoride mümkündür.</p>

  <p>Total Perspektif Girdabı’nı keşfeden adam aslında bunu sadece karısını kızdırmak için yapmıştı.</p>

  <p>Trin Tragula -ismi buydu- bir hayalperest, bir düşünür, bir spekülatif filozof ya da karısının ifadesiyle budalanın biriydi.</p>

  <p>Zamanının inanılmaz bir bölümünü boşluğa bakarak harcadığı, çengelli iğnelerin mekanizması üzerine kafa yorduğu ya da peri keki parçalarının spektrografik analizlerini yaptığı için karısı durmaksızın dırdır ederdi.</p>

  <p>“Biraz orantı duygun olsun!” derdi karısı, bunu kimi zaman bir günde tam otuzsekiz kez söylerdi.</p>

  <p>Bu yüzden de Total Perspektif Girdabı’nı yaptı - sırf karısına gününü göstermek için.</p>

  <p>Total Perspektif Girdabı’nın uçlarından birine küçük bir peri keki parçasından -bilinen değerlere dayanarak bilinmeyeni yaklaşık olarak hesaplama yöntemiyle- elde ettiği bütün gerçekliği bağladı, diğer uca da karısını: Böylece aleti çalıştırdığında karısı yaradılışın bütün o sonsuzluğunu ve kendisinin onun içindeki yerini bir an için görebilecekti.</p>

  <p>Sonuçta Trin Tragula’yı büyük bir dehşete düşüren şey, bu şokun karısının beynini tamamen harap etmesi oldu; ama onu tatmin eden noktaysa şuydu: Bu büyüklükteki bir Evrende eğer yaşam var olacaksa, kişinin orantı duygusu diye bir lüksü kaldıramayacağını kesin olarak kanıtlamasıydı.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Girdap’ın kapısı ardına kadar açıldı.</p>

  <p>Gargravarr’ın bedensiz zihni gelişmeleri mutsuz bir şekilde izlemekteydi. Zaphod Beeblebrox’dan garip bir şekilde hoşlanmıştı. Açıkçası, Beeblebrox birçok niteliği olan biriydi, bunlar çoğunlukla kötü nitelikler olsa bile.</p>

  <p>Onun diğer herkesin yaptığı gibi kutudan yuvarlanarak çıkıp yere yığılıp kalmasını bekliyordu.</p>

  <p>Bunun yerine, Zaphod yürüyerek çıktı.</p>

  <p>“Selam!” dedi.</p>

  <p>“Beeblebrox ...” diye şaşkınlık içinde yutkundu, Gargravarr’ın zihni.</p>

  <p>“Bir şey içebilir miyim lütfen?” dedi Zaphod.</p>

  <p>“Sen ... sen ... Girdap’a girmemiş miydin?” diye kekeledi Gargravarr.</p>

  <p>“Beni gördün, ufaklık.”</p>

  <p>“Çalışıyor muydu peki?”</p>

  <p>“Elbette çalıştı.”</p>

  <p>“Sen de yaradılışın bütün o sonsuzluğunu gördün?”</p>

  <p>“Elbette. Biliyor musun, gerçekten hoş bir yer?”</p>

  <p>Gargravarr’ın zihni şaşkınlık içinde yüzüyordu. Bedeni onunla birlikte olsaydı, ağzı bir karış açık yere yığılıverirdi.</p>

  <p>“Kendini de gördün,” dedi Gargravarr, “her şeyin içindeki yerini?”</p>

  <p>“Ya, evet evet.”</p>

  <p>“Ama... neler hissettin?”</p>

  <p>Zaphod kendini beğenmiş bir tavırla omuzlarını silkti.</p>

  <p>“Bana her zaman bildiğim bir şeyi anlattı. Ben gerçekten de muhteşem ve büyük bir adamım. Sana söylememiş miydim, bebek, ben Zaphod Beeblebrox’um.”</p>

  <p>Bakışlarını Girdap’a güç sağlayan cihazın üzerinde dolaştırdı ve birden şaşkınlık içinde durakladı.</p>

  <p>Hızlı hızlı solumaya başladı.</p>

  <p>“Hey,” dedi, “şu gördüğüm gerçekten de peri keki parçası mı?”</p>

  <p>Algılayıcıların çevrelediği küçük kek parçasını koparıp yerinden çıkardı.</p>

  <p>“Eğer buna ne kadar ihtiyacım olduğunu söylersem,” dedi, aç bir kurt gibiydi, “bunu yemeye asla vaktim kalmazdı.”</p>

  <p>Ve onu yedi.</p>
</body>
</html>
