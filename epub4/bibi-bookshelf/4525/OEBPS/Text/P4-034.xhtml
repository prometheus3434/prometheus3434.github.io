<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>otuzdört <img alt="SAG" src="../Images/SAG.jpg" /></h3>

  <p>Uçakla eve dönerlerken hemen yanlarında kendilerine oldukça tuhaf bir şekilde bakan bir kadın oturuyordu.</p>

  <p>Kendi aralarında alçak sesle konuştular.</p>

  <p>“Yine de bilmem gerekiyor,” dedi Fenchurch, “ve çok güçlü bir şekilde hissediyorum ki sen bildiğin bir şeyleri bana anlatmıyorsun.”</p>

  <p>Arthur içini çekti ve bir kâğıt parçası çıkardı.</p>

  <p>“Kalemin var mı?” dedi. Fenchurch arandı ve bir tane buldu.</p>

  <p>“Ne yapıyorsun, tatlım?” diye sordu Arthur’a. O, kaşlarını çatıp kalemi çiğneyerek, kâğıdın üzerine bir şeyler karalayarak, bir şeylerin üzerini çizerek, yeniden bir şeyler karalayıp yeniden kalemi çiğneyerek bir yirmi dakika geçirdikten ve kendi kendine huzursuz homurtular çıkardıktan sonra.</p>

  <p>“Bir zamanlar birinin bana vermiş olduğu bir adresi hatırlamaya çalışıyorum.”</p>

  <p>“Eğer kendine bir adres defteri almış olsaydın,” dedi Fenchurch, “hayatın çok daha kolaylaşırdı.”</p>

  <p>Sonunda Arthur kâğıdı kıza verdi.</p>

  <p>“Bunu sen sakla,” dedi.</p>

  <p>Fenchurch kâğıda baktı. Bütün o karalamalar ve üstü çizilmiş sözcükler kargaşasının arasında şunlar okunuyordu: “Quentulus Quazgar Dağları. Sevorsbeupstry. Preliumtarn Gezegeni. Zarss Güneşi. Galaktik Sektör QQ7 Aktif J Gamma.”</p>

  <p>“Peki orada ne var?”</p>

  <p>“Görünüşe bakılırsa,” dedi Arthur, “Tanrının Yarattıklarına Son Mesajı olmalı.”</p>

  <p>“Bu biraz daha anlamlı geliyor,” dedi Fenchurch. “Oraya nasıl gideceğiz?”</p>

  <p>“Sen gerçekten ...?”</p>

  <p>“Evet,” dedi Fenchurch kesin bir tavırla, “gerçekten de bilmek istiyorum.”</p>

  <p>Arthur çizikler içinde kalmış küçük pleksiglas pencereden dışarıya, geniş gökyüzüne baktı.</p>

  <p>“Affedersiniz,” dedi aniden, onlara tuhaf tuhaf bakmakta olan kadın, “umarım kabalık ettiğimi düşünmezsiniz. Bu uzun uçuşlarda öyle sıkılıyorum ki, birileriyle konuşmak iyi oluyor. Benim adım Enid Kapelsen, Bostonluyum. Söylesenize kuzum sık sık uçuyor musunuz?”</p>
</body>
</html>
