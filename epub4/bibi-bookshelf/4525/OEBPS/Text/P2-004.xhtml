<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>dört <img alt="SAG" src="../Images/SAG.jpg" /></h3>

  <p>On ışık yılı ötede, Gag Halfrunt gülümsemesini birkaç doz daha arttırdı. Vogon gemisinin köprüsünden kendisine etha-altı yoluyla ulaşan görüntüleri ekranından izlerken, <i>Altın Kalp</i>’in güç kalkanının son kırıntılarının da parçalandığını ve geminin bir duman bulutu içinde kaybolup gittiğini gördü.</p>

  <p>Güzel, diye düşündü.</p>

  <p>Yok edilmesi emrini aldığı Yerküre’den kurtulmayı başaran son başıboş canlıların sonu, diye düşündü.</p>

  <p>Hayat, Evren ve Her Şeye Dair Nihai Cevap’a ilişkin Soru’yu bulmak için yapılan bu (psikiyatri mesleği açısından) tehlikeli ve (yine psikiyatri mesleği açısından) yıkıcı deneyin kesin sonu, diye düşündü.</p>

  <p>Bu akşam meslektaşlarıyla bir kutlama yapacaklar ve sabah olduğundaysa Hayatın Anlamı’nın tek ve kesin, sağlam ve güvenilir bir çözümü olmayacağını bilmenin rahatlığı içinde- ertesi sabah mutsuz, perişan ve epeyce kâr bırakıcı müşterilerini yeniden karşılamaya başlayacaklardı.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>“Aile her zaman adamı utandırıyor, değil mi?” dedi Zaphod’a Ford, duman dağılmaya başlamıştı.</p>

  <p>Durakladı ve etrafına bakındı.</p>

  <p>"Zaphod nerede?” diye sordu.</p>

  <p>Arthur ve Trillian çevrelerine boş boş bakındılar. Yüzleri bembeyazdı, sarsılmışlardı ve Zaphod’un nerede olduğunu bilmiyorlardı.</p>

  <p>“Marvin?” diye seslendi Ford. “Zaphod nerede?”</p>

  <p>“Marvin nerede?”</p>

  <p>Robotun köşesi boştu.</p>

  <p>Gemi mutlak bir sessizlik içindeydi. Yoğun ve simsiyah uzayın içinde öylece yatmaktaydı. Arada bir sallanıp sarsılıyordu. Bütün cihazlar durmuştu, bütün görüntü ekranları boştu. Bilgisayara danıştılar. Şöyle dedi:</p>

  <p>“Ne yazık ki, geçici olarak her türlü iletişime kapalı durumdayım. Bu arada, şimdi biraz hafif müzik.”</p>

  <p>Hafif müziği kapattılar.</p>

  <p>Giderek artan bir panik ve şaşkınlık içinde geminin her köşesini aradılar. Her taraf ölüm sessizliği içindeydi. Hiçbir yerde Zaphod’dan ya da Marvin’den tek bir ize bile rastlamadılar.</p>

  <p>Baktıkları son yerlerden biri Besinmatik cihazının durduğu küçük girinti oldu.</p>

  <p>Besinmatik İçecek Sentezleyicisinin servis tezgâhının üstünde, küçük bir tepsi içinde en kaliteli porselenden üç çay fincanı ve tabakları, yine aynı porselenden bir sütlük, Arthur’un hayatında tattığı en lezzetli çayla dolu bir gümüş demlik ve üzerinde “Bekleyin” yazan küçük bir not vardı.</p>
</body>
</html>
