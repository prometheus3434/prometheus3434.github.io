<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yirmibir <img alt="SAG" src="../Images/SAG.jpg" /></h3>

  <p>Arthur keyifsiz bir ruh haliyle Magrathea’nın yüzeyinde dolaşıyordu.</p>

  <p>Ford düşünceli davranarak, zaman geçirmesi için <i>Otostopçunun Galaksi Rehberi</i> kopyasını ona bırakmıştı. Gelişigüzel birkaç düğmeye bastı.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Otostopçunun Galaksi Rehberi <i>oldukça düzensiz bir şekilde yayına hazırlanmış bir kitaptır ve editörlerine o an için iyi bir fikirmiş gibi gözüken pek çok bölüm içerir.</i></p>

  <p><i>Bunlardan bir tanesi (Arthur’un şimdi rastladığı) güya Maksimegalon Üniversitesi’nde kadim filoloji, dönüşümsel etik ve tarihsel algının dalga uyumlu teorisi üzerine parlak bir akademik kariyer yapmış, sessiz ve genç bir öğrenci olan Veet Voojagig’in deneyimlerini aktarmaktadır, ki Veet Voojagig Zaphod Beeblebrox’la Pan Galaktik Gargara Bombaları içerek geçirdiği bir gecenin ardından, geçen birkaç yıl içinde</i> satın aldığı <i>tükenmez kalemlere ne olduğu meselesini giderek daha da büyüyen bir saplantı haline getirmiştir.</i></p>

  <p><i>Bunu oldukça zahmet verici ve titiz bir araştırmayla geçen uzun bir dönem izlemiştir; o dönem boyunca galaksideki belli başlı bütün kayıp tükenmez kalem merkezlerini ziyaret edişinin ardından en sonunda o zamanlar kamuoyunun hayli dikkatini çeken küçük ve tuhaf bir kuram geliştirmişti. Voojagig’in söylediğine göre, kozmosta bir yerlerde, üzerinde insansılar, sürüngensiler, balıksılar, yürüyen ağaçsılar ve süper-zeki mavi tonlarının yaşadığı bütün o gezegenlerin yanı sıra, tamamen canlı tükenmez kalem türlerine ait bir gezegen de vardı. Başıboş bırakılan bütün o tükenmez kalemler, uzaydaki kurt deliklerinden sessizce kayarak, tükenmez kalemlere özgü eşsiz bir yaşamın keyfini çıkarabileceklerini bildikleri bu gezegene doğru yola çıkıyorlardı; tükenmez kalemlere yönelik uyaranlara tepki verdikleri ve genel olarak bir tükenmez kalem için iyi yaşamak neyse öyle yaşadıkları bir yerdi orası.</i></p>

  <p><i>Kuramsal açıdan bakıldığında bu tamamen iyi ve hoş bir yaklaşımdı, ta ki Veet Voojagig birdenbire bu gezegeni bulduğunu ve bir süreliğine orada kartuşu değiştirilebilir, ucuz ve yeşil türde bir tükenmez kalem ailesinin limuzin şoförlüğünü yaptığını iddia edene kadar; bunun üzerine Veet Voojagig sürüldü, hapsedildi, bir kitap yazdı ve sonunda vergi sürgününe gönderildi, ki aslında bu durum kendilerini halk önünde aptal yerine koymaya kararlı olanları bekleyen bilindik bir kaderdi.</i></p>

  <p><i>Bir gün Voojagig’in bu gezegene ait olduğunu iddia ettiği uzay koordinatlarına bir araştırma seferi düzenlendiğinde, üzerinde yaşlı bir adamın tek başına yaşadığı küçük bir gezegen buldular ve adam defalarca iddiaların hiçbirinin doğru olmadığını söyledi, ama daha sonra yalan söylediği ortaya çıktı.</i></p>

  <p><i>Bununla birlikte, yaşlı adamın Brantis-vogan’daki banka hesabına her yıl yatırılan gizemli 60.000 Altair Doları ve elbette ki Zaphod Beeblebrox’un yüksek kârlı ikinci el tükenmez kalem ticareti hâlâ yanıtlamayan sorular olarak kalacaktı.</i></p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Arthur bunu okudu ve kitabı kapadı.</p>

  <p>Robot oracıkta put gibi hareketsiz bir şekilde oturuyordu.</p>

  <p>Arthur ayağa kalktı ve kraterin tepesine doğru yürüdü. Kraterin çevresinde dolaştı. İki güneşin Magrathea’nın üzerinde muhteşem bir şekilde batışını izledi.</p>

  <p>Kraterin içine döndü. Robotu uyandırdı, çünkü manik depresif bir robotla konuşmak bile hiç kimseyle konuşamamaktan daha iyiydi.</p>

  <p>“Gece çöküyor,” dedi. “Bak, robot, yıldızlar çıkmaya başladı.”</p>

  <p>Bir karanlık nebulanın merkezinden çok az yıldız ve onlar da yalnızca belli belirsiz görülebilirdi, ama yine de oradaydılar.</p>

  <p>Robot itaatkâr bir tavırla yıldızlara baktı, sonra bakışlarını tekrar yere indirdi.</p>

  <p>“Biliyorum,” dedi. “Berbat, değil mi?”</p>

  <p>“Ama bu günbatımı muhteşem! En delice rüyalarımda bile buna benzer bir şey görmemiştim ... iki güneş birden! Uzayda harıl harıl yanan ateş dağları gibi.”</p>

  <p>“Ben onları görmüştüm,” dedi Marvin. “Tam anlamıyla saçmalık.”</p>

  <p>“Benim geldiğim yerde sadece bir tane güneş vardı,” diye devam etti Arthur, “ben Yerküre denen bir gezegenden geliyorum, biliyorsundur.”</p>

  <p>“Biliyorum,” dedi Marvin, “o gezegen hakkında konuşup duruyorsun. Söylediklerin kulağa berbat geliyor.”</p>

  <p>“Yoo hayır, orası güzel bir yerdi.”</p>

  <p>“Okyanusları var mıydı?”</p>

  <p>“Ya evet,” dedi Arthur iç çekerek, “muhteşem, engin, dalgalanan masmavi okyanuslar...”</p>

  <p>“Okyanuslara dayanamam,” dedi Marvin.</p>

  <p>“Söylesene,” dedi Arthur merakla, “diğer robotlarla iyi anlaşabiliyor musun sen?”</p>

  <p>“Onlardan nefret ediyorum,” dedi Marvin. “Nereye gidiyorsun?”</p>

  <p>Arthur buna daha fazla dayanamayacaktı. Tekrar ayağa kalkmıştı.</p>

  <p>“Sanırım bir tur daha atacağım,” dedi.</p>

  <p>“Seni suçlayamam,” dedi Marvin ve bir saniye içinde tekrar uykuya dalmadan önce beş yüz doksan yedi milyar koyun saydı.</p>

  <p>Arthur görevini yerine getirmek konusunda daha coşkulu davranabilmek adına kanının daha istekli bir şekilde akmasını sağlamak için kollarıyla bedenini ovuşturdu. Sonra güçlükle kraterin duvarına yeniden tırmandı.</p>

  <p>Atmosfer yoğunluğu çok düşük olduğu ve ay olmadığı için gecenin bastırışı çok hızlıydı ve hava artık zifiri karanlıktı. İşte bu yüzden, Arthur az daha fark edemeyip yaşlı bir adama çarpıyordu.</p>
</body>
</html>
