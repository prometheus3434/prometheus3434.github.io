<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yirmisekiz <img alt="SAG" src="../Images/SAG.jpg" /></h3>

  <p>Bu arada, aklın rahatça kavrayabileceğinin milyonlarca kilometre ötesinde Zaphod Beeblebrox yine bunalımdaydı.</p>

  <p>Gemisini tamir etmişti - yani bir bakım robotu bu işi yaparken onu tedirgin bir dikkat içinde izlemişti. Gemisi şimdi, bir kez daha var olan en güçlü ve en olağanüstü gemiydi. Her yere gidebilir, her istediğini yapabilirdi. Bir süre bir kitapla oyalandı, sonra onu bir kenara fırlatıp attı. Çünkü bu daha önce okuduğu kitaptı.</p>

  <p>İletişim paneline gitti ve bütün frekanslara açık bir kanalı açtı.</p>

  <p>“İçecek bir şey isteyen var mı?” dedi.</p>

  <p>“Bu acil bir durum mu, arkadaş?” diye çatlak bir ses Galaksinin ortalarında bir yerden seslendi.</p>

  <p>“Mikseri olan var mı?” dedi Zaphod.</p>

  <p>“Sen git de bir kuyruklu yıldız gezisi yap.”</p>

  <p>“Tamam, tamam,” dedi Zaphod ve kanalı kapattı. İçini çekti ve oturdu. Tekrar ayağa kalktı ve bir bilgisayar ekranına doğru yürüdü. Birkaç düğmeye bastı. Ekranın etrafında birbirlerini yiyerek koşuşturan küçük damlalar belirdi.</p>

  <p>“Baam!” dedi Zaphod. “Heeeyo! Pop pop pop!"</p>

  <p>“Selam millet,” dedi bilgisayar, bir dakika sonra neşeyle, “üç puanınız var. Bundan önceki en iyi skor yedi milyon beşyüz doksanyedi bin ikiyüz ...”</p>

  <p>“Tamam, tamam,” dedi Zaphod ve ekranı tekrar kararttı.</p>

  <p>Bir kez daha oturdu. Bir kalemle oynadı. Yavaş yavaş bu iş de cazibesini yitirmeye başladı.</p>

  <p>“Tamam, tamam,” dedi, bilgisayara kendi skorunu ve daha önceki en yüksek skoru yazdırdı.</p>

  <p>Gemisi, Evreni bulanık bir görüntüye dönüştürdü.</p>
</body>
</html>
