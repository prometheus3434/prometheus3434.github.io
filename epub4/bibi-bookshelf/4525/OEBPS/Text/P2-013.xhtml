<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>onüç <img alt="SAG" src="../Images/SAG.jpg" /></h3>

  <p>Ford Prefect <i>Altın Kalp</i>’in köprüsüne fırladı.</p>

  <p>“Trillian! Arthur!” diye haykırdı. “Çalışıyor! Gemi tekrar faaliyete geçti!”</p>

  <p>Trillian ve Arthur yerde uyuyakalmışlardı.</p>

  <p>“Haydi arkadaşlar, gidiyoruz, uçuyoruz,” dedi onları tekmeleyerek uyandırırken.</p>

  <p>“Selam millet, koçlar!” diye cıvıldadı bilgisayar. “Tekrar sizinle birlikte olabilmek, gerçekten de çok hoş ve söylemek istiyorum ki-”</p>

  <p>"Kapa çeneni,” dedi Ford, “bize hangi cehennemin dibinde olduğumuzu söyle.”</p>

  <p>"Kurbağayıldızı B Dünyası ve oğlum, burası tam bir çöplük,” dedi köprüye doğru koşan Zaphod. “Selam çocuklar, beni gördüğünüze öyle memnun olmalısınız ki, ne kadar etkileyici göründüğümü övgüyle anlatabilecek sözcükleri bulamıyor olmalısınız.”</p>

  <p>“Neyini övmeye?” dedi Arthur anlamsız bir şekilde, kendini yerden kaldırmaya çalışarak. Olan bitenden hiçbir şey anlamamıştı.</p>

  <p>“Neler hissettiğinizi biliyorum,” dedi Zaphod. “Öyle müthişim ki, kendim hakkında konuşurken benim bile dilim tutuluyor. Hey, sizi yeniden görmek çok hoş, Trillian, Ford, Maymunadam. Hey, eee, bilgisayar ...?”</p>

  <p>“Selam millet, Bay Beeblebrox, efendim, sizi görmek elbette ki büyük bir onur-”</p>

  <p>"Kes sesini ve bizi hemen buradan çıkar, çabuk çabuk çabuk.”</p>

  <p>“Oldu bil dostum, nereye gitmek isterdin?”</p>

  <p>“Nereye olursa, hiç fark etmez,” diye bağırdı Zaphod. “Şey, evet eder!” dedi sonra. “Yemek yenilebilecek en yakın noktaya gitmek istiyoruz.”</p>

  <p>“Oldu bil,” dedi bilgisayar neşe içinde ve ardından muazzam bir patlama köprüyü sarstı.</p>

  <p>Bundan bir iki dakika sonra, morarmış gözüyle içeri girdiğinde Zarniwoop, oradaki dört duman sütununu ilgiyle incelemekteydi.</p>
</body>
</html>
