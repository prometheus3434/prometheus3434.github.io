<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>iki <img alt="SAG" src="../Images/SAG.jpg" /></h3>

  <p>Ana Galaktika Ansiklopedisi <i>alkol konusunda şunları söyler. Alkolün şekerlerin mayalanması sonucu oluşan renksiz, uçucu bir sıvı olduğunu belirtir ve karbon temelli belirli canlı türleri üzerindeki zehirleyici etkisinden söz eder.</i></p>

  <p>Otostopçunun Galaksi Rehberi <i>de alkolden bahseder. Var olan en iyi içkinin Pan Galaktik Gargara Bombası olduğunu söyler.</i></p>

  <p><i>Pan Galaktik Gargara Bombası içmenin etkisinin, beyninizin çevresine bir limon dilimi sarılmış büyük bir altın tuğla tarafından parçalanmasına benzetilebileceğini söyler.</i></p>

  <p><i>En iyi Pan Galaktik Gargara Bombası</i>’nın hangi <i>gezegenlerde hazırlandığı, bir tanesine ne kadar ödeyeceğiniz ve sonrasında eski halinize dönmeniz için hangi gönüllü kuruluşların size yardım edebileceği de</i> Rehber’de <i>yazılıdır.</i></p>

  <p>Rehber’de <i>içkiyi kendi kendinize nasıl hazırlayabileceğiniz bile anlatılır.</i></p>

  <p><i>O canım Janx İçkisi’nden bir şişe alın, der.</i></p>

  <p><i>İçine Santraginus V denizlerinden alınmış bir ölçü su katın - Ah, o Santraginus denizlerinin suyu, der. Ah o Santraginus balıkları</i>!!!</p>

  <p><i>Üç küp Arkturus mega-cinini karışımın içinde eritin (uygun bir şekilde dondurulmuş olmalı, yoksa benzini uçabilir).</i></p>

  <p><i>Fallia Bataklıkları’nda zevkten ölmüş tüm mutlu Otostopçuların anısına, dört litre Fallia bataklık gazını karışıma ekleyip köpürtün.</i></p>

  <p><i>Gümüş bir kaşığın arkasına bir ölçü Kualaktin hipernanesi özü koyun, karanlık Kualaktin Bölgeleri’nin sarhoş edici, hafif tatlı ve gizemli kokularını anımsatan Kualaktin hipemanesinin özünden.</i></p>

  <p><i>Karışımın içine bir Algolya Güneşkaplanı’nın dişini atın. Algolya Güneşleri’nin alevlerini içkinin kalbine yayarak eriyişini izleyin.</i></p>

  <p><i>Zamfur serpin.</i></p>

  <p><i>Zeytin ekleyin.</i></p>

  <p><i>İçin ... ama ... çok dikkatlice ...</i></p>

  <p>Otostopçunun Galaksi Rehberi, Ana Galaktika Ansiklopedisi’nden <i>daha fazla satmaktadır.</i></p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>“Altı tane sert Arjantin bira,” dedi Ford Prefect, At ve Tımar’ın barmenine. “Ve lütfen çabuk ol, dünyanın sonu gelmek üzere.”</p>

  <p>At ve Tımar’ın barmeni bu tür bir muameleyi hak etmiyordu, o yaşlı ve ağırbaşlı bir adamdı. Gözlüklerini burnundan yukarı itti ve gözlerini kırpıştırarak Ford Prefect’e baktı. Ford onu umursamadan pencereden dışarı baktığındaysa barmen bu kez Arthur’a döndü. Arthur ise çaresiz bir tavırla omuzlarını silkip sessiz kaldı.</p>

  <p>“Yaa, öyle mi efendim? Bunun için güzel bir hava,” dedi sonunda barmen ve Arjantinleri doldurmaya başladı.</p>

  <p>Bir kez daha denedi.</p>

  <p>“Öğleden sonraki maçı izleyecek misiniz?”</p>

  <p>Ford bakışlarını ona çevirdi.</p>

  <p>“Hayır, bunun hiç anlamı yok,” dedi ve bakışlarını tekrar pencereden dışarıya çevirdi.</p>

  <p>“Ne o, yoksa maçın sonucunu tahmin edebiliyor musunuz, efendim?” dedi barmen. “Arsenal’in hiç şansı yok ha?”</p>

  <p>“Hayır, hayır,” dedi Ford, “sadece dünyanın sonu gelmek üzere de ondan.”</p>

  <p>“Şey, evet efendim, söylemiştiniz,” dedi barmen, bu kez gözlüklerinin üzerinden Arthur’a bakarak. “Arsenal ancak dünyanın sonu gelirse elimizden kurtulabilir.”</p>

  <p>Ford gerçek bir şaşkınlıkla dönüp adama baktı.</p>

  <p>“Hayır, pek öyle değil,” dedi. Kaşlarını çattı.</p>

  <p>Barmen derin bir nefes aldı. “Buyrun, efendim, altı Arjantininiz,” dedi.</p>

  <p>Arthur bitkin bir gülümsemeyle ona baktı ve tekrar omuzlarını silkti. Sonra dönüp olup bitenleri duymuş olma ihtimaline karşı barın geri kalanına yorgun bir ifadeyle gülümsedi.</p>

  <p>Hiçbiri duymamış ve onun neden kendilerine gülümsediğini anlamamıştı.</p>

  <p>Barda Ford’un yanında oturan adam önce ikisine, sonra altı tane Arjantine baktı, akıldan hızlı bir hesap yaptı, hoşuna giden bir yanıta ulaştı, ardından onlara dönüp aptalca ve umut dolu bir şekilde sırıttı.</p>

  <p>“Uzak dur,” dedi Ford, bir Algolya Güneşkaplanı’nı bile kendi işine döndürecek sert bir bakış fırlatarak, “onlar bizim.”</p>

  <p>Ford tezgâha beş sterlin yapıştırdı. “Üstü kalsın,” dedi.</p>

  <p>“Ne, beşliğin üstü mü? Sağ olun, efendim.”</p>

  <p>“Onu harcamak için on dakikan kaldı.”</p>

  <p>Barmen bir süreliğine yanlarından uzaklaşmaya karar verdi.</p>

  <p>“Ford,” dedi Arthur, “lütfen bana ne olup bittiğini anlatır mısın?"</p>

  <p>“İç,” dedi Ford, "bitirmen gereken üç Arjantin var.”</p>

  <p>“Üç Arjantin mi?” diye sordu Arthur. "Öğle vaktinde mi?”</p>

  <p>Ford’un yanındaki adam sırıttı ve mutlu bir ifadeyle kafasını sallayarak onayladı. Ford ona aldırmadı. “Zaman bir yanılsamadır. Hele öğle vakti iki misli yanılsamadır,” dedi.</p>

  <p>“Çok derin bir laf,” dedi Arthur, “bunu <i>Reader’s Digest</i>’e göndermelisin. Senin gibi insanlara ayırdıkları bir sayfaları var.”</p>

  <p>“İç.”</p>

  <p>“Neden durup dururken üç Arjantin?”</p>

  <p>“Kas gevşetici, buna ihtiyacın olacak."</p>

  <p>“Kas gevşetici mi?”</p>

  <p>“Kas gevşetici.”</p>

  <p>Arthur gözlerini dikip birasına baktı.</p>

  <p>“Bugün yanlış bir şey mi yaptım,” dedi, "yoksa dünya hep böyleydi de ben mi bunu fark edemeyecek kadar içime kapanmıştım?”</p>

  <p>“Pekâlâ,” dedi Ford, “açıklamaya çalışacağım. Birbirimizi ne kadar zamandır tanıyoruz?”</p>

  <p>“Ne kadardır?” diye düşündü Arthur. “Hımmm, beş, belki de altı yıl olmuştur,” dedi. “O zamanlar yaşadıklarım şu anda bana az çok bir anlam ifade ediyor sanki.”</p>

  <p>“Pekâlâ,” dedi Ford. “Sana Guildfordlu falan olmadığımı, Betelgeuse civarında küçük bir gezegenden olduğumu söylesem ne derdin?”</p>

  <p>Arthur fark etmez der gibi omuzlarını silkti.</p>

  <p>“Bilmem,” dedi, birasından koca bir yudum alarak. “Ne oldu ki - buna benzer bir şey mi söylemek istiyorsun?”</p>

  <p>Ford pes etti. Şu anda bunun için zahmete girmeye gerçekten değmeyecekti, zaten dünyanın sonu gelmek üzereydi. Sadece şöyle dedi:</p>

  <p>“İç.”</p>

  <p>Ardından tam anlamıyla gerçeklere dayanan şu cümleyi ekledi:</p>

  <p>“Dünyanın sonu gelmek üzere.”</p>

  <p>Arthur barın geri kalanına tekrar bitkin bir ifadeyle gülümsedi. Barın geri kalanıysa ona çatık kaşlarla baktı. Bir adam kendilerine gülümsemeyi bırakıp işine bakması için ona bir el işareti yaptı.</p>

  <p>“Bugün perşembe olmalı,” dedi Arthur kendi kendine, birasına eğilerek, “perşembeler hep zorlu geçer.”</p>
</body>
</html>
