<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>altı <img alt="SAG" src="../Images/SAG.jpg" /></h3>

  <p>“Alo? Evet? Megadodo Yayınları, <i>Otostopçunun Galaksi Rehberi’nin,</i> yani bilinen Evrendeki en dikkate değer kitabın yayınevi, yardımcı olabilir miyim?” dedi geniş pembe kanatları olan böcek; <i>Otostopçunun Galaksi Rehberi</i> bürolarının fuayesinde bulunan resepsiyon masasının kocaman kromu üzerine dizilmiş yetmiş telefondan birine cevap verirken. Kanatlarını çırpıp gözlerini yuvarladı. Fuayeyi dolduran, halıları kirletip mobilyaların üzerinde kirli ellerinin izlerini bırakan bütün o hırpani kılıklı kişilere dikti gözlerini. <i>Otostopçunun Galaksi Rehberi</i>'nde çalışmaktan fazlasıyla memnundu, onun tek istediği yalnızca bütün bu otostopçuları buradan uzak tutmanın bir yolunun olmasıydı. Onların pis uzaylimanları gibi yerlerde dolaşması gerekmiyor muydu? Kitabın bir yerinde pis uzay-limanlarında takılmanın önemiyle ilgili bir şeyler okuduğuna emindi. Ama ne yazık ki otostopçuların çoğu o son derece pis uzaylimanlarında takıldıktan hemen sonra soluğu burada, bu güzel, temiz ve pırıl pırıl fuayede alıyorlardı. Üstelik bütün yaptıkları da sadece mızırdanıp şikâyet etmekti. Kanatlarını titretti.</p>

  <p>“Nasıl?” dedi telefona. “Evet, Bay Zarniwoop’a mesajınızı ilettim, ama korkarım şu an sizi hemen göremeyecek kadar havalı. Kendisi galaksilerarası bir seyahatte.”</p>

  <p>Dikkatini çekmeye çalışan öfkeli ve hırpani kalabalıktan birine huysuz duyargalarından birini salladı. Huysuz duyarga, öfkeli adamı sol taraftaki duvarda asılı olan duyuruya bakmaya ve böylece önemli bir telefon konuşmasını bölmemeye yönlendirdi.</p>

  <p>“Evet,” dedi böcek, “bürosunda, ama galaksilerarası bir seyahatte. Aradığınız için çok teşekkür ederiz.” Telefonu çarparak kapattı.</p>

  <p>“Duyuruyu okuyun,” dedi, kitapta yer alan ve diğerlerinden daha budalaca ve tehlikeli yanlış bilgilendirmelerden biri hakkında şikâyette bulunmaya uğraşan öfkeli adama.</p>

  <p><i>Otostopçunun Galaksi Rehberi,</i> son derece karışık ve karmaşık bir Evrende yaşamını anlamlı kılmaya heveslenen herkes için vazgeçilmez bir yol arkadaşıydı; çünkü her türlü meselede yararlı ve aydınlatıcı olması ondan her ne kadar beklenemese de, hiç olmazsa kusurlu olduğu noktalarda en azından <i>kesinlikle</i> kusurlu olduğu güvencesini vermekteydi. Kitaptaki bilgilerle gerçekler arasında önemli çelişkilerle karşılaşıldığında, yanlış olan taraf her zaman gerçeğin kendisiydi.</p>

  <p>Duvara asılı duyurunun özeti buydu. “Kesin olan <i>Rehber</i>'dir. Gerçeklik çoğu zaman kusurludur,” deniyordu.</p>

  <p>Bu da birtakım ilginç sonuçlara yol açmıştır. Örneğin, Traal gezegeniyle ilgili maddenin girişindeki yazıyı kelimesi kelimesine uygulamaya kalkıştıkları için ölenlerin aileleri tarafından <i>Rehber</i>’in editörlerine açılan davada olduğu gibi. (Orada “çevrede gezinen turistler, Kurt-gibi-acıkmış Cırtlak Canavarlar <i>için</i> çoğu kez iyi bir yemektir” yerine “çevrede gezinen turistler için Kurt-gibi-acıkmış Cırtlak Canavarlar çoğu kez iyi bir yemektir” yazmaktaydı.) Editörler onların yazdığı haliyle bu cümlenin estetik olarak kulağa daha hoş geldiğini öne sürerek, nitelikli bir şair çağırdılar ve ona güzelliğin gerçek, gerçeğin ise güzellik olduğuna dair yeminli şahitlik yaptırdılar, ki böylece, bu davada suçlu tarafın ne güzel ne de gerçek olmayı başarabilen Hayatın ta kendisi olduğunu kanıtlayabileceklerini umuyorlardı. Yargıçlar mutabık kaldılar ve yaptıkları dokunaklı bir konuşmayla Hayat’ın kendisinin mahkemeye itaatsizlik ettiğini ilan ederek, güzel bir akşamda keyifle ultragolf oynamaya gitmeden önce orada hazır bulunan herkesin Hayat’ına el koydular.</p>

  <p>Zaphod Beeblebrox fuayeye girdi. Hızlı adımlarla resepsiyonist böceğe yöneldi.</p>

  <p>“Pekâlâ,” dedi “Zarniwoop nerede? Bana Zarniwoop’u bul.”</p>

  <p>“Özür dilerim, beyefendi?” dedi böcek, buz gibi bir sesle. Kendisiyle böyle bir tavırla konuşulmasından hiç hoşlanmamıştı.</p>

  <p>“Zarniwoop. Bulun onu, tamam mı? Hemen bulun onu.”</p>

  <p>“Bakın efendim,” diye huysuzlandı, kırılgan küçük yaratık, “eğer biraz soğukkanlı olursanız ...”</p>

  <p>“Bana bak,” dedi Zaphod, “buraya çok soğukkanlı bir şekilde geldim? Öyle şaşırtıcı bir şekilde soğukkanlıyım ki, bir parça eti içime koysan bir ay bozulmadan saklayabilirim. Kıçım öylesine kalkık ki leğen kemiğimin üzerinden arka tarafı görmekte zorlanıyorum. Şimdi, ben patlamadan kıçını kaldıracak mısınız?”</p>

  <p>“Pekâlâ, <i>beyefendi,</i> eğer açıklamama müsaade ederlerse,” dedi böcek, sahip olduğu tüm duyargaların en huysuzunu masanın üstünde tıkırdatarak, “Bay Zarniwoop galaksilerarası bir seyahatte olduğu için korkarım, bu isteğiniz şu an için mümkün değil.”</p>

  <p>Lanet olsun, diye düşündü Zaphod.</p>

  <p>“Ne zaman dönecek?” dedi.</p>

  <p>“Dönmek mi, beyefendi? Kendisi bürosunda.”</p>

  <p>Zaphod bu garip cümleyi kafasında özümsemeye çalıştı. Başaramadı.</p>

  <p>“Bu adam galaksilerarası bir seyahatte ... <i>bürosunda</i>?” Öne doğru eğildi ve masanın üstünde tıkırdayan duyargalara yapıştı.</p>

  <p>“Dinle, üç göz,” dedi, “benimle saçmalama yarışı yapma, kahvaltı gevreği olarak senden çok daha garip şeyler yerim ben.”</p>

  <p>“Pekâlâ, sen kim olduğunu sanıyorsun, tatlım?” dedi böcek, abartılı bir biçimde çevresinde dönüp öfkeyle kanatlarını titretti. “Zaphod Beeblebrox falan mı?”</p>

  <p>“Kafaları say” dedi Zaphod kısık bir hırıltıyla.</p>

  <p>Böcek ona bakarak gözlerini kırpıştırdı. Tekrar baktı ve tekrar gözlerini kırpıştırdı.</p>

  <p>“<i>Siz</i> Zaphod Beeblebrox musunuz?” diye cıyakladı.</p>

  <p>“Evet,” dedi Zaphod, “ama fazla bağırma, yoksa herkes bir tane isteyecek.”</p>

  <p>“Şu Zaphod Beeblebrox?”</p>

  <p>“Yok, <i>herhangi bir</i> Zaphod Beeblebrox, altılı paketler halinde satıldığımı duymadın mı yoksa?”</p>

  <p>Böcek ıstırap içinde duyargalarını oynattı.</p>

  <p>“Ama efendim,” diye gıcırdadı, “daha biraz önce etha-altı radyo haberlerinde duydum. Sizin öldüğünüzü söylediler ...”</p>

  <p>“Evet, bu doğru,” dedi Zaphod, “ama henüz can çekişmem bitmedi. Şimdi. Zarniwoop’u nerede bulurum?”</p>

  <p>“Pekâlâ, efendim, bürosu onbeşinci katta, ama ...”</p>

  <p>“Ama kendisi galaksilerarası bir seyahatte, evet, evet, onun yanına nasıl gidebilirim?</p>

  <p>“Sirius Sibernetik Şirketinin yeni monte edilen Neşeli Dikey Halk Taşıyıcıları hemen şuradaki köşede, efendim. Ama efendim...”</p>

  <p>Zaphod yola koyulmak için arkasını dönmüştü. Tekrar döndü ve baktı.</p>

  <p>“Evet?” dedi.</p>

  <p>“Bay Zarniwoop’u neden görmek istediğinizi sorabilir miyim?”</p>

  <p>“Evet,” dedi Zaphod, ama bu noktadan kendisi de pek emin değildi. “Kendime bunu yapmam gerektiğini söyledim de ondan.”</p>

  <p>“Tekrarlar mısınız, efendim?”</p>

  <p>Zaphod bir sır verecekmiş gibi öne doğru eğildi.</p>

  <p>“Kendimi az önce kafelerinizden birine ışınlanıp yeniden maddeleşmiş buldum,” dedi, “büyük büyükbabamın hayaletiyle yaptığım bir tartışmanın sonucu olarak. Buraya varır varmaz, önceki ben, yani beynimi ameliyat eden kişilik birden zihnimde beliriverdi ve ‘Git Zarniwoop’u gör,’ dedi. Bu herifin adını daha önce hiç duymamıştım. İşte bütün bildiğim bu. Bundan ve Evrene hükmeden adamı bulmam gerektiğinden başka bir şey bilmiyorum.”</p>

  <p>Göz kırptı.</p>

  <p>“Bay Beeblebrox, efendim,” dedi böcek huşu içinde bir şaşkınlıkla, “öyle acayipsiniz ki, bu halinizle filmlere yakışırsınız.”</p>

  <p>“Evet,” dedi Zaphod, onun parlak pembe kanatlarından birini okşayarak, “ve sen de bebeğim gerçek yaşama yaraşırsın.”</p>

  <p>Böcek huzursuzluğundan kurtulmak için bir an durdu ve sonra çalan telefonu cevaplamak üzere bir duyargasını uzattı.</p>

  <p>Metal bir el onu bunu yapmaktan alıkoydu.</p>

  <p>"Özür dilerim,” dedi metal elin sahibi, daha duygusal yapıdaki bir böceği gözyaşına boğabilecek bir sesle.</p>

  <p>Ama bu öyle bir böcek değildi ve robotlardan hiç hoşlanmıyordu.</p>

  <p>“Evet, <i>efendim</i>,” dedi ters ters, “size yardımcı olabilir miyim?”</p>

  <p>“Bundan şüpheliyim,” dedi Marvin.</p>

  <p>“Pekâlâ, bu durumda, efendim, eğer izin verirseniz ...” Şimdi altı telefon aynı anda çalıyordu. Böceğin ilgisini bekleyen milyonlarca şey vardı.</p>

  <p>“Bana kimse yardım edemez,” diye monoton bir sesle konuştu Marvin.</p>

  <p>“Evet, efendim, pekâlâ ...”</p>

  <p>“Kimse de böyle bir şey yapmaya çalışmadı, elbette.” Böceği engelleyen metal el gevşeyerek Marvin’in yanına düştü. Başı hafifçe öne doğru sarktı.</p>

  <p>“Öyle mi,” dedi böcek, soğuk bir sesle.</p>

  <p>“Kimsenin zamanı aşağılık bir robota yardımcı olmak için harcanmaya değmez, değil mi?”</p>

  <p>“Üzgünüm, efendim, eğer ...”</p>

  <p>Demek istediğim, bir robot minnettarlık devrelerine sahip olmadıkça, ona nazik davranmanın ya da yardımcı olmanın kime ne yararı olabilir ki?”</p>

  <p>“Sizin de böyle bir devreniz yok, değil mi?” dedi böcek, görünüşe bakılırsa kendini bu konuşmadan sıyırmayı başaramıyordu.</p>

  <p>“Bunu öğrenmek için hiç fırsatım olmadı,” diye bilgilendirdi Marvin.</p>

  <p>“Dinle, seni sefil uyumsuz metal yığını ...”</p>

  <p>“Ne istediğimi sormayacak mısınız?”</p>

  <p>Böcek durakladı. Uzun incecik dili dışarı fırladı, gözlerini yaladı ve tekrar yerine girdi.</p>

  <p>“Buna <i>değecek</i> mi?" diye sordu.</p>

  <p>“Ne değiyor ki?” dedi anında Marvin.</p>

  <p>“Ne ... is ... ti... yor ... sun?”</p>

  <p>“Birini arıyorum.”</p>

  <p>“Kimi?” diye tısladı böcek.</p>

  <p>“Zaphod Beeblebrox,” dedi Marvin, “şurada ayakta duran.”</p>

  <p>Böcek öfkeyle titredi. Güçlükle konuşabildi.</p>

  <p>“O halde <i>bana</i> niye soruyorsun?” diye haykırdı.</p>

  <p>“Yalnızca bir şeyler konuşmak istemiştim.”</p>

  <p>“Ne!”</p>

  <p>“Acıklı, değil mi?”</p>

  <p>Dişli gıcırtıları içinde Marvin döndü ve tekerleklerinin üzerinde uzaklaştı. Asansörlere yaklaşmakta olan Zaphod’a yetişti. Zaphod dönüp onu gördüğünde tam bir şaşkınlığa düştü.</p>

  <p>“Hey ... Marvin?” dedi, “Marvin! Buraya nasıl geldin?”</p>

  <p>Marvin kendisine çok zor gelen bir yanıt vermek zorunda kaldı.</p>

  <p>“Bilmiyorum,” dedi.</p>

  <p>“Ama ...”</p>

  <p>“Bir saniye önce geminizde oturmuş ve kendimi son derece mutsuz hissediyordum, bir sonraki saniyede, yani şimdi burada ayakta duruyor ve kendimi tam anlamıyla sefil hissediyorum. Sanırım bir İhtimalsizlik Alanı meselesi.”</p>

  <p>“Evet,” dedi Zaphod, “sanırım, büyük büyükbabam seni bana arkadaşlık etmen için göndermiş olmalı.”</p>

  <p>“Kucak dolusu teşekkürler büyükpeder,” diye ekledi içinden.</p>

  <p>“Eee, nasılsın bakalım?” dedi yüksek sesle.</p>

  <p>“Şey, iyiyim,” dedi Marvin, “yani eğer ben olmaktan hoşlanacak olursanız, ben şahsen bundan hoşlanmıyorum da.”</p>

  <p>“Evet, evet,” dedi Zaphod asansörün kapıları açılırken.</p>

  <p>“Merhaba,” dedi asansör tatlı bir sesle, “seçeceğiniz kata kadar yapacağınız bu yolculukta asansörünüz olacağım. Sirius Sibernetik Şirketi tarafından siz <i>Otostopçunun Galaksi Rehberi</i> ziyaretçilerini onların ofislerine götürmek üzere tasarlandım. Eğer hızlı ve keyifli geçecek bu yolculuktan memnun kalırsanız, kısa bir süre önce Galaktik vergi dairesinin ofislerine, Boobiloo Bebek Mamaları’na ve Sirius Devlet Akıl Hastanesi’ne de monte edilen asansörlerin bazılarıyla da bu tecrübeyi yineleyebilirsiniz; orada karşılaşacağınız Sirius Sibernetik Şirketi’nin birçok eski idarecisi, ziyaretlerinizi, anlayışınızı ve dış dünyalarla ilgili neşeli hikâyelerinizi dört gözle bekliyor olacaktır.”</p>

  <p>“Ya,” dedi Zaphod, içeri adımını atarken, “konuşmaktan başka ne yaparsın sen?”</p>

  <p>“Yukarı çıkarım,” dedi asansör, "ya da aşağı inerim."</p>

  <p>“Güzel,” dedi Zaphod. “Yukarı çıkıyoruz.”</p>

  <p>“Ya da aşağı inebiliriz,” diye hatırlattı asansör.</p>

  <p>“Evet, tamam, yukarı lütfen.”</p>

  <p>Bir sessizlik anı oluştu.</p>

  <p>“Aşağısı da çok hoştur,” diye önerdi asansör, umutlu bir ses tonuyla.</p>

  <p>“Ya, öyle mi?”</p>

  <p>“Süper.”</p>

  <p>“Güzel,” dedi Zaphod. “Şimdi bizi yukarı çıkarır mısın?”</p>

  <p>“Sorabilir miyim,” diye en tatlı ve en makûl sesiyle üsteledi asansör, “aşağı inmenin size sağlayabileceği bütün olanakları gözden geçirdiniz mi?”</p>

  <p>Zaphod kafalarından birini asansörün iç yüzeyine geçirdi. Buna hiç de ihtiyacının olmadığını düşündü kendi kendine, her şey bir yana böyle bir şeye gerçekten de hiç ihtiyacı yoktu. Burada olmayı o istememişti. Eğer şu anda kendisine nerede olmayı istediği sorulacak olsa, herhalde, etrafında en azından elli güzel kadınla birlikte bir plajda uzanıyor olmayı ve uzmanlardan oluşmuş küçük bir ekibin de kadınların kendisine en iyi nasıl davranabileceği konusunda yeni yollar araştırıyor olmasını dilerdi, ki bu onun her zamanki cevabıydı. Buna belki bir de yemekle ilgili iştah açıcı bir şeyler ekleyebilirdi.</p>

  <p>Yapmak istemediği şeylerden biri Evrene hükmeden adamın peşinde koşmaktı, adamın bütün yaptığı, Zaphod’un sürdürmesinde hiçbir sakınca görmediği bir işi yapmaktı, çünkü o yapmasa bir başkası yapacaktı bu işi. Ama en çok yapmak istemediği şey bir işyeri binasında asansörün tekiyle tartışıyor olmaktı.</p>

  <p>“Ne gibi başka olanaklar?” dedi yorgun bir sesle.</p>

  <p>“Pekâlâ,” diye aktı ses, tıpkı bisküvinin üzerine akan bal gibiydi, “orada bir kere bodrum katı var, mikrodosyaların durduğu bölümler, ısıtma sistemi... eee ...”</p>

  <p>Durakladı.</p>

  <p>“Çok da özel olarak heyecan verici bir şey yok,” diye itiraf etti, “ama yine de bir alternatif.”</p>

  <p>“Kutsal Zarquon aşkına,” diye mırıldandı Zaphod, “varoluşçu bir asansör <i>istemiş miydim</i> ben?” Yumrukları asansörün iç yüzeyini dövdü.</p>

  <p>“Bu şeyin nesi var?” dedi dişlerini gıcırdatarak.</p>

  <p>“Yukarı çıkmak istemiyor,” diye özetledi Marvin, “sanırım korkuyor.”</p>

  <p>“Korkmak mı?” diye haykırdı Zaphod. “Neden? Yüksekten mi? Yükseklik korkusu olan bir asansör, öyle mi?”</p>

  <p>“Hayır,” dedi asansör umutsuz bir ses tonuyla, “gelecekten ...”</p>

  <p>“<i>Gelecekten</i> mi?” diye şaşkınlık içinde haykırdı Zaphod. “Seni sefil alet, peki ne istiyorsun, emeklilik sigortası mı?”</p>

  <p>Tam da o anda, arkalarındaki resepsiyon alanında bir kargaşa çıktı. Birden çalışmaya başlayan motorların sesi onları çevreleyen asansör yüzeyini aşarak duyulmaya başlamıştı.</p>

  <p>“Bizler, hepimiz geleceği görebiliyoruz,” diye fısıldadı asansör, sesi korkmuş gibiydi, “programımızın bir parçası bu.”</p>

  <p>Zaphod kafasını çıkarıp dışarı baktı - asansör alanı çevresinde huzursuz bir kalabalık toplanmış, elleriyle işaret ediyor ve bağrışıyorlardı.</p>

  <p>Binada bulunan her asansör aşağı inmekteydi, hem de çok hızlı bir şekilde.</p>

  <p>Başını hemen içeri soktu.</p>

  <p>“Marvin,” dedi, “lütfen bu asansörü hemen yukarı çıkar, olur mu? Zarniwoop’u görmeliyiz.”</p>

  <p>“Niçin?” diye sordu Marvin bezgin bir sesle.</p>

  <p>“Bilmiyorum,” dedi Zaphod, “ama onu bulduğumuzda, benden gelip onu görmemi istemesinin iyi bir nedeni olup olmadığını anlayacağız.”</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Modern asansörler ilginç ve karmaşık varlıklardır. Kadim zamanların elektrikli vinçleri ve “Maksimum kapasite sekiz kişi”lerle Sirius Sibernetik Şirketi’nin Neşeli Dikey Halk Taşıyıcıları arasındaki benzerlik keçilerini kaybeden çobanlarla Sirius Devlet Akıl Hastanesi’nin batı kanadını dolduranlar arasındaki benzerlik kadardı.</p>

  <p>Bu farklılığın nedeni, yeni asansörlerin “odaklanmamış geçici algılama” gibi ilginç bir ilkeye dayanarak çalışmasından ileri geliyordu. Diğer bir deyişle, yeni asansörler yakın geleceği loş bir şekilde de olsa görme yeteneğine sahipti, ki bu yetenek sayesinde asansörün henüz onu çağırmayı bile düşünmeden bulunduğunuz kata gelmesini sağlayarak, eskiden asansör beklerken yapılmak zorunda kalınan tüm o can sıkıcı sohbetlerin, gevşemelerin ve arkadaşlık kurma girişimlerinin ortadan kalkması hedeflemişti.</p>

  <p>Zekâ ve geleceği görme yeteneğiyle donatılmış birçok asansörün düşünmeyi gerektirmeyen ve yalnızca yukarı çıkıp aşağı inmekten ibaret bu iş yüzünden müthiş bir bunalıma girmesi de gayet normaldi; sonuçta varoluşçu bir tepki olarak, kısa bir süre için yanlamasına gitmeyi denediler, karar verme sürecinde rol almayı talep ettiler ve son olarak da suratlarını asıp bodrum katında oturma grevine başladılar.</p>

  <p>Bugünlerde Sirius yıldız sistemindeki gezegenlerin herhangi birini ziyaret eden ve parasız her otostopçu bu nevrotik asansörlere danışmanlık görevi yaparak kolayca para kazanabilirdi.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Onbeşinci katta asansörün kapıları hızla açılıverdi.</p>

  <p>“Onbeş” dedi asansör, “ve unutma, bunu yalnızca robotunu sevdiğim için yaptım.”</p>

  <p>Zaphod ve Marvin, derhal kapılarını kapatıp mekanizmasının el verdiği kadar hızlı bir şekilde aşağı inen asansörden apar topar dışarı fırladılar.</p>

  <p>Zaphod temkinli bir şekilde etrafına bakındı. Koridor terk edilmişti, sessizdi ve Zarniwoop’un nerede olabileceğine ilişkin hiçbir ipucu vermiyordu. Koridora açılan kapıların hepsi kapalıydı ve üstlerinde tek bir işaret bile yoktu.</p>

  <p>Binanın kulelerini birbirine bağlayan köprüye çok yakındılar. Küçükayı Beta’nın parlak güneşi geniş bir pencereden girip içeriye ışık blokları saçıyor ve bu ışığın içinde küçük toz zerrecikleri dans ediyordu. Bir gölge uçuşarak gelip geçti.</p>

  <p>“Bir asansör tarafından berbat bir noktada terk edildik,” diye mırıldandı Zaphod, kendini hiç de neşeli hissetmiyordu.</p>

  <p>İkisi de durdular ve önce sağa, sonra da sola baktılar.</p>

  <p>“Biliyor musun?” dedi Zaphod, Marvin’e.</p>

  <p>“Hayal edebileceğinden çok daha fazlasını.”</p>

  <p>“Bu binanın şu anda sarsılmaması gerektiğine çok eminim,” dedi Zaphod.</p>

  <p>Ayaklarının altında hafif bir titreme olmuştu - sonra bir tane daha oldu. Güneş ışınları içindeki tozlar şimdi çok daha canlı bir şekilde dans ediyordu. Bir gölge daha uçuşarak geçti.</p>

  <p>Zaphod döşemeye baktı.</p>

  <p>“Ya,” dedi, kendinden pek de emin olamadan, “bu binada personel çalışırken kaslarına masaj yapan bir tür vibratör sistemi var, ya da ...”</p>

  <p>Pencereye doğru yürüdü ve aniden tökezledi, çünkü tam o anda Joo Janta 200 Süperkromatik Tehlikehassasiyetli güneş gözlükleri birden kapkara olmuştu. Keskin bir vınlama çıkaran büyük bir gölge, pencerenin önünden uçarak geçti.</p>

  <p>Zaphod güneş gözlüklerini çıkardı ve o bunu yaparken bina gök gürültüsüne benzer bir kükremeyle sarsıldı. Pencereye doğru atıldı.</p>

  <p>“Ya da,” dedi, “bu bina bombalanıyor.”</p>

  <p>Bina bir başka gümbürtüyle sarsıldı.</p>

  <p>“Galakside kim bir yayıncılık şirketini bombalamak isteyebilir ki?” diye sordu Zaphod, ama Marvin’in cevabını işitemedi, çünkü tam o anda bina başka bir bomba patlamasıyla sarsıldı. Sendeleyerek tekrar asansöre ulaşmaya çalıştı - bu faydasız bir manevraydı elbette, ama düşünebildiği tek şey bu olmuştu.</p>

  <p>Ansızın, bulundukları koridoru dik açıyla kesen başka bir koridorun sonunda bir karartı, bir adam gözüne çarptı. Adam da onu görmüştü.</p>

  <p>“Beeblebrox, bu tarafa!” diye bağırdı.</p>

  <p>Bina başka bir bombayla sarsılırken, Zaphod güvensiz gözlerle onu inceledi.</p>

  <p>“Hayır,” diye seslendi Zaphod, “Beeblebrox bu tarafta! Kimsin sen?”</p>

  <p>“Bir dost!” diye bağırarak cevap verdi adam. Zaphod’a doğru koştu.</p>

  <p>“Yok ya?” dedi Zaphod. “Herhangi birinin özel bir dostu mu, yoksa genelde çevresindekilerle iyi geçinen biri mi?”</p>

  <p>Ayaklarının altındaki döşeme heyecanlı bir battaniye gibi dalgalanırken, adam koridor boyunca ona doğru koştu. Kısa boylu ve tıknazdı, açık havada kalmaktan yıpranmış bir yüzü vardı ve üstündeki giysiler sanki adamla birlikte Galaksi çevresinde iki tur atıp gelmiş gibiydi.</p>

  <p>“Biliyor musun,” diye kulağına bağırdı Zaphod, adam yanına ulaştığında, “binanız bombalanıyor?”</p>

  <p>Adam başını sallayarak olayın farkında olduğunu belirtti.</p>

  <p>Birdenbire ışıklar da söndü. Zaphod pencereden bakıp nedenini anlamak istediğinde bir an için soluk alamadı, çünkü devasa bir sümüklüböceğe benzeyen grimsi yeşil bir uzay gemisi bulutlardan sıyrılarak binanın yanından geçmişti. Onu iki tane daha izledi.</p>

  <p>“Terk ettiğin hükümet senin peşine düşmüş, Zaphod,” diye tısladı adam, “arkandan bir Kurbağayıldızı Savaşçıları filosu göndermişler.”</p>

  <p>“Kurbağayıldızı Savaşçıları!” diye mırıldandı Zaphod, “Zarquon!”</p>

  <p>“Durumu çaktın mı?”</p>

  <p>“Kurbağayıldızı Savaşçıları da nedir?” Zaphod, Başkanlık yaptığı günlerde birilerinin kendisine onlardan söz ettiğine emindi, ama resmi konulara hiçbir zaman dikkatini fazla vermemişti.</p>

  <p>Adam onu bir kapıdan içeri çekiyordu. Onunla gitti. Kulak tırmalayan bir uğultuyla birlikte siyah küçük bir örümceğe benzeyen bir nesne havada uçup koridorun sonunda kayboldu.</p>

  <p>“Bu da neydi?” dedi tısladı Zaphod.</p>

  <p>“Seni arayan A sınıfı bir Kurbağayıldızı keşif robotu,” dedi adam.</p>

  <p>“Hey, ciddi misin?”</p>

  <p>“Yere yat!”</p>

  <p>Karşı yönden yine siyah, ama daha büyük bir örümceğe benzeyen bir nesne geldi. Yanlarından yıldırım gibi geçti.</p>

  <p>“O zaman bu da ...?”</p>

  <p>“Seni arayan B sınıfı bir Kurbağayıldızı keşif robotu.”</p>

  <p>“Ya bu?” dedi Zaphod, bir üçüncüsü yanlarından vınlayarak geçerken.</p>

  <p>“Seni arayan C sınıfı bir Kurbağayıldızı keşif robotu.”</p>

  <p>“Hey,” diye kıkırdadı Zaphod, kendi kendine. “Amma da aptal robotlarmış, ha?”</p>

  <p>Köprü tarafından gürültülü bir metal homurtusu duyuldu. Devasa siyah bir şekil, diğer kuleden bulundukları yöne doğru ilerlemekteydi, biçimi ve boyutlarıyla tanka benziyordu.</p>

  <p>“Kutsal Foton, bu da ne?” diye soludu Zaphod.</p>

  <p>“Bir tank,” dedi adam, “seni almaya gelen D sınıfı bir Kurbağayıldızı keşif robotu.”</p>

  <p>“Buradan ayrılsak mı?”</p>

  <p>“Sanırım öyle yapmalıyız.”</p>

  <p>“Marvin!” diye seslendi Zaphod.</p>

  <p>“Ne istiyorsun?”</p>

  <p>Marvin koridorun aşağısındaki bir moloz yığınının arasından doğrularak onlara baktı.</p>

  <p>“Bize doğru gelen şu robotu görüyor musun?”</p>

  <p>Marvin köprüden üstlerine doğru ilerleyen devasa siyah şekle baktı. Sonra başını eğip kendi küçük metal gövdesini inceledi. Sonra tekrar tanka baktı.</p>

  <p>“Sanırım benden onu durdurmamı istiyorsun,” dedi.</p>

  <p>“Evet.”</p>

  <p>“Siz postlarınızı kurtarırken yani.”</p>

  <p>“Evet,” dedi Zaphod, “git oraya!”</p>

  <p>“Sadece elveda diyorum,” dedi Marvin, “çünkü ben haddimi bilirim.”</p>

  <p>Adam koluna yapışıp çekiştirdi ve Zaphod da koridor boyunca onu izledi.</p>

  <p>Birden aklına bu durumla ilgili bir şey takıldı.</p>

  <p>“Nereye gidiyoruz?” diye sordu.</p>

  <p>“Zarniwoop’un ofisine.”</p>

  <p>“Şimdi randevuya yetişmenin sırası mı sence?”</p>

  <p>“Haydi gel.”</p>
</body>
</html>
