<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yedi <img alt="SAG" src="../Images/SAG.jpg" /></h3>

  <p>Marvin köprünün bitiminde ayakta duruyordu. Aslında pek de ufak tefek bir robot sayılmazdı. Gümüşi bedeni tozlu güneş ışınları altında ışıldıyor ve hâlâ binayı dövmeyi sürdüren yaylım ateşinin sarsıntılarıyla birlikte sallanıyordu.</p>

  <p>Bununla birlikte gelip tam önünde duran devasa boyuttaki siyah tankın yanında acınacak kadar küçük görünmeye başlamıştı. Tank aniden ileri fırlattığı bir sondaj uzantısıyla inceledi onu. Sondaj uzantısı geri çekilip yuvasına girdi.</p>

  <p>Marvin orada öylece duruyordu.</p>

  <p>“Yolumdan çekilsene, küçük robot,” diye homurdandı tank.</p>

  <p>“Korkarım ki,” dedi Marvin, “burada seni durdurmak için bırakıldım.”</p>

  <p>Sondaj uzantısı hızlı bir yeniden kontrol için tekrar dışarı çıktı. Sonra tekrar yerine döndü.</p>

  <p>“Sen? Beni durduracaksın, öyle mi?” diye gümbürdedi tank. “Haydi dene bakalım!”</p>

  <p>“Hayır, gerçekten de öyle,” dedi Marvin konuşmayı uzatmadan.</p>

  <p>“Silahların nedir?” diye kükredi tank, duyduklarına inanamayarak.</p>

  <p>“Tahmin et,” dedi Marvin.</p>

  <p>Tank’ın motorları uğuldadı, dişlileri gıcırdadı. Mikrobeyninin derinliklerinde bulunan moleküler boyutlu elektronik devreler şaşkınlık içinde bir öne, bir arkaya zıpladılar.</p>

  <p>“Tahmin edeyim, ha?”</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>Zaphod ve adı henüz bilinmeyen adam bir koridoru geçip ikincisine ve sonra da üçüncüsüne daldılar. Bina sarsılıp sallanmaya devam ediyor ve bu da Zaphod’u düşündürüyordu. Eğer binayı havaya uçurmak istiyorlarsa, bu iş niye böylesine uzun sürüyordu?</p>

  <p>Birbirine tıpatıp benzeyen ve üzerinde hiçbir işaret olmayan kapılardan birine güçbela ulaşıp yüklendiler. Kapı aniden açılıverdi ve ikisi birden içeri yuvarlandılar.</p>

  <p>Bütün bu geldiğim yol, diye düşünüyordu Zaphod, bütün bu belalar, bütün bu plajda-yan-gelip-yatıp-harika-vakit-geçirememeler, peki ama ne için? Dekore edilmemiş ofis odasının ortasında tek bir sandalye, tek bir masa ve tek bir küllük vardı. Çalışma masası, üzerinde dans eden bir parça toz ve çığır açıcı bir modernliğe sahip kâğıt tutacağı dışında bomboştu.</p>

  <p>“Zarniwoop, nerede?” dedi Zaphod, bütün bu çabanın zaten bir türlü tutamadığı başlangıç noktasının giderek daha da kayganlaştığını hissediyordu.</p>

  <p>“Kendisi Galaksilerarası bir seyahatte,” dedi adam.</p>

  <p>Zaphod adamı tartmaya çalıştı. Ciddi bir tip, diye düşündü, sürekli komiklik yapan bir kahkaha üreticisi değil. Herhalde zamanının belirli bir bölümünü koridorlarda oradan oraya koşuşturarak, kapıları kırarak açıp boş ofis odalarında şifreli laflar ederek geçiriyor olmalıydı.</p>

  <p>“Size kendimi tanıtayım,” dedi adam. “Benim adım Roosta ve bu da benim havlum.”</p>

  <p>“Selam Roosta,” dedi Zaphod.</p>

  <p>“Selam, havlu,” diye de ekledi; Roosta çiçek desenli ve oldukça kirli eski bir havluyu kendisine uzattığında ne yapacağını bilemedi ve havluyu ucundan tutarak salladı.</p>

  <p>Pencerenin dışından, devasa bir sümüklüböceği andıran grimsi yeşil uzay gemilerinden biri gürültüyle geçip gitti.</p>

  <div>
    <br />
  </div>

  <p class="p1" style="text-align: center;"><img alt="orta" src="../Images/orta.jpg" /></p>

  <div>
    <br />
  </div>

  <p>“Evet, devam et,” dedi Marvin, kocaman savaş makinesine, “hayatta tahmin edemezsin.”</p>

  <p>“Eee ...” dedi makine, alışık olmadığı bir düşünceyle titreyerek, “lazer ışınları?”</p>

  <p>Marvin başını ciddi bir tavırla ve hayır anlamında salladı.</p>

  <p>“Hayır,” diye mırıldandı makine, genizden gelen derin sesiyle, “bu çok bilinen bir şey olurdu. Karşıt madde ışınları?” diye şansını denedi.</p>

  <p>“Bu daha da çok bilinen bir şey,” diye azarladı onu Marvin.</p>

  <p>“Evet,” diye homurdandı makine, biraz utanarak. “Eee, ya elektron koçbaşına ne dersin?”</p>

  <p>Bu Marvin için yeni bir şeydi.</p>

  <p>“O da ne?” diye sordu.</p>

  <p>“Şunlardan biri” dedi makine hevesle.</p>

  <p>Silahlarının yerleştirildiği taretinden sivri uçlu bir çubuk çıktı ve ağzından tek bir öldürücü ışın püskürttü. Marvin’in arkasındaki duvar gümbürdedi ve bir toz yığını halinde yere yığıldı. Toz kısa bir süre dalgalandıktan sonra durulup yatıştı.</p>

  <p>“Hayır,” dedi Marvin, “bunlardan biri de değil.”</p>

  <p>“Ama yine de sıkı bir şey, değil mi?”</p>

  <p>“Çok sıkı,” diye onayladı Marvin.</p>

  <p>“Buldum,” dedi Kurbağayıldızı savaş makinesi, bir saniye düşündükten sonra, “sende şu yeni Xanthic Dağıtıp Yenidenyapıcı Zenon Yayıcılarından biri olmalı!”</p>

  <p>“Güzel silahlar, değil mi?” dedi Marvin.</p>

  <p>“Yoksa sende o mu var?” dedi makine, belirgin bir korkuyla.</p>

  <p>“Hayır,” dedi Marvin.</p>

  <p>“Ya,” dedi makine, hayal kırıklığı içindeydi, “o halde mutlaka bir ...”</p>

  <p>“Düşünce çizgin yanlış,” dedi Marvin. “Robotlar ve insanlar arasındaki ilişkiye dair oldukça temel bir yaklaşımı göz önüne almayı unutuyorsun.”</p>

  <p>“Eee, biliyorum,” dedi savaş makinesi, “yoksa ...” kuyruğunu sıkıştırıp tekrar düşünmeye koyuldu.</p>

  <p>“Yalnızca düşün,” diye teşvik etti Marvin, “beni burada bıraktılar, sıradan, aşağılık bir robotu yani; kendileri kaçıp canlarını kurtarırken, senin gibi devasa ve dayanıklı bir savaş makinesini durdurmak üzere zavallı beni geride bıraktılar. Bunu yapmak için bana ne bıraktıklarını düşünürsün?”</p>

  <p>“Ooo, eee,” diye panik içinde mırıldandı makine, “sanırım korkunç yıkıcı bir şey olmalı.”</p>

  <p>“Olmalı!” dedi Marvin, “ya, elbette, olmalı. Kendimi korumak için bana ne verdiklerini söyleyeyim mi sana?”</p>

  <p>“Evet, pekâlâ,” dedi makine, gergin bir şekilde.</p>

  <p>“Hiçbir şey,” dedi Marvin.</p>

  <p>Tehlikeli bir sessizlik oluştu.</p>

  <p>“<i>Hiçbir şey mi?</i>” diye gürledi savaş makinesi.</p>

  <p>“Hem de hiçbir şey,” dedi Marvin, tekdüze sesiyle üzgün üzgün konuşarak, “bir elektronik sosis bile bırakmadılar.”</p>

  <p>Makine öfkeyle kabardı.</p>

  <p>“Bu çok can sıkıcı işte!” diye gürledi. “Hiçbir şey, ha? Hiç umurlarında değil, öyle mi?”</p>

  <p>“Üstelik,” dedi Marvin yumuşak ve kısık bir sesle, “sol tarafımdaki bütün diyotlarım korkunç bir sancıyla ağrırken burada öylece kalakaldım.”</p>

  <p>“Kusacağın geliyor, değil mi?”</p>

  <p>“Evet,” diye canı gönülden onayladı Marvin.</p>

  <p>“Lanet olsun, bu beni öfkeden çıldırtıyor,” diye kükredi makine, “hırsımdan şu duvarı parçalayacağım!”</p>

  <p>Elektron koçbaşı bir ışın daha püskürterek makinenin yanındaki duvarı yerle bir etti.</p>

  <p>“Ya ben kendimi nasıl hissediyorum sanıyorsun?” dedi Marvin acı acı.</p>

  <p>“Öylece kaçıp gittiler ve seni bıraktılar, yani?” diye gümbürdedi makine.</p>

  <p>“Evet,” dedi Marvin.</p>

  <p>“Sanırım onların kahrolasıca tavanlarını da başlarına geçireceğim!” diye çileden çıktı tank.</p>

  <p>Köprünün tavanını çökertti.</p>

  <p>“Bu çok etkileyici” diye mırıldandı Marvin.</p>

  <p>“Daha hiçbir şey görmedin,” diye konuştu makine, “bu zemini de yıkabilirim, hiç dert değil!”</p>

  <p>Ve zemini de yıktı.</p>

  <p>“Cehennemin çanları!” diye kükrüyordu makine, onbeş kat aşağıya düşerken. Sonra da çarptığı yerde paramparça oldu.</p>

  <p>“İnsanı depresyona sokacak kadar aptal bir makine,” dedi Marvin ve ağır ağır oradan uzaklaştı.</p>
</body>
</html>
