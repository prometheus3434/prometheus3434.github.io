<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yirmialtı <img alt="SAG" src="../Images/SAG.jpg" /></h3>

  <p>“Evet, çok etkileyici,” dedi Arthur, Slartibartfast öyküyü ana hatlarıyla anlattıktan sonra, “ama bunun Yerküre, fareler ve diğer olaylarla ne ilgisi olduğunu anlayamıyorum.” “Anlattıklarım öykünün yalnızca ilk yarısı, Dünyalı,” dedi yaşlı adam. “Eğer yedi buçuk milyon yıl sonra Cevap’ın verildiği büyük günde olanları öğrenmek istiyorsan, seni olayları Duyuteyp kayıtlarında bizzat yaşayabileceğin çalışma odama davet etmeme izin ver. Tabii daha önce Yeni Yerküre’nin yüzeyinde kısa bir gezinti yapmak isteyebilirsin. Korkarım yalnızca yarısı tamamlandı - henüz yerkabuğunun altına yapay dinozor iskeletlerini gömme işini bile bitiremedik, sonra sırada Senozoik Çağ’ın Üçüncü ve Dördüncü Zamanları var ve ...”</p>

  <p>“Hayır, teşekkür ederim,” dedi Arthur, “sanırım hiçbir şey eskisi gibi olmayacak.”</p>

  <p>“Hayır,” dedi Slartibartfast, “olmayacak,” ve havamobili döndürüp akıl almaz duvara doğru tekrar yola çıktı.</p>
</body>
</html>
