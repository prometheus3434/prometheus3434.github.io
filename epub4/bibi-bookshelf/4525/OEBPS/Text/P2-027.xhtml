<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>yirmiyedi <img alt="SAG" src="../Images/SAG.jpg" /></h3>

  <p>“Umarım yemeğiniz iyi geçmiştir?” dedi Zarniwoop, Zaphod ve Trillian’a, yıldızgemisi <i>Altın Kalp</i>’in köprüsünde tekrar şekillendiklerinde; ikisi de yere serilmişti ve güçlükle nefes alıyorlardı.</p>

  <p>Zaphod gözlerinden birkaçını açıp ona öfkeyle baktı.</p>

  <p>“Sen,” dedi tükürürcesine. Sendeleyerek ayağa kalktı ve yığılacak bir sandalye bulmak için tökezleyerek etrafına bakındı. Bir tane bularak üzerine yığıldı.</p>

  <p>“Bilgisayarı yolculuğumuzla ilgili İhtimalsizlik Koordinatlarına göre programladım,” dedi Zarniwoop, “çok yakında orada olacağız. Bu arada sen neden biraz rahatlayıp kendini buluşma için hazırlamıyorsun?”</p>

  <p>Zaphod hiçbir şey söylemedi. Tekrar ayağa kalktı, küçük bir dolaba doğru uygun adım yürüyüp içinden bir şişe Janx içkisi çıkardı. Şişeyi ağzına dikti ve sıkı bir yudum aldı.</p>

  <p>“Bütün bunlar bitince,” dedi Zaphod, hırçın bir şekilde, “benim işim bitmiş olacak, anlaşıldı mı? Özgür olacağım. İstediğim yere gidebilecek, ne istersem yapabilecek, yan gelip kumsalda yatabileceğim, tamam mı?”</p>

  <p>“Buluşmadan çıkacak sonuçlara bağlı,” dedi Zarniwoop.</p>

  <p>“Zaphod kim bu adam?” dedi, geçirdiği şokla titreyen ve sallanarak ayağa kalkmaya çalışan Trillian. “Burada ne işi var? Neden bizim gemimizde?”</p>

  <p>“Aptalın teki,” dedi Zaphod. “Evrene hükmeden adamla tanışmak isteyen biri.”</p>

  <p>“Ha,” dedi Trillian, şişeyi Zaphod’un elinden alıp kafasına dikerken, “hızla sınıf atlamak isteyen biri yani.”</p>
</body>
</html>
