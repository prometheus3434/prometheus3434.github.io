<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>onbeş <img alt="SAG" src="../Images/SAG.jpg" /></h3>

  <p>İki ay sonra Zipo Bibrok 5xl0<sup>8</sup>, resmi galaktik blucinini diz altından kesmişti ve verdiği mahkeme kararlarının kendisine sağladığı muazzam servetin bir kısmını mücevher gibi bir kumsalda yan gelip yatarak ve aynı güzel jüri üyesine sırtına Kualaktin Esansı sürdürerek harcamaktaydı. Güzel jüri üyesi, Yaga’nın Bulutdiyarlarının ötesinden gelen Soolfinli bir kızdı. Açık sarı renkli ipek gibi bir cildi vardı ve hukukçu tiplere yakın ilgi duyan birisiydi.</p>

  <p>“Haberleri duydun mu?” dedi.</p>

  <p>“Viiiiyleee!” dedi Zipo Bibrok 5xl0<sup>8</sup>, bununla tam olarak ne demek istediğini anlayabilmeniz için orada olmanız gerekirdi. Bu anlatılanların hiçbiri Bilgilendirici Görüntülerin bantlarında kayıtlı değildi ve hepsi yalnızca söylentilere dayanıyordu.</p>

  <p>“Hayır,” diye ekledi, ona “Viiiiyleee” dedirten şey bittikten sonra. Eski çağların Vod’una ait üç güneşten üçüncüsü ve en büyüğünün ilk ışıklarını yakalayabilmek için vücudunu hafifçe çevirdi. Güneş şimdi saçmasapan güzellikteki ufuk çizgisine sokuluyor ve gökyüzü bilinen en büyük bronzlaştırıcı gücüyle parıldıyordu.</p>

  <p>Sakin denizin yüzeyinden hoş kokulu bir meltem yükseldi, kumsal boyunca gezindi ve tekrar denize dönerken bundan sonra nereye gideceğini düşündü. Derken bir anlık çılgın bir arzuya kapılarak tekrar kumsala döndü ve ardından denize süzüldü.</p>

  <p>“Umarım iyi haber değildir,” diye mırıldandı Zipo Bibrok 5x10<sup>8</sup>, “çünkü buna dayanabileceğimi sanmıyorum.”</p>

  <p>“Bugün Krikkitliler hakkında verdiğin hüküm yerine getirilmiş,” dedi kız tantanalı bir edayla. Bu kadar açık ve basit bir şeyi böyle tantanalı bir edayla söylemenin hiç gereği yoktu, ama kız yine de böyle yaptı, çünkü bu öyle davranılması gereken günlerden biriydi. “Yağ almak için gemiye gittiğimde,” dedi, “radyodan duydum.”</p>

  <p>“Hıhı,” diye mırıldandı Zipo, pırıl pırıl kumlara başını iyice yaslayarak dinlenmeye devam etti.</p>

  <p>“Bir şey olmuş,” dedi kız.</p>

  <p>“Mmmm?”</p>

  <p>“Yavaşlatılmış-Zaman zarfı kapatıldıktan az sonra,” dedi kız ve bir an Kualaktin Esansı sürmeyi bıraktı, “yok edildiği sanılan kayıp bir Krikkit savaş gemisinin yalnızca kaybolduğu anlaşılmış. Gemi geri dönerek Anahtarı ele geçirmeye çalışmış.”</p>

  <p>Zipo doğrulup dimdik oturdu.</p>

  <p>“Hey, ne diyorsun?” dedi.</p>

  <p>“Tamam, tamam,” dedi kız, Büyük Patlamayı bile yatıştırabilecek bir ses tonuyla. Görünüşe göre kısa bir çatışma olmuş, Anahtar ve savaş gemisi parçalanıp dağılarak uzay-zaman sürekliliğinin içinde yok olmuş. Anlaşılan sonsuza kadar ortadan kaybolmuşlar.”</p>

  <p>Gülümsedi, parmaklarına Kualaktin Esansından bir parça daha aldı. Zipo rahatladı ve tekrar yerine uzandı.</p>

  <p>“Bir iki saniye önce yaptığını yap yine,” diye mırıldandı.</p>

  <p>“Böyle mi?” dedi kız.</p>

  <p>“Hayır, hayır,” dedi Zipo, “öbür türlü.”</p>

  <p>Kız yeniden denedi.</p>

  <p>“Böyle?” diye sordu.</p>

  <p>“Viiiiyleee!”</p>

  <p>Orada olmanız gerekirdi.</p>

  <p>Hoş kokulu meltem bir kez daha denizin yüzeyinden havalandı.</p>

  <p>Kumsalda bir büyücü dolanıyordu, ama kimsenin ona ihtiyacı yoktu.</p>
</body>
</html>
