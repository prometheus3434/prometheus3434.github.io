<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h3>onüç <img alt="SAG" src="../Images/SAG.jpg" /></h3>

  <p>Koridorda ağır adımlarla yürüyen Marvin hâlâ inliyordu.</p>

  <p>“ ... ayrıca sonra sol tarafımdaki bütün diyodlarda korkunç bir ağrı da var elbette ...”</p>

  <p>“Yaa,” dedi yanında yürüyen Arthur endişeyle. “Gerçekten mi?”</p>

  <p>“Öyle, işte,” dedi Marvin, “bu parçaları yenileriyle değiştirmelerini istedim, ama hiç kimsenin umrunda bile değil?”</p>

  <p>“Anlayabiliyorum.”</p>

  <p>Ford’dan belli belirsiz bir ıslık sesi ve mırıltılar geliyordu. “Vay, vay, vay,” diyordu sürekli kendi kendine, “Zaphod Beeblebrox ...”</p>

  <p>Marvin birdenbire durdu ve elini havaya kaldırdı.</p>

  <p>“Şimdi ne olduğunu biliyorsunuz, değil mi?”</p>

  <p>“Hayır, ne oldu?” dedi hiçbir şey bilmek istemeyen Arthur.</p>

  <p>“O kapılardan birine daha geldik.”</p>

  <p>Koridorun yanında, kayarak açılan kapılardan biri vardı. Marvin kuşkulu gözlerle kapıyı süzdü.</p>

  <p>“Eee?” dedi Ford sabırsızlıkla. “Giriyor muyuz?”</p>

  <p>“<i>Giriyor muyuz</i>?” diyerek onu taklit etti Marvin. “Evet. Köprünün girişi bu. Bana da sizi köprüye getirmem söylenmişti. Bugün alacağım en zorlu zihinsel kapasite gerektiren emir bu olursa, hiç şaşırmam.”</p>

  <p>Avına sezdirmeden yaklaşan bir avcı gibi yavaş yavaş kapıya doğru büyük bir nefretle ilerledi. Kapı birden kayarak açıldı.</p>

  <p>“<i>Teşekkür ederim,</i>” dedi kapı, “<i>basit bir kapıyı bu kadar çok mutlu ettiğiniz için</i>.”</p>

  <p>Marvin’in göğsünün derinliklerindeki dişliler gıcırdadı.</p>

  <p>“Komik,” dedi cenaze törenlerine çok uygun bir sesle, “tam hayat daha kötü olamaz derken birden her şey nasıl da daha kötüye gidiyor.”</p>

  <p>Birbirlerine bakıp omuzlarını silken Ford ve Arthur’u geride bırakıp kendini kapıdan içeri attı. İçerden Marvin’in sesini tekrar duydular.</p>

  <p>“Sanırım artık yabancıları görmek istersiniz,” diyordu. “Şimdi bir köşede oturup paslanmamı mı istiyorsunuz yoksa ayakta dikilirken aniden yere düşüp parçalanmamı mı ?”</p>

  <p>“Tamam, onları içeri alır mısın, Marvin?” dedi başka bir ses.</p>

  <p>Arthur, Ford’a baktı ve onun güldüğünü gördüğünde şaşırıp kaldı.</p>

  <p>“Ne ...?”</p>

  <p>“Şışşt,” dedi Ford, “haydi içeri.”</p>

  <p>Kapıdan geçip köprüye adım attı.</p>

  <p>Arthur gergin bir halde onu izledi ve içeride, koltuğuna iyice yayılmış, ayaklarını bir kontrol konsolunun üzerine uzatmış, sol eliyle sağ kafasındaki dişleri karıştıran bir adam gördüğünde fazlasıyla afalladı. Sağ kafa bütün dikkatini bu işe vermiş görünüyordu, ama sol yüzde kocaman, rahat ve kayıtsız bir sırıtış vardı. Arthur’un gördüğüne inanamadığı şeylerin sayısı oldukça fazlaydı. Bir süre ağzı açık öylece kalakaldı.</p>

  <p>Tuhaf adam Ford’a tembelce el salladı ve korkunç yapmacık bir kayıtsızlıkla konuştu, “Ford, selam, nasılsın? Gemime atlayabildiğine sevindim.”</p>

  <p>Ford kayıtsızlıkta ondan geri kalacak gibi değildi.</p>

  <p>“Zaphod,” dedi sözcüğü uzatarak, “seni görmek harika, iyi görünüyorsun, fazladan bir kol sana yakışmış. Çaldığın gemi de güzelmiş.”</p>

  <p>Arthur’un Ford’a hayretle bakan gözleri az kalsın yuvalarından fırlayacaktı.</p>

  <p>“Bu adamı tanıyor musun yani?” dedi, parmağını Zaphod’a doğru çılgın gibi sallayarak.</p>

  <p>“Onu tanımak mı!” dedi Ford bağırarak. “O ...” Birden durakladı ve tanıştırma faslına önce Arthur’dan başlamaya karar verdi. “Şey, Zaphod, bu benim bir arkadaşım, Arthur Dent,” dedi, “gezegeni havaya uçtuğunda onu kurtardım.”</p>

  <p>“Evet, hiç şüphem yok,” dedi Zaphod, “selam, Arthur, hayatta kalabildiğine sevindim.” Sağ taraftaki başı ilgisiz bir ifadeyle ona dönüp “Selam,” dedi ve dişlerini kurcalamaya devam etti.</p>

  <p>Ford konuşmasına devam etti. “Arthur,” dedi, “bu da benim yarı-kuzenim Zaphod Beeb-”</p>

  <p>“Daha önce tanışmıştık,” dedi Arthur sertçe.</p>

  <p>Sağdaki en hızlı şeritte giderken birkaç döküntü otomobili hiç yorulmadan geçip kendinizden hoşnut bir şekilde ilerlemektesinizdir ve tam o sırada vitesi dörtten üçe düşüreceğinize kazara bire düşürüp motorunuzun kaportadan dışarı fırlamasına yol açar ve oldukça berbat bir duruma düşersiniz. Böyle bir durum, bütün özgüveninizi alıp götürür ve havanızı söndürür. Tıpkı Arthur’un sözlerinin Ford Prefect’e yaptığı gibi.</p>

  <p>“Eee ... ne?” dedi.</p>

  <p>“Daha önce tanıştığımızı söyledim.”</p>

  <p>Zaphod beceriksiz bir şaşkınlık ifadesi takındı ve damaklarından birini şaklattı.</p>

  <p>“Hey ... eee, tanışmış mıydık? Hey ... eee ...”</p>

  <p>Ford gözlerinde çakan öfke şimşekleriyle Arthur’a döndü. Kendini tam eve dönmüş hissederken, Galaksi meseleleri hakkında Ilford kökenli bir sivrisineğin Pekin hakkında sahip olduğu kadar bilgisi olan bu cahil ve ilkel adamı peşine taktığı için ani bir pişmanlık duymaya başlamıştı.</p>

  <p>“Daha önce tanıştık da ne demek?” diye sordu. “Bu Betelgeuse Beş’ten Zaphod Beeblebrox, Croydon’dan kahrolası Martin Smith değil.”</p>

  <p>“Umrumda bile değil,” dedi Arthur soğuk bir sesle. "Biz tanıştık, değil mi Zaphod Beeblebrox - yoksa ... Phil mi demeliyim?”</p>

  <p>“Ne!” diye bağırdı Ford.</p>

  <p>“Bana hatırlatman gerekecek,” dedi Zaphod, “canlı türleri konusunda hafızam berbattır.”</p>

  <p>“Bir partideydik,” diye devam etti Arthur.</p>

  <p>“Öyle mi, bak ondan şüphe ederim,” dedi Zaphod.</p>

  <p>“Sakin ol, Arthur, tamam mı!” dedi Ford emredercesine.</p>

  <p>Arthur vazgeçmiyordu. “Altı ay önceki bir parti. Yerküre’de ... İngiltere’de ...”</p>

  <p>Zaphod dudaklarını sıkıca birbirine bastırıp gülümseyerek hatırlamıyorum anlamında kafasını salladı.</p>

  <p>“Londra,” diye üsteledi Arthur, “Islington.”</p>

  <p>“Haa,” dedi Zaphod yüzünde bir suçluluk ifadesiyle, “<i>şu</i> parti.”</p>

  <p>Bu Ford için hiç de adil değildi. Bir Arthur’a bir Zaphod’a bakıyordu. “Ne?” dedi Zaphod’a. “Senin de o küçük, sefil gezegende bulunduğunu söylemek istemiyorsun, değil mi?”</p>

  <p>“Hayır, tabii ki bulunmadım,” dedi Zaphod güvenle. “Şey, kısa bir süreliğine uğramış olabilirim, bilirsin, yolumun üzerindeyken ...”</p>

  <p>“Ama onbeş yıl boyunca oraya saplanıp kaldım ben!”</p>

  <p>“İyi, ama ben bunu bilmiyordum ki, öyle değil mi?”</p>

  <p>“Ne arıyordun orada?”</p>

  <p>“Etrafa bakınıyordum işte, bilirsin.”</p>

  <p>“Davet edilmediği bir partiye geldi,” dedi Arthur, öfkeyle titreyerek, “bir kıyafet balosuydu ...”</p>

  <p>“Başka ne olabilirdi?” dedi Ford.</p>

  <p>“Bu partide,” diye inatla devam etti Arthur, “bir kız vardı ... her neyse, artık bunun bir önemi yok. Oralar tamamen toz duman içinde yok olup gitti zaten ...”</p>

  <p>“Şu kahrolası gezegen için surat asmayı bırak,” dedi Ford. “Kimdi şu hanım?”</p>

  <p>“Şey, kızın biri işte. Pekâlâ, tamam, kızla işler pek iyi gitmiyordu. Bütün akşam uğraşıp durmuştum. Kahretsin, kız çetin cevizdi. Güzel ve çekiciydi, insanı mahvedebilecek kadar zekiydi. Biraz da olsa ilgisini çekmeyi başarmıştım ve tam konuşmaya girişmiş hedefe doğru ilerlemekteydim ki senin dostun lafa girip “Hey, <i>bebek, bu herif</i> seni <i>sıkıyor mu? Onun yerine neden benimle konuşmuyorsun? Ben başka bir gezegendenim,</i>” dedi. Kızı ondan sonra bir daha görmedim.</p>

  <p>“Zaphod?” dedi Ford sesini yükselterek.</p>

  <p>“Evet,” dedi Arthur, ona ters ters bakıp kendisini bir salak gibi hissetmemeye çalışarak. “O zaman yalnızca iki kolu ve tek kafası vardı, adının da Phil olduğunu söylemişti, ama ...”</p>

  <p>“Ama itiraf etmelisin ki gerçekten başka bir gezegenden olduğu ortaya çıktı,” dedi Trillian köprünün diğer ucundan görüntüye girerek. Arthur’a tatlı tatlı gülümsedi, ki bu gülümsemenin etkisi Arthur’un üzerine bir ton tuğla yığmış gibiydi sanki. Sonra kız dikkatini yeniden geminin kontrollerine verdi.</p>

  <p>Birkaç saniyelik sessizliğin ardından Arthur’un beynindeki karmaşanın içinden birkaç sözcük ağır ağır sürünerek dışarı çıktı.</p>

  <p>“Tricia McMillan?” dedi. “Burada ne işin var?”</p>

  <p>“Seninkiyle aynı,” diye yanıtladı kız, “otostop çektim. Bir matematik ve bir de astrofizik diplomasıyla başka ne yapabilirdim ki zaten? Ya bunu seçecektim ya da Pazartesileri dağıtılan işsizlik maaşı kuyruğunu.”</p>

  <p>“Sonsuzluk eksi bir,” diye tıkırdadı bilgisayar. “İhtimalsizlik toplamı tamamlandı.”</p>

  <p>Zaphod önce çevresine, sonra Ford’a, Arthur’a ve en son Trillian’a baktı.</p>

  <p>“Trillian,” dedi, “Böyle şeyler İhtimalsizlik Motoru’nu her kullanışımızda olacak mı?"</p>

  <p>“Korkarım ki büyük bir ihtimalle,” dedi kız.</p>
</body>
</html>
