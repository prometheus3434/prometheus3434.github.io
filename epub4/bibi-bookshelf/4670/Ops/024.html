<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx1249"></a><span class="t3"><b>19</b></span></p>
<p class="p2"><span class="t7">OLDUKÇA </span><span class="t7">Ş</span><span class="t7">A</span><span class="t7">Ş</span><span class="t7">IRTICI</span></p>
<p> </p>
<p>Pollyanna Eylülde okula başladı. Verdiği sınavlar, yaşına göre oldukça ileri olduğunu gösterdi. Bu nedenle, bir süre sonra kendi yaşıtları ile birlikte derslere başladı.</p>
<p>Okul birçok yönden Pollyanna’ya şaşırtıcı geliyordu. Tabii o da birçok bakımdan okuldakileri şaşırtıyordu. Bununla beraber küçük kız okula kısa zamanda alıştı ve bir gün teyzesine okulun “yaşamak” olduğunu da itiraf etti. O zamana kadar daima bundan şüphe etmişti.</p>
<p>Okulu çok sevmesine rağmen, Pollyanna arkadaşlarını da unutmadı. Tabii, artık onlara pek fazla zaman ayıramıyordu. Ama yine de kalan zamanını onlarla geçiriyordu. Bu durumdan en fazla hoşnutsuzluk duyan da John Pendleton’dı.</p>
<p>Bir cumartesi günü öğleden sonra adam ona bu duygusunu söyledi.</p>
<p>Biraz sabırsız bir tavırla, “Bana bak Pollyanna. Gelip benimle kalmaya ne dersin? Son günlerde, yüzünü gördüğüm yok” dedi.</p>
<p>Pollyanna güldü. Bay Pendleton da ne kadar komik bir adamdı.</p>
<p>“Çevrenizde insan olmasından hoşlanmadığınızı sanıyordum.”</p>
<p>“Öyle. Ama bu, bana o çok güzel oyunu öğretmeden önceydi. Şimdi, bana hizmet edilmesinden memnunum. Neyse yakında ayağa kalkabileceğim. Bakalım o zaman neler olacak?..” Yanındaki koltuk değneklerinden birini alıp şaka ile kıza doğru salladı.</p>
<p>Bugün büyük kitaplığın olduğu odada oturuyorlardı.</p>
<p>Küçük kız: “Aslında siz gerçekten hiçbir şeyden memnun değilsiniz ama öyle olduğunuzu söylüyorsunuz” dedi. Gözlerini şöminenin önünde duran köpeğe dikmişti: “Oyunu tam olarak oynayamadığınızı siz de biliyorsunuz Bay Pendleton! Evet, biliyorsunuz.”</p>
<p> </p>
<p>Adamın yüzü birdenbire çok ciddileşti.</p>
<p>“Ben de zaten seni bunun için istiyorum küçük kız. Bu oyunu oynamamama yardım edesin diye. Gelecek misin?”</p>
<p>Pollyanna hayretle döndü:</p>
<p>“Bay Pendleton, gerçekten ciddi söylemiyorsunuz bunu değil mi?”</p>
<p>“Evet, ciddi söylüyorum. Gelmeni istiyorum. Gelecek misin?”</p>
<p>Pollyanna üzüntülü görünüyordu. “Şey… Bay Pendleton… Gelemem… Biliyorsunuz gelemem… Şey, ben Polly Teyzenin…”</p>
<p>Adamın yüzünde garip bir ifade belirip kayboldu. Pollyanna buna pek anlam verememişti. Adam, başını hiddetle kaldırdı:</p>
<p>“Sen sadece ona bağımlı değilsin…” Ses tonunu yumuşatıp ekledi:</p>
<p>“Belki teyzen gelmene izin verir. Eğer izin verirse gelir misin?”</p>
<p>Pollyanna düşünceli düşünceli kaşlarını çattı.</p>
<p>Ağır ağır konuşmaya başladı: “Fakat Polly Teyzem… Bana çok iyi davrandı… Dünyada Kadınlar Yardım Derneği’nden başka hiç kimsem kalmadığı zaman beni yanına aldı ve…”</p>
<p>Yine adamın yüzünde o acayip gerginlik belirdi ve kayboldu. Fakat bu defa konuşmaya yeniden başladığında sesi daha hafif ve hüzünlüydü.</p>
<p>“Pollyanna, yıllar önce birisini çok sevmiştim. Sevdiğim o kadını, bir gün bu eve getirebileceğimi ummuştum. Onunla birlikte yıllarca bu evde ne kadar mutlu olacağımızı düşünmüştüm.”</p>
<p>Pollyanna, “Evet” diye içini çekti. Gözlerinden acıma duygusu okunuyordu.</p>
<p>“Fakat… Şey… Onu buraya getiremedim. Bunun nedenini hiç sorma. Sadece onu buraya getiremedim. İşte hepsi bu kadar. O günden bu yana bu gri taşlardan oluşan yer, bana bir ev oldu ama yuva olmadı. Bir evi yuva yapan bir kadının eli ile kalbidir. Pollyanna. Ya da bir çocuğun var oluşu. Ben bunlardan hiçbirine sahip olamadım yavrum. Şimdi, gelecek misin?”</p>
<p>Pollyanna ayağa kalktı. Yüzü pırıl pırıl parlıyordu. “Bay Pendleton… Yani, yıllardır o kadının eliyle kalbini mi istediğinizi söylüyorsunuz?” “Şey… Evet, Pollyanna.”</p>
<p>Küçük kız, “Ah, ne kadar memnun oldum! Şu halde bir sorun yok!” diye içini çekti. “İkimizi de yanınıza alırsınız ve her şey de fevkalade olur!”</p>
<p>Adam şaşkın şaşkın: “İkinizi birden mi yanıma alayım? ” diye tekrarladı.</p>
<p>“Şey, elbette. Her ne kadar Polly Teyzeyi henüz kandırmadıksa da, eminim kabul edecektir. Tabii, ona da bana söylediklerinizi anlatırsanız, o zaman ikimiz de geliriz.</p>
<p>Adamın gözlerinde dehşet dolu bir görünüm belirdi.</p>
<p>“Polly Teyze buraya mı gelecek?” Pollyanna’nın gözleri iri iri açıldı:</p>
<p>“Yoksa siz mi onun evine gitmeyi tercih edersiniz?” diye sordu. “Tabii onun evi sizinki kadar güzel değil, ama daha yakın…”</p>
<p>Adam, son derece kibar bir tavırla: “Pollyanna, neden bahsediyorsun sen Allah aşkına?” diye sordu.</p>
<p>Pollyanna, belirgin bir şaşkınlık içinde: “Oturacağınız yerden bahsediyorum” dedi. “Önce, burada oturmamızı istediğinizi sandım. Siz burayı bir yuva yapmak için yıllardır Polly Teyzenin eliyle kalbini istediğinizi söylediniz ve…”</p>
<p>Adam, anlaşılmaz bir ses çıkardı. Ellerini havaya kaldırıp konuşmaya çalıştı. Fakat sonra elini sinirli bir tavırla indirdi.</p>
<p>O sırada kapıda beliren hizmetçi: “Doktor geldi efendim” dedi.</p>
<p>Pollyanna yerinden kalktı:</p>
<p>John Pendleton telaşla küçük kıza döndü. Hafif bir sesle adeta yalvardı: “Pollyanna, Allah aşkına sana söylediklerimi şimdilik kimseye anlatma.”</p>
<p>Pollyanna neşeyle gülümseyince yanaklarında gamzeler belirdi.</p>
<p>“Elbette anlatmam! Bunları teyzeme kendinizin söylemek isteyeceğinizi tahmin etmedim mi sanki?” Bunları omzunun üzerinden neşeyle bakarak söylemişti.</p>
<p>John Pendleton, bitkin bir tavırla koltuğa çöktü.</p>
<p>Doktor, “Ne oldu?” diye sordu. Bir dakika sonra da hastasının nabzını ölçmeye başladı. Adamın nabzı çok hızlı atıyordu.</p>
<p>John Pendleton’ın dudaklarında garip bir gülümseme belirdi:</p>
<p>“Sanırım, verdiğin kuvvet şurubunu biraz fazla kaçırdım.” diyerek bir kahkaha attı. Bir yandan da, Pollyanna’nın bahçeden çıkışını seyreden doktoru süzüyordu.</p>
<p> </p>
</body>
</html>