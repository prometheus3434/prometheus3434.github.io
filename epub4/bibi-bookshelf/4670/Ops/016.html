<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx698"></a><span class="t3"><b>11</b></span></p>
<p class="p2"><span class="t7">DIMMY’LE TANI</span><span class="t7">Ş</span><span class="t7">MA</span></p>
<p> </p>
<p>Ağustos gelmişti. Ağustosun gelmesiyle de bazı beklenmedik sürprizler ve değişiklikler ortaya çıkmıştı. Ancak bunların hiçbiri Nancy için beklenmedik şeyler değildi. Nancy, Pollyanna’nın gelişinden beri değişikliklere ve beklenmedik olaylara alışmıştı.</p>
<p>Önce bir kedi yavrusu çıktı ortaya.</p>
<p>Pollyanna, bu kediyi uzaktaki bir yolun ortasında acı acı miyavlarken bulmuştu. Komşulara sorup, kedinin sahipsiz olduğunu anlayınca da, hemen yanına alıp eve getirdi.</p>
<p>Teyzesine, mutlu bir güven duygusu içinde, “Kedinin sahipsiz oluşuna da çok sevindim.” dedi. “Çünkü onu ne zamandan beri eve getirmek istiyordum. Kedi yavrularını çok severim. Onun burada kalmasına sevinip, izin vereceğinizi biliyordum.”</p>
<p>Bayan Polly, Pollyanna’nın kucağındaki, terk edilmiş, gri renkli, bitkin kedi yavrusuna bakıp titredi. Bayan Polly kedileri hiç sevmez, hatta sıhhatli, güzel ve temiz olanlarından bile hoşlanmazdı.</p>
<p>“Of, Pollyanna! Ne kadar pis bir yaratık! Onun uyuz ve pireli olduğundan eminim!”</p>
<p>Pollyanna küçük yaratığın korku dolu özlerinin içine bakarak şefkatli bir sesle mırıldandı. “Çok korkmuş. Nasıl da titriyor. Görüyorsunuz ya, onu yanımıza alacağımızdan henüz emin değil.”</p>
<p>Bayan Polly, kelimelerinin üzerine basa basa, “Onun gibi kimse de emin değil zaten.” dedi.</p>
<p>Pollyanna, teyzesinin söylediğini tamamen yanlış anlayarak, “Yok, hayır, eminiz” diye başını salladı. “Kedinin sahibini bulamadığımız takdirde onu eve alacağımızı herkese söyledim. Onu eve almaktan memnun kalacağınızı biliyordum. Zavallı küçük, yalnız kedicik!”</p>
<p>Bayan Polly dudaklarını aralayıp konuşmaya çalıştı ama olmadı. Pollyanna’nın gelişinden beri ona sık sık musallat olan çaresizlik duygusu, bu kez de benliğini sarmıştı.</p>
<p>Pollyanna, müteşekkir bir ifade ile devam etti. “Beni eve aldıktan sonra, küçük ve yalnız bir kediciğin bırakılıp başka bir yer aramasına neden olmayacağınızı biliyordum. Bayan Ford da bu kediyi eve almaya izin verip vermeyeceğinizi sorduğu zaman da bunu söylemiştim zaten. Bana bakan bir Kadınlar Yardım Derneği vardı. Ama bu kedi yapayalnızdı. Böyle düşüneceğinizi biliyordum.” Mutlu bir şekilde başını sallayıp koştu, odadan çıktı.</p>
<p>Bayan Polly, “Fakat, Pollyanna” diyerek ihtar etti. Ancak Pollyanna mutfak yolunun yarısına gelmiş, Nancy’ye sesleniyordu. “Nancy, Nancy. Gel de Polly Teyzemin benimle birlikte büyüteceği şu küçük kedi yavrusunu gör!”</p>
<p>Kedilerden nefret eden Polly Teyze, oturma odasında, büyük bir bitkinlik içerisinde kendisini koltuğa bıraktı. Pollyanna’yı azarlayacak gücü bile kalmamıştı.</p>
<p>Ertesi gün, küçük kedi yavrusundan belki daha kimsesiz bir köpek belirdi. Ve yine Bayan Polly, büyük bir şaşkınlık içerisinde kendisinin bir koruyucu melek ve kurtarıcı durumuna getirildiğini gördü. Bu rolü Pollyanna pek de farkına varmadan teyzesine yakıştırıvermişti. Köpeklerden, kedilere olandan daha çok nefret eden Bayan Polly yine kendisinde şikayet edecek gücü bulamadı.</p>
<p>Ama aradan daha bir hafta bile geçmeden, Pollyanna eve bir de küçük, üstü başı yırtık bir çocuk getirince iş değişti. Büyük bir güven duygusuyla aynı şeyleri bu çocuk için de isteyince, Bayan Polly konuşmak zorunda kaldı. Bu olay şöyle olmuştu:</p>
<p>Güzel bir perşembe sabahı, Pollyanna yine Bayan Snow’a paça tiridi götürüyordu. Artık Bayan Snow ve Pollyanna çok iyi birer arkadaş olmuşlardı. Bu arkadaşlık Pollyanna’nın Bayan Snow’u üçüncü ziyaretinden sonra başlamıştı. Yani Bayan Snow’un oyunu öğrenmesinden bir sonraki ziyarette. Artık Bayan Snow da Pollyanna ile birlikte o oyunu oynuyordu. Ama şunu söylemek gerekir ki, oyunu pek de iyi beceremiyordu. Çünkü çok uzunca bir zamandan beri her şeye üzülmeye alışmıştı, şimdi, herhangi bir şeye memnun olmak kolay olmuyordu. Fakat yine de, Pollyanna’nın yaptığı hatalara karşı güler yüzlü davranması ve neşeli neşeli yol göstermesi sayesinde oldukça çabuk öğreniyordu. Kadının o gün canı çok paça istiyordu. Rahibin karısı büyük bir tasla paça tiridi getirmişti. Pollyanna da aynı yemekten getirdi. Buna rağmen kadın Pollyanna’ya bundan çok memnun olduğunu söyledi.</p>
<p>Oysa Pollyanna durumu, kadının kızı Milly’den daha önce öğrenmişti. Bu nedenle çocuğun sevinci bir kat daha artmıştı.</p>
<p>Pollyanna, yolda bunları düşünürken birdenbire çocuğu gördü. Küçük oğlan, yolun kenarına çömelmiş, kaygısız bir tavırla elindeki küçük tahta parçasını yontuyordu. Pollyanna, yanına yaklaşıp “Merhaba” dedi. Çocuk ona baktı, hemen başını çevirdi.</p>
<p>“Sana da merhaba!” diye mırıldandı.</p>
<p>Pollyanna güldü. Çocuğun önüne geçip, “Şimdi sana paça tiridi verilse pek memnun olacağa benzemiyorsun” dedi. Çocuk huzursuz bir tavırla kımıldandı, şaşkın şaşkın kıza bakarak elindeki tahtayı yontmaya devam etti. Bıçak keskin değildi. Çeliği kırılmıştı.</p>
<p>Pollyanna durakladı. Sonra çocuğun hemen yanı başındaki çimene rahatça oturdu. Pollyanna, sık sık “Kadınlar Yardım Derneği’ne alıştığını, hiç aldırmadığını” söylerdi, ama yine de birçok kez kendi yaşında bir arkadaş için can atmıştı. İşte bu nedenle çocukla arkadaş olmaya karar vermişti.</p>
<p>Nazik bir tavırla, “Adım Pollyanna Whittier” diye söze başladı. “Senin adın ne?”</p>
<p>Çocuk yine rahatsız bir tavırla kımıldandı. Neredeyse ayağa kalkacaktı. Fakat sonra vazgeçti. Çocuk isteksiz ve pek de nazik olmayan bir tavırla “Adım Jimmy Bean” diye cevap verdi.</p>
<p>“Çok güzel! İşte şimdi tanıştık. Bu tanışma sırasında sana düşen görevi yerine getirdiğin için memnun oldum. Bilirsin bazıları kendilerini tanıtmazlar. Ben Bayan Polly Harrington’ın evinde otururum. Ya sen nerede oturuyorsun?”</p>
<p>“Hiçbir yerde.”</p>
<p>Pollyanna şaşırmıştı. “Hiçbir yerde mi? İyi ama bu olamaz. Herkesin yaşadığı bir yer vardır.”</p>
<p>“Ne yapalım. Benim yok. Oturacak yeni bir yer aramaktayım.”</p>
<p>“Ya! Peki nerede oturacaksın?”</p>
<p>Oğlan küçümseyen bir tavırla Pollyanna’yı süzdü, “Şaşkın! Oturacağım yeri bilseydim hiç böyle arar mıydım?” Pollyanna, başını biraz geriye attı. Bu çocuk hiç de iyi değildi. Hem kendisine “Şaşkın” denilmesi de hoşuna gitmemişti. Ama yine de, o yaşlı insanlara benzemeyen biriydi.</p>
<p>“Daha önce nerede oturuyordun?” diye sordu.</p>
<p>Çocuk sabırsızca içini çekti. “Senin kadar soru soran bir insan görmedim.”</p>
<p>Pollyanna sakin bir tavırla, “Sormam lazım” dedi. “Aksi takdirde seninle ilgili hiçbir şey öğrenemem. Eğer biraz daha fazla konuşursan, soru sormama gerek kalmayacak.”</p>
<p>Oğlan hafifçe güldü. Biraz isteksiz ve utangaç bir gülüştü bu. Fakat bu defa konuşmaya başladığında, çocuğun yüzü daha keyifli bir ifade taşımaktaydı.</p>
<p>“O halde, işte konuşmaya başlıyorum. Adım Jimmy Bean. On yaşındayım, on birime basmak üzereyim. Geçen yıl Öksüzler Yurduna geldim. Ama orada çok çocuk vardı. Bana yer bulamadılar. Aldırmadım, çünkü orada kalmayı zaten istemiyordum.</p>
<p>Böylece oradan ayrıldım. Başka bir yerde yaşayacağım.</p>
<p>Fakat henüz bir yer bulamadım. Bir evim olsun istiyorum. Şöyle bildiğin gibi bir ev. Evin annesi olmalı. Yetimler Yurdu’nun müdiresi değil. Eğer evin varsa, ailen de var demektir. Babam öldüğünden beri benim ailem yok. İşte bu nedenle şimdi bir ev arıyorum. Dört tane eve başvurdum. Fakat beni istemediler. Oysa orada çalışacağımı da söylemiştim. İşte böyle! Bütün bilmek istediklerini öğrendin mi?” Son cümleyi söylerken çocuğun sesi giderek titremişti.</p>
<p>Pollyanna acıyarak, “Çok yazık!” dedi. “Demek seni hiç kimse istemedi. Aman Allahım! Neler hissettiğini gayet iyi biliyorum. Çünkü babam öldüğü zaman benim de Kadınlar Yardım Derneği’nden başka gidecek yerim olmadı. Ta ki, Polly Teyze beni yanına alana kadar. Pollyanna birdenbire sustu. Aklına çok güzel bir şey geldiği yüzünden okunuyordu.</p>
<p>Heyecanla, “Sana bir yer buldum!” diye bağırdı. “Polly Teyzem seni yanına alır. Bundan eminim! Beni yanına almadı mı? Fluffy ile Buffy’yi de; onları seven kimsecikler yokken, gidecekleri bir yer bulunmazken yanına almadı mı? Hem bunlar sadece kedi ve köpek. Haydi gel Polly Teyze’nin seni alacağından eminim. Onun ne kadar iyi ve yardımsever bir insan olduğunu bilemezsin!”</p>
<p>Jimmy Bean’in küçük yüzünde parlak bir ifade belirdi.</p>
<p>“Doğru mu söylüyorsun? Beni şimdi alır mı dersin? Çalışırım ben. Hem çok da güçlüyüm.” Gömleğini sıyırıp kemikli ince kolunu gösterdi.</p>
<p>“Elbette alır! Polly Teyzem dünyadaki kadınların en iyisidir. Aslında annem vardı ama, o şimdi cennete bir melek olmak için gitti.” Ayaklarının üzerinde yaylanıp, çocuğun kolunu çekerek devam etti. “Hem evde de bir yığın boş oda var. Gerçekten kocaman bir ev.” Telaşla giderlerken, biraz endişeli bir tavırla ekledi: “Ama belki de önce tavan arasındaki odada uyuman gerekecek. Ben de ilk önce orada kaldım. Fakat şimdi o odada tel sineklikler var. Artık oda hem sıcak olmaz, hem de sinekler ayaklarıyla mikrop taşımazlar. Bunu biliyor muydun? Pekala güzel bir şey bu! Belki sana kitap da okutur. İyiysen kitap okutur. Yani kötü bir çocuk değilsen, demek istiyorum. Hem senin de yüzünde çiller var.” Çocuğu dikkatle süzüp, “Onun için odanda ayna olmadığı için memnun olacaksın. Pencereden görülen manzara fevkalade. Duvara asılacak resimlerden çok daha güzel. Eminim, o odada uyumaktan hiç şikayetçi olmayacaksın” dedi. Pollyanna birden soluk soluğa kalmış, nefesinin bir kısmının da konuşmaktan başka işler için gerekli olduğunu kavramıştı.</p>
<p>Jimmy Bean sert ve durumu kavramamış bir ifade ile: “Hay Allah” dedi. Ama hayranlık duyduğu halinden belliydi. Sonra ekledi: “Bu kadar hızlı konuşabilen birisinin, zamanı doldurmak için soru sorabileceği hiç aklıma gelmezdi.”</p>
<p>Pollyanna güldü.</p>
<p>“Yine de bundan memnun olabilirsin” diye karşılık verdi.</p>
<p>“Çünkü ben konuştuğum zaman, ağzını açmana lüzum kalmıyor.”</p>
<p>Eve geldikleri zaman, Pollyanna en ufak bir çekingenlik duymadan arkadaşını teyzesinin yanına götürdü. Teyzesi şaşırmıştı. “Ah, Polly Teyze” diye zafer dolu bir ifade ile konuştu. “Bakın buraya! Size, büyütmeniz için kimi getirdim. Hem Fluffy ve Buffy’den daha da güzeli. Canlı bir oğlan çocuğu bu. İlk başta, tavan arasında uyumaya aldırmıyor. Çalışacağını da söylüyor. Ama itiraf edeyim, onunla oynayacağımız için zamanının çoğunu benimle geçirmesi gerekecek.”</p>
<p>Bayan Polly önce bembeyaz, sonra da kıpkırmızı kesildi. Durumu pek fazla kavrayamamıştı. Ama yeterli derecede anladığından emindi.</p>
<p>“Pollyanna, bu ne demek? Bu pis, küçük çocuk kimin nesi? Onu nerede buldun?” diye sert bir ifadeyle sordu.</p>
<p>“Pis, küçük çocuk mu?” Bir adım gerileyerek kapıya doğru baktı. Pollyanna, neşeli neşeli güldü. “Bak işte! Çocuğun adını söylemeyi unuttum. Tıpkı o da benim gibi yalnız birisiymiş. Hem de çok pis bir çocuk değil mi? Yani oğlandan bahsediyorum. Tıpkı Fluffy ve Buffy’yi ilk aldığımız zamanki gibi. Ama onun da diğerleri gibi, yıkanıp temizleneceğinden eminim. Ah! Yine unutuyordum.” Kahkaha ile güldü. “Bu çocuğun adı Jimmy Bean, Polly Teyze.”</p>
<p>“Ya… Peki ne arıyor burada?”</p>
<p>“Size bunu şimdi anlattım ya, Polly Teyze.” Pollyanna’nın gözleri şaşkınlıkla büyüdü. “Size getirdim onu. Yani, eve. Burada bakasınız diye getirdim onu. Bir eve ve aileye ihtiyacı var. Sizin bana, Fluffy ve Buffy’ye ne kadar iyi davrandığınızı anlattım. Kedilerden ve köpeklerden daha iyi bir yaratık olduğu için, ona da iyi bakacağınızdan emin olduğumu söyledim.”</p>
<p>Bayan Polly, koltuğa çöküp titreyen elini boğazına götürdü. Çaresizlik yine bütün benliğini sarmak üzereydi. Ama, görülebilir bir mücadele içinde kadın birden doğruldu.</p>
<p>“Bu kadar yeter, Pollyanna. Şimdiye kadar yaptıkların içinde en münasebetsizi bu. Sanki, pis kedilerle uyuz köpekler yetmiyormuş gibi, bir de eve yolda bulduğun üstü başı yırtık dilenciler getiriyorsun… Onlar…”</p>
<p>Çocuk birden kımıldadı. Gözleri parladı, ifadesi sertleşti. Güçlü küçük bacaklarıyla iki adım atıp, korkusuzca Bayan Polly’nin karşısına dikildi.</p>
<p>“Ben bir dilenci değilim, hanımefendi. Sizden de bir şey istemiyorum. Evinize gelmezdim ama, bu kız bana sizin ne kadar iyi ve yardımsever bir insan olduğunuzu ve beni yanınıza almak isteyeceğinizi söyledi. İşte onun için buradayım.” Dönüp, odadan büyük bir gururla çıktı. Acınacak durumda olmasaydı, haline gülünebilirdi.</p>
<p>Pollyanna, ağlamaklı bir sesle, “Ah Polly Teyze!” dedi.</p>
<p>“Onu buraya almakla memnun kalacağınızı sanmıştım. Memnun olacağınızdan emindim.”</p>
<p>Bayan Polly, bir el işaretiyle kızı susmaya davet etti. Kadının sinirleri artık iyice bozulmuştu. Çocuğun söylediği sözler ve özellikle “İyi ve yardımsever” sözleri hala kulağında çınlıyordu. Çaresizliğe kapılmak üzere olduğunu da biliyordu. Yine de bütün gücünü bir araya topladı.</p>
<p>Sert bir sesle, “Pollyanna!” diye bağırdı. “Durup dinlenmeden memnunluk sözcüğünü tekrarlamaktan vazgeçer misin? Sabahtan akşama kadar memnunluk, memnunluk, memnunluk! Yeter artık, çıldıracağım!”</p>
<p>Pollyanna’nın hayretten ağzı açık kaldı.</p>
<p>“Şey… Polly Teyze” diye mırıldandı. “Beni yanınıza aldığınız için memnun olduğunuzu…” Birden kullandığı sözcüğün farkına vardı. Eliyle ağzını kapatıp, sendeleyerek odadan çıktı. Çocuk daha bahçe kapısına varmadan Pollyanna ona yetişti. Nefes nefese: “Çocuk! Çocuk! Jimmy Bean, ne kadar üzüldüğümü bilmeni isterim,” dedi. Onu durdurmak için kolundan tuttu.</p>
<p>Çocuk somurtarak, “Üzülme! Seni suçlamıyorum.” diye karşılık verdi. Birden: “Ben bir dilenci değilim.” diye ekledi.</p>
<p>Pollyanna: “Elbette değilsin! Fakat teyzemi de suçlamamalısın” diye yalvardı. “Galiba ben sizleri doğru dürüst tanıştıramadım. Seninle ilgili yeterli bilgi vermediğimi sanıyorum. Aslında teyzem çok iyi kalpli ve iyiliksever bir kadındır. Her zaman öyle olmuştur. Herhalde ben durumu iyice açıklayamadım. Yine de sana oturabileceğin bir yer bulmayı çok arzu ediyordum.”</p>
<p>Çocuk, omuzunu silkerek döndü. “Neyse, önemi yok. Herhalde ben kendime bir yer bulurum. Biliyorsun ben bir dilenci değilim.”</p>
<p>Pollyanna düşünceli düşünceli kaşlarını çatmıştı. Birden yüzü neşeyle aydınlandı.</p>
<p>“Bak, sana şimdi ne yapacağımı söyleyeyim! Kadınlar Yardım Derneği bugün öğleden sonra toplanacak. Polly Teyzemden duydum, bunu. Senin durumunu onlara ileteceğim. Babam da bir şeyi istediği zaman böyle yapardı, zaten. Örneğin, yeni bir halı gerekince veya dinsizlerin eğitilmesi zorunluğu belirince.”</p>
<p>Çocuk hırsla döndü.</p>
<p>“Ben ne bir dinsizim, ne de bir yeni halıyım. Hem Kadınlar Yardım Derneği de neymiş?”</p>
<p>Pollyanna, üzülerek ve şaşırmış bir ifade ile baktı.</p>
<p>“Seni nerede büyüttüler, Jimmy Bean? Kadınlar Yardım Derneği’ni nasıl olur da bilmezsin?”</p>
<p>Çocuk, “Eh! Pekala. Söylemezsen söyleme ” diye homurdandı. Dönüp kayıtsız bir tavırla yürümeye başladı.</p>
<p>Pollyanna, hemen yanına koştu. “Şey… Şey… Birçok kadın bir araya gelip dikiş diker, yemek verir ve aralarında para toplar ve konuşurlar. İşte Kadınlar Yardım Derneği budur. Çok iyiliksever insanlardır, hepsi. Daha doğrusu geldiğim yerdekilerin çoğunluğu öyleydi. Buradakileri görmedim ama, onların da öyle olduklarını sanıyorum. Onlara bugün öğleden sonra senden bahsedeceğim.”</p>
<p>Çocuk yine büyük bir hiddetle döndü.</p>
<p>“Hayır, pek fazla bir şey söyleyecek değilsin. Belki de benim burada kalıp birçok kadından dilenci sözünü işiteceğimi sanıyorsun. Bir tanesi yetmiyormuş gibi, ama yanılıyorsun!”</p>
<p>Pollyanna ısrar etti. “Fakat sen orada olacak değilsin ki! Tabii ki tek başıma gidip onlarla konuşacağım.”</p>
<p>“Gerçekten mi?”</p>
<p>“Evet. Hem bu defa her şeyi daha iyi anlatacağım.” Pollyanna çocuğun yine hatlarının yumuşadığını görerek çabuk çabuk devam etti: “Hem, içlerinden bazılarının sana bir ev bulmaktan memnunluk duyacaklarını da biliyorum.”</p>
<p>Çocuk, “Hem çalışacağımı söylemeyi de sakın unutma” diye hatırlattı.</p>
<p>Pollyanna neşeli bir tavırla, “Elbette unutmam” diye söz verdi. “Artık davayı kazandığından eminim. Yarın sana sonucu bildiririm.”</p>
<p>“Nerede?”</p>
<p>“Seni bugün bulduğum yerde. Bayan Snow’ların evlerinin yanında.” “Pekala. Orada olacağım.”</p>
<p>Çocuk bir an sustuktan sonra ağır ağır devam etti: “Belki bu akşam yine Yetimler Evi’ne gitmem iyi olacak. Kalacak başka yerim yok. Zaten bu sabah kaçmıştım oradan. Onlara bir daha dönmeyeceğimi söylemiştim. Hoş söyleseydim de sevinirlerdi ya. Bir süre gecikirsem merak bile etmezler. Onlar insanın ailesi gibi değiller. Hiçbiri aldırış etmiyor!”</p>
<p>Pollyanna, “Biliyorum” diye anlayışlı bir bakışla başını salladı. Seni yarın görünce şöyle basit bir ev ve seni sevecek bir aile bulduğumu söyleyeceğimden eminim.” Eve doğru dönüp yürürken neşeyle “Allahaısmarladık!” diye seslendi.</p>
<p>O sırada oturma odasının penceresinden bakan Bayan Polly, iki çocuğun ciddi bir tavırla konuştuklarını, daha sonra da oğlanın uzaklaştığını gördü. İçini çekti, dönüp üzgün bir tavırla merdivene doğru yürüdü. Bayan Polly genellikle üzgün görünmezdi. Fakat kulaklarında hala çocuğun söylediği, “Siz çok iyi kalpliydiniz!” cümlesi çınlıyordu. Kalbinde de, sanki bir şeyi kaybetmemiş olmanın verdiği bir boşluk bulunmaktaydı.</p>
<p> </p>
</body>
</html>