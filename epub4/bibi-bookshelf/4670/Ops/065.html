<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx3670"></a><span class="t3"><b>27</b></span></p>
<p class="p2"><span class="t7">POLLYANNA’NIN OYUNU OYNAMADI</span><span class="t7">Ğ</span><span class="t7">I GÜN</span></p>
<p> </p>
<p>Böylece kış günleri birer birer geçti. Ocak ve şubat ayları çok karlı ve buzlu oldu. Arkasından gelen Mart ise, konağın her tarafını adeta yıkacakmış gibi sarsan ve gerilen sinirleri kopma noktasına getiren berbat fırtınalar ayı olarak geçti.</p>
<p>Pollyanna o günlerde oyun oynamayı çok güç buluyordu. Yine de büyük bir çaba ile oyununu sürdürüyordu. Polly Teyze ise oyunu hiç oynamıyor, bu nedenle Pollyanna’nın işi daha da güçleşiyordu. Polly Teyzenin gerek morali, gerekse sağlığı iyi değildi. Kendisini tamamen kederine adamıştı.</p>
<p>Pollyanna hala hikaye yarışmasının sonuçlarını ümitle bekliyordu. Fakat artık birinci ödülü aklından çıkarıp, daha küçüklerinden birisine razı olmuştu. Bu aylar boyunca Pollyanna başka hikayeler de yazmıştı. Bu hikayelerin gönderildikleri dergilerden kısa bir süre sonra geri gelmeleri, Pollyanna’da kendisinin yazarlık yeteneği hakkında şüpheler yaratıyordu.</p>
<p>Yine bir gün kendisine geri gönderilen hikayelerden birisini ilişikteki “İlginize teşekkür ederiz” notu ile birlikte çöpe atarken şöyle söylendi:</p>
<p>“Hiç olmazsa Polly Teyzenin bunlardan haberi olmadığı için memnun olabilirim. Bilmediği bir şey için üzülemez.”</p>
<p>Pollyanna’nın bütün hayatı Teyzesi etrafında dönmeye başlamıştı. Hatta Polly Teyze bile bu gerçeği fark edemiyor ve ne derece yorucu bir insan olduğunu göremiyordu. Gerçekten de yeğeni kendisini tam anlamıyla ona hasrediyordu.</p>
<p>Mart ayının kasvetli günlerinden birinde, bu durum son haddine ulaştı. Sabah kalktığı zaman Pollyanna içini çekerek bulutlu gökyüzüne baktı. Polly Teyze böyle havalarda büsbütün çekilmez olurdu. Yine de moralini bozmamak için, Pollyanna neşeli bir şarkı mırıldanarak mutfağa, kahvaltı hazırlamak için indi.</p>
<p> </p>
<p>Pollyanna “En iyisi Teyzemin sevdiği sandviçlerden hazırlamalı. Böylece belki diğer şeyler için üzülmez,” diye düşünerek istekle hazırlıklara girişti.</p>
<p>Yarım saat sonra Teyzesinin kapısını çaldı.</p>
<p>“Demek kalktınız bile. Çok güzel. Saçınızı da çok güzel yapmışsınız Teyzeciğim.”</p>
<p>Polly Teyze bitkin bir şekilde konuştu: “Uyuyamadığım için kalkmak zorunda kaldım. Sonra sen burada olmadığından saçımı da yaptım tabii.”</p>
<p>Pollyanna çabucak özür dilercesine, “Fakat bu saatte beni beklediğinizi tahmin etmemiştim. Neyse, kahvaltı için neler hazırladığımı görünce, sanırım memnun olacaksınız,” diye cevap verdi.</p>
<p>Polly Teyze, “Hayır, bu sabah memnun olmayacağım. Böyle bir günde kimse memnun olamaz, şu yağmura bak. Bu haftaki üçüncü yağmurlu gün bu,” diyerek yüzünü astı.</p>
<p>“Evet öyle, fakat biliyorsunuz böyle uzun bir yağmurlu devreden sonra, çıkan güneşin tadı bambaşka olur,” diye gülümseyen Pollyanna, Teyzesinin boynuna bir kolye taktı.</p>
<p>“Şimdi aşağıya inelim de, kahvaltıda size ne hazırladığımı görün.”</p>
<p>Ne yazık ki Polly Teyze bu sabah en sevdiği yiyeceklerle bile avutulacak durumda değildi. Onun için hiçbir şey doğru değil, hatta her şey tahammül edilemeyecek kadar kötüydü. Kahvaltı sonuna doğru Pollyanna’nın sabrı taşmaya başladı. Sanki bu yetmezmiş gibi, bir de doğu tarafındaki çatının akmakta olduğunu keşfetti. Ayrıca postadan da kötü haber geldi. Pollyanna canı sıkılmasına rağmen, yine de gülerek akacak bir damları olduğu için memnun olması gerektiğini düşündü. Mektuba gelince, bu haberi zaten bir haftadır bekliyordu ve artık geldiği için daha fazla endişeli bir bekleyiş olmayacağına sevindi.</p>
<p>Bunlar ve daha birçok tedirgin edici olaylar, Pollyanna’nın sabah işlerini öğleden sonraya erteledi. Tabii ki bu durum Polly Teyzenin hiç hoşuna gitmemişti. Kendisi hayatını adeta saatin dakikaları ile düzenleyen planlı bir insan olduğu için düzensizliğe hiç tahammülü yoktu.</p>
<p>En sonunda kendisini daha fazla tutamadı.</p>
<p>“Fakat saat üç buçuk oldu bile Pollyanna! Biliyor muydun? Sen hala yatakları bile yapmadın.”</p>
<p>“Hayır şekerim, yapmadım. Ama üzülme, yapacağım.”</p>
<p>“Fakat söylediğimi duydun mu? Saate bak. Üçü geçiyor.”</p>
<p>“Evet öyle. Fakat aldırmayın Teyzeciğim. Dördü geçmediği için memnun olabiliriz.”</p>
<p>Polly Teyze sinirli bir tavırla, “Sen memnun olabilirsin tabii,” diye söylendi.</p>
<p>Pollyanna gülerek devam etti: “Bakın teyzeciğim, saatler insanın yaptığı işe göre değişebilen şeylerdir. Ben bunu uzun süre önce sanatoryumda kalırken öğrendim. Sevdiğim bir işle meşgul olurken zamanın geçmesini istemediğim için, saatin akrep koluna bakarım. Çok yavaş ilerlediği için, sanki zaman çok ağır geçiyor gibi gelir. Sonra canımı sıkan bir işi yaparken saniye koluna bakarım. Böylece zamanın çok çabuk geçerek bana yardımcı olduğunu düşünürüm. Bugün ise saatin akrebine bakıyorum. Çünkü zamanın çabuk geçmesini istemiyorum. Anlıyor musunuz?” diyerek muzip bir şekilde göz kırptı ve Teyzesini süzdü. Yüzüne garip bir ifade geldi, dudakları muzip bir gülümseme ile kıvrıldı. Arkasını dönüp başka bir şeyle meşgul olan Bayan Chilton, Pollyanna’nın yüzündeki bu ifadeyi görmemişti. Bunun üzerine bir dakika sonra Pollyanna dudaklarında aynı anlamlı gülümseme ile tekrar arka üstü uzandı.</p>
<p>Ertesi sabah Pollyanna kalktığında gene yağmur yağıyordu. Hızla esen rüzgar evin her tarafında gıcırtılar yaratıyordu.</p>
<p>Pollyanna yorgun bir iç çekişle, “Memnun olabi…” diye söze başlarken birden hatırlayarak ellerini ağzına kapattı. “Aman Allahım, biliyorum unutacağım. Tabii böylece her şey bozulacak. Bugün hiçbir şey için memnun olmayacağım, bunu unutmamam gerek.”</p>
<p>Pollyanna o sabah özenle kahvaltı hazırlamadı. Sadece çay yaparak Teyzesinin odasına çıktı.</p>
<p>Bayan Chilton henüz yataktaydı. Pollyanna’yı: “Yine her zamanki gibi yağmur yağıyor,” diye karşıladı.</p>
<p>Pollyanna asık bir yüzle, “Evet, ne berbat, değil mi? Bu hafta hemen hemen her gün yağmurlu geçti. Böyle havalardan nefret ederim,” diye karşılık verdi.</p>
<p>Polly Teyze gözlerinde hayret ifadesi ile döndü. Fakat Pollyanna başka tarafa bakıyordu.</p>
<p>Yorgun bakışlarla Teyzesine dönen genç kız, “Yataktan kalkıyor musunuz?” diye sordu.</p>
<p>Polly Teyze aynı şaşkınlıkla: “A, evet, tabii” diye kekeledi.</p>
<p>“Ne oldu Pollyanna, çok yorgun görünüyorsun, bir şey mi var?”</p>
<p>“Evet, bu sabah çok yorgunum. Gece hiç uyuyamadım. Uykusuzluktan nefret ederim. Geceleyin uyku tutmayınca her şey berbat gözüküyor.”</p>
<p>Polly Teyze de şikayete başladı. “Evet, çok iyi bilirim. Ben de saat ikiden sonra gözümü bile kırpmadım. Sonra bu damın durumu çok canımı sıkıyor. Eğer yağmurlar durmazsa nasıl damı tamir ettireceğiz, bilemiyorum. Sen yukarıya çıkıp kovaları boşalttın mı?”</p>
<p>“Oh, evet birkaç tane daha kova çıkardım, şimdi yeni bir delik daha var.”</p>
<p>“Yeni bir tane mi? Yakında bütün dam akmaya başlayacak.”</p>
<p>Pollyanna tam ağzını açıp, “Daha iyi ya, hepsini birden tamir ettirebiliriz böylece,” demeye hazırlanırken, kararını hatırlayıp bezgin bir sesle şöyle cevap verdi:</p>
<p>“Herhalde öyle olacak Teyzeciğim. Gerçekten de öyle görünüyor. Doğrusu başımıza çok iş çıkardı bu dam. Kova taşımaktan bıktım.”</p>
<p>Bunu söyledikten hemen sonra, çabucak odadan çıktı. Merdivenlerden inerken kendi kendine söyleniyordu: “Gerçekten çok komik oluyor. Ne kadar güç bir iş, böyle olmak. Korkarım yüzüme gözüme bulaştırıyorum.”</p>
<p>Polly Teyze yeğeninin arkasından hayretle bakakaldı.</p>
<p>Polly Teyze o akşam saat altıdan önce, birçok kereler Pollyanna’yı hayretle incelemek fırsatını buldu. Pollyanna her şeyi mesele yapıyor ve şikayetçi oluyordu, şömine tutuşmuyordu, fırtına kepenkleri devirmişti, damda bir delik daha belirmişti. Postadan gelen bir mektup Pollyanna’yı çok ağlatmıştı. (Polly Teyze ne kadar ısrar ettiyse de, yeğeni bunun sebebini açıklamadı.) Hatta yemek bile çok kötü geçti. Öğleden sonra ise sayısız küçük olaylar; Pollyanna’dan feryatlar ve şikayetlerin yükselmesine sebep oldu.</p>
<p>Akşam olmak üzereydi ki, Polly Teyzenin gözlerinde bir şüphe izi belirmeye başladı. Pollyanna bunu fark ettiyse de hiç sesini çıkarmadı. Hoşnutsuzluğu ve şikayetçi hali hiç değişmedi. Fakat saat altıya doğru Polly Teyzenin bakışlarındaki şüphe, kesin bir kanaat haline dönüştü. Böylelikle şaşkınlığı tamamen geçti. Bu durum onu eğlendirmeye başladı. Artık yeğeninin garip davranışlarının nedenini bulduğuna inanıyordu.</p>
<p>En sonunda, Pollyanna yeni bir şikayet konusu bulup dert yanmaya başladığı sırada, Polly Teyze gülerek ellerini iki yana açtı ve şöyle dedi:</p>
<p>“Yeter kızım, yeter. Teslim oluyorum. Kendi oyunumla yenildiğimi kabul ediyorum. İstiyorsan bunun için memnun olabilirsin belki.”</p>
<p>Pollyanna çaresizlik içinde, “Evet Teyzeciğim, fakat siz demiştiniz ki…” diye başladıysa da Teyzesi kararlı bir ifade ile sözünü kesti. “Evet, biliyorum, fakat söz veriyorum, bir daha söylemeyeceğim. Aman Tanrım, ne biçim bir gün geçirdik. Böyle bir gün daha geçirmeyi asla istemem.”</p>
<p>Sonra tereddüt ederek kızardı ve güçlükle sözlerine devam etti.</p>
<p>“Ayrıca şunu söylemek isterim ki, sanırım ben de son günlerde oyunu pek iyi oynamıyordum. Fakat bundan sonra, elimden geldiği kadar çaba göstereceğime… Benim mendilim nerede? Sözlerini bitirdiğinde telaşla ceplerinde mendilini aramaya koyuldu.</p>
<p>Pollyanna çabucak ayağa fırlayarak Teyzesinin yanına koştu.</p>
<p>“Fakat Teyzeciğim, ben sadece şaka yapıyordum. Size bir ders olsun diye böyle davranmış değilim. Sizin böyle anlam vereceğinizi hiç düşünmemiştim,” diye özür dilemeye çalıştı.</p>
<p>Polly Teyze ise duygusallıktan nefret eden ve bu gibi dokunaklı sahnelerden çekinen, sert mizaçlı bir insanın bütün hırçınlığı ile kendi zayıflığını göstermemeye çalışarak cevap verdi:</p>
<p>“Tabii ki düşünmeden yaptın. Eğer bana ders vermeye çalıştığını düşünseydim, böyle der miydim?”</p>
<p class="p4"><span class="t6">Pollyanna genç ve kuvvetli kollar</span><span class="t6">ı</span><span class="t6"> ile Teyzesini s</span><span class="t6">ı</span><span class="t6">ms</span><span class="t6">ı</span><span class="t6">k</span><span class="t6">ı</span><span class="t6"> kucaklam</span><span class="t6">ı</span><span class="t6">ş</span><span class="t6"> ve daha fazla konu</span><span class="t6">ş</span><span class="t6">mas</span><span class="t6">ı</span><span class="t6">na engel olmu</span><span class="t6">ş</span><span class="t6">tu.</span></p>
<p class="p4"><span class="t6"> </span></p>
</body>
</html>