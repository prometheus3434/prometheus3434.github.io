<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx1134"></a><span class="t3"><b>17</b></span></p>
<p class="p2"><span class="t7">TIPKI B</span><span class="t7">İ</span><span class="t7">R K</span><span class="t7">İ</span><span class="t7">TAP G</span><span class="t7">İ</span><span class="t7">B</span><span class="t7">İ</span></p>
<p> </p>
<p>John Pendleton, o gün Pollyanna’yı gülümseyerek karşıladı. “Evet, Bayan Pollyanna, senin çabuk affeden bir kişi olduğunu anlıyorum, öyle olmasa bugün beni yeniden görmeye gelmezdin.”</p>
<p>“Sizi görmeye gelişim beni çok memnun etti, Bay Pendleton. Gelmemem için bir neden de yoktu ki…”</p>
<p>“Biliyorsun, epey aksilik ettim, geçenlerde büyük bir nezaketle o paçayı getirdiğin ve beni de bacağım kırık yatarken bulduğun günden bahsediyorum. Bu arada, sana o gün teşekkür de etmedim galiba? Bu kadar iyilik bilmez bir davranıştan sonra gelip beni görmen karşısında, sanırım sen bile ne kadar affeden bir insan olduğunu kabul edeceksin.”</p>
<p>Pollyanna, rahatsız olmuş gibi kımıldandı.</p>
<p>“Fakat sizi bulduğuma çok sevinmiştim.” Çabucak sözlerini düzeltti: “Tabii, bacağınız kırık olduğu için memnunum demek istemiyorum.”</p>
<p>John Pendleton gülümsedi. “Anlıyorum. Bazen söylediğin sözleri şaşırıyorsun değil mi Pollyanna? Yine de sana teşekkür ederim. O gün yaptıkların nedeniyle seni çok cesur bir kız olarak görüyorum. Aynı zamanda paça tiridi için de teşekkür ederim.”</p>
<p>Pollyanna büyük bir ilgiyle, “Bari beğendiniz mi?” diye sordu.</p>
<p>“Çok beğendim.” Garip bir gülümsemeyle: “Sanırım, bugün Polly Teyzenin göndermediği bir şey yok?” diye sordu.</p>
<p>Ziyaretçisi, bu soru karşısında biraz rahatsız olmuştu:</p>
<p>“Hayır, hayır efendim.” Bir an durakladı. Rengi iyice kızarmıştı. Devam etti: “Bay Pendleton geçen gün yemeği Polly… Pollyanna Teyze göndermedi derken bir kabalık yapmak istememiştim.”</p>
<p>Adam cevap vermedi. John Pendleton gülümsemiyordu. Sadece anlamsız gözlerle ileriye doğru bakıyordu. Bir süre geçtikten sonra derin derin içini çekip Pollyanna’ya döndü. Tekrar konuşmaya başladığı zaman, sesi eskiden olduğu gibi sıkıntılı ve sinirliydi:</p>
<p>“Neyse, neyse… Bu şekilde davranmak doğru değil! Seni buraya asık yüzümü göresin diye çağırmadım. Bak, beni dinle. Kütüphanede, yani telefonun olduğu büyük odada, işlemeli bir kutu bulacaksın. Şöminenin yanındaki camlı dolabın alt gözünde olacak. Tabii, o Allah’ın belası kadın, odayı temizlerken başka bir yere kaldırmadıysa! Onu bana getiriver. Ağırdır ama taşınamayacak kadar da ağır olmadığını sanıyorum.”</p>
<p>Pollyanna, ayağa kalkarken, “Oh, merak etmeyin ben çok güçlüyümdür” dedi. Bir dakika sonra kutuyu getirdi.</p>
<p>Bundan sonraki yarım saati Pollyanna büyük bir zevk içinde geçirdi. Kutu çeşitli güzel şeylerle doluydu.</p>
<p>John Pendleton gezileri sırasında almıştı bunları. Her birinin değişik ve eğlendirici birer öyküsü vardı. İster Çin’den alınmış fevkalade oymalı bir satranç takımı olsun, isterse Hindistan’dan getirilmiş yeşimden bir heykelcik olsun hepsi çok güzel şeylerdi bunlar.</p>
<p>Heykelle ilgili öyküyü dinledikten sonra Pollyanna düşünceli düşünceli mırıldandı:</p>
<p>“Sanırım, yetiştirmek için bir Hintli çocuğu almak daha doğru. Çünkü, o çocuklar Tanrı‘nın şu küçük heykele girmiş olduğunu sanıp, heykele tapıyorlar. Oysa Jimmy Bean, Tanrı‘nın gökyüzünde olduğunu biliyor. Ama yine de, Hintli çocukların yanı sıra Jimmy Bean’i de istemelerini ve almalarını çok isterdim.”</p>
<p>John Pendleton, bu sözleri duymamış gibiydi. Yine gözlerini ileriye dikmiş, hiçbir şeyi görmez gibi bakıyordu. Fakat kısa bir süre sonra kendini topladı ve kutudan başka bir sanat eseri çıkartarak, konuşmaya başladı.</p>
<p>Ziyaret, Pollyanna için gerçekten zevkli geçmekteydi. Fakat bir süre sonra Pollyanna işlemeli kutunun içindeki o çok güzel şeylerden başka konularda konuştuklarını fark etti.</p>
<p>Kendisi, Nancy, Polly Teyze ve günlük yaşantısına ilişkin konular üzerinde konuşuyorlardı. Uzunca bir zaman önce, bir Batı kasabasında geçen yaşamından da söz ediyorlardı.</p>
<p>Pollyanna’nın gideceğine yakın, adam yumuşak bir ifadeyle şunları söyledi:</p>
<p>“Küçük kız, beni sık sık gelip görmeni istiyorum. Olur mu? Çok yalnızım ve sana ihtiyacım var. Hem başka bir neden de var. Bunu da sana söyleyeceğim. Geçen gün, kim olduğunu anlayınca seni bir daha görmemeye karar vermiştim. Bana çok uzun yıllardan beri unutmaya çalıştığım bir şeyi hatırlatmıştın. Her gün kendi kendime seni bir daha görmek istemediğimi tekrarladım. Doktorun seni buraya getirmesine izin verip vermeyeceğimi sorduğu zaman da hayır demiştim. Fakat bir süre sonra seni gerçekten görmek istediğimi anladım. Seni görmeyişim, unutmayı çok istediğim şeyleri daha da belirgin bir biçimde hatırlamama neden oluyordu. İşte bu yüzden senin gelmeni istiyorum. Olur mu, küçük kız?”</p>
<p>Pollyanna heyecanla, “Tabii, Bay Pendleton” dedi. Pırıl pırıl parlayan gözleriyle, yatakta sırtüstü yatan adama acıma duygusuyla bakıyordu: “Sizi görmekten mutluluk duyacağım!”</p>
<p>John Pendleton da kibar bir ifadeyle, “Teşekkür ederim” dedi.</p>
<p>O akşam, yemekten sonra arka balkonda oturan Pollyanna, Nancy’ye Bay John Pendleton’ın çok güzel oymalı kutusundan ve içindeki fevkalade şeylerden bahsetti.</p>
<p>Nancy içini çekip, “Çok ilginç” dedi. “Hiç kimseyle konuşmayan bu aksi adamı o güzel şeyleri sana gösterip, onlarla ilgili öyküleri anlatması inanılacak bir şey değil doğrusu.”</p>
<p>Pollyanna, adamı büyük bir bağlılıkla hemen savundu.</p>
<p>“Fakat Nancy, o sadece dıştan aksi görünüşlü birisi. Aslında hiç de öyle birisi değil. Herkesin onu öyle kötü bir kişi olarak düşünmesini de anlayamıyorum. Kendisini tanısalardı hakkında böyle düşünmezlerdi. Polly Teyze bile onu pek sevmiyor. Yemeği ona göndermek istemedi ve adamın tiridi onun gönderdiğini sanacağı için de çok korktu.”</p>
<p>Nancy, omuzunu silkerek:</p>
<p>“Herhalde teyzen ona yemek göndermeyi bir görev olarak görmemiştir.” dedi. “Ama, beni en şaşırtan şey, nasıl olup da adamın seninle dost olduğu? Sakın alınma Pollyanna. Fakat o genellikle çocuklarla dostluk kurabilecek birisi değildir.”</p>
<p>Pollyanna, neşeli neşeli gülümsedi. Başını sallayıp, “Ama benimle arkadaşlık kurdu Nancy” dedi. “Yalnız her zaman arkadaşlık kurmak istemiyor sanırım. Örneğin, bugün bir ara beni tekrar görmemeyi düşünmüş olduğunu da söyledi. Çünkü kendisine unutmak istediği bir şeyi hatırlatıyormuşum, ama daha sonra…”</p>
<p>Nancy heyecanla sözünü kesti: “Neymiş o? Sana unutmak istediği bir şeyi hatırlattığını mı söyledi?”</p>
<p>“Evet. Ama sonra…”</p>
<p>“Peki neymiş o?” Nancy merakla öğrenmek istiyordu.</p>
<p>“Bana bir şey anlatmadı. Sadece böyle bir şey olduğunu söyledi.”</p>
<p>Nancy heyecanla içini çekip:</p>
<p>“Çok esrarlı bir durum!” dedi. “Demek ilk başta senden hoşlanmamasının nedeni de bu! Ah, Bayan Pollyanna! Bu, tıpkı okuduğum esrarengiz kitaplardaki olaylara benziyor. Ben bu tip kitaplardan birçoğunu okudum. <i> Lady Maud’un S</i><i>ı</i><i>rr</i><i>ı</i><i>,  Kay</i><i>ı</i><i>p Varis ve Y</i><i>ı</i><i>llarca Gizlenmi</i><i>ş</i><i>. </i>Bunların hepsi esrarengiz olaylarla doluydu. Aman Yarabbi! Meğerse burnumun dibinde böyle esrarengiz bir kitabı yaşayan birisi varmış da, ben farkında değilmişim! Bana her şeyi, evet her şeyi anlat, Bayan Pollyanna, Senden, önce hoşlanmayışının nedeni anlaşılıyor. Bunu önceden tahmin edebilmeliydim!”</p>
<p>Pollyanna, “Ama öyle değildi!” dedi. “Onunla ilk defa konuşuncaya kadar beni fark etmemişti bile. Sonra, tiridi alıp götürdüğüm ve bunu Polly Teyzenin yollamadığını söylediğim ana kadar benim kim olduğumu anlamadı bile.”</p>
<p>Nancy, heyecanla ayağa fırladı. Birden ellerini birbirine kenetledi. Coşkuyla:</p>
<p>“Ah, Bayan Pollyanna, şimdi anladım… Evet anladım!” diye bağırdı. Sonra yine kızın yanına oturdu. “Şimdi, iyice düşünüp bana doğru dürüst bir cevap ver. Senin Bayan Polly’nin yeğeni olduğunu anladıktan sonra, seni görmek istemediğini söylemişti değil mi?”</p>
<p>“Evet… Ona, Bayan Polly’nin yeğeni olduğumu geçen gidişimde söylemiştim. O da bütün bu düşüncelerini bugün anlattı.”</p>
<p>Nancy, adeta zafer kazanmış bir görünüm içerisindeydi:</p>
<p>“Zaten ben de bunu tahmin etmiştim! Bayan Polly de o paça tiridini kendisi göndermek istememişti, değil mi?”</p>
<p>“Evet.”</p>
<p>“Ve, sen ona teyzenin göndermediğini de söylemiştin değil mi?” “Şey, evet, ben…”</p>
<p>“Yeğeni olduğunu öğrenince de garip bir biçimde davranmaya ve aniden heyecanlanıp bağırmaya başlamamış mıydı? Böyle yaptı değil mi?”</p>
<p>“Şey… E… Evet… Götürdüğüm paça tiridi konusunda biraz garip davranmıştı…” Pollyanna, düşünceli görünüyordu.</p>
<p>Nancy, derin derin içini çekti:</p>
<p>“Şimdi her şeyi anladım! Bak dinle. Bay John Pendleton, Bayan Polly Harrington’ın sevgilisiymiş.” Bu sözleri pek etkili bir biçimde söylerken, bir yandan da omuzunun üzerinden eve göz atmayı ihmal etmemişti.</p>
<p>Pollyanna itiraz etti: “Ama Nancy, bu olamaz! Teyzem ondan hiç hoşlanmıyor ki!”</p>
<p>Nancy küçük gören bir bakışla Pollyanna’yı süzdü:</p>
<p>“Elbette ondan hoşlanmaz! Aralarında bir münakaşa olmuş!”</p>
<p>Pollyanna, hala bu sözlere inanmamış görünüyordu. Nancy derin bir nefes daha aldıktan sonra rahatça yerine yerleşti ve hikayeyi anlatmaya başladı.</p>
<p>“Olay şöyle olmuş. Sen gelmeden önce Bay Tom bana bir vakitler Bayan Polly’nin bir sevgilisi olduğunu söylemişti. Buna inanmamıştım. Zaten inanamazdım da. O ve bir sevgili! Fakat Bay Tom ısrar etmiş, adamın bu kasabada oturduğunu söylemişti. Şimdi anlıyorum ki bu adam John Pendleton’dır. Adamın hayatı oldukça esrarengiz değil mi? O büyük konağa kapanıp, yalnız başına kimseyle konuşmadan oturmuyor mu? Senin Bayan Polly’nin yeğeni olduğunu anladığı zaman garip davranmadı mı? Hem, senin ona, unutmak istediği bir şeyi hatırlattığını da söylemedi mi? Bunu kim olsa anlar. Sonra Bayan Polly, adama o paça tiridini de yollamak istememişti. Bayan Pollyanna, durum çok belirgin. Evet, evet… Çok belirgin!”</p>
<p>Pollyanna, gözleri hayretten fal taşı gibi açılmış bir biçimde, “Yaa!..” diyebildi. “İyi ama Nancy, birbirlerini gerçekten seviyor olsalardı, şimdiye kadar mutlaka barışırlardı. Bunca yıldır her ikisi de yapayalnız. Barışmaktan memnun kalırlardı sanırım!”</p>
<p>Nancy burun kıvırdı:</p>
<p>“Sanırım, sen sevgililer hakkında fazla bir şey bilmiyorsun, Bayan Pollyanna. Ne de olsa, pek bunu anlayabilecek yaşta da değilsin. Fakat, şunu bilmelisin ki bu dünyada senin o “Mutluluk oyunu”nu da anlayamayacak insanlar vardır. Birbirleriyle kavga eden sevgililer de böyledir. Hem Bay Pendleton çok sert değil mi? Bayan Polly de…”</p>
<p>Nancy, birdenbire durakladı. O anda kime kimden bahsettiğini anlamıştı. Yine de birden gülmeye başlamıştı.</p>
<p>“Ben bir şey söyleyecek değilim, Bayan Pollyanna. Ama onlara bu oyunu öğretebilsen ve böylece barışmalarını sağlayabilsen ne kadar memnun olurlardı. Böyle bir şey olsa ne kadar hoş olur değil mi? Bayan Polly ile Bay Pendleton çok şaşırırlar! Ama pek olacağını sanmıyorum!”</p>
<p>Pollyanna hiçbir şey söylemedi. Eve girdiği zaman yüzü çok düşünceli görünüyordu.</p>
<p> </p>
</body>
</html>