<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx26"></a><span class="t3"><b>1</b></span></p>
<p class="p2"><span class="t7">BAYAN POLLY</span></p>
<p> </p>
<p>O HAZİRAN sabahında, Bayan Polly Harrington telaşla mutfağına girdi. Bayan Polly, genellikle telaşlı davranmazdı. Sakin olmaktan özel bir gurur duyardı. Fakat o gün gerçekten çok acele ediyordu.</p>
<p>Nancy bulaşıkları yıkıyordu. Hayretle başım kaldırdı. Nancy, Bayan Polly’nin yanında sadece iki aydan beri çalışıyordu. Fakat hanımının genellikle telaşlı olmadığım biliyordu.</p>
<p>“Nancy!”</p>
<p>“Buyrun efendim!” Nancy güler yüzle cevap vermişti. Bir yandan da elindeki kabı kurulamaya devam ediyordu.</p>
<p>“Nancy!” Bayan Polly’nin sesi birden sertleşmişti.</p>
<p>“Sana bir şey söylediğim zaman elindeki işi bırakıp beni dinlemelisin.”</p>
<p>Nancy, utandı, yüzü kızardı. Pek de sakin olmayan bir tavırla elindeki kabı ve kurulama bezini hemen bırakıverdi.</p>
<p>“Peki efendim. Dikkat edeceğim” diye kekeledi. Kabı düzeltip, aceleyle döndü. “Bu sabah bana bulaşıkları çabuk bitirmemi söylediğiniz için işime devam ediyordum.”</p>
<p>Kadının kaşları çatıldı.</p>
<p>“Bu kadar yeter, Nancy! Senden açıklama yapmam istemedim. Sadece dikkat etmeni istiyorum.”</p>
<p>“Peki efendim.” Nancy içini çekti, nefesini tuttu. Bu kadım nasıl memnun edebileceğini düşünüyordu.</p>
<p>Nancy, daha önce başka bir işte çalışmamıştı. Fakat, babası ölüp, hasta annesi üç küçük çocukla parasız kalınca, çalışmak zorunluluğunu duymuştu. Bir tepenin üzerindeki görkemli konağın mutfağında kızı iş bulunca, annesi çok sevinmişti. Nancy, sekiz kilometre ötedeki Corners bölgesindendi. Bayan Polly Harrington’ı sadece eski Harrington Konağı‘nın hanımı ve kasabanın en zenginlerinden birisi olarak tanıyordu. Bu, iki ay önce böyleydi. Oysa şimdi, Bayan Polly’nin sert ve asık suratlı bir kadın olduğunu öğrenmişti. O, yere bir bıçak düştüğü veya kapı çarptığı zamanlarda hemen kaşlarını çatıyor, her şey yolunda gitse bile gülümsemiyordu.</p>
<p>Şimdi de Bayan Polly, “Sabah işini bitirdikten sonra, tavan arasındaki merdivenlerin başındaki küçük odayı düzelt, portatif somyayı hazırla Nancy” diyordu.</p>
<p>“Sandıkları ve kutuları boşalttıktan sonra, odayı temizleyip yerleri de sileceksin.”</p>
<p>“Peki efendim. Çıkarttıklarımı nereye koyacağım?”</p>
<p>“Tavan arasının ön kısmına.”</p>
<p>Bayan Polly durakladı, sonra devam etti. “Sana, şunu da söylemeliyim Nancy. Yeğenim Bayan Pollyanna Whittier, benimle oturmaya geliyor. On bir yaşındadır ve o odada kalacak.”</p>
<p>“Buraya küçük bir kız mı gelecek Bayan Harrington? Ne kadar güzel bir şey!” dedi Nancy. Corners’teki evlerinde kendi küçük kız kardeşlerinin yarattığı mutluluğu düşündü.</p>
<p>Bayan Polly soğuk bir tavırla, “Güzel mi? Bu, pek yerinde bir söz değil.” diye cevap verdi. “Yine de, elimden geleni yapacağım. İyi bir kadın olduğumu sanırım. Görevimi de bilirim.”</p>
<p>Nancy, yüzünde bir sıcaklık hissetti.</p>
<p>“Elbette, efendim; sadece burada küçük bir kızın, evet belki de yaşamınızı renklendirebileceğini düşünmüştüm.” diye çekinerek cevap verdi.</p>
<p>Kadın kuru bir ifade ile “Teşekkür ederim” dedi. “Yine de, böyle bir şeyin çok da gerekli olduğunu söyleyemem.”</p>
<p>Nancy cesaretle, “Elbette, siz onu istersiniz, kardeşinizin kızıdır” diye karşılık verdi. Bu küçük ve yalnız kızın rahat edebilmesi için hazırlık yapması gerektiğini hissetmişti.</p>
<p>Miss Polly, büyük bir gururla konuşmaya başladı.</p>
<p>“Nancy, evlenme aptallığını gösteren ve zaten kalabalık olan bu dünyaya bir de gereksiz yere çocuk getiren bir kız kardeşim var diye, bu çocukların bakımını üzerime almayı neden ve niçin isteyeceğimi gerçekten bilmiyorum. Ama önce de söylediğim gibi, görevlerimi bildiğimi sanıyorum. Odaların köşe bucağını temizlemeyi unutma Nancy.” Konuşmasını birden kesti, odadan ayrıldı.</p>
<p>Nancy, “Peki, efendim” diye içini çekti. Hemen hemen kuruyan kabı aldı, yeniden durulaması gerekiyordu.</p>
<p>Bayan Polly kendi odasındaydı. İki gün önce, uzaktaki bir Batı kasabasından gelen, hiç de hoşuna gitmeyen bir sürpriz olarak kabul ettiği mektubu yeniden eline aldı. Mektup “Bayan Polly Harrington, Beldingsville, Vermont” adresine yollanmıştı ve şöyleydi:</p>
<p><i>“Say</i><i>ı</i><i>n Bayan,</i></p>
<p><i>Rahip John Whittier’in iki hafta önce öldü</i><i>ğ</i><i>ünü geride on bir ya</i><i>ş</i><i>ı</i><i>nda k</i><i>ı</i><i>z</i><i>ı</i><i>n</i><i>ı</i><i> b</i><i>ı</i><i>rakt</i><i>ığı</i><i>n</i><i>ı</i><i> size üzülerek bildiriyorum. Kendisi birkaç kitap d</i><i>ı</i><i>ş</i><i>ı</i><i>nda hiçbir </i><i>ş</i><i>ey b</i><i>ı</i><i>rakmad</i><i>ı</i><i>. Bildi</i><i>ğ</i><i>iniz gibi o, küçük bir kilisenin rahibiydi. Çok az bir ayl</i><i>ı</i><i>k al</i><i>ı</i><i>rd</i><i>ı</i><i>.</i></p>
<p><i>Anlad</i><i>ığı</i><i>ma göre o, ölen k</i><i>ı</i><i>z karde</i><i>ş</i><i>inizin e</i><i>ş</i><i>iydi. Fakat, ailelerinizin pek iyi anla</i><i>ş</i><i>amad</i><i>ı</i><i>klar</i><i>ı</i><i> izlemini edinmi</i><i>ş</i><i>tim. Yine de, k</i><i>ı</i><i>z karde</i><i>ş</i><i>inizin hat</i><i>ı</i><i>r</i><i>ı</i><i> için bu çocu</i><i>ğ</i><i>u al</i><i>ı</i><i>p Do</i><i>ğ</i><i>udaki evinizde ona bakabilece</i><i>ğ</i><i>inizi dü</i><i>ş</i><i>ünürdü. Bu nedenle size yaz</i><i>ı</i><i>yorum.</i></p>
<p><i>Bu mektup elinize geçti</i><i>ğ</i><i>i s</i><i>ı</i><i>rada, küçük k</i><i>ı</i><i>z yola ç</i><i>ı</i><i>kmak için haz</i><i>ı</i><i>r olacak. E</i><i>ğ</i><i>er onu yan</i><i>ı</i><i>n</i><i>ı</i><i>za alabilir ve bize de hemen gelebilece</i><i>ğ</i><i>inizi bildirirseniz çok memnun olaca</i><i>ğı</i><i>z. Burada pek yak</i><i>ı</i><i>nda, Do</i><i>ğ</i><i>uya gidecek bir beyle e</i><i>ş</i><i>i var. Onu yanlar</i><i>ı</i><i>na alacak ve Boston’a kadar götürüp oradan Beldingsville trenine bindirecekler. Elbette, Pollyanna’n</i><i>ı</i><i>n hangi gün ve trenle gelece</i><i>ğ</i><i>i size bildirilecek.</i></p>
<p><i>Sizden olumlu bir cevap alabilme ümidiyle sayg</i><i>ı</i><i>lar</i><i>ı</i><i>m</i><i>ı</i><i> sunar</i><i>ı</i><i>m.</i></p>
<p><i>Jeremiah O. White.</i>”</p>
<p>Bayan Polly kaşlarını çatarak mektubu katladı ve zarfa koydu. Buna bir gün önce cevap vermiş, çocuğu yanına alabileceğini bildirmişti. Görevlerini, ne kadar tatsız da olsa, yerine getiren bir kadındı.</p>
<p>Elindeki mektupla otururken, düşünceleri geçmişe, kardeşi Jennie’ye yöneldi. Kızın annesi olan Jennie, yirmi yaşındayken ailesinin karşı koyuşlarına rağmen, genç bir rahiple evlenmek için direnmişti. Onu isteyen zengin bir adam da vardı. Ailesi bu adamı rahibe tercih etmekteydi. Fakat Jennie Pollyanna bunu kabul etmemişti. Zengin adam daha yaşlı, daha paralıydı. Rahip ise gençlik ideal ve heyecanına sahipti, sevgiyle dolu bir kalbi vardı. Jennie belki de pek doğal olarak bunları yeğliyordu. Böylece rahiple evlendi ve bir misyoner eşi olarak onunla beraber Güneye gitti.</p>
<p>Ayrılık ondan sonra başladı. Bayan Polly bunları çok iyi hatırlıyordu. O zamanlar on beş yaşında, pek genç bir kız olmasına rağmen, aile artık misyonerin karısı ile ilişkilerini kesmişti. Jennie, bir süre ailesine mektuplar yazmış, son bebeğinin adını kız kardeşleri Polly ve Anna’nın adlarını birleştirerek koymuştu. Önceki bebeklerinin hepsi ölmüşlerdi. Bu Jennie’nin yazdığı son mektup oldu. Bir süre sonra da öldüğüne dair, rahip tarafından yazılmış, kısa fakat hüzün veren bir haber gelmişti.</p>
<p>Bu arada tepenin üzerindeki büyük konakta oturanlar için zaman durmuyor, akıp gidiyordu. Bayan Polly, ilerideki vadiye bakarken geçen yirmi beş yılın yaşamına getirdiği değişiklikleri düşündü.</p>
<p>Şimdi kırk yaşındaydı. Dünyada yapayalnız bir kişiydi. Babası, annesi, kız kardeşleri, hepsi ölmüşlerdi. Yıllardan beri, konağın ve babasının bıraktığı binlerce liranın tek sahibiydi. Onun yalnız geçen yaşamı için üzülenler vardı. Kendisini birlikte yaşaması için bir arkadaş, bir eş bulmaya yöneltenler bulunmaktaydı. Fakat, o, bu dilekleri veya öğütleri hoş karşılamıyordu. Yalnız olmadığını söylemekteydi. Kendi başına yaşamaktan hoşlanıyordu. Sessizliği tercih ediyordu. Fakat şimdi…</p>
<p>Bayan Polly, sert bir bakışla ve dudakları kenetlenmiş bir biçimde yerinden kalktı. İyi bir kadın olmaktan, görevlerini bilmekten ve bu görevleri yerine getirecek kuvvetli bir kişiliğe sahip olmaktan hiç şüphesiz gurur duyuyordu. Fakat Pollyanna! Bu ne kadar da anlamsız bir isimdi!</p>
<p> </p>
</body>
</html>