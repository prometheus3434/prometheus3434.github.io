<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx4025"></a><span class="t3"><b>32</b></span></p>
<p class="p2"><span class="t7">YEN</span><span class="t7">İ</span><span class="t7"> B</span><span class="t7">İ</span><span class="t7">R ALAADD</span><span class="t7">İ</span><span class="t7">N</span></p>
<p> </p>
<p>John Pendleton’ın Boston seyahati için yaptığı hazırlık, oldukça çabuk tamamlandı. Bu arada Jimmy’nin haberi olmadan gizlice iki mektup hazırladı. Birisi Pollyanna’ya, diğeri de Bayan Chilton’a hitaben yazılan bu iki mektup, sahiplerine nasıl ulaştırılacaklarına ilişkin kesin talimatla birlikte evin hizmetçisi Susan’a teslim edildi. Her ikisi de, Pendleton’lar şehri terk ettikleri zaman hedeflerine ulaşmış olacaklardı.</p>
<p>Boston’a yaklaşmak üzereydiler ki John Pendleton, Jimmy’ye dönerek şöyle dedi:</p>
<p>“Oğlum, senden bir ricam var. Daha doğrusu iki ricam var. Birincisi, yarın öğleden sonraya kadar Bayan Carew’e hiçbir şeyden bahsetmemeni istiyorum. İkincisi, önce ben gidip senin adına elçilik yapsam ve sen öğleden sonra dört sıralarında oraya gelsen olur mu?”</p>
<p>Jimmy bu teklife sevinerek, “Tabii ki olur. Bu benim çok daha hoşuma gider. Zaten deminden beri bu haberi nasıl vereceğim diye düşünüp duruyordum. Benim yerime başka birisinin bu görevi yerine getirmesini tercih ederim.”</p>
<p>“Güzel, o halde yarın sabah Teyzene telefon edip görüşmek üzere randevu isterim.”</p>
<p>Jimmy sözünü tutarak, ertesi gün öğleden sonra dörde kadar Carew’lerin evine gitmedi. Hatta o zaman bile öylesine çekiniyordu ki, merdivenleri çıkıp zili çalacak cesareti bulmadan önce, bir süre evin önünde dolaştı. Fakat Bayan Carew ile karşılaştıkları zaman Teyzesi durumu öyle güzel idare etti ki, Jimmy de kısa sürede rahatladı ve eski benliğine kavuştu. Gerçi ilk karşılaşma sırasında birkaç gözyaşı akmış ve duygulu konuşmalar olmuştu. Hatta John Pendleton bile acele ile mendilini aramak zorunda kalmıştı. Fakat az sonra bu heyecan yatışmış ve normal bir sükunetle konuşma olanağı doğmuştu. Sadece Bayan Carew’ın gözlerindeki parıltı ve Pendleton’ların yüzündeki sevinç ifadesi, o günün olağanüstü bir anlamı olduğunu gösteriyordu.</p>
<p>Bayan Carew, “Sonra düşünüyorum da, Jamie için düşündüğün şey çok güzel. Gerçekten haklısın Jimmy. Bilinen nedenlerden dolayı sana Jimmy demeye devam edeceğim. Bu ismi sana daha çok yakıştırıyorum. Bu, senin için de, benim için de bir fedakarlık aslında. Çünkü seni bütün dünyaya yeğenim olarak tanıtıp övünmeyi arzu ederdim,” diye gözleri yaşlı bir şekilde konuştu.</p>
<p>“Gerçekten Ruth Teyze…” diye söze başlayan Jimmy, John Pendleton’ın uyarması ile sustu. O zaman Jamie ile Sadie Dean’in kapıda durduklarını gördü. Jamie’nin yüzü bembeyazdı.</p>
<p>Genç adam hepsinin yüzlerini ayrı ayrı inceleyerek, “Ruth Teyze mi? Ne demek istiyorsunuz?” diye haykırdı.</p>
<p>Jimmy ve Bayan Carew şaşkınlıktan ne yapacaklarını bilemeyerek susuyorlardı. Fakat John Pendleton, kendinden emin bir ifade ile bir adım ilerleyerek durumu şöyle izah etti:</p>
<p>“Evet Jamie, neden olmasın? Sana, yakın bir tarihte zaten söyleyecektik, şimdi anlatsam da olur.”</p>
<p>Jimmy nefesi kesilerek durumu izah etmek için atılmak üzereydi ki, John Pendleton sert bir bakışla onu susturdu.</p>
<p>“Az önce Bayan Carew ona yaptığım bir teklifi kabul ederek, beni dünyanın en mutlu erkeği yaptı. Jimmy bana “John Amca” dediğine göre, niçin Bayan Carew’e ‘Ruth Teyze’ demesin?”</p>
<p>Bu sözler üzerinde Jamie sevinçle, “Oh, çok güzel” diye söylenirken Jimmy, John Pendleton’ın sabit bakışları karşısında, kendi hayret ve sevincini belli etmemek için çok büyük çaba harcadı.</p>
<p>Tabii ki bundan sonra utangaç bir şekilde kızaran Bayan Carew, herkesin dikkatlerini üzerine topladı ve tehlikeli an geride bırakıldı. Sadece Jimmy, az sonra John Pendleton’ın kulağına şöyle fısıldadığını duydu:</p>
<p>“Görüyor musun hınzır delikanlı, yine de seni kaybetmeyeceğim, şimdi her ikimiz de sana sahip olacağız.”</p>
<p>Sevinçle tebrikleşmeler devam ederken, Jamie gözleri ışıl ışıl Sadie Dean’e döndü.</p>
<p>Zaferle, “Sadie, onlara şimdi söyleyelim,” diye konuştu. Bunun üzerine Sadie’nin yüzünde beliren mutluluk dolu ifade, henüz Jamie kelimelerle açıklamaya geçmeden herkese durumu anlatmaya yetti. Böylece yeniden tebrikleşme başladı. Herkes birbirinin elini sıkıyordu.</p>
<p>Bir süre sonra Jimmy kendisini yalnız hissedip dertlenmeye başladı ve, “Bu durum hepimiz için çok güzel, siz birbirinizi bulmuşsunuz. Fakat ben ne olacağım? Yalnız şu kadarını söyleyeyim ki, eğer bildiğim bir genç hanım burada olsaydı, benim de sizlere anlatacak şeylerim olabilirdi,” diye yakındı.</p>
<p>İşte o sırada John Pendleton delikanlıya döndü.</p>
<p>“Bir dakika Jimmy. Şimdi benim Alaaddin olduğumu farz edelim ve lambayı ovalım. Bayan Carew, lütfen Marry’yi çağırabilir miyiz? Bunun üzerine odadaki herkes gibi Bayan Carew de şaşırarak, “A, tabii, niçin?” diye cevap verdi.</p>
<p>Az sonra Mary kapıdaydı.</p>
<p>John Pendleton ona dönüp: “Sanırım, az önce Bayan Pollyanna geldi, öyle değil mi?” diye sordu.</p>
<p>“Evet efendim, kendisi burada.”</p>
<p>“Lütfen yanımıza gelmesini söyler misiniz?”</p>
<p>Herkes bir ağızdan: “Pollyanna burada mı? diye haykırdı. Jimmy’nin yüzü önce bembeyaz, sonra kıpkırmızı olmuştu.</p>
<p>“Evet. Dün yola çıkmadan önce hizmetçimle ona bir mektup göndermiştim. Kendisinden birkaç gün burada, sizin yanınızda kalması için ricada bulunmuştum. Ayrıca hizmetçime, Bayan Chilton’ın yanında kalıp ona bakmasını da söylemiştim.</p>
<p>İkinci bir mektubu da Bayan Polly Chilton’a yolladım. Öyle görünüyor ki, Teyzesi, yazdıklarımı okuduktan sonra Pollyanna’nın gelmesi için izin vermekte bir sakınca görmemiş.”</p>
<p>O sırada Pollyanna kapıda gözüktü. Ürkek, çekingen, ne olduğunu anlamaz bir ifade ile onlara bakıyordu.</p>
<p>Jimmy hiç tereddüt etmeden, “Pollyanna, sevgilim!” diye yerinden fırladı ve onun kollarının arasına alıp öptü.</p>
<p>Pollyanna ise, “Oh Jimmy, herkesin önünde yapma!” diye itiraz etti.</p>
<p>Fakat Jimmy neşe ile, “Hiç önemi yok Pollyanna, şu anda Washington Caddesi’nde bile olsak, aynı şeyi yapardım. Ayrıca herkese dönüp bir baksan iyi olur. Bak da, endişe etmeni gerektirecek bir neden var mı anlayacaksın?”</p>
<p>Pollyanna baktı ve gördü. Bir pencerenin önünde arkaları dönük olarak Jamie ve Sadie Dean, ötekinde ise Bayan Carew ve John Pendleton ayrı şekilde oturmaktaydılar.</p>
<p>Bunun üzerine Pollyanna, öyle tatlı bir şekilde tebessümle Jimmy’e döndü ki, genç adam onu bir kere daha öptü.</p>
<p>Genç kız mutluluk dolu bir yüzle, “Ah, Jimmy, ne güzel, ne fevkalade oldu, değil mi? Polly Teyzem şimdi her şeyi biliyor ve izin veriyor. Aslında böyle olmasaydı bile, izin verecekti sanırım. Benim için çok üzülmeye başlamıştı, şimdi öyle memnun ki. Ben de öyle mutluyum, mutluyum ve öyle mutluyum ki anlatamam Jimmy!”</p>
<p>Jimmy sevinçten nefesi kesilerek boğuk bir sesle: “Tanrım! Dilerim hep böyle mutlu olasın küçük kız!” diye cevap verdi.</p>
<p>“Bundan eminim, Jimmy.”</p>
<p>Pollyanna’nın gözleri güvenle parlıyordu.</p>
<p> </p>
<p class="p2"><span class="t7">- SON -</span></p>
</body>
</html>