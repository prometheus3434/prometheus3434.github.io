<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="Generator" content="Atlantis Word Processor 1.6.5.7"/>
    <link rel="stylesheet" type="text/css" href="style.css"/>
    <title>Bilinmeyen</title>
    <link href="../fonts.css" rel="stylesheet" type="text/css"/>
</head>
  <body>
<p class="p4"><span class="t6"> </span></p>
<p class="p5"><a id="ncx448"></a><span class="t3"><b>8</b></span></p>
<p class="p2"><span class="t7">POLLYANNA Z</span><span class="t7">İ</span><span class="t7">YARETE G</span><span class="t7">İ</span><span class="t7">D</span><span class="t7">İ</span><span class="t7">YOR</span></p>
<p> </p>
<p>Kısa bir süre sonra, Harrington Konağı‘nda hayat pek de Bayan Polly’nin arzuladığı kadar olmasa da, bir düzene girdi. Pollyanna dikiş dikiyor, müzik çalışıyor, kitap okuyor, mutfakta yemek pişirmesini öğreniyordu. Ama bu işlere önceden tasarladığı kadar zaman ayırmıyordu. Önceden söylediği gibi, “Yaşamak için de bol zaman” vardı. Polly Teyze’nin yasakladığı bir şey olmamak şartıyla, hemen hemen her gün öğleden sonra ikiden altıya kadar istediğini yapmakta serbestti.</p>
<p>Bu bol zamanın Pollyanna’ya çalıştıktan sonra biraz dinlenmek için mi, yoksa Bayan Polly’nin ondan kurtulmak için mi verildiği sorulabilirdi? Temmuzun ilk günleri geçerken Bayan Polly, sık sık “Ne kadar garip bir çocuk!” diye söyleniyordu. Günlük okuma ve dikiş derslerinin sonunda Bayan Polly iyice sersemliyor ve yorgun düşüyordu.</p>
<p>Nancy, mutfakta daha iyi bir durumdaydı. O ne sersemliyor, ne de yorgun düşüyordu. Çarşamba ve cumartesi günleri onun için çok eğlenceli olmaya başlamıştı.</p>
<p>Harrington Konağı‘nın civarında Pollyanna’nın oynayacağı çocuklar yoktu.</p>
<p>Ev, kasabanın yamacında kalıyordu. Civarda evler vardı. Ama oralarda da Pollyanna’nın yaşına uygun kız ve erkek çocuklar yoktu. Bununla beraber bu durum Pollyanna’yı hiç de üzmüyordu.</p>
<p>Pollyanna Nancy’ye, “Ah, hayır, hiç de buna önem vermiyorum” demişti. “Çevrede dolaşıp sokakları, evleri ve insanları seyretmek yetiyor bana. İnsanları seviyorum. Sen de seviyorsun değil mi Nancy?”</p>
<p>Nancy, ters ters, “Hepsini sevdiğimi pek de söyleyemem” diye karşılık verdi.</p>
<p>Hemen her öğleden sonra, Pollyanna bir macera gezintisi yapmayı, bir o tarafa, bir bu tarafa gitmeyi arzu ediyordu. İşte bu gezintilerinde “Adam”a sık sık rastlıyordu. Pollyanna, aynı gün bir sürü adama rastlamış olsa da içinden sadece ona “Adam” diyordu.Adam, özellikle uzun siyah palto ve ipek silindir şapka giyiyordu. Yüzü pırıl pırıl tıraşlı ve oldukça solgundu, şapkanın altından gözüken saçları kırlaşmıştı. Dimdik ve yalnızdı. Bu Pollyanna’nın ona acımasına neden oluyordu. Belki de bu yüzden, bir gün ona seslendi.</p>
<p>“Nasılsınız beyefendi? Güzel bir gün, değil mi?” Adamın yanına yaklaşırken neşeli neşeli söylemişti bunları.</p>
<p>Adam telaşla çevresine bakındıktan sonra, belirsizce durdu.</p>
<p>“Bana mı söylediniz?” diye sert bir sesle sordu. Pollyanna, gülümsedi: “Evet efendim, söylediğim gibi güzel bir gün değil mi?”</p>
<p>Adam, “Ha? Evet! şey!..” diye mırıldanıp yoluna devam etti. Pollyanna güldü. Adamın tuhaf birisi olduğunu düşündü.</p>
<p>Ertesi gün adamı yine gördü. Neşeli neşeli, “Bugün dünkü kadar olmasa da, yine de güzel bir gün” dedi.</p>
<p>Adam önceki gibi, “Ha… Evet… Şey…” diye mırıldandı. Pollyanna yine neşeyle güldü.</p>
<p>Ama üçüncü defa Pollyanna yaklaşıp konuşunca, adam öncekilere benzer bir tavırla birdenbire durdu.</p>
<p>“Bana bak çocuk, kimsin sen? Neden her gün bana sesleniyorsun?”</p>
<p>“Ben Pollyanna Whitier’im. Yalnızmışsınız gibi geldi bana. Durduğunuza sevindim. Artık tanıştık. Ama henüz adınızı bilmiyorum.”</p>
<p>“Vay be… Hem de…” Adam sözünü tamamlamadan eskisinden daha hızlı bir şekilde yürümeye başladı.</p>
<p>Pollyanna hayal kırıklığıyla adamın arkasından bakakaldı. “Belki de anlamadı,” diye düşündü. “Fakat tam bir tanışma değildi bu. Hâlâ adını bilmiyorum,” diye mırıldanıp yoluna devam etti.</p>
<p>Pollyanna o gün Bayan Snow’a paça götürüyordu. Bayan Polly Harrington, her hafta Bayan Snow’a bir şey gönderirdi. Bayan Snow hasta ve fakir olduğundan ve aynı kiliseye gittiklerinden, teyzesi kilisedekilerin ve kendisinin ona bakmalarının bir görev olduğunu söylüyordu. Bayan Polly de görevini yerine getirerek Nancy ile ona yemek gönderiyordu. O gün Pollyanna, bu işin kendisine verilmesi için yalvarmıştı. Nancy de Bayan Polly’nin emirlerine uyarak bu işi ona bırakmıştı.</p>
<p>Nancy, daha sonra gizlice Pollyanna’ya: “Bu işi atlattığım için memnunum” diye itiraf etmişti. “Ama bunu sana yüklediğim için de üzgünüm garip kuzucuk.”</p>
<p>“Fakat bunu yapmak beni memnun ediyor, Nancy.” </p>
<p>Nancy: “Bir defa yaptıktan sonra bir daha istemezsin” diyordu.</p>
<p>“Niçin?”</p>
<p>“Çünkü hiç kimse istemiyor onu. Kadın o kadar aksidir ki. Acımasalar, sabahtan akşama kadar yanına tek bir kişi uğramayacak. Ona bakmak zorunda olan kızına çok acıyorum.”</p>
<p>“Neden Nancy?”</p>
<p>Nancy omuzunu silkti. “Açıkçası, Bayan Snow’a göre hayatta doğru dürüst hiçbir şey yoktur. Hatta haftanın günleri bile; bugün pazartesi ise, kadın pazar olmadığına üzülür. Ona paça götüreceksin. Mutlaka sana tavuk istediğini söyleyecektir. Tavuk götürseydin bu sefer de et suyu istediğini söylerdi!”</p>
<p>Pollyanna, “Amma da garip bir kadın” diye güldü. “Gidip onu görmeyi istiyorum. Başkalarından oldukça farklı bir insan, galiba? Ben farklı insanları severim.”</p>
<p>“Hah! Bayan Snow gerçekten başkalarından farklıdır. Hepimizin iyiliği için öyle olduğunu sanıyorum.”</p>
<p>Pollyanna, eski evin kapısına doğru yürürken o günkü bu konuşmaları düşünüyordu. Başkalarına hiç benzemeyen Bayan Snow’la karşılaşacağı için gözleri parlıyordu.</p>
<p>Soluk benizli, yorgun görünüşlü, genç bir kız kapıyı açtı.</p>
<p>Pollyanna, nazikçe, “Nasılsınız?” diye söze başladı. “Beni Bayan Polly Harrington gönderdi. Lütfen, lütfen, Bayan Snow’u görmek istiyorum.”</p>
<p>Kız kendi kendine: “İlk defa onu görmek isteyen birisi geliyor” diye mırıldandı ama, Pollyanna bunu duymadı. Kız dönüp, holün sonundaki kapıya doğru yöneldi.</p>
<p>Genç kız, onu hastanın odasına alıp kapıyı kapattı. Pollyanna, gözlerini loşluğa alıştırmak için kırpıştırdı. Sonra, odanın karşısındaki yatakta oturan kadını hayal meyal gördü. Pollyanna, kadına doğru ilerledi.</p>
<p>“Nasılsınız Bayan Snow? Polly Teyze bugün iyi olduğunuzu umduğunu söyledi. Size paça tirit gönderdi.”</p>
<p>“Aman Yarabbi! Tirit mi?” dedi. Kadın ters bir sesle mırıldandı. “Teşekkür ederim ama ben bugün et suyu bekliyordum.”</p>
<p>Pollyanna hafifçe kaşlarını çattı.</p>
<p>“Size paça getirdikleri zaman tavuk istediğinizi sanıyordum.” Hasta kadın, yerinde dönüp, “Ne dedin?” diye sordu. Pollyanna hemen özür diledi. “Bir şey demedim. Zaten bu bir şey değiştirmez. Sadece Nancy, paça getirdiğimiz zaman tavuk istediğinizi, tavuk geldiği zaman da et suyunu beklediğinizi söylemişti. Ama belki de öbür türlüydü. Nancy unutmuş olabilir.”</p>
<p>Hasta kadın, hiç yapmadığı şekilde yatağında doğrulup dimdik oturdu. Pollyanna bunu bilmiyordu.</p>
<p>“Küstah bayan. Kimsin sen?”</p>
<p>Pollyanna, neşeli bir kahkaha attı. “Adım öyle değil Bayan Snow. Böyle bir adım olmadığı için de memnunum. Bu ad “Hephzibah”tan beter olurdu. Değil mi? Ben Pollyanna Whittier’im, Bayan Polly Harrington’ın yeğeniyim. Onunla birlikte oturuyorum. İşte bu nedenle size tirit getirdim.”</p>
<p>Hasta kadın sözlerinin ilk kısmını dikkatle dinlemişti. Fakat söz tirite gelince, bitkin bir tavırla kendisini yastığa bıraktı.</p>
<p>“Pekâlâ… Teşekkür ederim. Teyzen şüphesiz pek merhametli bir kadın. Fakat bu sabah pek iştahlı değilim. Hem kuzu eti istiyordum” dedi ve birden susup, konuyu değiştirdi.</p>
<p>“Dün gece bir saniye bile uyuyamadım. Bir saniye bile!”</p>
<p>Pollyanna: “Keşke ben de uyumasaydım” diye içini çekti. Paçayı masanın üzerine koyup, yakınındaki iskemleye rahatça oturdu. “İnsan uykuyla o kadar çok zaman kaybediyor ki! Öyle değil mi?”</p>
<p>Hasta kadın, “Uykuda zaman kaybetmek mi?” diye hayret içinde söylendi.</p>
<p>“Evet, tam yaşayacağım zamanlar… Ne yazık ki geceleri yaşayamıyorum.”</p>
<p>Kadın, bir kere daha yatakta doğruldu. “Amma da garip bir gençsin!” diye bağırdı, “Şu pencereye gidip perdeyi aç… Senin ne biçim bir şey olduğunu görmek istiyorum!”</p>
<p>Pollyanna ayağa kalktı ama, bir parça üzgün gülümsedi:</p>
<p>“Yazık! O zaman çillerimi göreceksiniz değil mi?” İçini çekip pencereye gitti. “Oysa ben karanlık olduğu ve çillerimi göremediğiniz için çok seviniyordum. Ama, şimdi!..” Yatağa dönerken heyecanla sustu. “Beni görmek istediğiniz için çok memnunum. Çünkü şimdi ben de sizi görebiliyorum! Bana bu kadar güzel olduğunuzu kimse söylememişti.”</p>
<p>“Ben mi? Güzel miyim?”</p>
<p>Kadın acı acı söylendi.</p>
<p>Pollyanna, “Elbette bunu bilmiyor muydunuz?” dedi.</p>
<p>Bayan Snow: “Şey, hayır, bilmiyordum” diye cevap verdi. Bayan Snow kırk yaşındaydı. Son on beş yılını her şeyde bir kusur bulmakla geçirmişti. Bu nedenle hiçbir şeyi olduğu gibi kabul ederek zevkini çıkaramamıştı.</p>
<p>Pollyanna tatlı bir sesle: “Fakat gözleriniz iri iri ve siyah. Saçlarınız da hem siyah, hem dalgalı.” dedi. Siyah buklelere bayılırım (Cennete gidince benim de siyah buklelerim olacak). Hem yanaklarınız da pembe pembe Bayan Snow, pek güzelsiniz. Kendinize bakınca herhalde bunu fark ediyorsunuzdur.”</p>
<p>Hasta kadın kendisini yastığa bırakıp, “Ayna verin!” diye homurdandı. “Bugünlerde pek aynaya bakmadım. Sen de benim gibi hep sırtüstü yatsaydın aynaya pek bakmazdın.!”</p>
<p>Pollyanna hak verircesine, “Tabii, elbette…” diye tasdik etti. “Ama durun. Bakın size ayna vereyim.” Koşup konsolun üzerindeki el aynasını aldı.</p>
<p>Yatağa geri dönerken, durup kadını dikkatle inceledi.</p>
<p>“İzin verirseniz, aynaya bakmadan önce saçlarınızı biraz düzelteceğim lütfen, saçlarınızı düzeltebilir miyim?”</p>
<p>Bayan Snow, isteksizce “Şey, madem istiyorsun, olur” dedi. “Ama yine dağılacaklar.”</p>
<p>“Ah, teşekkür ederim. Başkalarının saçlarını düzeltmesini çok severim.” Pollyanna, dikkatle aynayı bıraktı, bir tarak almak için uzandı. “Bugün elbette fazla bir şey yapmayacağım. Bir an önce bu kadar güzel olduğunuzu görmenizi istiyorum. Fakat başka bir gün saçlarınızın örgülerini çözeceğim” dedi. Usulca kadının alnına dökülmüş dalgalı saçlara dokundu.</p>
<p>Beş dakika kadar Pollyanna becerikli becerikli çalıştı. Bukleleri çözüp taradı, sarkan yakasını düzeltti, yastıkları kabarttı. Böylece kadının daha güzel görünmesini sağlamak istiyordu. Bu arada hasta kadın çatılmış kaşlarıyla adeta alay ediyor gibiydi. Yine de bir heyecan duyuyordu.</p>
<p>Pollyanna soluk soluğa, yandaki vazodan pembe bir çiçek alıp kadının siyah saçlarına yaraşacak bir biçimde taktı, “Şimdi aynaya bakmaya hazırız sanırım.” Aynayı bir zafer heyecanı içinde uzattı.</p>
<p>Hasta kadın, aynadaki aksine dik dik bakıp homurdandı.</p>
<p>“Eh!.. Ben kırmızı çiçekleri pembelere tercih ederim. Ama çiçek, gece olmadan solacağına göre ne fark eder?”</p>
<p>Pollyanna güldü. “Fakat çiçeklerin solmasına memnun olmanız gerekir. O zaman yenilerini koparma zevkini elde edersiniz. Saçınızın bu kabartılmış durumu da çok hoşuma gitti.” Memnunluk içinde kadına baktı. “Öyle değil mi?”</p>
<p>“Eh… Olabilir… Yine de, bu saç, yastığın üstünde dönüp durduğuna göre dayanmayacaktır.”</p>
<p>Pollyanna neşeli neşeli, “Tabii” diye cevap verdi. “Ama buna da memnunum. Çünkü o zaman saçlarınızı yeniden tarayabilirim. Hem saçınız siyah olduğu için de sevinmelisiniz.</p>
<p>Siyah saç yastıkta benimki gibi sarı saçlardan daha güzel görünüyor.”</p>
<p>“Olabilir. Fakat ben siyah saçlara fazla güvenmem. Hemen beyazlaşıverir.” Bayan Snow hâlâ gözlerini aynadan ayırmıyordu.</p>
<p>Pollyanna, “Ah, siyah saçlara bayılıyorum; keşke benim de saçlarım öyle olsaydı, çok memnun olurdum!” diye içini çekti.</p>
<p>Bayan Snow aynayı bırakıp sinirli bir tavırla döndü:</p>
<p>“Benim yerimde olsaydın hiç de memnun kalmazdın! Ne siyah saçtan, ne de başka bir şeyden… Eğer bütün gün burada yatmak zorunda kalsaydın.”</p>
<p>Pollyanna, düşünceli bir tavırla kaşlarını çattı: “O zaman, böyle olmak çok zor olurdu değil mi?” diye seslice mırıldandı.</p>
<p>“Ne olmak?”</p>
<p>“Her şeyden memnun olmak.”</p>
<p>“Her şeyden memnun olmak mı? Bütün günlerini hasta, yatakta geçirirken. Buna olanak var mı? Eğer böyle düşünüyorsan, bana sevinebilecek bir şey söyle hepsi bu kadar!”</p>
<p>Bayan Snow’un şaşkın bakışları arasında, Pollyanna ayağa kalkıp ellerini çırptı.</p>
<p>“Aman ne iyi! Güç olacak bu! Öyle değil mi? Artık gitmem gerek… Fakat giderken, bütün yol boyunca düşüneceğim. Belki gelecek sefer geldiğimde bunu size söyleyebilirim. Allahaısmarladık. Çok güzel bir vakit geçirdim.” Çıkarken tekrar, “Allahaısmarladık” dedi.</p>
<p>Bayan Snow, ziyaretçisinin arkasından bakarken, “Aman Yarabbi… Acaba ne demek istedi?” diye söylendi. Başını çevirip aynayı eline aldı ve aynadaki aksini inceledi.</p>
<p>“Bu küçük şey, saç yapmasını pek de iyi biliyor. Hiç hata yapmıyor.” diye mırıldandı, “Şimdiye kadar saçlarımın bu kadar güzel olduğunu fark etmemiştim. İyi ama, ne fark eder?” İçini çekip, aynayı yatağa bıraktı. Başını yastığa dayayıp, üzgün üzgün sağa sola çevirdi.</p>
<p>Bir süre sonra, Bayan Snow’un kızı Milly içeriye girdiğinde, küçük el aynası hala örtünün üzerinde duruyordu. Fakat, ayna sanki görünmemesi için dikkatle saklanmıştı.</p>
<p>Milly “Anne, niçin perde açılmış?” dedi. Şaşkın şaşkın bir pencereye, bir de annesinin saçındaki çiçeğe bakıyordu.</p>
<p>Hasta kadın, “Açılmışsa ne olmuş yani?” diye homurdandı. “Hastaysam, bütün hayatımı karanlık içinde mi geçireceğim?”</p>
<p>Milly hemen, “Tabii, niçin öyle olsun?..” diye doğruladı. İlaç şişesine uzandı. “Ama… Biliyorsun ben seni uzunca bir zamandan beri aydınlık bir odaya geçirmeye çalışıyordum. Kabul etmiyordun.”</p>
<p>Bu söz cevapsız kaldı. Bayan Snow, geceliğinin dantellerini koparıyordu. Nihayet, sinirli bir tavırla konuştu:</p>
<p>“Biri bana et suyu yerine, yeni bir gece elbisesi verse daha iyi olur!”</p>
<p>“Aman anne!”</p>
<p>Milly, böyle şaşkınlıkla boş yere bağırmamıştı. Arkasında duran konsolun çekmecesinde, iki aydan beri annesine giymesi için ısrar ettiği, ama giydiremediği iki gecelik bulunuyordu.</p>
<p> </p>
</body>
</html>