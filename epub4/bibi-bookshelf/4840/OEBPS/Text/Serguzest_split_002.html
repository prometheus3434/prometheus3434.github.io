<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">SÂMİPAŞAZÂDE SEZÂİ</span></p>

    <p class="normal">Tanzimat dönemi ikinci kuşak yazarlarından olan Sâmipaşazâde<sup class="calibre2"><a href="../Text/Serguzest_split_027.html#footnote-1175-1" id="footnote-1175-1-backlink">[1]</a></sup> Sezâi, İstanbul’un Taşkasap semtindeki bir konakta, 1859’da doğdu. Babası Rumeli müfettişliği, Meclis-i Tanzimat üyeliği, maârif nâzırlığı, Meclis-i Âyân üyeliği gibi görevlerde bulunan Sâmi Paşa; annesi ise Sâmi Paşa’nın ikinci eşi olan Gülârâyiş Hanım’dır. Gülârâyiş Hanım evlenmeden önce bir köleydi. Sezâi, daha sonra yazar ve hatip olarak ünlenecek olan Hamdullah Suphi’nin (Tanrıöver) amcasıdır.</p>

    <p class="normal">Kültürlü bir adam olan Sâmi Paşa’nın, içinde yüz kadar çalışanın da yaşadığı çok büyük ve görkemli konağı Ahmed Vefik Paşa, Ziya Paşa, Ali Suâvi gibi dönemin önde gelen düşünce adamlarının sık sık geldiği, toplumsal ve siyasal tartışmaların yapıldığı bir kültür merkezi gibiydi. Dönemin ünlü öğretmenleri de, düzenli olarak gelip konağın çocuklarına hem Doğu ve Batı kültürleri konusunda dersler veriyor, hem de Fransızca öğretiyorlardı. Sâmipaşazâde Sezâi, bu dersler sâyesinde pek iyi yetişti; onun şiir ve yazına ilgi duymasını sağlayan öğretmenlerin arasında, dönemin ünlü şairi Yenişehirli Avni Bey de vardır.</p>

    <p class="normal">Sâmipaşazâde Sezâi, 1879’da, yirmi yaşındayken, ağabeyi Subhi Paşa’nın Evkaf Nâzırlığı (Vakıflar Bakanlığı) sırasında Evkaf-ı Hümâyûn Mektûbî Kalemi’nde<sup class="calibre2"><a href="../Text/Serguzest_split_027.html#footnote-1175-2" id="footnote-1175-2-backlink">[2]</a></sup> memur olarak göreve başladı; ancak bu görevde fazla kalmayarak 1880’de “ikinci kâtip” olarak Londra elçiliğine atandı. Bu görevi sırasında, bir kültür ve sanat adamı olarak, Batı yazını ve kültürüyle ilgilendi. Bir yazısında, İngilizleri, “Bu milletin gençleri, eski Romalılar gibi, okullarında(n) ve üniversitelerinde(n) zihin ve beden güçleri kazanarak çıktıklarından, öteki milletler içinde seçkinleşiyorlar,” sözleriyle değerlendirmektedir. Sezâi, Londra’daki görevinde dört yıla yakın bir süre kaldı. “Bu yıllarda İngiliz edebiyatını yakından tanıyan Sezâi, (Abdülhak) Hâmid’e yazdığı mektuplarda Shakespeare’i yüceltir. Londra’nın sosyal hayatı, müzeleri, tiyatroları yanında İngiliz dünya(sını) ve politikasını tanır. Osmanlı devlet politikasının kayıtsızlığı onu derinden yaralar. Bu arada fesâhatçilerle Recâizâde (Mahmud) Ekrem ve Hâmid arasındaki münâkaşalara Londra’dan gönderdiği ve <span class="ideitalik">Tercümân-ı Hakîkat</span> gazetesinde imzâsız olarak çıkan yazılarıyla katılır.”<sup class="calibre2"><a href="../Text/Serguzest_split_027.html#footnote-1175-3" id="footnote-1175-3-backlink">[3]</a></sup> Bu arada bir Paris gezisi yaparak, bu kültür kentindeki yazın ve tiyatro olaylarıyla ilgilendi.</p>

    <p class="normal">1885’te, izinli olarak geldiği İstanbul’da görevden alındı. 1886’da Viyana sefâreti II. kâtipliğine atandıysa da bu görevi kabul etmeyerek Hâriciye Nezâreti İstişâre Odası (Dışişleri Bakanlığı Danışma Kurulu) memurluğuna atandı. <span class="ideitalik">İkdam</span> gazetesinde, 1896’dan sonra da <span class="ideitalik">Servet-i Fünûn</span> dergisinde öyküler ve söyleşiler yayımladı. İsmail Habib’in [Sevük] “… o, zamanında verdiği bir iki eserden sonra kırk yıllık sessizliktir,”<sup class="calibre2"><a href="../Text/Serguzest_split_027.html#footnote-1175-4" id="footnote-1175-4-backlink">[4]</a></sup> diye eleştirdiği Sezâi’nin yazı yaşamındaki en verimli dönem, bu 1895/96’dan <span class="ideitalik">Servet-i Fünûn</span> dergisinin kapatıldığı 1901’e kadar olan dönemdir.</p>

    <p class="normal">Sezâi, 1889’da yayımlanan <span class="ideitalik">Sergüzeşt</span> romanının, esirlik ve özgürlük temalarını işlemesinden dolayı hükümet tarafından izlenmeye başladı. Sezâi bu dönemde çok rahatsız, sıkıntılı bir kaç yıl geçirdi. Anılarında belirttiğine göre, bir arkadaşının salık vermesiyle, 1901’de bir gemiye binerek yurt dışına, Fransa’ya kaçtı. Paris’te Jön Türkler’e katıldı. Ahmed Rızâ’nın, İttihat ve Terakki’nin yayın organı olarak çıkardığı <span class="ideitalik">Şûrâ-yı Ümmet<sup class="calibre2"><a href="../Text/Serguzest_split_027.html#footnote-1175-5" id="footnote-1175-5-backlink">[5]</a></sup></span> gazetesinde politik ve toplumsal konularda makaleler yayımladı. Bir çok yazısında pâdişah II. Abdülhamid aleyhinde bulundu.</p>

    <p class="normal">Paris’te yedi yıl kadar kalan Sezâi, 1908 Meşrutiyeti ilân edilince İstanbul’a döndü. Bir süre, İstanbul’da çıkarılmaya başlanan <span class="ideitalik">Şûrâ-yı Ümmet</span> gazetesini yönetti. 1909’da Madrid’e elçi olarak atandı. 1914’te sağlığı bozulunca, bu tarihten 1921’de görevden alınana kadar İsviçre’de kaldı. Toplam olarak on iki yıl süren elçilik görevinden sonra, emekli oldu.</p>

    <p class="normal">“1927 yılında Türkiye Büyük Millet Meclisi tarafından kendisine ‘hıdemât-ı vataniye tertibinden’ (yurda yaptığı hizmetler dolayısıyla) 100 lira maaş bağlanan Sezâi, İstanbul Belediyesi’nin kiraladığı Mühürdar’daki evinde son yıllarını kısmen rahat bir şekilde geçir”di;<sup class="calibre2"><a href="../Text/Serguzest_split_027.html#footnote-1175-6" id="footnote-1175-6-backlink">[6]</a></sup> 26 Nisan 1936’da bu evde zâtürreeden öldü ve Küçüksu mezarlığına gömüldü.</p>
  </div>

  <div class="calibre1" id="calibre_pb_3"></div>
</body>
</html>
