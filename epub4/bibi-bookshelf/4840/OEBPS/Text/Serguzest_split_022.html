<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="ortayazi1" id="calibre_toc_17">v<span class="idebold">XV</span>v</h2>

  <p class="normal">O haftayı korkunç bir şekilde geçirmişti. Kendisi için bir acılar yüzyılı sayılan bu süre içinde, yüzüne bir az fazlaca bakanlara ve gecenin sırlı örtüsüne bürünerek en uzun özlem gecesinde görünen ve kaybolan hayâletler gibi sessiz sedâsız geçenlere şiddetle saldırarak, “O sende… O senin evinde… Verirsen seni ihyâ ederim! Saklarsan, seni öldürürüm!” demeyi alışkanlık edinmişti. Hattâ bir gün, kendisi için bir acılar yükü olan hayattan coşku ve neşe payı aldığını, yeni açmış bir çiçek gibi çevreye neşe saçan yüzünden ve arkadaşıyla durmadan gülüşerek konuşmasından anladığı bir genç adamın, ıssız sokağın birinde, üzerine saldırarak, “Sen neden bu kadar bahtiyarsın?<sup class="calibre2"><a href="../Text/Serguzest_split_026.html#footnote-7235-86" id="footnote-7235-86-backlink">[86]</a></sup> Demek ki o… mutlak sende… Şimdi ikimizden birinin mahvolması lâzım geliyor!” deyince, genç adam kendisini savunmaya çalışarak, Celâl Bey’i polise teslim etmek üzere iken, kırk yıllık bir deneyime sahip olan arkadaşı, “Bırak şu zavallıyı…” sözüyle ayrıldı; bir az ileride, “Bu bîçâre genç, en istidatlı<sup class="calibre2"><a href="../Text/Serguzest_split_026.html#footnote-7235-87" id="footnote-7235-87-backlink">[87]</a></sup> ressamlardan iken, sebepleri sözlerinden ziyâde sesinden, ifade tarzından anlaşılan bir muhabbet mahrûmiyetiyle bu hâle gelmiştir, sanırım,” yolunda konuşarak, arkadaşının da acıma duygularını uyandırmıştı.</p>

  <p class="normal">Yine bu hafta içinde bir sabah, Marmara’nın sevinçli yüzeyinde yüzen yeşil bir sala benzeyen Fener’den dönüyordu. Sabahın temizliğiyle pırıl pırıl olan göğe karşı rahat ve serbestçe soluk alarak, kırlara, köylere özgü bir dinginlik içinde bulunan yoldan yürüyordu. Bazen arka üstü çimenin üzerine yatıp gözlerini göğe dikerek; “Rabbim! Ben ne yapayım?” diye soruyordu. O dinginlik içinde epey yürüdükten sonra, Moda Burnu taraflarından geçerken bir evden ağlama sesleri işitti. Birdenbire durarak, “Bu evde ağlıyorlar… Demek ki Dilber burada…” dedi. Gidip evin kapısını çaldı.</p>

  <p class="normal">Kapıyı açan yaşlı bir kadına, “Yukarıda ağlayan kim?” diye sorunca, kadın, eve her zaman gelen konuklardan olduğunu sanarak, “Ah, sorma! Efendi vefât etti” yanıtını verdiği sırada, cenâze için gelenlere, “Bırakın şu bîçâreyi! Asıl ölen benim. Beni defnedin,”<sup class="calibre2"><a href="../Text/Serguzest_split_026.html#footnote-7235-88" id="footnote-7235-88-backlink">[88]</a></sup> diyordu.</p>
</body>
</html>
