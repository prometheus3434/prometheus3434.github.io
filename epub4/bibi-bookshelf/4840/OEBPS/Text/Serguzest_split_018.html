<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="ortayazi1" id="calibre_toc_13">v<span class="idebold">XI</span>v</h2>

  <p class="normal">O gece akşam yemeğinden sonra toplandıkları odada, Âsaf Paşa’nın yeğenlerinden bir hanım, meşhur Faust operasının,<sup class="calibre2"><a href="../Text/Serguzest_split_026.html#footnote-7235-63" id="footnote-7235-63-backlink">[63]</a></sup> sonuna yaklaştığı bahçe bölümünü bütün güzelliğini duyarak çalıyordu. O güzel ellerin piyanonun tuşları üzerindeki hareketinden doğan tanrısal âhenk, yanıbaşındaki iskemlede oturarak bir takım sonsuz duygular içinde kendisinden geçmiş gibi görünen Celâl Bey’in ruhuna dokunduğu için, (onun) bu durumu kızların gülümsemelerine yol açıyordu. Gâliba ruhun, heyecan ve acıda bulduğu en büyük avuntu, anladığı en güzel dil, şiirden sonra musikîdir. Piyano biter bitmez, gençliğin verdiği neşeyle dolu olan hanımlar anlamlı gülümseyişlerle Celâl Bey’in kolundan çekerek:</p>

  <p class="normal">“Çoktan beri bir resminizi… Yeni bir eserinizi görmedik. Niçin?” (diye sordular.)</p>

  <p class="normal">“Ben de bilmem. Bu günlerde hiç çalışamıyorum.”</p>

  <p class="normal">İclâl Hanım, duyarlı gönüller için neşe ve tatlılığı her zaman tehlikeli olan gülümseyişlerine devam ederek:</p>

  <p class="normal">“Zannederim yapmaktansa, yapılmış, hayat dolu bir tabloya hayransınız,” (dedi.)</p>

  <p class="normal">Bu söz, odadakilerin kahkahaları içinde yanıtsız kaldı. Genç kızların en büyük alışkanlıklarından olduğu üzere, sözden söze atlayarak ve özellikle dikkat ve özenlerini en çok çeken evlenme konusuna geçerek, Tesliye Hanım’ın düğününü soruyorlardı.</p>

  <p class="normal">Bütün kadınlarda büyük bir düşkünlük olan giysi merakıyla, terzisini, giysisinin rengini, biçimini, sonu gelmeyen bu meraklı sorularına ekliyorlardı. Babaları Münir Bey odaya girdiği zaman, doğal olarak gelen bir sessizliği bozmak için, bütün aile arasında sözü edilen Tesliye Hanım’ın hazırlanan bu evlilikten memnun olup olmadığını ve inşallah yakında kendisi de soylu bir aile ile akrabalık kuracağını söyledi. Ailesinin amacı ve evlilik şartı olan soyluluk düşüncesi, o günlerde Celâl Bey’in bütün aşk emellerini, neşe ve sevgisini kırarak, umudunun gerçekleşebilmesi için sevgilisinin soylu bir aileye mensup olmadığına ne kadar yazıklanıyordu.</p>

  <p class="normal">“Ben, izdivaçta asâlet<sup class="calibre2"><a href="../Text/Serguzest_split_026.html#footnote-7235-64" id="footnote-7235-64-backlink">[64]</a></sup> fikrini pek faydasız görüyorum.”</p>

  <p class="normal">Amcası elinde olmadan, “Niçin?” diye sordu.</p>

  <p class="normal">“Zira, bir güzel bakış, bir tatlı tebessüm, en şiddetli bir asâlet tarafdârına, acaba fikir değiştir(t)ecek bir kuvvete mâlik değil midir?”</p>

  <p class="normal">İslâm ahlâkıyla yetişmiş olan amcası, genç zihinleri acıklı akıl yürütmeler ve maddeci kıyaslarla zehirleyen çağdaş bilimlere, uzaktan uzağa bir takım düşüncelerle avunma vasıtalarını ellerinden alarak, hiç bir şeye inanmayan bu yüzyılın tarz ve görüşüne, zâten uçları yukarı doğru kalkık kaşlarıyla birbirine pek yakın olan gözlerini kaldırarak, üzgün, dindarca bir bakışla bakıyordu. Soğuk bir tavırla:</p>

  <p class="normal">“Hayır, herkes kendi dengini almalıdır,” (dedi).</p>

  <p class="normal">Bu sırada genç hanımlar dışarı çıktıklarından, odada Celâl Bey’le amcası yalnız kalmışlardı.</p>

  <p class="normal">Bir süre sessizlikten sonra Celâl Bey:</p>

  <p class="normal">“Arada sevgi olmadan, sırf menfaat ve servet için yapılan izdivacı ahlâka uygun mu sayıyorsunuz?” (diye sordu.)</p>

  <p class="normal">“Gençler evlenme işlerini ailelerine bırakmalıdırlar.”</p>

  <p class="normal">“Zannederim ki, dünyada gençlerin en büyük hakkı istedikleriyle evlenmeleridir. Gözlerin seçme hakkına, zevkin münâsip görme hürriyetine, ruhun tabiî anlaşmasına karışmak en büyük zulüm değil midir?”</p>

  <p class="normal">“Öyle. Fakat o yaşlarda gençliğin verdiği coşkunlukla gözler hakikatleri göremez. Gençlikte zevk, insanı çoğu zaman yanıltır. Heyecan derecesinde derin olmayan gençliğin delice hevesleri senelerce sonra düzeltilince, birdenbire insan ne görür? Hatalarını... kusurlarını… ve belki cinâyetlerini…”</p>

  <p class="normal">“Hayır. Hayır! İnsan gençliğinde aritmetik ile çıkarma ve bölme işlemi yapar gibi mi evlenmeli? Evlenecek gençlere dâima sükûnet, mantıklı düşünce tavsiye ederler. Seneler geçip de o sükûnet geldikten sonra, o izdivaçtan lüzumsuz, o izdivaçtan tatsız bir şey göremem.”</p>

  <p class="normal">“Bu sözlerin hepsi…”</p>

  <p class="normal">Celâl Bey, zavallı Dilber’i gözünün önüne getirmesiyle duyduğu acıma duygusu ve seven bir insanın düşüncesiyle sözünü sürdürerek:</p>

  <p class="normal">“Güzel olan bir genç kızın ismet<sup class="calibre2"><a href="../Text/Serguzest_split_026.html#footnote-7235-65" id="footnote-7235-65-backlink">[65]</a></sup> ve sevgiyle bir kalbe sahip olması; muhabbet<sup class="calibre2"><a href="../Text/Serguzest_split_026.html#footnote-7235-66" id="footnote-7235-66-backlink">[66]</a></sup> ihtiyacı, bir aşk tablosu gibi kendisini çiçekler içinde gösterecek gençlik hayâllerine neş’e kaynağı teşkil etmesi, yaradılışın ihsan ettiği<sup class="calibre2"><a href="../Text/Serguzest_split_026.html#footnote-7235-67" id="footnote-7235-67-backlink">[67]</a></sup> en büyük imtiyazı, en tabiî hakkıdır… Eğer herkese sükûnet geldikten sonra evlenecekse, o güzel kız, tabiî hakkını nerede arasın?”</p>

  <p class="normal">“Bu sözlerin hepsi gençlik ateşi içinde olan zihnin sayıklamasıdır.”</p>

  <p class="normal">“Hayır. Yanılıyorsunuz. Ruhun o coşkunluğu, tabiatın o ateşi olmazsa, hayattan bir maksat, bir lezzet anlayamam.”</p>

  <p class="normal">Yüreğe dinginlik gelince, insanı yerin altına koyuyorlar.</p>

  <p class="normal">Amcası tam Celâl Bey’in düşüncesini değiştirtmek için seçtiği konuyu faydasız ve hattâ sonuçsuz görünce, en çok alaycı ve küçümseyici bir gülümseyişle:</p>

  <p class="normal">“Karınızın bir çiftçi kızı olmasından korkarım, diyerek, konuya son vermek istedi.”</p>

  <p class="normal">Celâl Bey, bulunduğu iskemlede bir süre daldığı derin düşüncelerin verdiği dinginlik durumunda kaldıktan sonra, birdenbire ayağa kalkarak, “Amcacığım!” dedi. Amcası deminden beri o kadar kararlılık ve dayanma gücüyle tartışan yeğeninin, anlamını anlayamadığı bu çocukça seslenişi üzerine, bir az şaşırarak, “Ne var?” yanıtını verdi.</p>

  <p class="normal">“Siz benim hayatımı kurtarmak ister misiniz?”</p>

  <p class="normal">(Amcası) şaşkınlığına eklenen bir korkuyla:</p>

  <p class="normal">“Sen ne söylüyorsun, evlâdım?”</p>

  <p class="normal">“Benim alâkam var…”<sup class="calibre2"><a href="../Text/Serguzest_split_026.html#footnote-7235-68" id="footnote-7235-68-backlink">[68]</a></sup></p>

  <p class="normal">“Kime?”</p>

  <p class="normal">“Bir halayık parçasına!”</p>

  <p class="normal">“Hangi halayık?”</p>

  <p class="normal">“Dilber…”</p>

  <p class="normal">Bir iki dakika kadar ikisi de hiç bir şey söylemedi.</p>

  <p class="normal">“Siz babama söyleyin! Annem asâlete tapıyor!”</p>

  <p class="normal">“Çocukluk...”</p>

  <p class="normal">“Olsun. Gönül muhabbete karşı dâima çocuktur.”</p>

  <p class="normal">“Peki. Söylerim. Zannetmem ki razı olsun.”</p>

  <p class="normal">“Rica ederim, siz söyleyiniz. Ümid etmem ki, sizin hatırınızı, benim kalbimi kırsın.”</p>

  <p class="normal">Zihinsel olarak bir çok engeller ve güçlükler içinde kalan amcasının elini öptükten ve yeğenleriyle de vedalaştıktan sonra, evine dönmek üzere vapura bindi.</p>

  <p class="normal">Eğer sevdiği, esirlik mutsuzlarından olmasa, evlenme gibi tamamıyla kendisinin saydığı hakkı, her türlü acımasız saldırılara karşı savunacağını hatırlamak, benliğini büyük bir acı içinde bırakıyor ve hele gençlerin isteklerine karşı büyüklerin uygun bularak seçtiği biriyle evlenmenin haksızlığını, kötülüğünü göstermek için bir tablo yapmayı düşünüyordu.</p>

  <p class="normal">Bir gelin odası tasarlayarak, güzel sanatların bütün birikimini ve ustalığını verdiği bir süslü köşesinde, soyluluk ve servet kaygısıyla evlenmiş bir genç kızın ruhsal acısını, o güzel gözlerinin bakışında, (gözlerinin) çevresindeki incecik çizgilerinde, ilk kez olarak görüp de beğenmediği kocası hakkındaki nefretini, o dakikada bir az aşağı doğru sarkmış olan dudaklarının kenarlarında, ağzının hafif aralığından görünen beyaz dişlerinde, kollarını birbirine kavuşturarak üzücü düşüncelerin koyduğu durumda göstermek istiyordu. O hüzünlü güzelliğe karşı kocasının aşağılama ve sessizlikle önüne bakarak düşündüğünü, istediği renkleri kullanarak, istediği çizgileri çekerek resmetmeyi başarırsa, insanlık şânına lâyık ve özellikle kendi aşk ve isteklerine uygun olmayan bir çok düşünce ve savlara karşı gözle görülür üstün bir yanıt olarak müzeye, herkesin dikkatle ve duygulanarak baktığı yere asacaktı.</p>
</body>
</html>
