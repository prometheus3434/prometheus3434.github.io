<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Sanatı</span></p>

    <p class="normal">Az yapıt vermiş olmasına karşın, Sâmipaşazâde Sezâi’nin Tanzimat yazarları arasında seçkin bir yeri vardır. Hıfzı Tevfik Gönensay’a göre, “Tanzimat dönemi edebiyatının en genç sanatçısı Sezâi Bey’dir. (Onun yapıtlarında) Tanzimat edebiyatı unsurları egemen olduğu kadar, bu devri izleyen Servet-i Fünûn edebiyatının özellikleri (de) görülmektedir. Bu nedenle Sezâi Bey, iki dönem edebiyatını birbirine bağlayan bir kişilik olarak sayılabilir ve kişiliği bu bakımdan edebiyatımız tarihinde ayrı bir değer taşımaktadır.”<sup class="calibre2"><a href="../Text/Serguzest_split_027.html#footnote-1175-7" id="footnote-1175-7-backlink">[7]</a></sup></p>

    <p class="normal">Sezâi, yazına olan ilgisinin nasıl başladığını ve yazı yaşamına nasıl girdiğini şöyle anlatıyor (yalınlaştırılmıştır):</p>

    <p class="normal">“Bundan önce, zamanlar nasıl geçiyor, bundan önce dediğim yirmi iki senedir; o zaman on dört yaşında idim.<sup class="calibre2"><a href="../Text/Serguzest_split_027.html#footnote-1175-8" id="footnote-1175-8-backlink">[8]</a></sup> O genç gönlü basın sevdası dayanılmaz aşkıyla doldurmuştu. Bir yazar olmak, imzâsız olsun iki üç satırlık bir yazısını gazetede basılı olarak görmek, benim için hayata değer bir mutluluk idi. (...) O aralık tanıdığım soylu kişilerden seçkin bir kimsenin yönetiminde <span class="ideitalik">Kamer<sup class="calibre2"><a href="../Text/Serguzest_split_027.html#footnote-1175-9" id="footnote-1175-9-backlink">[9]</a></sup></span> adıyla bir gazete(nin) yayımlanmaya, yanılıyorum, basılmaya başlandığını işittim. Artık beni kim tutabilir? Hemen bu gazetenin Galata’daki basımevine koştum. (...) Yine bir sabah basımevine kaçtım. Gazete basılmış (...) Taze haberler, en başında da benim ‘Maarif’ başlıklı yazım vardı ki şöyle başlıyordu: ‘Âfitâb-ı ma’rifet sabâh-ı muzlîm-i cehâleti paralayarak neşr-i envâr etmeğe...’; parlak değilse, söyleyiniz.”<sup class="calibre2"><a href="../Text/Serguzest_split_027.html#footnote-1175-10" id="footnote-1175-10-backlink">[10]</a></sup></p>

    <p class="normal">1878’de, pek başarılı bulunmayan ve yazın tarihlerinde hemen hiç sözü edilmeyen <span class="ideitalik">Şîr</span> adlı oyununu yayımladı. Bu oyun, Sezâi’nin kitap olarak yayımlanan ilk yapıtıdır.</p>

    <p class="normal">Sâmipaşazâde Sezâi’nin tek romanı <span class="ideitalik">Sergüzeşt</span>’tir. Yazın tarihçileri, yazarın bu yapıtında, Nâmık Kemal’in etkisi altında olduğunu söylemektedirler; Gönensay bu konuda şunları söylüyor: “Sezai Bey’in düzsöz anlatımı, özellikle ilk yazılarında Nâmık Kemal’in şiddetli etkisi altındaydı. O da Nâmık Kemal gibi, edîbâne bir dil kullanmayı seviyor, anlatımını çok sayıda benzetmeler, istiâreler ve türlü sözcük oyunlarıyla süslemekten hoşlanıyordu. Gereksiz Farsça ad ve sıfat tamlamaları, diline can sıkıcı bir ağırlık vermekteydi. Bununla birlikte, Sezâi Bey’in bu anlatım biçimi, Nâmık Kemal’in etkisinden büsbütün kurtulamamakla birlikte, gitgide yalınlaşmaya ve bir kişilik kazanmaya başladı. Öyle ki, Sezâi Bey’in roman ve öykülerinde bugünkü roman biçemimizin ilk izlerine rastlamak mümkündür.”<sup class="calibre2"><a href="../Text/Serguzest_split_027.html#footnote-1175-11" id="footnote-1175-11-backlink">[11]</a></sup></p>

    <p class="normal">Zeynep Kerman da bu görüşü destekler görüşler ileri sürmektedir. Sâmipaşazâde Sezâi’nin kendisi de Nâmık Kemal için, örneğin bir “musâhabe-i edebiye”sinde şunları söylemektedir: “…Kemal Bey’in ateşli düşüncelerinin ürünü olan sözleri, bir yanardağdan fışkıran mâdenler gibi sağlam ve yakıcıdır. Kemal Bey’in elinde sözler, sözcükler, cümleler bir ‘statü’ (heykel) yapanın usta elindeki maddeler gibidir ki; istediği gibi ezer, istediği gibi kullanır, istediği şekle sokar. O zaman, coşkulu gözler önünde, bir yücelik simgesi oluşur.”<sup class="calibre2"><a href="../Text/Serguzest_split_027.html#footnote-1175-12" id="footnote-1175-12-backlink">[12]</a></sup></p>

    <p class="normal">Ancak, Sâmipaşazâde Sezâi’nin, Nâmık Kemal’in anlatımını ve biçemini pek beğenmesine, dahası kimi zaman taklit etmesine karşın, bu biçemi geliştirdiği, aştığı da bir gerçektir. Hemen bütün değerlendiriciler, <span class="ideitalik">Sergüzeşt</span>’teki Âsaf Paşa konağını anlatırken yaptığı betimlemeleri fazla ayrıntılı, bir az da gereksiz bulmalarına karşın, bu betimlemelerin Dilber’in zavallılığını belirtmekte dolaylı bir araç olarak konduğunu görmemişlerdir. Aslında bu betimlemelerin gereksiz değil, bir az fazla ve ayrıntılı olduğu söylenebilir. Sâmipaşazâde, Gerçekçiler’in (Realistlerin) yaptığı gibi konuyla bağlantılı olarak olayı yaşayan kişinin toplumsal ve ruhsal durumunu betimlemek amacıyla yarattığı bu biçemiyle, hayrânı olduğu Nâmık Kemal’den ayrılır ve Servet-i Fünûn anlatı yazarlarının en azından dil ve anlatım bakımından yazınsal Gerçekçilik’e yönelmelerinde etkili olur.</p>

    <p class="normal">Sâmipaşazâde Sezâi, roman alanında olduğu gibi, öykü alanında da verimli bir yazar değildir. Bununla birlikte, <span class="ideitalik">Küçük Şeyler</span> adlı kitabındaki öykülerle, daha önceki Tanzimatçıların hemen hiç ilgi göstermediği bu türe olumlu bir başlangıç yaptığı; öykü estetiği ve biçemi konusunda, örneğin “<span class="ideitalik">Pandomima</span>” adlı öyküsüyle, Hâlit Ziyâ Uşaklıgil’in o unutulmaz “<span class="ideitalik">Ferhunde Kalfa</span>” öyküsüne örneklik ettiği açıktır. İlki kendisinin dengi olmayan bir kızı seven bir halk komiğinin, ikincisi evlendirilmeyi bekleyen bir dadının “ölümcül düşlemkırıklıklarını” anlatan bu öykülerle, Türk öyküsü artık “olay aktarıcı” olmaktan çıkıp “anlatı”cı niteliğine yönelmiştir. Hâlit Ziyâ, <span class="ideitalik">Kırk Yıl</span> adını verdiği anılarında: “<span class="ideitalik">Küçük Şeyle</span>r beni çıldırttı. Sanat heyecanlarımın içinde bu kitaptan duyduğum zevke ve neşeye yetişebilecek bir duygulanma bilemiyorum. (...) Küçük hikâyelerin çeviri denemeleriyle geçen zamanların ve bu <span class="ideitalik">Küçük Şeyler</span> kitabıyla (bende ortaya çıkan) heyecan yekûnu, sanki gelecek yılların dölyatağına düşerek hayata çıkmak zamanını meydana getirmiş olacak ki yazı mesleğimde en çok sevdiğim küçük hikâyelerden kim bilir ne kadar yazmış oldum,”<sup class="calibre2"><a href="../Text/Serguzest_split_027.html#footnote-1175-13" id="footnote-1175-13-backlink">[13]</a></sup> diyerek kendisini öykü yazmaya yönelten etkenin <span class="ideitalik">Küçük Şeyler</span> olduğunu söylemektedir.</p>

    <p class="normal"><span class="ideitalik">Küçük Şeyler</span>’de biri Alphonse Daudet’den çeviri olmak üzere altı öykü vardır. Yazar, kitabın başına koyduğu önsözde, “anlatının artık şaşırtıcı olayları çocukça bir anlatımla anlatmaktan çıktığını, doğanın gizlerine karşı bilimlerin ve fenlerin kazandığı zaferlerle ve insanlığın yüreğiyle ilgili olarak yıllarca süren incelemelerin ortaya koyduğu bilgilere dayanarak yazıldığını” söyler. Bu roman ve öykü tanımı, elbet de Gerçekçiliğin ve Doğalcılığın (Natüralizm) tanımıdır. Dolayısıyla Sâmipaşazâde Sezâi, yazınımızda Coşumculuktan (Romantizm) Gerçekçiliğe geçişin en önemli kilometre taşlarından biridir.</p>

    <p class="normal">Sezâi’nin öteki kitaplarından <span class="ideitalik">Rumûz-ül-Edeb</span>, makalelerini, söyleşilerini, gezilerini anlatan yazılardan oluşan bir derleme; <span class="ideitalik">İclâl</span>, yazarın yakın akrabalarından İclâl adlı bir genç kızın ölümü dolayısıyla yazdığı anılarla ve Kurtuluş Savaşı’yla ilgili bir kaç yazıyı içeren kitaptır. Yazar 1935-36’da <span class="ideitalik">Konak</span> adlı bir roman yazmaya başlamışsa da, bu yapıtı bitirememiştir.</p>

    <p class="normal">“...Sezâi Bey, bir yandan düzsöz anlatımımızı zenginleştirirken, öte yandan romancılığımızda bir ilerleme yaratmayı başarmış, yazınımıza küçük öykü türünü tanıtmış; böylece de Tanzimat yazınını Servet-i Fünûn’a bağlamak gibi yazın tarihimiz bakımından önemli bir görev görmüştür.”<sup class="calibre2"><a href="../Text/Serguzest_split_027.html#footnote-1175-14" id="footnote-1175-14-backlink">[14]</a></sup></p>
  </div>

  <div class="calibre1" id="calibre_pb_4"></div>
</body>
</html>
