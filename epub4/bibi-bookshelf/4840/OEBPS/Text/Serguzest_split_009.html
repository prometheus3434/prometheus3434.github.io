<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="ortayazi1" id="calibre_toc_4">v<span class="idebold">II</span>v</h2>

  <p class="normal">Derin bir uykudan uyandığı zaman, kendisini, bilmediği bir evin, bilmediği bir yatağın içinde buldu. Karşısında, zamanın geçerken bıraktığı izlerle buruşmuş yaşlı bir yüz, bir yaşlı kadın, kendi nuru bitmeye ama ruhun hafif ışığı yansımaya başlamış tatlılık ve sevecenlikle dolu gözlerini çocuğa dikmiş, titreyen elleriyle ilâç veriyordu. Hiç şüphe yok ki, o acıyan bakış, bu küçüğe ilâçtan daha çok, dertli kalbine bir devâ idi. Siyah olduğu günlerde sevgi, beyazlandığında acıma uyandıran saçları, yatağın içinde Dilber’in üzerine döküldüğü zaman pek yakışmıştı. O acılar içinde uyuyan ruhun yorganının da böyle ışıktan olması gerekirdi. Yattığı odada bir minderle, onun köşesinde yine bir küçük minder vardı. Odanın ötesinde berisinde birer küçük şilteden ve bundan elli altmış yıl önce yapılmış küçük bir dolabın içinde(ki bir) Çanakkale testisiyle bardağından başka bir şey yoktu. Çocuk yatağın içinde kalkıp da arkasını yastığa dayadığı ve yanına koydukları bebeği kucağına aldığı zaman, yaşlı kadın konuşmaya başladı:</p>

  <p class="normal">“Yavrucuğum, sen kimin kızısın?”</p>

  <p class="normal">“Ben halayıkım…”</p>

  <p class="normal">Yaşlı kadın bir az düşündükten sonra, o yumuşak ve titrek elleriyle Dilber’in saçlarını okşayarak, “Kimin halayığısın?” diye sordu.</p>

  <p class="normal">“Hanımın…”</p>

  <p class="normal">“Hangi hanımın?”</p>

  <p class="normal">“Atiye Hanım’ın annesinin!”</p>

  <p class="normal">“(Yaşlı kadın yüz yıllık başını eline dayayarak, bir az daha düşündükten sonra) Sen dün gece öyle geç vakit niçin sokağa çıkmıştın, kızım?”</p>

  <p class="normal">Dilber yanıt vermedi.</p>

  <p class="normal">“Öyle gece yarılarında çıkan hayâletleri düşünmeden, yaramaz çocuklara gözüken umacılardan korkmadan, buralara nasıl geldin, yavrucuğum?”</p>

  <p class="normal">Dilber yine yanıt vermedi.</p>

  <p class="normal">“Dün gece yatakta anneciğini sayıklıyordun, annen kimdir? Şimdi nerede? Söyle evlâdım.”</p>

  <p class="normal">“Bilmem…”</p>

  <p class="normal">Yaşlı kadın gözlerinin yaşını sildi; “Dur sana torunumu göndereyim de, berâber oynayın,” diyerek kapıdan çıktı. Bir iki dakika sonra, odanın kapısında bir çocuk göründü. Yüz yüze baktıktan sonra, yatağa doğru koşarak birbirlerinin boynuna sarıldılar. Dilber bu çocuğun okul arkadaşı Lâtife Hanım olduğunu, yatağının yanına yaklaşıncaya kadar anlamamıştı.</p>

  <p class="normal">“Dilber sana ne oldu?”</p>

  <p class="normal">“Hiç, ben kaçtım.”</p>

  <p class="normal">“Niçin kaçtın?”</p>

  <p class="normal">“Beni çok dövüyorlar. Çok hizmet ettiriyorlar. Sonra her dakika ‘pis Çerkes, pis halayık’ diyorlar. Oyun oynasam yasak. Üşüdüğüm zaman mangalın kenarına otursam, Tarâvet maşa ile elimi yakıyor. Bak koluma.”</p>

  <p class="normal">Gerçekten de yorganın içinden çıkardığı esmerleşmiş, katılaşmış kolunun üzerinde bir yanık izi vardı. Sonra yine sözüne devam ederek:</p>

  <p class="normal">“Bu yatağı aşağı indirin de ben sizin esiriniz olayım. Sana su taşırım. Bebeklerini giydiririm. Odanı süpürürüm. Beni bırakma.”</p>

  <p class="normal">“Ben seni burada dolaba saklarım, seni kimse bulup götüremez.”</p>

  <p class="normal">Bir çocuğun bir çocuktan yardım umması, ötekinin insanlık sevgisine açık olan sevgiyle beslenmiş küçücük dost yüreğinden doğan bir duyguyla, tek kurtuluş yolu olarak, “Ben seni dolaba saklarım,” yolundaki koruyucu mâsum vaadini işitmek ne kadar etkilidir! Bu gizli konuşma ile verdikleri kurtuluş kararı üzerine, ikisinin de meleklerin ağzı ile öpülmeye lâyık olan mâsum, temiz yüzlerinde sevinç ışığı görünmeye başladı.</p>

  <p class="normal">Zavallı çocuklar! Sizin o mini mini elleriniz, eski Asya vahşetinin kullandığı ve bir kaç yüzyıldan beri insanlığın zorbalık yükü altında inlediği esirlik zincirlerini kırmak için değil, belki kendiniz gibi küçük kuşları, güzel çiçekleri okşamak içindir.</p>

  <p class="normal">Lâtife koşarak büyükannesine, bu kızın kimin halayığı olduğunu ve nasıl acılar ve ıztıraplar içinde bulunduğunu yanıp yakılarak, gücü yettiği derecede anlattı.</p>

  <p class="normal">Yaşlı kadın, çoğu zaman bu yaştakilere özgü ilâhî boyun eğişle ve vicdan rahatlığından doğan yüce bir dinginlikle Dilber’in yanına geldi; “Sen korkma, benim güzel evlâdım…” diyordu. Sona eren bir ömür, yeni başlayan bir hayatı bu dinginlik ve sevecenlikle avutarak, başına bir örtü, dayanmak için eline bir değnek alıp sokağa çıktı. Yıkılmış, yerle bir olmuş emellerin, sönmüş umutların durağı olan ve doksan yılı aşkın bir zamandan beri çarpan bu yüreğin en derin bir köşesinde, bir kurtarma isteği uyanmıştı.</p>

  <p class="normal">Bir fener insana karanlıkta nasıl yol gösterirse, bu istek de umutsuzluk içinde bulunan bu yaşlı kadına öyle rehberlik ederek, bu çocuğu kurtarıp Cenab-ı Hakk’a her gün sunduğu ibâdet ve duaların birini de o gün yapmak istiyordu. Doğru Mustafa Efendi’nin evine giderek kapıyı çaldı.</p>

  <p class="normal">Yine o sabah, Tarâvet uyanıp da Dilber’i yatağında göremeyince, belki su taşımaya gitmiştir sanarak bahçeye baktı. Orada göremedi; evin her köşesini dolaştı. Yine bulamadı. Sonra aşağıya inip de sokak kapısını arkasına kadar açık görünce kaçtığını ve gece yarısı kim bilir nerelerde kaldığını ve belki de sokakta köpeklerin paraladığını düşünerek, Dilber’in bu yaşta kaçmayı bilmesi ve hanımını zarara sokması gibi bir cinâyeti aklı almayarak büyük bir korku ve telâş ile hanımının odasına girip, “Ah hanımcığım, Dilber kaçmış, Dilber kaçmış!” diye çığlıklara başladı. Hanım bu haberi alır almaz, şaşırtıcı bir dehşetle, “Dilber mi kaçmış? Kız sen delirdin mi? O yaştaki bir çocuk kaçmayı ne bilir?” (dedi). Tarâvet, çocuğun kaçtığı yeri görememekten doğan hırs ve öfkeyle, siyah yüzünde, karanlıkta sönük kandil gibi parlayan gözlerinin beyazını göstererek korkusundan titreyen sesi, şaşkınlığından siyah bir piyanonun bir parça açılmış kapağından görülen beyaz kemikleri<sup class="calibre2"><a href="../Text/Serguzest_split_026.html#footnote-7235-17" id="footnote-7235-17-backlink">[17]</a></sup> gibi parlak dişleri görünecek kadar açılan ağzı; telâştan büsbütün kaybolmuş düşünce gücüyle hanımına gerçeği anlatmaya çalışarak, “Eğer kaçmasa… bahçede olmaz mıydı? Dolabı… Esvâbını…<sup class="calibre2"><a href="../Text/Serguzest_split_026.html#footnote-7235-18" id="footnote-7235-18-backlink">[18]</a></sup> sokak kapısını arkasına kadar açık... Yok, hiç yok,” (dedi).</p>

  <p class="normal">Hanım birdenbire öfkelenerek, “Hep kabahat sende. Şimdi, şimdi gidip bul. Yoksa dayaktan canın çıkar,” deyince, Tarâvet başını örtüp sokağa çıkarak, gelen geçeni durdurarak, “Bizim hanımın halayığını sen mi çaldın?” diye soruyordu.</p>

  <p class="normal">Yaşlı kadın eve gidip Mustafa Efendi’nin haremiyle<sup class="calibre2"><a href="../Text/Serguzest_split_026.html#footnote-7235-19" id="footnote-7235-19-backlink">[19]</a></sup> oturduğu odaya girince, hanım ayağa kalkarak, telâş ile, “Ah! Hanım nine. Başıma gelenleri sorma... Benim o murdar<sup class="calibre2"><a href="../Text/Serguzest_split_026.html#footnote-7235-20" id="footnote-7235-20-backlink">[20]</a></sup> halayık... o pis Çerkes, kaçtı,” dedi. Yaşlı kadın dinginlik ve tatlılıkla, “Hayır kızım, senin câriyen kaçmadı, bendedir...” (diye yanıt verdi).</p>

  <p class="normal">Bu söz üzerine hanım, şaşkınlığından bulunduğu yerde cansız bir cisim gibi donakaldı. Yaşlı kadın sözüne devam etti:</p>

  <p class="normal">“Kızım, Cenab-ı Hak çocukların günâhını affettiği gibi, hanımların da kusurlarını affetmelidir. Size bir ricâya geldim. Biriktirdiğim beş kese akçeyi size hediye edeyim, siz de bana çocuğu verin.”</p>

  <p class="normal">“Hanım... Ne yapacaksın?”</p>

  <p class="normal">Yaşlı kadın sorunu çözebilmek için ciddilikten uzaklaşarak ve büsbütün şakaya vurarak, ağzından çok, gözleriyle gülerek:</p>

  <p class="normal">“Kandil gecesi bir kuşu azâd edeceğim.”<sup class="calibre2"><a href="../Text/Serguzest_split_026.html#footnote-7235-21" id="footnote-7235-21-backlink">[21]</a></sup></p>

  <p class="normal">Hanım kendisine özgü olan soğuk bir tavırla, “Ben halayığımı kimseye satmam,” yolundaki reddi yaşlı kadına dokunarak, “Kızım, ben de zulümden kaçarak bana sığınmış bir çocuğu kimseye vermem,” deyince, Mustafa Efendi söze atılarak, “Eviniz hırsız yatağı mı?” diye sordu. Yaşlı kadın sustu. Yaşlılara saygı(nın), kadınlara hürmet(in), çocukları koruma(nın), insanlığın ve uygarlığın vicdanına yüklediği kutsal bir görev olduğunu bilmeyen bu iğrenç vahşî, “Esirim değil mi; öldürürüm de yine sana satmam,” der demez yaşlı kadın ayağa kalktı. Hayatın baş dönmesi veren derin uçurumlarını görmüş gözlerini, Mustafa Efendi’nin kuzgunî siyah sakalının daha çirkinleştirdiği ve İran ile çevresinde bulunan kavimlerde görünen toprak renginde esmer, uzun ve pek çok ve sık sakalıyla bıyığının arasında küçük bir siyah hava deliği gibi görünen ağzının üzerine kadar inmiş uzun ve yuvarlak burnu, kılları dik kaşları, çekik gözleriyle bir yırtıcı kuşa benzeyen yüzüne dikerek ve zamanın ak saçlarla taçlandırdığı başını sallayarak, bir Roma imparatoruna özgü kurumla, “Lânet olsun size!” dedi. Hemen başını örterek, her adım attıkça inleye inleye evine gidip de doğruca Dilber’in yanına girdiği zaman, bir dişi kalmayan ve sabahtan akşama kadar Cenab-ı Hakk’a yalvaran ağzıyla, çocuğun gözlerinden öperek dedi ki:</p>

  <p class="normal">“Kızım, yer yüzündeki kelebeklere uçmak için çiçekten kanat veren Cenab-ı Hak, seni dâima onların elinde bırakır mı? Sen yine hanımına git, korkma yavrucuğum. Bundan sonra seni dövmeyecekler.”</p>

  <p class="normal">Yaşlı kadının sözü buraya geldiği zaman, sokak kapısı çalınıyordu. Cumbadan başını uzatarak, “Ne istersin imam efendi?” dedi. “Mustafa Efendi’nin câriyesini almaya geldim. Çabuk aşağı insin,” yanıtını verdiğinde yaşlı kadın, ışığı sönmeye başlamış ama yaşları dinmemiş gözlerini çocuğa çevirdiği sırada, kendisini zindan acılarına çağıran bu ses üzerine, gök gürültüsünün çocukların yüreklerinde yarattığı dehşetten doğan yardım dilenici bir bakışla yaşlı kadına bakıyordu. Hiç şüphe yok ki, bu iki yaralı ruh, birbirlerini bulundukları yüce ve Allah’a yakın yerde, ama büyük bir acı içinde görüyorlardı. Yaşlı kadın çocuğu kucaklayarak durmadan gözlerini siliyordu.</p>

  <p class="normal">Dilber, yaşlı kadının kucağında doksan beş yıllık bir hayatın son gurub ışığı olan beyaz ve uçları kınalı saçlarını yüzünden ayırarak odanın kapısından dışarı çıktı. Fakat hiç ağlamıyordu. Ağlamak uğradığımız felâketlere karşı vücudumuzda kalan son gücün çığlığıdır. Ağlayamadığımız zamanlar, bizde o gücün de yok olduğu zamanlardır ki, onun yerine geçen etkili sessizlik, en şiddetli acının yarattığı göz yaşlarından daha yakıcıdır. Dilber böyle bir sessizlikle aşağı inerek doğruca imam efendinin ellerinden tutup yürümeye başladılar.</p>

  <p class="normal">Zavallı çocuk! Bu kısacık hayatında ikinci kez, ama öncekinden daha sert bir rehber ile, kendisinin demirden güçlü, ölümden soğuk esirlik pençesi içinde nasıl güçsüz bir zavallı olduğunu anlayarak, gece yarıları kaçtığı azap hapishânesinin kapısına gelince, ruhunun ve vücudunun bütün gücü ve cesâretiyle kurtulmaya çalıştığı acı ve üzüntülere, sıkıntılı işlere, yıkıcı bir güç tarafından yeniden teslim olunduğunu görerek, zihninin yetişemediği ve kendisinin doğaüstü saydığı bu ürkünç güce karşı mâsum hayatı ve çocukça düşüncesi tamamıyla güçsüz ve mahkûm olduğu için, baştan aşağı sinirsel bir titremeyle evin kapısından içeri girdi. Hanımın merdiven başından, “Hınzırı gözüm görmesin, dolaba kitle,” dediğini işitti. Sesini çıkarmadı. Tarâvet (onu) dolaba sokarken arkasından tekme ile vurduğu için, Dilber, dolabın içine şiddetle yüzükoyun düşerek, yüzünden bir iki damla kan aktı; gözünden bir damla yaş bile çıkmadı. Hayvanlar içinde yılanlardan daha çok korktuğu fârelerin, çevresinde takırtı yaparak dolaştığını işittiği hâlde, bir kez başını bile çıkarıp bakmadı. Gece saat üç… Dolap hâlâ kilitli. Sabahtan beri bir parça ekmekle peynir yemişti. Büyüme yaşının verdiği bir iştah, kendisine açlığı şiddetli mide ağrılarıyla duyuruyordu. Kapatıldığı yerden çıkardılar; bir parça ekmek yiyerek, büyük bir dinginlikle odasına girip yatağını yaptı.</p>

  <p class="normal">Giysisini değiştirerek yatağının içine girdi. Tarâvet duyup da dövmesin ya da gidip hanımına haber vermesin korkusuyla yorganı başına kadar çekerek ve gündüzden beri sızlayan yüzünü küçücük elleriyle tutarak, “Anneciğim!” diye olağanüstü bir şiddetle hıçkıra hıçkıra ağlamaya başladı.</p>
</body>
</html>
