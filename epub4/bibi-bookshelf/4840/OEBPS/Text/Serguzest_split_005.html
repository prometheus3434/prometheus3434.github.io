<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">SÂMİPAŞAZÂDE SEZÂİ’DEN ÖNCESİ</span></p>

    <p class="normal">Tanzimat dönemi birinci kuşak sanatçıları Batı etkisinde kalarak roman türünün ilk örneklerini vermişlerdir; ama onlar henüz bilinçsiz olarak ve bir seçme yapmadan bu etkiyi yansıtırlar.</p>

    <p class="normal">Şemseddin Sâmi’nin yazınımızda ilk roman sayılan yapıtı <span class="ideitalik">Taaşşuk-u Tal’at ve Fitnat</span>’ı (Tal’at ve Fitnat’ın Aşkı, 1872) olay örgüsü ve kişilerin işlenişi bakımından, bir oranda eski mesnevilerin geleneğini sürdürür. Bu geleneğin hemen hemen tek konusu olan “birbirini seven, ama çeşitli nedenlerle kavuşamayan gençlerin acıklı sonu” temasını işlerken, mesnevilerdeki “dramatik çatışma”, gençlerin aileleri arasındaki çelişki, olağanüstü rastlantılar gibi motifleri de kullanır. Bu yapıtın roman sayılmasının en önemli nedeni, düzsözle (nesir) yazılmış olmasıdır.</p>

    <p class="normal">Tanzimat döneminin birinci kuşağının asıl romancıları, bu türe gerçekten emek veren Ahmed Mithat Efendi, Nâmık Kemal, Mizancı Murad, Recâizâde Mahmud Ekrem, Sâmipaşazâde Sezâi’dir.</p>

    <p class="normal">Kendisine “hâce-i evvel” (ilköğretim öğretmeni) sanını yakıştıran Ahmed Mithat Efendi’nin roman yazmaktaki amacı, hem ahlâksal dersler vermek hem de okur yaratmaktır. Hemen her türde ve her akımda çok sayıda roman yazan Ahmed Mithat Efendi’nin çabası, roman dil ve estetiğinin gelişmesine pek de yardımcı olmamıştır; ama türü tanımayan halkın romanı öğrenmesi ve okuması açısından pek başarılı olduğu söylenebilir. Romanlarındaki olayları anlatırken zaman zaman araya girerek kendi yorumlarını da katması, kahramanlarına karşı yansız (tarafsız) olmaması, roman türünü bilmeyen ama halk öykülerine ve mesnevilere tanış olan okurların bu türü yadırgamamasını sağlamıştır. <span class="ideitalik">Felâtun Bey ile Râkım Efendi</span> (1875) adlı en tanınan romanında, geleneğe ve Avrupa Coşumculuğunun etkisine uygun olarak, birbirine karşıt iki tipin yardımıyla çalışkan, dürüst, kültürlü olmanın erdemlerini, belki bir az da ders verir biçimde sergiler; bu özellikleri taşıyan Râkım Efendi’yi yüceltirken onun tam tersi özyapıdaki Felâtun Bey’le alay eder. Coşumcu (Romantik), Gerçekçi (Realist), Doğalcı (Natüralist) roman akımlarına örnekler verir; bilimkurgu türünü bile dener.</p>

    <p class="normal">Yazınımızda yazınsal (edebî) ilk roman örnekleriniyse, Coşumcu etkiyle yazdığı <span class="ideitalik">İntibâh</span> (1876) ve <span class="ideitalik">Cezmi</span> (1880) romanlarıyla Nâmık Kemal verir. Romanda ahlâkçılığı, ders vermeyi ön planda tutan Nâmık Kemal, ilk romanında, “mutluluğu” ev dışında arayan ama bu yüzden felâkete uğrayan bir delikanlıyı anlatır. Nâbizâde Nâzım’ın <span class="ideitalik">Zehra</span> romanının, çıkış noktası olarak <span class="ideitalik">İntibâh</span>’ı aldığı, iki roman arasında kimi motiflerin (örneğin annenin eve câriye getirmesi) benzerliği de göz önüne alınırsa, söylenebilir. Nâmık Kemal, <span class="ideitalik">Cezmi</span> romanında, Coşumcu geleneğe uygun olarak, XVI. yüzyılda yapılan Osmanlı-İran savaşlarındaki olayları anlatıp, bir tarihsel roman örneği vermiştir. Nâmık Kemal de karşıtlıklardan, olağanüstü rastlantılardan yararlanır, olayların dışında kalmayarak araya kendi yorumlarını da katar, ama bu, Ahmed Mithat Efendi’de olduğu gibi göze batacak derecede değildir.</p>

    <p class="normal1">SERGÜZEŞT</p>

    <p class="normal">Yazınımızda Gerçekçi anlatının ilk örnekleri Ahmed Mithat Efendi’nin <span class="ideitalik">Henüz On Yedi Yaşında</span> (1881) ve <span class="ideitalik">Felâtun Bey ile Râkım Efendi</span> (1875) romanlarıyla verilmiştir. Ancak bu romanlarında yazar, Gerçekçiliğin en önemli özelliği olan dil ve anlatım güzelduyusu yaratmaya yönelmeden (bu romanlarda, Mithat Efendi’nin o kendisine özgü meddah anlatımı egemendir) daha çok gözleme dayanmıştır. Gerçekçi romanın ve öykünün ilk eli yüzü düzgün örneğinin Sâmipaşazâde Sezâî’nin tek romanı <span class="ideitalik">Sergüzeşt</span> olduğunu söylemek bu bakımdan yanlış olmaz. Sezâi’nin bu romanıyla, Hâlit Ziya Uşaklıgil, Mehmet Rauf, Hüseyin Câhit gibi Servet-i Fünûn romancılarının yolunu açtığını da söyleyebiliriz.</p>

    <p class="normal"><span class="ideitalik">Sergüzeşt</span>, bir esir (ya da köle) kızın konaktan konağa satılırken başına gelenleri ve acıklı sonunu anlatır. Aslında Tanzimat romanında doğrudan doğruya ya da dolaylı olarak esirleri anlatan yapıtlar bir incelemeye konu olacak denli çoktur.<sup class="calibre2"><a href="../Text/Serguzest_split_027.html#footnote-1175-15" id="footnote-1175-15-backlink">[15]</a></sup> Esirlik (ya da kölelik) konusunu ilk işleyen yapıt, Ahmed Mithat Efendi’nin <span class="ideitalik">Esâret</span> (1870/71) adlı uzun öyküsüdür. Ahmed Mithat, <span class="ideitalik">Letâif-i Rivâyat</span>’ı oluşturan uzun öykülerin çoğunda esirliği de ele alır. Mithat Efendi’den Recâizâde Mahmud Ekrem’e, bu konuyu ele alan yazarların yapıtlarında esirlik, ya yapıtın ana öğesini ya da yan öğelerden birini oluşturur. Dolayısıyla <span class="ideitalik">Sergüzeşt</span>’in konu bakımından yeni olduğu söylenemez.</p>

    <p class="normal">Bununla birlikte, <span class="ideitalik">Sergüzeşt</span> romanında esirlik konusunun, öteki romanlara oranla çok daha ustaca betimlendiği, yazarın, babasının onlarca esirin bulunduğu konağında edindiği gözlemlerini çok daha inandırıcı biçimde kullandığı da açıktır.</p>

    <p class="normal">Romanın ana kişisi, Kafkasya’dan İstanbul’a küçük yaşta getirilen ve kendisine Dilber adı verilen küçük esir kızdır. Yazar, roman boyunca Dilber’in yaşamını, İstanbul’a gelişinden kendisini Mısır’da Nil ırmağına atışına dek başına gelenleri epizodlar hâlinde çok uzun bir zaman diliminde anlatarak, yapıta bir “yetişim romanı” niteliği verecek yöntemle izler. Bu nedenle romandaki öteki kişiler, sanki Dilber’in serüveninin anlatılması için yaratılmış yan kişiler izlenimini verir. Buna kendisini seven Celâl de dahildir.</p>

    <p class="normal">Buna göre, olayların geçtiği yerler de, l. Esirci Hacı Ömer’in evi, 2. Harputlu Mustafa Efendi’nin evi; 3. Âsaf Paşa’nın konağı ve 4. Mısırlı zenginin konağı olmak üzere sınıflandırılabilir. Dilber bu evlerde, kendisi de bir köle olan Cevher dışında herkesten aşağılanma, eziyet, acımasızlık görür. Ancak yazar, Dilber’in yaşamından üç ayrı dönemi farklı Dilber’leri anlatarak vermektedir: Harputlu Mustafa Efendi’nin konağında küçük bir hizmetçi olan çocuk Dilber; Âsaf Paşa’nın konağında, Celâl Bey’in önce oyalanacak bir köle, sonra sevgili gözüyle gördüğü bir genç kız olan Dilber; Mısırlı zenginin konağındaysa, odalık yapılmak istenen, ama bunu kabul etmektense ölümü göze alan, ruhça olgunlaşmış bir genç kız olan Dilber... Bu türden bir anlatı ustalığı, yazınımızda ilktir.</p>

    <p class="normal">Romandaki çıkış noktası, Tanzimat yazınında çokça görülen, “karşıtlıkların çatışması”na dayanır: Dilber’in “esirlik” konumu ile içinde yaşadığı çevrelerin “sahiplik” konumu. Yazar yapıtını, sanki Dilber’in çektiklerini vurgulamak amacıyla yazmıştır ve Dilber, Celâl’e duyduğu kısa süren aşkı dışında hep çile çeker, ezilir. Ancak bu karşıtlık ve çatışma, dramatik bir çatışmaya dönüşmez; bir başka deyişle, yazar Dilber’i ve çevresini iç dünyalarını irdelemeksizin yalnızca dıştan betimleyerek verir. Dolayısıyla, Dilber’in kişiliğinde roman boyunca değişme söz konusu değildir; onun konumunda bu beklenemez de. Bundan başka, romanda yazarın kendi kişiliğini gizlememesi, zaman zaman araya girerek kendi düşüncelerini söylemesi, zaman zaman konu dışına çıkması, okuru acındıracak etkiyi sağlamaya çalışması, melodram öğelerini bol bol kullanması gibi nedenlerle, roman, Coşumcu bir yapıta dönüşür.</p>

    <p class="normal">Bununla birlikte <span class="ideitalik">Sergüzeşt</span>, olağanüstü olgulara, akıldışı rastlantılara yer verilmemesi (ya da pek az yer verilmesi), gözleme dayanması, karşılıklı konuşmaların en aza indirilip betimlemelere (belki de gereğinden daha) çok yer verilmesi, betimlemelerde konuşma dilinin dışında süslü ve güzelduyusal denebilecek bir dil yaratılmaya çalışılması, betimlemelerin süs olarak değil, işlevli olarak konulması ve her şeyden önemlisi de, Dilber’in kişiliğinin olayların akışına ve çevre koşullarının değişimine koşut olarak yavaş yavaş gelişmesi gibi nedenlerle de, yazınımızda ilk Gerçekçi yapıtlardan sayılabilir. Betimlemelerde kullanılan süslü ve yabancı öğelerle dolu dilin, yazarın hayrânı olduğu Nâmık Kemal’in etkisini taşıdığı söylenebilir; ancak karşılıklı konuşmalarda yazar, gerçekçi davranarak yalın bir konuşma dili kullanmıştır.</p>

    <p class="normal"><span class="ideitalik">Sergüzeşt</span>, Türk romanında Gerçekçiliğe geçiş döneminin en önemli yapıtıdır.</p>

    <p class="normal"><span class="idebold">Not</span>: <span class="ideitalik">Sergüzeşt</span>’in dilini günümüz diline uyarlamak zorunda kaldık; Osmanlıca bilmiyorlarsa günümüz okurları, hele öğrenciler için romanın dilini anlamak olanaksızdı. Bu konuda şu yöntemi kullandık: Yazarın anlatımı olan bölümlerde Osmanlıca sözcükleri, sözlük anlamlarıyla değil cümle içindeki bağlamlarını gözeterek günümüz sözcükleriyle değiştirdik. Yazarın özgün diline pek fazla karışmadık; anlatımınaysa dokunmadık. Karşılıklı konuşmaları, o dönemi canlandırdığından olduğu gibi bıraktık; Osmanlıca sözcüklerin Türkçeleriniyse sayfa altında dipnot olarak verdik. Metinde ( ) içinde verilen az sayıda sözcük ve ekler, anlamı daha belirginleştirmek için konulmuştur.</p>
  </div>
</body>
</html>
