<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sergüzest</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="ortayazi1" id="calibre_toc_14">v<span class="idebold">XII</span>v</h2>

  <p class="normal">Celâl Bey, annesiyle babasını gördükten sonra çalışmak için en üst kattaki odasına çıktı. Annesinin rengini bir az uçuk, konuşmasını ve tavrını her zamankinin tersine durgun bir durumda gördü; ama bunu iki gün önceki rahatsızlığına ve kadınlarda şiddetle hüküm süren sinirsel bunalımın günlerce bıraktığı yorgunluğa verdi. Kaygıları yatışarak çalışma odasının koyu renkte perdelerle örtülü pencerelerinin başında, sanat ustalarının yüksek düşüncelerinin çıktığı yer olan bilgelikli alınlarını gösteren büstlerin, duvarlarında tamamlanmamış kimi resimlerin, ortada, odanın her yanına, hafif olmakla birlikte hoş olmayan kokusunu yayan boya takımlarının; başka bir deyişle, bütün bu hayâlî araç ve gereçlerin arasında yarım saat kadar gezindi ve zihninde hazırladığı yapıtına başlamak için, konusunun en gizli köşelerini, en karanlık yanlarını, en güç yerlerini usta gözlerinde canlandırmaya uğraştı. Başlamak üzere bulunduğu bu tabloda, pek az da olsa insan yüreğini anladığını göstermek sevdasıyla kararsızdı. Kimi zaman yüreği kavrayan bir düşünce, nazlı bir sevgili gibi hayâlinin kucağına girmekten çekiniyor; kimi zaman dünyanın en yüksek yerlerine konan kuşlar gibi uçmaya hazır olarak inmek üzere olan yüce düşüncelerin kanatlarının, hayâline dokunduğunu duyuyordu. Bu ruhsal uğraşıların etkisiyle vücudunda hafif bir titreme, gözlerinde sevgiden akıyor denilecek bir iki damla yaş olduğu halde çalışmaya başladı; yalnız, bu işinde en duyarlı olan ruhuna güç vermek için o güzel Kafkasyalı’nın canına ve gönlüne huzur veren olgun yüzünü görmek istiyordu. Evet, görmek istiyordu. Sevgilisinin, zihnini aşkla ilgili düşünceler ve yüce anlamlar içinde bırakan gözlerine, binlerce parlak düşünce esinlendiren gülümseyişlerine ihtiyacı vardı. O gülümsemeler ki hayatın en acı, en karanlık yanlarını aydınlatmak için tanrısal bir ışıktır.</p>

  <p class="normal">Çalışıyor! Güzel sanatlarla uğraşmak için yalnızlık gerek; çünkü o sırada ruh, heyecan hâlindedir. Huzur ve sessizlik gerek; çünkü o hâlde derinden derine konuşan yüreği dinleme ihtiyacı var.</p>

  <p class="normal">Tam bir saat geçmişti ki, oda kapısından giren birisini görmek için başını kaldırarak, “Ne istersin Çâresâz?” dedi.</p>

  <p class="normal">“Hiç, odayı düzeltecektim.”</p>

  <p class="normal">“Şimdi dursun!”</p>

  <p class="normal">Bu yanıtı verince, bir zayıf esirin acılı ve üzüntü ânında beliren dehşeti Çâresâz’ın yüzünde görerek insanî bir duyguyu incelemek isteğiyle, nedenini yumuşak bir tarzla anlamak için çizdiği hatların bazı küçük yerlerini düzelterek ve tamamlayarak, kesik kesik sözlerle konuşmaya başladı:</p>

  <p class="normal">“Dilber nerede? Niçin gözükmüyor?”</p>

  <p class="normal">Çâresâz hiç yanıt vermeyerek, gözlerini dikkatle Celâl Bey’e dikmiş bakıyordu. Esirlik arkadaşının, dert ortağının felâketiyle korkulu, yüce bir durum almıştı.</p>

  <p class="normal">“Çâresâz! Sana ne oldu? Niçin cevap vermiyorsun? Efendilerine böyle muamele etmeyi<sup class="calibre2"><a href="../Text/Serguzest_split_026.html#footnote-7235-69" id="footnote-7235-69-backlink">[69]</a></sup> nereden öğrendin?”</p>

  <p class="normal">“Efendiler küçükten beri büyüttükleri bîçâre<sup class="calibre2"><a href="../Text/Serguzest_split_026.html#footnote-7235-70" id="footnote-7235-70-backlink">[70]</a></sup> esirleri kolundan tutup da satılığa çıkarmayı öğrendikleri zamandan beri…”</p>

  <p class="normal">Celâl Bey elinde fırça ile boya takımı olduğu halde başını kaldırıp Çâresâz’a bakarak:</p>

  <p class="normal">“Anlamıyorum… Ne söylüyorsun? Çıldırdın mı?”</p>

  <p class="normal">“Elbet bir esirin sözünü kibarlar anlamaz. Dilber! O sizin oyuncağınız! Dilber! O sizin eğlenceniz! Zavallı kız, beni dinleseydi… Kuzum, siz Allah’tan da korkmaz mısınız? Hepsini yaptıktan sonra, hiç bir şeyden haberiniz yokmuş gibi bir de eğleniyorsunuz. Bir az da merhamet etsenize… Ben de ne söylüyorum; bir beyde merhamet…”</p>

  <p class="normal">Celâl Bey’in elinden fırçasıyla boya takımı düşerek, yaralılara özgü, elinde olmayan bir hareketle yerinden kalktı:</p>

  <p class="normal">“Çabuk söyle… Dilber’e bir şey mi oldu? Dilber nerede?” sözünü durmadan yineliyordu. Çâresâz, hiç beklemediği bu davranıştan dolayı bir az şaşkın kaldıktan ve kapıdan çıkmak üzere geri geri çekildikten sonra, “Dilber satıldı!” dedi. Şimşek gibi parladığı anda biten yanıt, bu gencin yıldırım hızı ve dehşetiyle bütün sinirlerini bozduğundan, dişleri kilitlenerek, sinirli yaradılışının beynine çıkardığı kanın çokluğundan, devrilmiş bir heykel gibi dimdik yere düştü.</p>
</body>
</html>
