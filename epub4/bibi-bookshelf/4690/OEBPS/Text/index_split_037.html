<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="��" name="author" />
  <meta content="2008-06-03T18:54:31+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre4" id="calibre_pb_36"><b class="calibre5">Maganda Antisosyaller</b></h2>

  <p class="calibre2">Hayvansı yarı güçlü antisosyallerdir. Gücü severler. Kavga ve korkunun verdiği heyecan onları mutlu eder.</p>

  <p class="calibre2">Yanınızda yürüyüp taciz eden, alay eden, itip kakan, sinirlendiren, sizi ağlatan bu tipler beyninizin düşünen bölümünü devreden çıkarabilirler. Bunlara ilkel, öfkeli ve duygusal tepki verirseniz kaybedersiniz.</p>

  <p class="calibre2">Maganda antisosyaller kaba kuvvetle değil, beyin gücü ile yenilirler. Başkalarını insan olarak değil, önlerine gelen engeller olarak görürler. Kızgınlık ve öfkeye bağımlı olmuşlardır. Bir sabah iş yaparken gelir, gününüzü mahvederler. Onlara göre kavgadan başka bir yol yoktur. Kavga anında beyin kimyasalları hemen harekete geçer. Öfkeden son derece zevk alırlar. Bazı ilaçlarla bu insanların beyin kimyasalları değiştirilirse, magandalık-ları gider, kuzu gibi olurlar. Klinik pratiğimden hatırladığım bir olay var. Tedavisini takip ettiğim bir iş adamı vardı. Yardımcısı her seanstan önce telefon ederek; "Aman doktor, Beyefendinin ilacını kesmeyin" diyordu.</p>

  <p class="calibre2">Hır çıkarmaktan zevk alan bu kişilere beklenmedik bir davranışta bulunursanız düşünmeye başlarlar. Beklenmedik tepkilerden nefret ederler, çünkü uçuşları bozulmuştur.</p>

  <p class="calibre2">Maganda antisosyallere öğüt vermeye kalkmayın, onu düşündürtecek şeyler bulun.</p>

  <p class="calibre2">Aslında aptal kişilerdir, ilkel güdüleri ile hareket ederek, egolarını tatmin etmeye çalışırlar ama zeki insanlar onlarla rahatlıkla oynar.</p>

  <p class="calibre2">Bir maganda size bağırıyorsa, sizin de bağırarak karşılık vermeniz halinde sonuç kötüdür.</p>

  <p class="calibre2">Böyle bir durumda; "Lütfen yavaş konuşun, sizi anlamam lazım" gibi bir cevap onu şaşırtır.</p>

  <p class="calibre2">Yavaş bağıran insan olmadığına göre iyi cevap alabilirsiniz.</p>

  <p class="calibre2">Böyle bir maganda ile yaşamak zorunda iseniz, tavrınızı koyun, sınırlarınızı belirleyin, kenara çekilin, davranışlarının sonuçları ile yüzleşmesini bekleyin. Eleştirilerine 24 saat sonra düşünerek cevap verin.</p>

  <p class="calibre2"><b class="calibre3">Satıcı Antisosyaller</b></p>

  <p class="calibre2">Bu kişiler yalancılığın bir türünü uygularlar. Size bir şey vererek güveninizi kazanırlar daha sonra sizi sömürürler.</p>

  <p class="calibre2">Önce kendilerini sevdirirler. Zeki, kibar ve çekicidirler. Si-zin hoşlandığınız şeyleri hemen hissederler. Kendilerinin de aynı şeyden hoşlandıklarını ayak üstü sohbetlerde belirtirler. Zamanla iletişim öyle bir noktaya gelir ki, onunla aynı fikirde olduğunuz için kendinizi onun istediğini yapmak zorunda hissedebilirsiniz. Böyle bir noktada kendinizi rahat hissetmiyorsanız, soru sorun. Aldığınız cevap sizi tatmin etmezse, hayır deyin. Kibarlık kaygısı ile çekincelerinizi gizlemeyin. Zaten onların da sizden beklentisi budur.</p>

  <p class="calibre2">Kaçırılmayacak bir fırsat kaygısı uyandırıp acele karara iterler.</p>

  <p class="calibre2">Sizi ikna için benzer yatırım yapan kişileri sayarlar. Önünüze gelen ilk araca binme duygusu uyandırırlar.</p>

  <p class="calibre2">Tutarlı halleri nedeniyle başkasına sormak ihtiyacı hissetmiyorsanız, yanılma ihtimalinizin yüksek olduğunu kabul etmelisiniz.</p>

  <p class="calibre2">Satıcı antisosyaller, insanların güvenini kötüye kullanmada başarılı oldukları için objektif olmaya çalışın. Sözlere değil, davranışlara önem vermelisiniz. Tatlı dilli bir satıcıya inanmak her zaman gerçeği görmekten daha kolaydır. Antisosyal satıcılar bu kolaycılığı iyi kullanır ve insanları avlarlar. Çözüm, "neyi, ne için <i class="calibre6">yapıyor"</i> sorusunu kendimize sormaktan geçer. Ona sorular sorun ve alacağınız cevapları not edin. Sorumluluktan nefret eden bu kişilere, sorumluluk içeren önerilerde bulunun. Hesap verecekleri duygusunu onlarda uyandırın.</p>

  <p class="calibre2">Size hediye sunan sunucuya, bunun bedelini sorun. Bedeli yoksa teşekkür edin, karşılık vermek için çabalamayın.</p>

  <p class="calibre2">Onların yalancı olduklarını ispatlamak yerine, kendi doğrularınızdan taviz vermemeye çalışın.</p>

  <p class="calibre2">Böyle yapabilirseniz üçkâğıda gelmemiş olursunuz.</p>

  <p class="calibre2">Bir alışverişte sorumluluk sadece malı alanın üzerine tek taraflı yükleniyorsa, bu alışverişte satıcı sorumluluk almıyorsa .o satıcı kişi antisosyaldir.</p>

  <p class="calibre2"><b class="calibre3">Antisosyallerle Baş Etmek</b></p>

  <p class="calibre2">Birinci basamak, onları tanımaktır, insanı kolayca tahrik edebilme özellikleri nedeniyle karşı tarafın duygusal tepkisi ile beslenirler. Misilleme yaparsanız, onlar amaçlarına ulaşmış</p>

  <p class="calibre2">olurlar. Orman kanunlarının geçerli olduğu kendi alanlarına sizi çekmeyi başarmamalıdırlar.</p>

  <p class="calibre2">ikinci basamak, onları kontrol etmek yerine kendinizi kontrol etmeyi başarmanızdır.</p>

  <p class="calibre2">içinizdeki ses kavga etmeyi haykırsa bile, düşünen beyniniz ile hareket edip onun saldırısını saptır-malısınız. Antisosyal kişi çekip gider ve ateşini başka yerde söndürmeye çalışırsa, başardınız demektir. Empati duyguları gelişmediği için sizi anlayacağını düşünmeyin. Böyle yaparsanız boşuna enerji harcarsınız ama sizi umursamaz bile. Sürekli sizi kışkırtmak için elinden geleni ardına koymayan birisi ile uğraşmak zordur. Bu konuda tavsiyede bulunmak kolay ama uygulaması zor iştir. En akıllıca hareket şekli, böyle antisosyallere karışmamaktır. Size bulaştı ise kazanmanın birinci şartı müdahil olmamak onu umursamamaktır. Böylece egosunu tatmin edecek psikolojik gıdayı sizde bulamayacaktır.</p>

  <p class="calibre2">Antisosyallerle baş etme savaş stratejilerinden bir diğeri ise, başkalarına danışmaktır. Boş</p>

  <p class="calibre2">tehditlerin size zarar vermemesi için yapmanız gereken şey, karar vermeden önce güvendiğiniz ve onu tanıyan kişilerin görüşlerini almaktır.</p>

  <p class="calibre2">Bu ruh halinde olan kişiler, baskı, tehdit, korkutma, sindirme yöntemini çok kullanırlar. Bu durumda soğukkanlı olmalı ve mizah yeteneğinizi kullanmalısınız. Onların istediği kavga ve duygusal tepkidir.</p>

  <p class="calibre2"><b class="calibre3">Onları Düzeltmeye Çalışmayın</b></p>

  <p class="calibre2">Eleştirilerini ciddiye alın ama kişiselleştirmeyin. Her eleştiri, içinde faydalı bilgi barındırma özelliğine sahiptir. Eleştiriye eleştiri ile karşılık vermek onların orman alanına girmek demektir. Antisosyaller sadece size değil herkese bağırırlar. Bağırdıklarında kendilerini güvende hisseden bu kabadayılarla ellerinden güveni almadan onlarla ilişki kurabilirsiniz.</p>

  <p class="calibre2">Ofkelilikleri nedeniyle haklıyken haksız duruma düştüklerini onlara anlatın, buna şaşıracaklardır, tyi niyetli antisosyaller ile böyle diyalog kurabilirsiniz. Yanlışlarını göstermek yerine çözüm odaklı yaklaşımlar onlara güven verecektir.</p>

  <p class="calibre2"><b class="calibre3">Sınırlarınızı İyi Belirleyin</b></p>

  <p class="calibre2">Geçmişte olup bitenleri anlatarak, açıklamalarla ikna yolu veya sözlü darbelerle sarsma yolu onun orman alanıdır. Sonuç almak için, onun beklemediği şekilde davranmalısınız. Onun beklemediği şey sizin soğukkanlı, düşünerek konuşan, tartarak cevap veren halinizdir. Hır çıkarıp dövüşürseniz kaybedersiniz. Kaba gücü seven bu kişileri, beyin gücü ile etkisiz hale getirmek için kendinize bir yol bulun. Bir şeyi elde etmenin bin yolu vardır. Bunları düşünün.</p>

  <p class="calibre2">Kenara çekilin ve kendinizi ezdirmeyin. Yaptıklarının sonuçları ile yüzleşmesini bekleyin.</p>

  <p class="calibre2">Antisosyaller başka antisosyallere daha çok güvenirler. Diğer insanları iki yüzlü görürler. Siz, sözünüzde duran, yalan söylemeyen, sıkıntılara katlanabilen bir kişi iseniz bu kişiler size saygı duymaya başlayacaklardır.</p>
</body>
</html>
