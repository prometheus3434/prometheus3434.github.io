<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="��" name="author" />
  <meta content="2008-06-03T18:54:31+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre4" id="calibre_pb_15"><b class="calibre5">Casusluk ve Propaganda</b></h2>

  <p class="calibre2">Profesyonel casuslar, yabancı devletlerin tebaası olan casuslar ve yerli casuslar şeklinde sınıflandırabileceğimiz üç casusluk tarzı vardır. Bu üç tarz casusluk faaliyetlerinin hepsinde de, ülke insanlarının aralarındaki ihtilaf konuları çok önem taşır. Bugün Türkiye'de bölücülük ve din devleti önemli bir ihtilaf konusudur. Yapılan psikolojik faaliyetler bu sorunları kurcalıyor ve kavgayı büyütüyorsa, bu kavgayı büyüten, kışkırtan kişilerin analizini iyi yapmak gerekir.</p>

  <p class="calibre2"><i class="calibre6">1. Grup:</i> iyi niyetli ama radikal düşünen kişiler. Bu kişilerle diyalog kapısı açıksa, uzlaşma sağlanabilir.</p>

  <p class="calibre2"><i class="calibre6">2. Grup:</i></p>

  <p class="calibre2">Kötü niyetle yapılan, yılan gibi zehirlemekten zevk alan faaliyetler. Bu faaliyetler diyaloga ve uzlaşmaya kapalıdır. Sürekli negatif propaganda ile kusurları göz önüne getirir. Ortak konular yerine, kavgaya götürecek konulan gündeme çıkarır.</p>

  <p class="calibre2">Elektriğin mahiyeti bilinmez ama ortaya çıkardığı sonuçtan faydalı veya zararlı olduğu anlaşıldığı gibi, psikolojik faaliyetler sonuçları düşünülerek değerlendirilmelidir.</p>

  <p class="calibre2">Psikolojik savaş bizatihi savaş değildir. Ama topyekun savaşın en yakın yardımcısı ve destek unsurudur. Psikolojik savaşı göz ardı eden, sosyal olayları kırmızı ve mavi kuvvetler mantığı içerisinde değerlendiren bir komutan yanlış yapar. Kendi toplumu ile farkında olmadan kavgalı olur. Karşı psikolojik faaliyet akıllı, bilgili ve vatan sever kişilerin farkına varacağı savaş</p>

  <p class="calibre2">yöntemidir.</p>

  <p class="calibre2">En tehlikeli komutanın; kullanılan, dost ve düşmanını karıştırmış komutan olduğu unutulmamalıdır.</p>

  <p class="calibre2"><b class="calibre3">Beşinci Kol Faaliyetleri</b></p>

  <p class="calibre2">Bir ülkeyi yükselten, yaşatan, güçlendiren, harekete geçiren, geliştiren canlı-cansız tüm unsurları çürütmek ve yıkmak gibi faaliyetler, beşinci kol faaliyeti denilen bozguncu faaliyet kapsamındadır.</p>

  <p class="calibre2"><b class="calibre3">Stratejik beşinci <i class="calibre6">kol faaliyeti</i></b></p>

  <p class="calibre2">Beşinci kol faaliyetinde ülkenin geçmişinde varolan manevi dinamikleri gözden düşürmek, toplumu başkasının manevi ve kültürel değerlerine hayran bırakmak amaçlanır. Toplumsal aşa-</p>

  <p class="calibre2">ğılık duygusu uyandırılır. Bunun için basın yayın yoluyla toplumun kusurları ön plana çıkarılır.</p>

  <p class="calibre2">Ahlâk, inanç, yurtseverlik, kahramanlık gibi değerler gözden düşürülür. Cinsel özgürlük, ilericilik gibi sloganlar devamlı ve sık kullanılarak var olan eğlence kültürü değiştirilmeye çalışılır. Modern ülkelerin karşısında aşağılık duygusu uyandırılır. Kendine güveni azalmış olan topluluklar, başarılı toplulukları taklit etmeye başlarlar ve onlar gibi yaşamak isterler. Bu süreç 30-60</p>

  <p class="calibre2">yıllık bir sosyolojik faz gerektirir. 30-60-90 yıllık sosyolojik fazla toplumun kültürel kimliği değiştirilebildiği için, stratejik psikolojik faaliyet amacına ulaşmış olur. Çözüm, toplumun kendi kültürel kimliğini koruyarak çağdaşlaşmasını sağlamak stratejisini gütmekle elde edilir.</p>

  <p class="calibre2">Beşinci kol faaliyeti, toplumun önce ruhunu çürütmek, sonra bedenini yıkmak faaliyetidir.</p>

  <p class="calibre2">Uluslararası sermayenin sömürüyü iyi yapabilmesi için, toplumlarda ahlâkî değerlerin gözden düşmesi, gay ve lezbiyen kültürünün oluşması için yaptığı gizli desteğin, toplumları ruhen çürütme ve sonra sömürme amacı taşıyıp taşımadığı tartışılmalıdır.</p>

  <p class="calibre2"><i class="calibre6">Kullanılan tipler</i></p>

  <p class="calibre2"><i class="calibre6">1.</i> Bilerek, çıkar için bozguncu faaliyete katılanlar.</p>

  <p class="calibre2">2. Bilmeyerek safiyetle bozguncu faaliyete hizmet edenler.</p>

  <p class="calibre2">3. Kazara elde edilip, şantajla ve zorla kullanılan kişilerden oluşur.</p>

  <p class="calibre2"><i class="calibre6">Beşinci kola mücadele</i></p>

  <p class="calibre2">Bozguncu beşinci kol faaliyeti, kara ve gri propaganda yöntemlerini çok kullanır.</p>

  <p class="calibre2">Yıkılan her ocağın, toplumda gelişen her gerilimin, beşinci kolun bir kazancı olduğu bilinmelidir. Dış düşmanla mücadelede hedef bellidir. Nizamı savaşla netleşmiş saflarla sonuç alır.</p>

  <p class="calibre2">Psikolojik faaliyet iç düşmana karşı yapılır, iç düşman, gizli ve dolambaçlı yollardan hareket eder, yaptıklarını maskeler. Hile ve aldatma ile aile içinde kavga çıkartır. Bir ülkeyi büyük bir aile olarak düşünürsek, aile içi sorunlar baskı, tehdit, sindirme, korkutma ile çözümlenmez. Dinleme, karşı tarafı anlama, emir yerine fikir verme, diyalog ve uzlaşma ile çözülür.</p>

  <p class="calibre2">Uzlaşmacı, diyaloga açık komutan ve yönetici Beşinci Kol faaliyetinde güçlü konuma gelir.</p>

  <p class="calibre2"></p>

  <p class="calibre2"><b class="calibre3">Kontrollü Gerilim Stratejisi</b></p>

  <p class="calibre2">"Kitlesel iç düşman" Hitler'in literatüre kattığı bir deyimdir. Faşizmde yöntem olarak kullanılır. Toplumun bir kesimi şüpheli ve sakıncalı olarak etiketlenir. Potansiyel tehlike olarak algılanır. Kapital kızıl sermaye, yeşil sermaye gibi tanımlarla kodlanır. Kolluk kuvvetleri, toplumun yasalara saygılı ama muhalif düşünen kişilerini fişler. Daha sonra bu kişilere karşı plan yapılır. Provokasyon da dahil olmak üzere çeşitli psikolojik savaş yöntemleri uygulanarak suç işletilmeye çalışılır. Doğal bir hak olan eğitim hakkı, ticaret hakkı, anadilini konuşma hakkı gibi evrensel kabul gören haklar elinden alınır. Bu kişiler haklan elinden alındığı için tepki verdiklerinde, "işte kamu düzenini bozuyorlar" gerekçesi propaganda ile işlenir. Bu durum tıpkı bir babanın çocuğunun elinden yiyeceği alıp, sonra çocuğunun tepkisini isyan olarak algılaması gibidir.</p>

  <p class="calibre2">Kontrollü gerilim, güçlü tarafın egemenliği elinde tutmak için geliştirdiği bir yöntemdir.</p>

  <p class="calibre2">Kısa vadede sonuç verse de, uzun vadede mağdur taraf doğru duruş gösterirse güçlenir.</p>

  <p class="calibre2">Kontrollü gerilim stratejisinin etkisini bozacak karşı psikolojik savaş yöntemi, "kendi savaşını kendi belirlemektir." Karşı taraf kendi kurallarında savaş ister. Fikrine güvenmeyen ve elinde silahı olan tarafa karşı yapılacak en doğru psikolojik savaş, fikrine güvenen insanların kendi fikirlerini ısrarla ve sabırla, demokratik yöntemlerle anlatmalarıdır.</p>

  <p class="calibre2"><b class="calibre3">Fil Yöntemi</b></p>

  <p class="calibre2">Fil her gün aynı yoldan geçen bir canlıdır. Fil avcıları yola tuzak kurarak onu çukura düşürürler. Siyah elbise ile gelip iyice döverler. Bir iki gün sonra beyaz elbise ile gelip kurtarırlar. Fil, artık onları kurtarıcı gibi görür. Bir başka psikolojik savaş yöntemi de budur: Toplumu bunalıma sok, sonra kurtar ve kendine bağla.</p>

  <p class="calibre2"><b class="calibre3">İtaat Kültüründen Demokratik Kültüre</b></p>

  <p class="calibre2">Özellikle kültürel inanç sistemleri ile yapılan psikolojik savaşta, kültürel inanç sistemi kendi sisteminin savaş kurallarını kendisi belirlerse başarılı olur. Tabii kültürel inanç sistemi çağdaş</p>

  <p class="calibre2">verilere uygun yapılanmaya sahipse. Böyle bir savaşta, savaş stratejisini belirleyenlerin dost ve düşmanı belirlemede gösterdikleri hataları düzeltmeleri kolay olur. Sorunlar kavga ile değil, uzlaşma ile çözümlenebilir.</p>

  <p class="calibre2">Pazarda kültürler ve fikirler satışa çıkar, toplumsal talep ve ihtiyaca en iyi cevap veren kazanır. Serbest fikir piyasası olmadan, serbest ekonominin olmadığı bilinmektedir. Bireylerin özgür olduğu toplumlarda, fikirlerin çatışması ile gerçekler ortaya çıkar ve toplumsal ilerleme olur.</p>

  <p class="calibre2">Dünyaya baktığımızda bireylerin özgür olduğu, toplumun çeşitli korkuların esiri olarak gerileme sokulmadığı ülkelerde ilerleme daha iyi olmuştur. Kore, Japonya, ispanya'nın 60'h yıllarda Türkiye ile refah düzeyi aynı idi. Şu anda hepsi bizden çok daha iyi durumdalar. Türkiye'de değişen ne oldu? Siyasî istikrarsızlık oldu. Bazı odaklar sürekli toplumsal ihtilafları kaşıyarak,</p>

  <p class="calibre2">"Kontrollü gerilim stratejisi" uyguladılar. Ülkenin kaynakları hep güvenlik yatırımlarına gitti.</p>

  <p class="calibre2">Demokrasinin çözüm üretmesine fırsat vermeden kesintiler yaşandı, insan vücudunda büyüme hormonu salgılamasını önleyen en önemli etken kronik stres olduğu gibi, ülke de kronik stres altında tutularak büyüme engellendi.</p>

  <p class="calibre2">Akıllı ve ülkesini seven insanların yapacağı şey, sorunları uzlaşma ile çözmeye çalışmaktır.</p>

  <p class="calibre2">Aile içi sorunlar baskı, tehdit, kavga, sindirme yoluyla değil, uzlaşma ile çözülür. Fakat önce toplumdaki alt kültür gruplarını aileye dahil etmek gerekir.</p>

  <p class="calibre2">Türk toplumunun itaat kültüründen geldiği bilinmektedir. Toplumumuzda, "Hakanımız.bilir, devlet kutsaldır" düşüncesi ile "sorma, düşünme, itaat et" inancı vardır. Ancak Batı akılcılığı özgür düşünen, bağımsız davranan, sorgulayan insanlar üretti. Bilim ve teknoloji böyle gelişti.</p>

  <p class="calibre2">Eğer biz çağdaş olmak istiyorsak, özgür düşünce ortamında fikirlerimizi korkmadan savunmalıyız. Böylece küresel mutluluğa hizmet etmiş oluruz. Mezopotamya kültürünü, serbest düşünce piyasasının olduğu demokrasi kültürüne çevirmekten başka çağdaş yol yoktur.</p>

  <p class="calibre2"><b class="calibre3">Roma ve İtaat Kültürü</b></p>

  <p class="calibre2">itaat kültürü sadece Orta Asya ve Mezapotamyada değil, Roma'da da çok yaygın bir kültürdü. Roma hukukunda babaya itaat çok kesindi. Kadın ölünceye kadar vesayet altında kabul ediliyordu. Babaya itaat lidere itaate şartlanma şekline dönüşüyordu. Batı dünyası Roma hukukundaki itaat duygusunun suis-timallerini görerek bugün demokrasiye geldi. Ortaçağda yaşanan kavgalar, baskılar ve adaletsizlik demokrasi meyvesini verdi. Osmanlı coğrafyası kaos yaşamadığı için demokrasiye ihtiyaç hissetmiyordu. 19, yüzyıl da Meşrutiyet'le toplumsal ihtiyaç doruk noktasına geldi.</p>
</body>
</html>
