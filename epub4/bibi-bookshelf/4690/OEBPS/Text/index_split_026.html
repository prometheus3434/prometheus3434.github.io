<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="��" name="author" />
  <meta content="2008-06-03T18:54:31+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre4" id="calibre_pb_25"><b class="calibre5">Gelecek Bilimi</b></h2>

  <p class="calibre2">Bilim dünyasının yeni projesi, "beyin projesidir." Genom projesi tamamlandı ve evrenin sırları konusunda önemli bir adım atıldı. Beyin projesinin sonuçlanması için 30 yıllık bir süre belirlendi. Bu çalışmaların bir hedefi olan "Nasıl düşünüyoruz" sorusuna cevap bulmak, insanlığın sırlarının anlaşılması yolunda önemli bir adım olacaktır.</p>

  <p class="calibre2"><i class="calibre6">"World Future Society (Dünya Gelecek Demeği)",</i> öğrenmenin gelişmesi, okul eğitimi ve onunla yakından ilişkisi olan IQ konusunda ilginç görüşler öne sürmektedir. Bu görüşler özetle şunlardır:</p>

  <p class="calibre2">1- Şimdiye kadar yapılmış en büyük makine olan INTERNET, giderek büyüyecek ve önem kazanacaktır.</p>

  <p class="calibre2">2- Beden gücünün yerini artık mekanik makineler aldı. Bilgisayarlar da zihinsel çalışmaların yükünü <i class="calibre6">azaltacaktır.</i></p>

  <p class="calibre2">3- Bilgi teknolojisi dünyanın her yerine yayılacak, aletler küçülecek, herkesin taşıyabileceği bir hale gelecek. Hatta bedeninize bile yerleştirilebilecektir. Ürünler tanıtım amacıyla bedava verilecektir.</p>

  <p class="calibre2">4- Müstakil bir dünya kültürü oluşacak, diğer kültür ve dillerden çoğu yok olacaktır. Bu durum beklenmedik olaylar ve tehlikelere de neden olabilecektir.</p>

  <p class="calibre2">5- Akıllı evler oluşturulacak, büro gökdelenler gereksizleşecektir. İnsanların çoğu kırsal kesime, tatil yörelerine yerleşecek, bilgi teknolojisi ile işlerini bulunduğu yerden yürütecektir. Evler elektronik rahatlık ve sükûnet açısından çok çekici bir hal alacak ama, dışarı çıkmak istemeyen insan, yeni bir "yalnız yaşam" türü oluşturacaktır.</p>

  <p class="calibre2">6- Bu yeni yaşam türü, insanı anti-sosyalleştirecek ve suçlarda artışlar oluşturacaktır.</p>

  <p class="calibre2">7- Klasik zekâya dayalı eski tip okul eğitimi şekil değiştirecek, her alanda paketlenmiş eğitim yardımları alınabilecektir.</p>

  <p class="calibre2">Okul eğitimi artık bebeklik çağından başlayacak, "Yaşam boyu" eğitim düşüncesi yaygınlaşacaktır. "Uzaktan eğitim" modeli bütün dünyaya yayılacaktır.</p>

  <p class="calibre2">8- Okul sınıfları, çok farklı yetenek ve ilgileri olan öğrencileri bir araya getirecek ve daha çok, sanal gerçekler konuşulacaktır.</p>

  <p class="calibre2">9- Depolanmış bilgi kaynakları, genç kuşağın daha kolay ulaşacağı hale gelecektir. Daha çok bilgi sahibi olmak yerine daha az bilecek, ancak bilgiye istediği anda ulaşabilecektir.</p>

  <p class="calibre2">10- İnsanlığın bugüne kadar edindiği bütün bilgilerden, kendi çalışmaları için yararlanabilecektir.</p>

  <p class="calibre2">11- Eğitim kişisel tempoya göre tamamlanabilecektir.</p>

  <p class="calibre2"><b class="calibre3">12-</b> Disiplinli, ama eğlenceli eğitim felsefesi yerleşecek, öğretmenlik görevi de öğrencilerdeki yıkıcı ve oyuncu eğilimleri denetleme önceliğine dönüşecektir.</p>

  <p class="calibre2"><b class="calibre3">13-</b> Gerçekler yerine sanal dünyada yaşanacak olan bencillik, kumar, kişisel çıkar tutkunluğu daha büyük toplumsal sorun haline gelecektir.</p>

  <p class="calibre2"><b class="calibre3">Genel Sistemler Kuramı</b></p>

  <p class="calibre2">İnsanın varoluşunun anlaşılması çabaları, evrenin somuttan soyuta doğru genel bir sistem bütünlüğü içerisinde olduğu tezini güçlendirmektedir. Madde-enerji toplulukları, yer ve zaman sürekliliği, aşamalı (hiyerarşik) bir düzen içerisindedir. Subato-mik parçacıklar, atom, hücre, insan, aile, toplum, dünya, evren, birbiri içine geçen daireler şeklindeki sistemde yerimiz nerede-dir? Somut sistemle soyut sistemlerin sınırlan nerede başlıyor, nerede bitiyor? Dekart,</p>

  <p class="calibre2">"Düşünüyorum öyleyse varım" diyerek duygulan önemsememişti. Zeki ama başarısız, bilgili ama ahlâksız insanların çoğalması, duyguların eğitimini ön plana çıkardı. Duyguların eğitimi şansa bırakılmamalıydı.</p>

  <p class="calibre2">Klasik psikanaliz ve 20. yüzyılın başındaki hakim psikolojik görüşlere göre baskı, gerilim ve zorlamalar insanda ruhsal bozukluklara yol açıyordu. Bu sebeple temel psikolojik ihtiyaçların giderilmesi için, hoşgörülü eğitimle çocukların dürtülerinin boşalımına imkan sağlanmalıydı.</p>

  <p class="calibre2">Genç beyinler, fazla bilgilerle yüklenmemeliydi. Cinsel doyum erken yaşlardan itibaren sağlanmalıydı. Bunlar yapılırsa insanların ruh sağlığı daha iyi olacaktı bu görüşe göre.</p>

  <p class="calibre2">Ancak psikolojik gözlem ve psikiyatrik bulgular, yukarıda saydığım beklentilere karşı tam tersi sonuçlar elde etti.</p>

  <p class="calibre2">Örneğin ruhsal ve bedensel zorlamaların yükü altında kalmış ikinci Dünya Savaşı sürecinde nevrotik ve şizofrenik dediğimiz ruhsal bozukluklarda hiçbir artış olmadı. Sadece, savaş stres ve reaksiyonları yaşandı. (Gençtan, 1981) Buna karşılık savaşı izleyen yıllarda, toplumlar istenilen refah düzeyine eriştikçe depresyonlarda, varoluş nevrozlarında artış oldu. Emeklilik depresyonu arttı. Yaşamın anlamsızlığından kökenini alan yeni ruhsal bozukluklar ortaya çıktı.</p>

  <p class="calibre2">(Alexander, 1960) Çağdaş insan, giderek toplumdan kopuyor ve intihar olayları artıyordu. Bazı insanlar kendilerine anlamsız gelen bu yaşama heyecan katmak için suç işliyorlar, uyuşturucu kullanıyorlardı.</p>

  <p class="calibre2"></p>

  <p class="calibre2">ABD, dünya nüfusunun % 5'ini oluşturduğu halde dünya kaynaklarının % 25'ini kullanıyor.</p>

  <p class="calibre2">Zengin dünyalılar aya giderken, yoksul dünyalılar açlık içinde ölüm savaşı veriyor. Zengin dünyalılar varlıklı, bilgili; ama mutlu değiller. O halde, ruh sağlığı politikaları yeniden düzenlenmeliydi. Freud hayatının son yıllarında, "Uygarlığın karşılığı nevrozla ödenir" sözüyle bu gidişi vurgulamaya çalışmıştı.</p>

  <p class="calibre2"><b class="calibre3">Duygular, Mantıklı Olmak İçin Gereklidir</b></p>

  <p class="calibre2">Bir insan, hayatının önemli kararlarını verirken, yatırımlarını yönlendirirken, evlilik kararını alırken duyguları ile de hareket eder. Bir ülkenin karar mekanizmasının başında bulunan kişiler, duygularını mantıklı kullanamayıp korkularının etkisi altında kalırlarsa, çok adaletsizlikler yapabilirler. Duyguların mantıklı olmak için gerektiği daima hatırda tutulmalıdır.</p>

  <p class="calibre2"><b class="calibre3">Duyguların Biyolojik Temelleri</b></p>

  <p class="calibre2">Korku, öfke, mutluluk, sevgi, şaşkınlık, kıskançlık, kuşku, düşmanlık, tiksinme ve üzüntü gibi temel duygular, beyin-be-den ilişkisinde farklı sonuçlar doğururlar. Öfke anında kalp atışı hızlanır ve insanın çevik hareket edebileceği güçte bir enerji açığa çıkar. Korku anında kan, kaçmayı kolaylaştıracak şekilde bacaklara toplanır, yüz solar. Mutluluk anında da, bazı beyin alanlarında metabolizma artışı yaşanır. Sevgi duygusu ile (parasempatik sistem harekete geçerek) vücutta gevşeme oluşur. Üzüntü anında ise, beyinde enerji azalması yaşanır. Uzun süren üzüntünün depresyona yol açması durumunda, metabolizma yavaşlar, geri çekilme yaşanır. Bu durum, organizmanın sonuçlan değerlendirerek, yeni başlangıçlar yapması için kendini güvende hissedeceği içe dönüklüğün bir işaretidir. Kaygı durumu yaşandığında korkuya benzer bir tepki oluşur, beynin duygularla ilgili alanında enerji artışı meydana gelir ve sempatik sistem uyarılır.</p>

  <p class="calibre2">Vücut, "savaş-kaç-yaklaşan tehlikeye odaklan" şeklinde sinyal alır ve dikkatini arttırır.</p>

  <p class="calibre2"><b class="calibre3">Duygusal Körlük</b></p>

  <p class="calibre2">Beynin orta bölgesine "limbik sistem" denir, insanın öğrenme ve hatırlama süreçlerinin önemli bir kısmı bu bölgenin ürünüdür. Badem büyüklüğünde olan amigdal ise, duygusal durumların uzmanıdır. Amigdal'i alınmış hayvanlarda; korku, öfke, yarışma ve işbirliği güdüleri kaybolur. Amigdal bölgesi epilepsi hastalığı nedeniyle çıkarılmış bireylerde, duygusal körlük oluşur. Bu kişiler; neşe, sevinç ve üzüntülü olaylar karşısında kaygısız kalırlar. Çok iyi konuştukları halde sevgi, şefkat hissetmezler. Karşı tarafın çektiği acıya karşı duyarsız kalırlar.</p>

  <p class="calibre2">Acıma duygulan körelmiş gibidirler.</p>

  <p class="calibre2">New York Sinir Bilimleri Merkezi'nde çalışan Dr. Joseph Le Doux, duygusal .beyinde amigdalin rolünü ilk keşfeden sinir bilimcidir. Beyin haritalaması yöntemi ile çalışarak, duygusal beyin devrelerini çözüp eski bilgileri değiştirdi. Beyin kabuğu daha karar aşamasındayken amigdal bölümünün, denetimi nasıl elinde tuttuğunu açıkladı.</p>

  <p class="calibre2">Ön beyin (prefrontal loblar) ile amigdal ilginç bir birliktelik gösterir. Anlama, kavrama, dikkat, karar verme, plan yapma, strateji üretme gibi özellikler, beyin ön bölgesinin işlevidir.</p>

  <p class="calibre2">Amigdal duygusal öneri gönderdiğinde, ön beyin bunu süzgeçten geçirir, ikisi de bilinçli çalışma disiplinine sahipse eğer, akıl ve mantık birlikteliği ortaya çıkar.</p>

  <p class="calibre2">Sağ ön beyin, korku ve öfke gibi olumsuz duyguların yeridir. Sol ön beyin onu denetler. Sol prefrontal korteksi hasarlı veya inmeli hastaların, ileri derecede kaygı-korku içinde oldukları,hasarı sağ tarafta olanların ise, beklenmedik ölçüde mutlu oldukları çok bilinen gözlemlerdir. Sağ ön beyni ameliyatla alınmış bir erkeğin, ameliyattan sonra kişiliğinin değiştiğini ve şefkatli bir insan haline geldiğini eşi söyler. (Mutlu koca vakası) Aynı şekilde psikiyatri pratiğinde öfkeli, kıskanç ve kuşkucu olan kişilerin beyinlerinin bu bölgesine kimyasal iletiyi değiştirici ilaçlar verildiğinde, sakin ve kontrollü hale geldikleri bilinmektedir.</p>

  <p class="calibre2">İnsan beyninde düşünce ve duygunun, buluştuğu çizgi pref-rontal-amigdal devresidir.</p>

  <p class="calibre2">Amigdal'e depolanmış ve kayıtlı duygularla, akıl süzgecimiz olan ön beyin bölgeleri, çocukluk çağından itibaren iyi kimyasal hallerle ve doğru sinirsel net-work ile şekillendirilirse, akıl ve sevgiyi beraber kullanabilen insanlar ortaya çıkacaktır.</p>

  <p class="calibre2"><b class="calibre3">Ahlâkın Biyolojik Temel eri</b></p>

  <p class="calibre2">Bilim adamları yaptıkları çalışmalarla, sinir sistemi, sinir iletileri ve beyin kimyası ile dinî ve ahlâki deneyimlerin arasındaki bağlantıyı bulmaya çalışıyorlar. Bilim ile din arasında köprü kurabilecek olan bu çalışmalarda önemli bulgular elde edildi. Pennsylvania Üniversitesi'nden Prof. Andrevv Newberg, Tanrı'nın beynin sabit bir parçası olduğunu öne sürdü. SPECT beyin haritalama yöntemi ile yaptığı çalışmalarda Tibetli Budistlere, derin transa geçtikleri sırada radyoaktif boya</p>

  <p class="calibre2">şırınga ederek yaptığı deney sonunda, beynin belli bölgelerinin değişime uğradığını saptadı.</p>

  <p class="calibre2">Bu araştırmalardan sonra; "insanlar ruhanî deneyimler geçirirken evrenle bir olduklarını hissederler ve kendileri olma duygusunu kaybederler. Bunun nedeni, beynin o bölgelerinde nelerin olduğu ile ilgilidir. O halde o bölgeyi belirler ve bloke ederseniz, kendimizle dışımızdaki dünya arasında bulunan sınır kalkar" görüşü ortaya çıktı.</p>

  <p class="calibre2">Milyonlarca insan, dinî inançlarının hayatlarını değiştirdiğini söylerken herhalde beyinlerinde bazı programların değiştiğini söylüyorlar. (Hürriyet, 18.06.2001) İngiliz doğa bilimcisi Edward O. Wilson, <i class="calibre6">"Atlantic Monthly"</i> dergisi Nisan 1998 sayısında bir makale yayınladı. <i class="calibre6">"Ahlâkın</i> bi <i class="calibre6">yolojik temelleri</i> (The Biological Basis of Morality)" başlığını ta-</p>

  <p class="calibre2">şıyan makalede Wilson, dinin sadece sosyal hayata ait bir olgu olmadığını, aynı zamanda genlerimizde yazılı bir gerçek olduğunu iddia etti. 6 Temmuz 1998 tarihli Newsweek dergisi de konuyu sorgulayan iki araştırma yayınladı.</p>

  <p class="calibre2">Edward Wilson, Harvard Üniversitesi'nde mukayeseli zooloji müzesinde çalışıyor. Ömrünü karıncaların hayatını inceleyerek geçiriyor. Tezi bilimsel metodolojiyi değiştirecek çapta bir tez.</p>

  <p class="calibre2">"Bilginin <i class="calibre6">Birlikteliği"</i> (Consilience, Knopf yay.) kitabında tartışılacak görüşleri var.</p>

  <p class="calibre2">Wilson, ahlâkî değerlerin, dinî veya din dışı da olsa aşkın olduğunu, yani insan aklından üstün bir yerde olduğunu savunuyor. Sosyal olguların, sinir sisteminin anlaşılması ile çözülebileceğini, sinir sistemi genetik bilimi, genetik bilim biyokimyayı, biyokimya da insan davranışını açıklıyor. Böylece her şey doğa bilimlerine indirgeniyor.</p>

  <p class="calibre2">Wilson, insanoğlunun genetik uyaranlarını dinlediği zaman ahlâkî öğretilere uygun davranacağı ve kendi menfaatini koruyacağını savunuyor.</p>

  <p class="calibre2">Wilson'ın bu görüşüyle, Antonio Domasio ve Le Doux'un görüşleri birbirini destekliyor.</p>

  <p class="calibre2">Bütün bilgiler ve psiko-sosyal yaşantılar, beynin belli bölgelerinde kimyasal harflerle yazılıdır.</p>

  <p class="calibre2">"Bütün bunları idare eden, yönetici (executive) bir gen mi "Doğa üstü güç beyni nasıl etkiliyor?" gibi sorulara dikkati çekiyor. Dinin biyolojik bir ihtiyaç olduğu, ruhsal deneyimlerin insanda huşu duygusu uyandırmasının biyolojik bir temeli olduğu şeklindeki</p>

  <p class="calibre2">görüşler gittikçe doğrulanmaktadır.</p>

  <p class="calibre2">Yaşamı ayakta tutan her</p>

  <p class="calibre2">şeyin, biyolojik temelinin olduğu, dolayısıyla din ve Tanrı ihtiyacının da biyolojik bir temeli olması gerektiği tezini savunanların bir kanıtı da, tarihte dine karşı yapılan eylemlerin uzun vadede başarılı olmadığı, aksine dindarlaşma sürecini hızlandırdığı olgusudur.</p>

  <p class="calibre2">Moleküler biyoloji ve genetik bilimindeki muazzam ilerleme, her türlü duygunun genler tarafından salgılanan enzimler tarafından yönlendirildiğini söylüyor. Kalbin, sadece beyne kan pompalayan bir organ; insanın duygu, düşünce, ve davranışlarının yönetildiği organın da beyin olduğu yine bu gelişmelerle kanıtlandı.</p>

  <p class="calibre2">Sosyal bilimlerle uğraşanlar, genleri dikkate almak zorundadırlar. Toplumlar üzerinde çeşitli psikolojik müdahaleler yapmak isteyenler de genleri göz önünde bulundurmak zorundadırlar.</p>

  <p class="calibre2"><b class="calibre3">Yedinci Bölüm</b></p>

  <p class="calibre2"><b class="calibre3">KAVGA ÇIKARAN KİŞİLİKLER</b></p>

  <p class="calibre2"><i class="calibre6"><b class="calibre3">“</b>Öfkenin en iyi ilacı, ertelemedir.”</i></p>

  <p class="calibre2">PSÎKOLOJİK SAVAŞIN stratejisinin çizilmesi, en iyi harekât tarzının belirlenmesi, en doğru taktiğin verilmesi için iyi etüd yapılması önem taşır. Psikolojik savaşın sadece askerî anlamda kullanılmadığı günümüzde şiddete yatkın kişilik yapılarının belirlenmesi ve bilinmesi sonuç almada öncelik taşır. Oluşturulacak propagandanın etkisi kimde ne sonuç verir? Bu sorunun cevabını bu bölümde bulmaya çalışacaksınız.</p>

  <p class="calibre2">Ayrıca insanlar ve toplumlar arası ilişkilerde kültürel kimlik oluşumunda insanların ruh halleri ve kişilik yapıları şiddete yatkın mı değil mi? Şiddete yatkın kişiye nasıl davranılmalı?</p>

  <p class="calibre2">Onunla savaş stratejimiz nasıl olmalı? Bu soruları merak ediyorsanız bu bölümü okumalısınız.</p>

  <p class="calibre2">Psikolojik savaş yöntemlerini uygulayan kişilerin belli ruh halleri ve kişilik yapıları vardır.</p>

  <p class="calibre2">Bunlara karşı korunabilmek ve karşı fikir geliştirebilmek için bu ruh hallerini iyi tanımak gerekir.</p>

  <p class="calibre2">Psikolojik savaşa karşı başarılı olmak isteyenlere bazı ipuçları sunmak için bu ruh hallerinin psikiyatrik analizlerini ele almak istiyorum.</p>

  <p class="calibre2"><b class="calibre3">- I -</b></p>

  <p class="calibre2"><b class="calibre3">PARANOİD BASKICI RUH HALİ</b></p>

  <p class="calibre2">Paranoya bir akıl hastalığıdır, fakat paranoid ruh hali, bir kişilik tipidir.</p>

  <p class="calibre2">Çevremizde gördüğümüz bazı zor insanların farklı özellikleri vardır. Bu özellikler şunlardır: <i class="calibre6">Kuşkucudurlar:</i> Yeterli bir temele dayanmaksızın başkaları tarafından sömürüleceği ve kullanılacağı veya zarar göreceği beklentisi içindedirler.</p>

  <p class="calibre2"><i class="calibre6">Güvensizdirler:</i> Yerli yersiz dostlarının veya iş arkadaşlarının kendilerine olan bağlılıklarını ve güvenirliklerini sorgularlar. Sürekli savunma duygusu içerisindedirler.</p>

  <p class="calibre2"><i class="calibre6">Alıngandırlar:</i> Basit söz ve olaylardan aşağılandığı veya kendilerine kötülük yapıldığı şeklinde anlam çıkarırlar. Komşusundan "Beni rahatsız etmek için çöpü dışarıya erken koydu" diyerek kuşkulanırlar.</p>

  <p class="calibre2">Kincidirler: Kin beslerler; kendilerine yapılan onur kırıcı davranışları veya görmezlikten gelinmeyi unutmazlar, affetmezler.</p>

  <p class="calibre2"><i class="calibre6">Sıradırlar:</i> Fazla sır saklarlar. Söylediklerinin kendilerine karşı kullanılacağından yersiz yere korktukları için başkalarına kendi sırlarını vermezler.</p>

  <p class="calibre2"></p>

  <p class="calibre2"><i class="calibre6">Öfkelidirler:</i> Önemsenmemeye veya görmezlikten gelinmeye öfke ve karşı saldırı ile tepki gösterirler.</p>

  <p class="calibre2">Kıskançtırlar: Yerli yersiz kıskançlık gösterir, eşlerinin cinsel sadakatini sorgularlar.</p>

  <p class="calibre2"><b class="calibre3">Her Şey Büyüteç Altında</b></p>

  <p class="calibre2">"Öküzün altında buzağı arayan" tipler olarak bilinen bu kişiler, zor insanlardır. Yakınlarına hayatı dar ederler. Olaylar arasında akla hayale gelmeyecek bağlantılar kurarlar.</p>

  <p class="calibre2">Paranoid ruh halinde olan kişilerin algı yetenekleri çok gelişmiştir. Her türlü belirsizliği ayıklamaya çalıştıkları için yakınlarını çok bunaltırlar. Her olayı; neden-niçin düzleminde sorgularlar. Hesap sormayı çok severler.</p>

  <p class="calibre2">O kadar kuşkucudurlar ki, insanlar onlara gerçekleri söylemekten çekinir. Bu duruma tahammül etmek o kadar zordur ki, en sevdikleri insanları bile yanlarından kaçırırlar.</p>

  <p class="calibre2">Her olayı, suç ortaklığı, dost-düşman düzlemi içinde değerlendirirler, insanları, "benim dostum" veya "benim düşmanım" diye sınıflandırırlar.</p>

  <p class="calibre2"><b class="calibre3">İstihbaratçı Olurlar</b></p>

  <p class="calibre2">Paranoid kişilerin, başkalarının göremediklerini gördüklerinden kuşku yoktur. Onlara göre hiçbir olay, rastlantısal ve nedensiz değildir. Komplo teorilerini çok üretirler. Sürekli tehdit altında olma duygusu ile yaşarlar.</p>

  <p class="calibre2">Paranoid kişiler, mini minnacık bağlantıları görmekte çok başarılıdırlar. Dil sürçmeleri, kısa bocalamalar ve küçük yalanlar onlar için büyük delil gibidir. Saflık, dürüstlük ve güveni tehdit olarak değerlendirirler. Bunlar güvenlik görevlisi iseler, abartılı raporlar yazarlar ve yöneticilerini yanlış yönlendirirler.</p>

  <p class="calibre2"><b class="calibre3">Şeref ve Sadakat Düşkünlüğü</b></p>

  <p class="calibre2">Her şeyi biraz siyah-beyaz gibi, dost-düşman gibi kategorize ederler. Herhangi bir organizasyon planladıkları zaman, inanç ve sadakate dayalı bir gerçeklik oluştururlar.</p>

  <p class="calibre2">Mezhep, aile, iş, politik parti, dinî hareket veya askerî görev gibi alanlarda, şeref ve sadakat benzeri kavramları somutlaştırmaya çalışırlar ve bunları çok vurgularlar.</p>

  <p class="calibre2">icraatlarıyla ilgili küçük bir onay, minik bir övgü yüreklerini hoplatır ve sevindirir. Yahut küçük bir ret göstergesi, onlarda öfke nöbeti yapabilir.</p>

  <p class="calibre2">Paranoid insanlara inanmanız çok önemlidir, insanlar onlara uyduğu sürece mutlu, sevgi dolu ve vericidirler. Kendilerine uyulmaması onları incitir.</p>

  <p class="calibre2">Paranoid insanların göremediği şey, kendilerini ölesiye korkutan belirsizliği kendilerinin meydana getirdiğidir.</p>

  <p class="calibre2">Açık ve dürüst konuşan insanları, samimiyet testinden geçirirler, içlerindeki en olumsuz duyguları ortaya çıkartmak için, karşılarındakini öfkelendirirler. Eğer kendilerine düşman olmadığına tam kanaat getirirlerse, o zaman işbirliğine girerler.</p>

  <p class="calibre2"><i class="calibre6"><b class="calibre3">Tartışma Faydalıdır</b></i></p>

  <p class="calibre2">Karşı tarafın ne düşündüğünü çok merak ederler. Hile sezdiklerinde öyle şiddetli saldırırlar ki, ne olduğunu anlayamazsınız.</p>

  <p class="calibre2">Saldırılarında hep sadakati sınamaya çalışırlar. Siz, açık ve net cevaplar verirseniz tartışma biter. Kaçamak, geçiştirici cevaplar alırlarsa test etmeye devam ederler. Böyle durumlarda bütün gece sürecek tartışmaya hazır olun.</p>

  <p class="calibre2">ihanet edenler listesine dahil olmak istemiyorsanız eğer kararlı, sabırlı davranarak ikna yöntemleri ile doğrularınızda ısrar etmeniz gerekir. En küçük yalanınız, gizli kapaklı işiniz, sizi hemen hain ve düşman sınıfına sokabilir.</p>

  <p class="calibre2">Paronaya ruh hali içinde olanlar, abartmaya yatkın oldukları için çok tartışırlar. Bir şeyin nedeninin bilinmemesi onlar açısından komplo teorisi anlamına gelir. Her şey basit ve açık olmalıdır.</p>

  <p class="calibre2">Böyle kişilerle yaşıyorsanız ve yaşamak zorundaysanız, günün her saatinde yeniden güven kazanmanız gerekecektir. Bu kişiler güveni, hep başkalarının davranışlarında ararlar. Aslında yaşadıkları güvensizlik, kendi kafaları içindedir.</p>

  <p class="calibre2">Zor affederler paranoidler. Öç aldıkça, acılarının dineceğini zannederler. Ama hiç de öyle olmaz, intikam almaya yönelik davranışları acılarını daha da arttırır. Farkında olmadıkları bu durum kendilerini seven insanları ve dostlarını yanlarından uzaklaştıracaktır. Paranoid benlik hep huzursuzdur, acı çeker, sürekli kendisini tehdit altında hisseder. Kendileri gibi düşünmeyen ve yaşamayan insanları, düşman görme eğilimi sağlıklı bir ruh hali değildir. Böyle insanların mutlu görünümleri pek yoktur. Mutlu görünenler de sahtedirler. Güç ellerinden gittiğinde kendilerini çok kötü hissederler.</p>

  <p class="calibre2"><b class="calibre3">Bulaşıcı Paranoya</b></p>

  <p class="calibre2">Paranoid kişiler, sürekli ip ucu peşindedirler. Olayları büyüteç altına alırlar. Sevdikleri insanı daha çok sıkıştırırlar, onları çapraz soruşturmadan geçirirler. Eski defterleri açarlar.</p>

  <p class="calibre2">Paranoid insanlar, önce kendileri yanılırlar, sonra başkalarını yanıltırlar. Öyle kararlı ve inandırıcıdırlar ki, karşı tarafı adeta hipnotize etmiş gibidirler. Söylediklerine gönülden inanırlar, bunun için de inandırırlar. Yanlış düşünce ve inanışlarını pek çok kimse paylaşabilir.</p>

  <p class="calibre2">Paranoidler, bir ülke yöneticisi, iseler silah sanayisine fazla önem verirler. Kitlesel bir iç düşman oluşturup, aslında yasalara saygılı olan insanları potansiyel tehlike olarak algılarlar.</p>

  <p class="calibre2"><b class="calibre3">İnternetteki Paranoidler</b></p>

  <p class="calibre2">Borsadaki iniş çıkışlar veya bugün medeniyet harikası dediğimiz şeyler, bir zamanlar paranoid bir çılgının düşüncesiydi. Sıra dışı, aykırı, abartılı ve farklı düşünme yetenekleri bugün in-ternette jet hızıyla yolculuk ediyor.</p>

  <p class="calibre2">Sağlık safsataları, dedikodular, yatırım planları, komplo teorileri, savaş planları, gazetelerdeki köşe yazıları paranoid kişilerin birer senaryoları olabilir.</p>

  <p class="calibre2">İnternette pek çok parlak fikir yığını arasında, yolunuzu bulmanız hiç de kolay değildir. Bir fikrin kulağa hoş gelmesi, onun doğru olduğu anlamına gelmez. Sınanmaya uygun olan fikirleri mutlaka test etmelisiniz.</p>

  <p class="calibre2">İnternetteki bilgi kirliliği "yaratıcı düşünce" merakı ile ilgilidir, insani yaratıcılık özelliği, olaylara farklı bakabilmek anlamına gelir, işte, paranoid kişiler bunu iyi yaparlar.</p>

  <p class="calibre2">İnternetteki fikir kirliliğinden zarar görmemek için, iyi anlamadığınız bir fikre inanmamalısınız ve buna para yatırmamalısınız.</p>

  <p class="calibre2">İnternette yer alan; kanseri iyileştiren gizli ilaçlar, astrolojinin gücü, geleceği bilmenin yolları, büyülü zayıflama yöntemleri, psişik olaylar, çarpıcı fikirler, genelde kendilerine inanmış ve etkileyici paranoidlerin safsatalarıdır. Bu tarz çarpıcı, yaldızlı ve merak uyandıran konularla karşılaştığınızda dikkat etmelisiniz.</p>

  <p class="calibre2">Paranoidler, gizli gerçeklere çok meraklıdırlar ve bunlara inanırlar. Sahte peygamberlik iddiasının sahipleri onlar arasından çıkar. Böylelerine hayır demeyi bilmek gerekir.</p>

  <p class="calibre2">Paranoid öngörüşe sahip olanlar, insanların hayal dünyalarına çok iyi hitap ederler. Mucize olarak adlandırılan pek çok buluş, paranoid bir insanın eseri olabilir.</p>

  <p class="calibre2">Paranoid bir insanın faydalı fikirleri olabilir. Yaptıkları uyarılar ile insanı yanlışlardan korurlar. Paranoid ruh halini yaşayan bir ekonomist, öngörüsüyle size para biriktirmenizi söyleyebilir. Paranoid olan bir hekim, zararlı alışkanlıkların kötü sonuçlarını anlatmak suretiyle sizin canınızı sıkabilir. Paranoid bir çevreci de, gezegenimizi korumak için çok geç kalındığına sizi inandırabilir.</p>

  <p class="calibre2">Paranoidlere ait fikirlere inanılırsa, yaşamda köklü değişiklikler yapmak gerekebilir. Bu nedenle işe yarayıp yaramadığı iyice araştırılmalıdır.</p>

  <p class="calibre2"><b class="calibre3">Kıskanç Canavarlar</b></p>

  <p class="calibre2">En yaygın paranoid özellik kıskançlıktır. Bu özellik aile yaşamını tehdit eder. Bazı durumlarda bu fikri sabit ilaç kullanmayı gerektirecek kadar ileri gider ve kıskançlık paranoyası haline dönüşür. Artık bu kişilerin beyinlerinde kıskançlığı yöneten hücrelerin kimyası bozulmuştur.</p>

  <p class="calibre2">Sadakat, kıskanç tiplerin her şeyidir. Hep sadakati sorgularlar. Bu konudaki ufak bir belirsizlik ve şüphe onların dünyalarını alt üst eder. Sordukları masum sorularla kurbanlarını bunaltırlar. Eşi birisiyle görüşmesinden endişe duyarsa, kıskanç kişi bundan hoşlanır.</p>

  <p class="calibre2">Kıskanç tip kurbanını korur, okşar, iyilikler yapar. Tek beklediği sadakat ve kendisini eşine adamasıdır. Bunu defalarca ispatlamak zorundadır.</p>

  <p class="calibre2">Hiçbir normal insan, paranoid tiplerin bekledikleri zihinsel saflıkta olamaz.</p>

  <p class="calibre2">Kıskanç eşlerle beraber yaşamak zorunda olanlar, kıskanç sorulara cevap verip olayı pekiştirmek yerine şunu söylemelidirler:</p>

  <p class="calibre2">"Benim cinsel sadakatimi sorgulaman, ürkütücü ve son derece incitici. Ben başka kişilerle beraber olan tiplerden değilim.</p>

  <p class="calibre2">Bundan emin ol, kontrol etmene gerek yok. Buna izin vermem. Ya benim sadık olduğuma güven, yahut bu ilişki hemen bitsin." Kesinlikle kararlı olun, evliliğinizi sınava sokmayın.</p>

  <p class="calibre2"><b class="calibre3">Paranoid Kişi, İki Şeyi Öğrenirse Paranoidlikten Kurtulur!</b></p>

  <p class="calibre2">1. Belirsizliğe tolerans göstermeyi.</p>

  <p class="calibre2">2. ihanet ve güvensiz olarak algıladığı şeyi affetmeyi. Tedavide de zaten bunlar amaçlanır.</p>
</body>
</html>
