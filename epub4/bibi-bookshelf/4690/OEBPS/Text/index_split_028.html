<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="��" name="author" />
  <meta content="2008-06-03T18:54:31+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre4" id="calibre_pb_27"><b class="calibre5">Politikada Paranoid Hal</b></h2>

  <p class="calibre2">Bir devlet düşününüz, onu yöneten bazıları paranoid düşünce yapısında ise, yanlış bilgilenme ile dost ve düşmanını kolayca karıştırabilir. Alınganlık içerisindeki yönetici, komşu devletlerde olan olayları kendilerine zarar vereceği kuruntusu ile algılar. Kendisine sunulan istihbarat raporlarını sorgulamak ihtiyacı hissetmez. Sorunların sosyolojik analizini yapmaz. Bazılarının yaptığı bir yanlış hareketi, genelleme yaparak benzer kişilere de yansıtır. "At izi ile it izi"ni karıştırır. Muhakeme kusuru olduğu için yanlış sonuç çıkarır. Bir berberin hatasıyla bütün berberleri suçlar, hırsızlık yaptı diye bütün berberlere kelepçe takmak gibi tepki gösterir.</p>

  <p class="calibre2">Bölücülük yapan veya din devleti peşinde koşan örgüt nedeniyle, aynı kültürel kimlikteki veya inanç yapısındaki herkesi potansiyel tehlike olarak görüp düşman kategorisine koyar.</p>

  <p class="calibre2">Akıllı politikacının yapacağı şey ise, düşmanını çoğaltmadan amacına yürümektir. Bu kişiler bunu yapamazlar, tşte demokrasi bunun için gelişmiştir. Toplumsal felakete yol açacak kişilerin yanlış kararlarının eleştirilmesi ve durdurulması gerekir. Demokrasinin muhalefet zorunluluğu bundan dolayı önem kazanır. Çünkü böyle kişiler ikna ve açıklık yoluyla doğruyu görebilirler.</p>

  <p class="calibre2"><b class="calibre3">Elinde Silah Varsa!</b></p>

  <p class="calibre2">Paranoid ruh halindeki bir insan güç ve otorite sahibi ise, onun gibi düşünmeyenler ne yapmalıdır?</p>

  <p class="calibre2">• Bu insanın psikolojisi iyi bilinmelidir.</p>

  <p class="calibre2">• Bu kişilerin kendilerini tehdit altında hissettiği unutulmamalıdır.</p>

  <p class="calibre2">• Bu kişi baskı, tehdit, sindirme ile kolay sonuç peşindedir. Savaş yönteminizi onun savaş</p>

  <p class="calibre2">kurallarına göre değil, sizin savaş kurallarınıza göre belirleyin. Öfkelenmemek, açık olmak, dürüst olmak, ikna ve inandırma yöntemi uygulamak gibi. Tabii fikrinize güveniyorsanız.</p>

  <p class="calibre2">• Korku ve kuruntularının esiri durumunda oldukları için abartılı tepkiler verebilirler.</p>

  <p class="calibre2">Karıncaya tüfekle ateş etmek onlar için doğal bir durumdur.</p>

  <p class="calibre2">• Korkular yanlış bilgiden kaynaklandığı için, açıklık, diyalog ve uzlaşmacı yaklaşım ile iki tarafın da zafer kazanacağı bir ilişki oluşur.</p>

  <p class="calibre2">Böyle kişilere şaka bile olsa yalan söylememek gerekir. "Bir şeyleri saklıyor" izlenimi verecek davranışlardan kaçınılmalıdır.</p>

  <p class="calibre2">• Bu kişiler aslında korku içerisindedirler. Silahlarını, kendilerini güven içerisinde hissederlerse kullanmazlar.</p>

  <p class="calibre2">Güvendikleri kişilerin hakemliği çok önemlidir. Aslında kavga istememektedirler.</p>

  <p class="calibre2"><b class="calibre3">Hangi Davranışlar Paranoyayı Artırır?</b></p>

  <p class="calibre2">Paranoid kişinin beraber yaşadığı kişi ve grupların tutumları çok önemlidir.</p>

  <p class="calibre2">"Dişe diş" mantığı ile silaha başvurulursa ve onun silahı olan suçlayıcı, yargılayıcı yaklaşımlar ile tutum geliştirilirse kavga başlar. Senin düşman olduğuna kesin inanır. Kuvvet elinde iken seni yok etmek için her şeyi yapar. Onunla yaşayan onun yöntemleri ile ona hücum ederse, onun kadar başarılı olamaz. Yöntem yumuşak, kararlı, açık olmalı. Kelimeler ve ses tonu bile çok dikkatli seçilmelidir.</p>

  <p class="calibre2">Korkak, en temel doğrulardan vazgeçen, tavizkâr tutum paranoyayı artırıcı etki yapar.</p>

  <p class="calibre2">"Kuşkulanmakta haklıyım, bu adam ard niyetli, takiyye yapıyor ona güvenemem, ne pahasına olursa olsun kendimi savunmalıyım" der.</p>

  <p class="calibre2">Kararlı ve tutarlı bir şekilde dost olduğunu, senden ona zarar gelmeyeceğini açık ve net, gerekirse ses tonunu yükselterek ifade etmek gerekir. Doğruluğuna inanmış insanın cesareti, paranoid ruh halindeki insan için güven vericidir.</p>

  <p class="calibre2">Paranoid insanların korkutucu görüntüsüne bakmayınız. Temiz kalpli, iyi niyetli insanlardır.</p>

  <p class="calibre2">Onları anlamaya' çalışın ve doğru yöntem uygulayın.</p>

  <p class="calibre2"><b class="calibre3">- I I -</b></p>

  <p class="calibre2"><b class="calibre3">OBSESİF BASKICI RUH HALİ</b></p>

  <p class="calibre2">Titiz, mükemmeliyetçi, kusursuzluk meraklısı, esnek olmayan, hep kızgın gözüken, gergin, sinirli, sonuna kadar dürüst, duygularını bastıran, işkolik, kararsız özellikler taşıyan bu ruh halindeki insanların ortak yönleri baskıcı ve ısrarcı olmalarıdır.</p>

  <p class="calibre2">Kişiliklerini işleten arka plan düşünce, hata yapma korkusudur. Yanlış yaptıklarında kendilerini savunmasız hissederler. Var olmak için savaşmak zorundadırlar.</p>

  <p class="calibre2">Silahları daha çok çalışmak, ayrıntılara önem vermek ve kurallara bağlılıktır. Mutlu olmayı sürekli ertelerler.</p>

  <p class="calibre2">Eğer egoları güçlü, ben merkezci iseler, herkese hükmetmek ve kontrol etmek isterler. Alçak gönüllü olmayı başarabilirlerse, başarılı bir ikinci adam olurlar. Çalışkan, güvenilir, özel hayatları düzenli, tatsız işleri halleden bu kişilere ihtiyacımız vardır. Egosu büyük, baskıcı ruh halindeki bir kişiyle beraber yaşıyorsanız, enselendiniz demektir. Size peygamber sabrı gerekir. Çünkü bu ruh halindeki kişi sizi sürekli kendisi gibi yapmak için çabalayacak, eğer buna muvaffak olamazsa, sürekli gerilim ve tartışma çıkaracaktır.</p>

  <p class="calibre2">Obsesif baskıcı kişilerin ruh hali şuna benzer: Masanız, not defteriniz, evdeki düzeniniz gibi onlarca yapılması gereken iş var. Daha bunlar bitmemişken sizi yeni işler bekliyor ve çocuklarınız bir şeyler istiyor. Siz bu haldeyken, çevredeki insanlar gülüp eğleniyorlar. Çevredeki en işe yarar insan sizsiniz, başkaları ciddiyetsiz ve sorumsuz. Ne kadar kendinizi yalnız hissedersiniz değil mi? işte Obsesif baskıcılar bu haldedirler.</p>

  <p class="calibre2"><b class="calibre3">Çalışma Tutkunudurlar</b></p>

  <p class="calibre2">Bir filozof, "Çalışmanın <i class="calibre6">uşağı olmadan, başarının efendisi olamazsınız"</i> diyor. Gerçekten de zorlanmadan, emek vermeden, çabalamadan güzel şeyler elde edilmiyor, insan güzel yaşamak istiyorsa, biraz obsesif olmasında fayda vardır. Daha bütün ve iyi düzenlenmiş bir dünya anlam kazanır. Başarılı olan kişi, çok çalışan kişi değil, doğru çalışan kişidir. Obsesif baskıcı kişi, eğ-</p>

  <p class="calibre2">lenmenin yerine çalışmayı koymuştur. Bunun için kendisine psikolojik şiddet uygular. Korku, suçluluk, cezalanma tehdidi ile kendisine baskı yapar. Eğer bu baskı amaca yönelikse olağanüstü başarılar çıkarır, ilimle uğraşırken uyumamak için saçlarını tavana bağlayan veya arkasına çivi koyan filozoflar gibi üretimler yapar.</p>

  <p class="calibre2">Şehveti çalışmak olan, çalışmaktan uyuşturucu kullanır gi-bi zevk alan bu kişiler kendilerini yalnızlığa iterler. Gerektiği için değil, zevk aldıkları için çalışan bu kişiler sadomazohistiklerdir. Acı çekmek ve çektirmek obsesif baskıcı ruh halinde onlara zevk verir.</p>

  <p class="calibre2"><b class="calibre3">Kusursuzluk Meraklısı Olmak</b></p>

  <p class="calibre2">Mükemmeliyetçiliği amaç edinen bu kişiler, bir şeyin ne olduğundan çok nasıl yapılacağına önem verirler, tş yaparken önemini, ne için yapıldığı ve başka insanların duygularını pek düşünmezler. Her</p>

  <p class="calibre2">şeyin tam yapılması onların aşkıdır. Bunun için deli gibi çalışırlar.</p>

  <p class="calibre2">Kazandıkları parayı son kuruşuna kadar hak ederler. 100 üzerinden 97 aldığı için ağlayan kişiler bunlardır. Asansör parası için kırk yıllık komşuları ile kanlı bıçaklı olurlar.</p>

  <p class="calibre2"><b class="calibre3">Ayrıntıcıdırlar</b></p>

  <p class="calibre2">Olaya kuşbakışı bakmakta zorlanırlar. Ağaçlarla uğraşmaktan ormanı görmemeleri ile ünlüdürler. Amaca yönelik olmayan ayrıntıyla uğraşırlarsa, işi bitiremezler. Onlara göre başarı ayrıntıdadır. Ayrıntı aşkı ile bütünü göremiyorlarsa, onlar için şeytan ayrıntıda saklanmıştır.</p>

  <p class="calibre2">Yerel, ulusal ve evrensel düşünmeyi başaramazlar. Ticarete giriştiklerinde başarılı olamaz, çu-vallarlar.</p>
</body>
</html>
