<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 6 -</span><span class="t22"><br /></span><span class="t22">Ays</span><span class="t22">ı</span><span class="t22">z gece.</span></h3>

  <p class="p25"><span class="t26">–</span> <span class="t26">24. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">W</span>ayreth Kulesi, Ansalon'da bulunan en eski Yüksek Büyücülük Kulesi'ydi, geride kalan iki Kule'den biriydi ve hâlâ kullanılan tek Kule'ydi. Palanthas Kulesi ayaktaydı ama lanetlenmişti ve kimse onun yanına yaklaşmıyordu.</p>

  <p class="p51">Bir zamanlar beş adet Yüksek Büyücülük Kulesi vardı. İsthar Kulesi, Kralrahip tarafından ele geçirilmiş ve Afet'te yok olmuştu. Daligoth Kulesi düşmanlar tarafından sarılınca, sırlarının düşman eline geçmemesi için içindeki büyücüler tarafından yok edilmişti. Losarcum Kulesi de büyücüler tarafından yok edilmişti. Palanthas Kulesi, Palanthas Lordu'na teslim edilmişti ama o daha sahip çıkamadan lanet, kapılarını kanla mühürlemişti.</p>

  <p class="p51">Wayreth Kulesi, İkinci Ejderha Savaşı bittikten sonra inşa edilmişti. Kule, bir felaketten yükselmişti. O günlerde büyü vahşi ve hamdı. Savaşı bitirmek için üç büyücü tarafından yapılan bir büyü kontrolden çıkmış ve dünyanın büyük bir kısmını harap etmişti. Tanrılar öfkelenmişler ve suçu büyü tanlarına atmışlardı; onlar da büyüyü ve onu kullananları kontrol altında tutmak için bir şey yapılması gerektiğini görmüşlerdi. Nuitari, Lunitari ve Solinari, büyü disiplinini üç büyücüye öğretmişler ve onları, sonradan Meclis olarak adlandırılacak bir idari kurul tarafından yönetilecek Yüksek Büyücülük Tarikatları'nı kurmaları için göndermişlerdi.</p>

  <p class="p51">Büyücüler, bir merkeze, büyü öğrencilerinin sanatlarını öğrenmek için gelebilecekleri, yeni tasarlanan Yüksek Büyücülük Sınavı'nın yapılabileceği, büyülü eşyaların yaratılıp saklanabileceği, büyülerin sınanabileceği, kitapların yazılıp korunabileceği bir yere ihtiyaçları olduğunu farketmişlerdi. Aynı zamanda bir kale ve bir sığınak da olmalıydı bu yer, zira dünya büyücülere güvenmiyordu ve onlara zarar vermek istiyordu.</p>

  <p class="p51">Üç büyücü bir araya gelerek Wayreth Kulesi'ni inşa etmişlerdi. Kule'nin bir kubbenin üzerine yapılmış ve üçgen bir duvarla çevrili iki sivri tepesi gümüş bir dumandan yapılmış, ve yavaş yavaş, zaman içinde taşa dönüşmüştü. O zaman zarfında Kule, onu kendilerinin yapmak isteyen bir barbar kabilesinin saldırısına uğramıştı. Kule ve içindeki büyücüler, siyah cübbeli bir büyücünün Kuleyi çevreleyen büyülü bir orman yaratmasıyla kurtulmuşlardı. Büyücü ölmüş ama büyülü Wayreth Ormanı genişleyerek barbarları sürmüştü. O günden beri ormanın büyüsü Kule'yi saklamış ve onu düşmanlardan korumuştu.</p>

  <p class="p51">"<span class="t19">Sen Wayreth Kulesi'ni bulamazs</span><span class="t19">ı</span><span class="t19">n!</span>" diye bir deyiş vardı, "<span class="t19">Kule seni bulur.</span>"</p>

  <p class="p51">Wayreth Ormanı, Göz Gecesi'ni kutlamak için Kule'ye giden sayısız büyücüyü bulmakla meşguldü. Genelde Kule'ye sadece Yüksek Büyücülük Sınavı'nı geçmiş olan büyücülerle Sınav'a girmeye gelenlerin girmelerine izin verilirdi. Ancak bir Göz Gecesi çok nadir ve özel bir zamandı ve bu vesileyle yanlarında ustaları bulunan ümit verici öğrenciler de kabul ediliyordu.</p>

  <p class="p51">Kule, Ansalon'un dört bir yanından gelen büyü kullanıcılarıyla doluydu. Her hücredeki her yatak doluydu, birçok kişi de yere serdiği battaniye üzerinde yatıyordu ya da avluya kamp kurmuştu. Keyifli bir hava vardı. Eski arkadaşlar sık sık birbirlerine sarılıyor ve olan biteni anlatıyorlardı. Öğrenciler huşu ve heyecanla etrafta dolanıyor, labirent benzeri koridorlarda kayboluyor ve yanlışlıkla yasak, bölgelere giriyorlardı. Her türden evcil canlı ortalıkta gezinip uçuyor,, koridorlarda sürünüp emekliyor, mütemadiyen birilerinin ayağının altında kalma veya saçına takılma tehlikesi atlatıyorlardı.</p>

  <p class="p51">Bazı büyücüler laboratuvarlara girmiş, iksirler ve başka merhemlerin malzemelerini hazırlıyor, ayların en güçlü olduğu anda onları karıştırmaya hazırlanıyorlardı. Başka büyücülerse kütüphanelere kapanmışlar, o gece yapacakları büyüleri çalışıyorlardı. Siyah Cübbeler ve Kırmızı Cübbeler, Beyaz Cübbeler'le yan yana oturmuş, büyü konuşmak için bütün farklılıklarını bir kenara bırakmışlardı; ancak, özellikle bu çalkantılı günlerde, arada sırada tartışmalar da çıkmıyor değildi.</p>

  <p class="p51">Birkaç Beyaz Cübbe, mesela, Siyah Cübbeler'in Kraliçe Takhisis'in peşinden gitmiş olmalarına hâlâ kızgındı. Bu Beyaz Cübbeler, Siyah Cübbeler'in affedilmemesi gerektiğine inanıyor ve görüşlerini dile getirmek için fırsattan istifade ediyorlardı. Siyah Cübbeler alındılar ve sonunda birbirlerine bağırmaya başladılar. Böylesi tartışmalar hızla Gözetmenler tarafından durdurulurdu; Gözetmenler, Kule'de nöbet tutmak ve huysuzlukları kontrol altına almakla görevlendirilmiş, talihsiz kazalarla bu önemli gecenin lekelememesinden sorumlu kırmızı cübbeli büyücülerdi. Zaten çoğunlukla, her üç cübbenin büyücüleri de bir kez daha, başka hiçbir şey için olmasa da büyüye olan sevgileriyle bir arada olmaktan memnunlardı.</p>

  <p class="p51">Bu Göz Gecesi'nde, geleneklere aykırı olarak, Meclis toplantısı yapılmayacaktı. Etrafta dolanan dedikoduya göre, tarikat başkanlarının toplantıyı yapmamaya karar vermelerinin nedeni, önemli işlerinden alıkonulmamaktı. Toplantının en önemli kısmı Par-Salian'ın Göz Gecesi nutuğu olduğundan, ki genç büyücüler bunu çok sıkıcı buluyordu, bu haber memnuniyetle karşılanmıştı.</p>

  <p class="p51">Sadece birkaç kişi biliyordu bu iptalin nedenini. Bu gece tarikatların başları Wayreth Kulesi'nde olmayacaktı. Ladonna, Par- Salian ve Justarius, cesaret isteyen ve tehlikeli bir iş için Neraka'ya gideceklerdi. Bu üçüne altı muhafız eşlik edecekti; son birkaç günü kendilerine ve liderlerine yapmak üzere, canlı ya da ölü, hemen her türden düşmandan kurtulmak için tasarlanmış savaş büyüleri çalışarak geçirmiş olan altı güçlü, genç büyücü.</p>

  <p class="p51">Akşam çökerken, diğer büyücüler avludaki görkemli ve zengin ziyafete katılıyorlardı. Ladonna, Justarius ve Par-Salian ise Kule'nin yukarıdaki odalarından birine kendilerini kilitlemişler, planlarının üzerinden geçiyorlardı. Karanlıkta oturmuşlardı, yüzleri gözükmüyordu; gözleri, ateşin ışığında parlıyordu. Ateşin sönmekte olduğunu gören ve gece havasının soğuğunu hisseden Par-Salian, ateşe bir odun eklemek için ayağa kalktı.</p>

  <p class="p51">Saati gösteren bir mum duruyordu şöminenin üzerinde; sabit alevi, üç ay hizalanıp büyücüler zaman ve uzayda seyahat ederek Kara Kraliçe'nin tapınağına doğru tehlikeli yolculuklarına çıkana kadar yavaş yavaş zamanı tüketiyordu.</p>

  <p class="p51">"Zamanlama çok önemli," dedi Ladonna. Kürk yakalı bir cübbe giymiş, boynunda kolyeler, parmaklarında yüzükler vardı. Mücevherlerin hiçbiri süs amaçlı değildi. Ya büyülülerdi ya da büyü malzemesi olarak kullanılabiliyorlardı. "İlk olarak Jasla'nın ruhunun benim ölüm büyücülüğü büyümle Temel Taşı'ndan çıkartılması gerekiyor."</p>

  <p class="p51">Par-Salian'a sertçe bakarak, "Mantıklı olan bu, dostum," diye ekledi, günlerdir aralarında sürüp giden tartışmaya devam ederek. "Eğer taşı mühürlemek için büyünü benimkinden önce yaparsan, kızın ruhu sonsuza dek içinde kalır."</p>

  <p class="p51">"Benim endişem, Jasla'nın ruhuna ne olacağı," dedi Par-Salian. "Onunki, senin için iyi bir ruh, Ladonna. Onu serbest bırakacağına, hapsetmeyeceğine dair teminat istiyorum."</p>

  <p class="p51">"O ruhun Kraliçe Takhisis'i nasıl engellediğinin çok değerli bir bilgi olduğunu kabul etmelisin," dedi Ladonna soğuk soğuk. "Sadece ona birkaç soru sormak istiyorum. Azınlıktasın. Justarius da benim gibi düşünüyor."</p>

  <p class="p51">"Bu, herkesin iyiliği için," dedi Justarius. Kemerine birkaç tomar ile büyü malzemesi dolu keseler takmıştı.</p>

  <p class="p51">Par-Salian kafasını salladı, inanmamıştı.</p>

  <p class="p51">"Sorgulama sırasında yanımızda olabilirsin," diyerek teslim oldu Ladonna, ama sesi, bundan hoşnut olmadığını belli ediyordu. "Sonra da onu serbest bıraktığıma kendin tanık olursun."</p>

  <p class="p51">"Tamam mı? Tatmin oldun mu? Bu tartışmayla çok değerli vaktimizi harcıyoruz," dedi Justarius.</p>

  <p class="p51">"Pekala," dedi Par-Salian. "Ben de bulunduğum sürece tamam. Önce Ladonna kendi büyüsünü yaparak Jasla'nın ruhunu çıkartacak ve onu güvenli bir yere götürecek. Sonra Justarius, sen büyülerini yaparak Temel Taşı'nın mahiyetini değiştirecek..."</p>

  <p class="p51">"Çok işe yarayacak ya," diye mırıldandı Ladonna.</p>

  <p class="p51">Justarius öfkelendi. "Bunun üzerinden yüz defa geçtik..."</p>

  <p class="p51">"Gerekiyorsa yüz defa daha geçeceğiz," dedi Ladonna huysuz huysuz. "Hafife alınamayacak kadar önemli bu."</p>

  <p class="p51">"Haklı," dedi Par-Salian. "Bu gece Neraka'ya gidecek olanlardan bazıları geri dönmeyecek. Hepimizin tamamen adanmış olması lazım. Nedenini belirt."</p>

  <p class="p51">"Tekrar mı?" diye sordu Justarius sıkkınlıkla.</p>

  <p class="p51">"Tekrar," dedi Par-Salian.</p>

  <p class="p51">Justarius göğüs geçirdi. "Beyaz mermerden yapılmış olan asıl taş, tanrılar tarafından kutsanmış ve takdis edilmişti. Takhisis, onu bozmak için kendisi '<span class="t19">kutsad</span><span class="t19">ı</span>' ama Par-Salian'la ben, taşın özünde hâlâ saf olduğuna inanıyoruz, Jasla'nın orada kendine bir sığınak bulabilmesinin nedeni de bu. Bozukluk düzeltilir, taş asıl haline döndürülebilir, Par-Salian'ın yapacağı güçlü koruma büyüleriyle müdafaa edilebilirse, Takhisis onu bir kez daha bozamayacaktır."</p>

  <p class="p51">"Ve tapınağı Temel Taşı'nın üzerine kurulu olduğundan, eğer dönüştürülebilirse, tapınak çökecek ve Kara Kraliçe'yi sonsuza dek Abyss'de mühürleyecektir," dedi Par-Salian.</p>

  <p class="p51">Ladonna sesini çıkarmadan oturdu. Hepsi sessizleşmişti, yüz ifadeleri sıkıntılıydı. Her biri bu sohbetin gereksiz ve anlamsız olduğunu, herkesin aklında olan en önemli konuyu geçiştirmek için yapıldığını biliyordu. En sonunda, hepsinin düşündüğünü Ladonna dile getirdi.</p>

  <p class="p51">"Planımız için Nuitari'nin takdisini almak istedim. Kara ayın tanrısı benimle ilgilenmedi. Onu gücendirdiğimi sanmıyorum ama eğer yaptıysam..."</p>

  <p class="p51">"Yalnız değilsin, Ladonna. Ben de Solinari ile konuşmaya çalıştım ama sonuç aynı oldu," dedi Par-Salian. "Yanıt alamadım. Ya sen, dostum?"</p>

  <p class="p51">Justarius kafasını salladı. "Lunitari benimle konuşmuyor. Ve bu büyük bir sorun, zira tanrıça en önemsiz konuları bile tartışmaktan keyif alır. Bu planımız, Kutsal Üçlü, İkinci Ejderha Savaşı'nı bitirdiğinden beri herhangi bir büyücünün kalkıştığı en tehlikeli teşebbüs ve tanrıçam tek kelime bile etmiyor. Yanlış giden bir şey var."</p>

  <p class="p51">Belki de vazgeçmeliyiz," dedi Par-Salian.</p>

  <p class="p51">"Yaşlı bir kadın gibi davranmayı kes," dedi Ladonna iğneleyerek.</p>

  <p class="p51">"Pratik olmaya çalışıyorum. Eğer tanrılar bizi desteklemiyorlarsa..."</p>

  <p class="p51">"Sus!" dedi Justarius sert bir sesle, elini kaldırarak. Kapının dışından bağırışlar ve çığlıklar geliyordu. "Bu kargaşanın nedeni ne?"</p>

  <p class="p51">"Aşırı elf şarabı," dedi Par-Salian.</p>

  <p class="p51">"Bu neşeli bir ses değil," dedi Ladonna, korku içinde. "Daha çok bir ayaklanmaya benziyor!"</p>

  <p class="p51">Sesler giderek yükseldi. Büyücüler, koridorda panik içinde hızla ilerleyenlerin seslerini duydular. Biri kapılarına vurmaya başladı, sonra ona başkaları da katıldı, tahtaya vuran yağmur taneleri gibiydiler. Büyücüler, liderlerini çağırmaya başladılar; bazıları Par-Salian'a, bazıları ise Ladonna ya da Justarius'a sesleniyordu.</p>

  <p class="p51">Böylesi uygunsuz bir tavra sinirlenen Par-Salian ayağa kalktı ve hızla kapıyı açtı. Koridorun karanlık olduğunu görünce şaşırdı. Bütün koridorları aydınlatan büyülü ışıklar bozulmuş gibiydi. Kalabalıkta mum ya da fener taşıyanlar olduğunu görünce. Par-Salian kötü bir şeyler olacağı hissine kapıldı.</p>

  <p class="p51">"Bütün bunların anlamı ne?" diye sordu sert bir sesle, koridoru dolduran büyücü kalabalığına ters ters bakarak. "Bu kargaşaya derhal bir son verin!"</p>

  <p class="p51">Karanlık koridoru dolduran büyücüler sessizleştiler ama sadece bir an için.</p>

  <p class="p51">"Söyleyin ona," dedi biri.</p>

  <p class="p51">"Evet, söyleyin!" diye bastırdı bir diğeri.</p>

  <p class="p51">"Bana ne söyleyeceksiniz?"</p>

  <p class="p51">Birkaç kişi aynı anda konuşmaya başladı. Par-Salian, onları sabırsız bir el hareketiyle susturdu ve sözcü olacak birini aradı karanlıkta.</p>

  <p class="p51">"Antimodes!" dedi Par-Salian arkadaşını görünce. "Bana neler olduğunu anlat."</p>

  <p class="p51">Kalabalık, Antimodes'in öne geçmesi için açılarak yol verdi. Antimodes, çok saygı duyulan ve sevilen, yaşça büyük bir büyücüydü. Zengin bir aileden geliyordu ve kendisi de epey varlıklıydı. Büyüyü dünyaya yaymak konusunda tutkuluydu ve birçok genç büyücü, onun cömertliğinden yararlanmıştı. Bir iş adamı olan Antimodes mantıklı ve pratikti, ve onun solgun, gergin yüzünü gören Par-Salian, kalbinin sıkıştığını hissetti.</p>

  <p class="p51">"Dışarı baktın mı, dostum?" diye sordu Antimodes. Kısık bir sesle konuşmuştu, ama kalabalık onu dinlemeye çalışıyordu. Kelimelerini derhal yakaladılar ve tekrarladılar.</p>

  <p class="p51">"Dışarı bak! Evet, dışarı bak!"</p>

  <p class="p51">"Sessizlik!" diye emretti Par-Salian ve kalabalık tekrar sustu, ama tamamen değil. Birçoğu homurdandı ve korkudan kısık seslerle mırıldanmaya devam etti.</p>

  <p class="p51">"Dışarı bakmalısın," dedi Antimodes acı dolu bir sesle. "Kendi gözlerinle görmelisin. Ve buna tanık olmalısın." Elini kaldırdı, bir parmağını uzattı ve büyü kelimelerini telaffuz etti. "<span class="t19">Sula vigis dolibix!</span>"</p>

  <p class="p51">"Delirdin mi?" diye haykırdı Par-Salian dehşet içinde, arkadaşının ellerinden alevli okların fırlamasını bekliyordu. Ama hiçbir şey olmadı. Büyü kelimeleri, sonbaharın ölü yaprakları gibi düştü yere.</p>

  <p class="p51">Antimodes iç çekti. "Bu büyü beni en son yolda bıraktığında, dostum, on altı yaşındaydım ve bir kızı düşünüyordum, büyümü değil."</p>

  <p class="p51">"Par-Salian!" diye haykırdı Ladonna titrek bir sesle. "Bunu görmen lazım!"</p>

  <p class="p51">Pencerenin pervazından aşağı sarkmıştı, düşmek üzereydi neredeyse; sırtını iyice bükmüş, başını da göğe bakmak için uzatmıştı. "Yıldızlar parlıyor. Gece bulutsuz. Ama..."</p>

  <p class="p51">Adama döndü, yüzü bembeyazdı. "Aylar gitmiş!"</p>

  <p class="p51">"Wayreth Ormanı da..." diye bildirdi Justarius ümitsiz bir şekilde, Ladonna'nın omuzunun üzerinden dışarı bakarken.</p>

  <p class="p51">"Büyüyü kaybettik!" diyerek inledi bir kadın koridordan. Dehşet içindeki sesi herkesi paniğe soktu.</p>

  <p class="p51">"Budala lağım cüceleri misiniz ki böyle davranıyorsunuz?" diyerek kükredi Par-Salian. "Hepiniz, odalarınıza gidin. Ne olduğunu öğrenene kadar aklımızı başımızda tutmamız gerekiyor. Gözetmenler, koridorların derhal boşaltılmasını istiyorum."</p>

  <p class="p51">Bağırışlar kesildi ama büyücüler ortalıkta dolanmaya devam ettiler. Antimodes, arkadaşları ve öğrencilerini alıp odasına çekilerek örnek teşkil etti. Giderken Par-Salian'a baktı. "İyi şanslar."</p>

  <p class="p51">Par-Salian kafasını salladı ve iç geçirdi.</p>

  <p class="p51">Kırmızı cübbeleri içinde Gözetmenler kalabalığın içinde dolaşıp Meclis başkanının söylediğini yapmaya zorladılar herkesi. Par-Salian, kalabalığın koridoru boşaltmaya başladığını görene dek kapının önünde bekledi. Çoğu kişi odasına gitmeyecekti. Neler olduğu konusunda fikir yürütmek ve huzursuzluklarını arttırmak için ortak alanları dolduracaklardı.</p>

  <p class="p51">Par-Salian kapıyı kapattı ve arkadaşlarına döndü: her ikisi de pencerenin önünde duruyor, ümitsizce yanıldıklarını umarak gökyüzüne bakıyordu. Belki de bir bulut kapatmıştı ayları ya da zamanı yanış hesaplamışlardı ve aylar aslında geç doğacaklardı. Ama yok olan ormanın ortaya koyduğu kanıt korkunç ve reddedilemezdi.</p>

  <p class="p51">Par-Salian ağaçsız, tepelerle dolu kasvetli ve çorak araziye bakarken basit bir büyü yapmaya çalıştı. Kelimeler ağzından anlamsız bir şekilde çıktığı anda anlamıştı büyünün başarılı olmayacağını.</p>

  <p class="p51">"Ne yapacağız?" diye sordu Ladonna boş bir sesle.</p>

  <p class="p51">"Tanrılara dua etmeli..."</p>

  <p class="p51">"Size cevap vermeyecekler," dedi karanlığın içinden bir ses.</p>

  <p class="p51">Siyah cübbeli bir büyücü duruyordu odanın ortasında.</p>

  <p class="p51">"Sen kimsin?" diye sordu Par-Salian.</p>

  <p class="p51">Büyücü başlığını indirdi. Altın teni, şömineden gelen ışıkta parladı. Kum saati şeklinde bebekleri olan gözler, onlara sakin sakin baktı.</p>

  <p class="p51">"Raistlin Majere," dedi Justarius, sert bir sesle.</p>

  <p class="p51">Raistlin, onaylarcasına başını eğdi.</p>

  <p class="p51">"Bu senin marifetin!" dedi Ladonna öfkeyle.</p>

  <p class="p51">Raistlin alayla gülümsedi. "Ayları yok etme gücüne muktedir olduğumu düşünmenizden her ne kadar memnun olsam da, hanımefendi, sizi bu hatadan kurtarmak zorundayım. Ayların kaybolmasını ben sağlamadım. Büyüyü alan da ben değilim. Ancak korktuğunuz şey gerçek. Büyünüz gitti. Ayların tanrıları etkisiz kılındı."</p>

  <p class="p51">"O hâlde sen buraya nasıl geldin, büyü ile değilse?" diye sordu Par-Salian öfkeyle bakarken.</p>

  <p class="p51">Raistlin eğilerek selam verdi adama. "Zekice bir gözlem, Meclis'in Efendisi. Sizin büyünüzün gittiğini söyledim. Benimki gitmedi."</p>

  <p class="p51">"O hâlde, senin büyün nereden geliyor?"</p>

  <p class="p51">"Tanrıçamdan. Kraliçem," dedi Raistlin usulca, "Takhisis'ten."</p>

  <p class="p51">"Hain!" diye haykırdı Ladonna.</p>

  <p class="p51">Boynundaki kolyelerden birini bir eline aldı, diğer eliyle de yakasından bir parça kürk kopardı. "<span class="t19">Ast kiranann kair Gardurm...</span>" Bocaladı, sonra tekrar başladı. "<span class="t19">Ast kiranann kair...</span>"</p>

  <p class="p51">"Nafile," dedi Justarius acıyla.</p>

  <p class="p51">"Ben hain değilim," dedi Raistlin. "Tapınağa girme ve Temel Taşı'nı mühürleme planınızı Kara Kraliçe'ye ihbar eden de ben değilim. Ben olmasaydım, şimdiye hepiniz ölmüş olurdunuz. Geceefendisi ve hacıları sizi bekliyorlardı."</p>

  <p class="p51">"O hâlde kim?" diye sordu Ladonna, öfke içinde.</p>

  <p class="p51">"Duvarların kulağı vardır," dedi Raistlin alçak bir sesle.</p>

  <p class="p51">Ladonna, kollarını göğsünde birleştirdi ve odada volta atmaya başladı. Pencerenin önünde dikilmeye devam eden Justarius dışarı baktı.</p>

  <p class="p51">"Buraya böbürlenmeye mi geldin?" diye sordu Par-Salian aniden.</p>

  <p class="p51">Raistlin'in gözleri kısıldı. "Beni '<span class="t19">k</span><span class="t19">ı</span><span class="t19">l</span><span class="t19">ı</span><span class="t19">c</span><span class="t19">ı</span><span class="t19">n</span><span class="t19">ı</span><span class="t19">z</span>' olarak seçmiştiniz, Meclis'in Efendisi. Ve herkes bilir ki, bir kılıcın keskin iki ağzı vardır. Kılıcınız kanamanıza neden olduysa, bu sizin hatanız. Ancak sorunuzun cevabı, efendim, hayır, buraya böbürlenmeye gelmedim."</p>

  <p class="p51">Bir parmağıyla pencereyi işaret etti. "Wayreth Ormanı gitti. Şu anda, Soth olarak bilinen bir ölüm şövalyesi ve onun namevt savaşçıları Kule'ye doğru at sürüyorlar. Yollarında hiçbir şey duramaz onların. Buraya geldiklerinde de bu duvarları yıkmalarını ve içerideki herkesi öldürmelerini hiçbir şey engelleyemez."</p>

  <p class="p51">"Solinari bizi korusun!" diye mırıldandı Par-Salian.</p>

  <p class="p51">"Solinari kendini kurtarmak için savaşıyor," dedi Raistlin. "Takhisis, bu dünyaya yeni tanrılar getirdi, onlara Gri Tanrılar diyor. Bizim tanrılarımızı yerinden etmek ve büyüyü kontrolü altına almak istiyor, sonra da onu en sevdiklerine dağıtacak. Benim gibilere."</p>

  <p class="p51">"Sana inanmıyorum," dedi Justarius sertçe.</p>

  <p class="p51">"Kendi gözlerinize inanın o zaman," dedi Raistlin omuz silkerek. "Lord Soth'la nasıl savaşacaksınız? Onun büyüsü çok güçlü ve aylardan gelmiyor. Tanrıların lanetinden kaynaklanıyor. Elinin bir hareketiyle bu duvarlarda delikler açabilir. Mezarlarından cesetler diriltebilir. Tek bir kelimesiyle istediklerini öldürebilir. Gelişinin yarattığı korku o kadar fazla ki, en cesurlar bile ona dayanamaz. Bu duvarların ardına gizlenip ölmeyi bekleyeceksiniz. Ölmek için dua edeceksiniz."</p>

  <p class="p51">"Hepimiz değil," dedi Justarius sert bir sesle.</p>

  <p class="p51">"Siz de bu durumda kalacaksınız," dedi Raistlin alayla. "Kılıçlarınız ve kalkanlarınız ve baltalarınız nerede? Sizleri koruyacak güçlü savaşçılarınız nerede? Büyünüz olmadan kendinizi savunamazsınız. Doğru, küçük bıçaklarınız var ama onlarla tereyağı bile kesemezsiniz!"</p>

  <p class="p51">"Belli ki sen cevabı biliyorsun," dedi Par-Salian. "Yoksa buraya gelmezdin."</p>

  <p class="p51">"Biliyorum, Meclis'in Efendisi. Yardım çağırabilirim."</p>

  <p class="p51">"Takhisis için çalışıyorsan neden yapasın ki? Ve biz neden sana güvenelim?" diye sordu Ladonna araya girerek.</p>

  <p class="p51">"Çünkü, hanımefendi, başka bir seçeneğiniz yok," diye yanıtladı Raistlin düz bir sesle. "Sizi kurtarabilirim... ama bunun bir bedeli var."</p>

  <p class="p51">"Elbette!" dedi Justarius inlercesine. Par-Salian'a döndü. "Bedeli ne olursa olsun, çok yüksek. Şu ölüm şövalyesiyle şansımı denemeyi yeğlerim."</p>

  <p class="p51">"Eğer konu sadece bizim hayatımız olsaydı, sana katılırdım," dedi Par-Salian pişmanlık içinde. "Ancak öğrencilerimizden Ansalon'daki en iyi ve en yetenekli büyücülere kadar düşünmemiz gereken yüzlerce kişi var. İncinmiş bir gurur yüzünden onları ölmeye mahkum edemeyiz." Raistlin'e döndü. "Ne istiyorsun?"</p>

  <p class="p51">Raistlin bir an için sessiz kaldı; sonra, usulca konuştu: "Kısıtlamalar olmadan, kendi yolumdan yürümeyi seçtim. Tek istediğim, Efendiler, bu yolda yürümeye devam etmeme izin vermeniz. Meclis, ne şimdi ne de sonra, bana karşı bir faaliyette bulunmayacak. Beni öldürmeleri, yakalamaları ya da eğitmeleri için ardımdan büyücüler göndermeyeceksiniz. Kendi yoluma gitmeme izin vereceksiniz ve ben de hayatta kalıp kendi yolunuza gidebilmeniz için size yardım edeceğim."</p>

  <p class="p51">Par-Salian'ın kaşları çatıldı. "Büyümüzün geri geleceğini, büyü tanrılarının geri döneceğini ima ediyorsun bununla. Nasıl mümkün olabilir ki bu?"</p>

  <p class="p51">"Bu benim sorunum," dedi Raistlin. "Anlaştık mı?"</p>

  <p class="p51">"Hayır. Bilmediğimiz çok şey var," dedi Ladonna.</p>

  <p class="p51">"Ladonna'ya katılıyorum," dedi Justarius.</p>

  <p class="p51">Raistlin, elleri siyah cübbesinin yenleri içinde, olduğu yerde sakin sakin durmaya devam etti. "Pencereden dışarı bakın. Üzerine gül işlenmiş, kavrulmuş ve kararmış zırhlar giyen namevt askerlerden oluşan bir ordu göreceksiniz. Savaşçılar atları üzerinde ilerlerlerken, alevler etlerini yakıyor. Sonsuza dek onları yakan kutsal ateşte eriyor yüzleri. Ölümü taşıyorlar ve Ölüm de onlara liderlik ediyor. Soth, bir dokunuşuyla parçalayacak Kule'nin duvarlarını. Ordusu, eriyen kayadan geçecek ve öğrencileriniz, arkadaşlarınız ve dostlarınız ona karşı duramayacaklar. Kan, nehir haline gelip akacak koridorlarda..."</p>

  <p class="p51">"Yeter!" diye haykırdı Par-Salian, sarsılmıştı. Diğerlerine baktı. "İkinize de soruyorum; büyümüz olmadan bu ölüm şövalyesiyle savaşabilir miyiz?"</p>

  <p class="p51">Ladonna'nın beti benzi solmuştu. Dudaklarını sıkarak bir koltuğa yığıldı.</p>

  <p class="p51">Justarius önce meydan okurcasına baktı; sonra, süzgün bir ifadeyle, kafasını salladı. "Ben Palanthaslı'yım," dedi. "Lord Soth hakkında hikayeler duymuştum ve eğer onların onda biri bile doğruysa, büyümüz olsaydı bile onunla savaşmak tehlikeli olurdu. Büyüsüz... hiç şansımız yok."</p>

  <p class="p51">"Sözlerime kulak verin, Majere ile anlaşırsak, bundan pişman olarak yaşayacağız," dedi Ladonna.</p>

  <p class="p51">"En azından yaşayacaksınız," diye mırıldandı Raistlin. Kemerinden küçük bir deri kese çıkarttı ve içindekileri yere döktü. Farklı renklerde misketler yuvarlandı yumuşak halının üzerinde.</p>

  <p class="p51">Onlara bakan Ladonna, hayret içinde kahkaha attı. "Bizimle dalga geçiyor," dedi.</p>

  <p class="p51">Par-Salian bundan o kadar emin değildi. Raistlin'in uzun ve narin parmaklarının aradığını bulana kadar misketleri ayırmasını izledi. İstediğini bulan adam misketi kaldırdı ve avucunda tutarak büyüyü mırıldanmaya başladı.</p>

  <p class="p51">Misket, Raistlin'in avucunu doldurana kadar büyüdü. Renkler parlayıp döndü kristal kürede. İçine bakan Par-Salian, dışarı bakan kertenkele gözleri gördü.</p>

  <p class="p51">"Ejderha küresi!" dedi şaşkınlık içinde. Hayranlık içinde yaklaştı Par-Salian. Ünlü ejderha küreleri hakkında bir şeyler okumuştu. Rüyalar Çağı'nda, bugün bir araya geldikleri gibi Karanlıklar Kraliçesi ile savaşmak için bir araya gelen üç büyücü tarafından beş küre yaratılmıştı. Kürelerden ikisi, talihsiz Losarcum ve Daligoth Kuleleri'ndeydi ve o kuleleri yerle bir eden patlamalarda yok olmuşlardı.</p>

  <p class="p51">Kaderinin ne olduğu bilinmeyen bir küre, Solamniya Şövalyeleri tarafından Yüce Ermiş Kulesi'nde bulunmuştu. Altın Komutan Laurana, küreyi kullanarak Kule'yi kötü ejderhaların saldırısından korumuştu. O küre, savaşta kaybedilmişti.</p>

  <p class="p51">Başka bir küre de koruması için büyücü Feal-Thas'a verilmiş; o da küreyi yüzlerce yıl boyunca Buzduvarı'nda kilit altında tutmuştu.</p>

  <p class="p51">O kürenin garip ve trajik yolculuğu, Aktaş Konseyi sırasında bir kender tarafından kırılmasıyla sonlanmıştı.</p>

  <p class="p51">Par-Salian'ın baktığı, sağlam kalan bu son küre, Raistlin Majere tarafından kontrol ediliyordu. Bu nasıl mümkün olabilirdi ki? Par-Salian güçlü bir büyücüydü, muhtemelen şimdiye kadar yaşamış büyücülerin en güçlüsüydü ama o bile, zavallı Lorac'a yaptığı gibi bir büyücünün zihnini ele geçirebilen, onu hayaller alemine sürükleyen, sonsuza dek çarpık bir kabusta yaşamasına neden olan bu küreye el sürme cesaretini gösterip gösteremeyeceğini bilmiyordu. Ancak genç büyücü Raistlin Majere buna cüret etmiş ve küreyi kendi isteğine boyun eğmeye mecbur bırakmayı başarmıştı.</p>

  <p class="p51">Par-Salian, hem büyülenip hem de tiksinerek küreye bakarken cevabını aldı. Yaşlı, çok yaşlı, bir deri bir kemik kalmış, canlıdan çok ölü bir adam gördü içinde. Yaşlı adamın yumrukları öfkeyle sıkılmıştı, hiddetle bağırıyor gibiydi ama haykırışları duyulmuyordu.</p>

  <p class="p51">Par-Salian, hayret ve saygıyla Raistlin'e bakınca, adam başını sallayarak onayladı.</p>

  <p class="p51">"Haklısınız, Meclis'in Efendisi. Tutsak, Fistandantilus. Size hikayeyi anlatırdım ama vakit yok. Hepiniz sessiz olmalısınız. Tek kelime etmeyin; kıpırdamayın, nefes bile almayın..."</p>

  <p class="p51">Raistlin, elini ejderha küresinin üzerine koydu. Kürenin içinden eller çıkıp da onu yakalayınca acıyla haykırdı. Gözlerini kapattı ve soluğu kesildi.</p>

  <p class="p51">"Sana emrediyorum, Cyan Kanfelaketi," dedi Raistlin. Zorlukla nefes alıyordu. Titredi ama ellerini kürenin üzerinden ayırmadı.</p>

  <p class="p51">"Kanfelaketi yeşil bir ejderha!" dedi Ladonna. "Yalan söyledi! Bizi öldürmek istiyor!"</p>

  <p class="p51">"Sus!" dedi Par-Salian alçak sesle.</p>

  <p class="p51">Raistlin bütün dikkatini küreye vermiş, başka kimsenin duymadığı bir sesi dinliyordu, kürenin sesini, ve söylediklerinden memnun olmadığı belliydi.</p>

  <p class="p51">"Muhafazanı kaldıramazsın!" dedi öfkeyle, kürenin içindeki ejderhaya konuşarak. "Onu serbest bırakmamalısın!"</p>

  <p class="p51">Kürenin elleri Raistlin'inkileri sıktı ve adam, acı içinde yüzünü buruşturdu; bu ya kavrayışın sıkılaşmasından, ya da vermek zorunda bırakıldığı kararın ıstırabındandı.</p>

  <p class="p51">"Öyle olsun," dedi Raistlin en nihayetinde. "Ejderhayı çağır!"' Kürenin içine bakan Par-Salian, renklerin çılgınlar gibi döndüğünü gördü. Fistandantilus'un ufak şekli yok oldu. Raistlin yüzünü ekşitti ama ellerini kürenin üzerinde tutarak iradesini onun üzerinde yoğunlaştırdı, etrafında olanlara kayıtsızdı.</p>

  <p class="p51">"Ladonna, delirdin mi? Dur!" diye bağırdı Justarius.</p>

  <p class="p51">Ladonna adama aldırmadı. Çelik parıltısı gören Par-Salian kadına doğru atladı ve elini yakalamayı başardı. Bıçağı almaya çalıştı. Ladonna adama dönerek bıçağıyla ona saldırdı ve göğsünü kanattı. Kadını bırakan Par-Salian geri sendeledi, beyaz cübbesindeki kanlı ize bakıyordu.</p>

  <p class="p51">Ladonna, Raistlin'e saldırdı. Adam umursamadı. Küre parlak, yeşil, gaz gibi bir ışıkla parlamaya başladı. Kürenin içinden bir duman filizlendi ve Ladonna'nın bedenini sardı. Kadın çığlıklar atarak kıvrandı. Koku zehirliydi. Par-Salian, yeniyle ağzını ve burnunu kapattı. Justarius soluksuz kaldı ve pencereye doğru ilerledi sendeleyerek.</p>

  <p class="p51">"Onlara zarar verme," diye mırıldandı Raistlin.</p>

  <p class="p51">Dokunaçlar Ladonna'yı bırakınca, kadın koltuğa yığıldı. Justarius pencereyi açmış, soluk almaya çalışıyordu.</p>

  <p class="p51">"Par-Salian," dedi Justarius ümitsiz bir sesle ve dışarıyı işaret etti.</p>

  <p class="p51">Par-Salian, pencereden dışarı baktı.</p>

  <p class="p51">Aysız gecenin hafif ışığı altında muazzam bedeni, bir gri-yeşil renkte parlayan bir ejderha dolanıyordu Yüksek Büyücülük Kulesi'nin etrafında.</p>
</body>
</html>
