<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t22">G</span><span class="t22">İ</span><span class="t22">R</span><span class="t22">İ</span><span class="t22">Ş</span></h3>

  <p class="p2">Krynn'in iki efsanesi, olayları anlayabilmek açısından çok önemlidir. Bu efsanelerin pek çok değişik yorumu bulunabilir. Her ozan onları farklı şekillerde anlatır. Aşağıdaki yorumları seçmemizin nedeni, aslına en yakın olanları olmalarıdır; ancak çoğu efsanede olduğu üzere, gerçekte neler olduğu asla bilinemeyecektir.</p>

  <p class="p19">Quivalen Sothrae tarafından Elfçe'den çevrilmiş olan "<span class="t19">Bir Çocu</span><span class="t19">ğ</span><span class="t19">un Krynn Öyküleri Bahçesi</span>"nden alınmıştır:</p>

  <p class="p22"><span class="t19">Berem ve Jasla'n</span><span class="t19">ı</span><span class="t19">n Hikayesi</span></p>

  <p class="p23"><span class="t19">Bir Sevgi ve Fedakarl</span><span class="t19">ı</span><span class="t19">k Öyküsü</span></p>

  <p class="p2">Uzun zaman önce, İkinci Ejderha Savaşı'nın sonunda, yiğit Şövalye Huma Ejderhafelaketi, Kraliçe Takhisis'i Abyss'e sürdü. Onu, Yüce Tanrı önünde, bir daha dünyaya dönerek iyi ve kötü arasındaki hassas dengeyi bozmayacağına dair yemin etmek zorunda bıraktı. Tanrılar, Yüce Tanrı önünde edilmiş bir yeminin çok güçlü olduğuna, Karanlıklar Kraliçesi'nin bile onu bozmaya cüret edemeyeceğine inandılar. Maalesef yanılmışlardı.</p>

  <p class="p2">Zaman geçti. Işık Tanrıları adına ve onların inayetiyle hareket eden İstar'ın kralrahipleri güçlendiler. Dünya huzur içindeydi. Lâkin bir adam karanlık tarafından olduğu kadar ışık tarafından da kör edilebilir. Son Kralrahip güneşe baktı ve kendi ihtişamı dışında hiçbir şey görmedi ve kendini tanrı ilan etmeye cüret etti.</p>

  <p class="p2">Işık Tanrıları, dünyanın dönmesini sağlayan dengeyi tehdit eder durumda olduklarını farkettiler üzüntüyle. Diğer tanrılardan. Kraliçe Takhisis'ten bile, yardım istediler. Tanrılar, dengeyi sağlamak ve fanilere tevazu öğretmek için büyük bir Afet yaratmaya karar verdiler. Harekete geçmeden önce Kralrahip'e birçok uyarı göndererek onu değişmesi için zorladılar. Kralrahip ve takipçileri bütün bunlara kulaklarını tıkadılar ve derinen müteessif olan tanrılar, Krynn üzerine yanan bir dağ attılar.</p>

  <p class="p2">Patlama, İstar şehrini yerle bir ederek denizin dibine gönderdi ve Işık Tanrıları Tapınağı'nı yok etti. En azından tanrılar öyle olduğuna inandılar. Fakat İstar Tapınağı denizin dibinde de olsa, Tapınak'ın üzerine kurulmuş olduğu Temel Taşı sağlam kaldı, zira o taş, inancın temeliydi.</p>

  <p class="p2">Afet'ten sonra, tanrılar fanilerin hatalarını anlayacaklarını ve tanrıları arayacaklarını umdular. Ancak fanilerin, çektikleri acılar yüzünden tanrıları suçlaması, tanrıları derinden yaraladı. Tanrıların yarattıklarını terk ettiklerine dair dedikodular yayıldı. Dünya karmaşaya gömüldü. Ölüm yürümeye başladı topraklarda.</p>

  <p class="p2">Takhisis, Karalıklar Kraliçesi, hâlâ Abyss'de hapisti. Bütün çıkışlar korunuyordu. Kaçmaya kalkışması halinde diğer tanrılar bunu anlarlar ve onu durdururlardı. Yine de o, dünyaya geri dönmek için bir yol bulmaya çalışmaktan vazgeçmedi ve bir gün, huzursuzca dolaşırken, büyük ödüle rastladı. Takhisis, Temel Taşı'nı buldu. Diğer tanrılar, onun hâlâ var olduğundan habersizdiler. Kimse farketmeden dünyaya geri dönebilmek için bu taşı kullanabileceğini farketti kadın.</p>

  <p class="p2">Doğru, Yüce Tanrı'ya verdiği sözü bozmuş olacaktı. Ama o kurnaz biriydi ve dünyanın zaten tehlike altında olduğu gerçeğine güveniyordu. Faniler bütün umutlarını yitirmişlerdi. Salgın hastalıklar, veba, açlık ve savaşlar, milyonlarca kişiyi öldürmüştü. Takhisis dünyaya girebilir, kötü ejderhalarını uyandırabilir ve savaşını başlatabilirdi. Krynn'i fethettiğinde o kadar güçlü olacaktı ki, diğer tanrılar onu cezalandırmaya cüret edemeyeceklerdi.</p>

  <p class="p2">Karanlığa sarınarak gizlenen Takhisis, Temel Taşı ile açık bırakılmış olan kapıdan dünyaya süzüldü. Kötü ejderhalarını uyandırdı ve onlara, inlerinde uyumakta olan iyi ejderhaların yumurtalarını çalmalarını emretti. Bütün kudreti ve gücü ile savaşını başlatmaya hazırlandı. Sonra bir gün, Temel Taşı'ndan dünyaya açılan yolunun tıkalı olduğunu farketti.</p>

  <p class="p2">Berem isimli bir adam ve kız kardeşi Jasla, beraber yürürken Temel Taşı'na rastladılar. Ne kadar talihli olduklarına inanamadılar. Taşa gömülmüş nadir ve değerli mücevherler, yaradılışın ışığı altında pırıl pırıl parlıyorlardı. Berem fakir bir adamdı. Tek bir mücevher, ailesini fakirlikten kurtarabilirdi. O kadar taşın arasında tek bir mücevherin, kusursuz bir zümrüdün yokluğu farkedilmezdi. Berem, zümrüdü yerinden sökmeye başladı.</p>

  <p class="p2">Kardeşi Jasla, bu hırsızlıktan dehşete düştü. Ağabeyini tutup onu engellemeye çalıştı. Berem aniden öfkelendi ve kızı fırlattı. Kız düştü ve kafasını taşa çarpıp öldü; kanı, Temel Taşı'nı lekeledi.</p>

  <p class="p2">Berem kardeşini çok severdi ve işlediği suç onu derinden sarstı. Çok da korkmuştu. Kardeşinin ölümünün bir kaza olduğunu söylediğinde kimse ona inanmayacaktı. Cinayet işlediği için idam edilecekti. Suçunu itiraf etmek ve af dilemek yerine arkasını dönüp kaçtı. Bu sırada da çalmaya çalıştığı zümrüt, Temel Taşı'ndan fırlayarak göğsüne gömüldü.</p>

  <p class="p2">Berem korkudan çıldırmıştı. Kardeşinin ruhu onun için yas tuttu. Onu hâlâ sevdiği konusunda adamı temin etti ama adam dinlemeyi reddetti. Parmaklarıyla mücevheri sökmeye çalıştı. O kadar çaresizdi ki, bıçakla kendi bedeninden kesip çıkartmayı denedi. Ancak zümrüt, günahını sonsuza dek hatırlatmak için, adamın bir parçası olarak kaldı. Berem, kardeşinin af dilemesi gerektiğine dair yalvarmalarına, hatta kendisini affettiğine dair sözlerine kulaklarını tıkayarak, mücevheri gömleğinin altına gizledi ve kaçtı.</p>

  <p class="p2">Takhisis bu korkunç olaya tanık olmuş ve Berem'in çöküşünden keyif almıştı... ta ki Temel Taşı'ndan geçmeye çalışana kadar. Girişinin, sevgiden dövülmüş bir zincir ile kapatıldığını gördü. Jasla'nın ruhu yolunu engelliyordu. Şimdi sadece Kara Kraliçe'nin gölgesi düşebilecekti Krynn üzerine. Yaşayanlar üzerindeki gücü azaldı; savaşının idare edilmesi için fanilere güvenmek zorundaydı.</p>

  <p class="p2">Takhisis, Berem'i bulmak zorundaydı. Onu yok edebilirse, kardeşinin ruhu gider ve Kara Kraliçe de tekrar özgür kalırdı. Ancak onu ararken dikkatli olmalıydı, zira eğer kız kardeşine döner de affını isterse, dünyaya girişi sonsuza dek kapanırdı.</p>

  <p class="p2">Kadın, en güvendiği hizmetkarlarına, göğsünde yeşil bir mücevher olan Berem isimli bir adamı aramalarını söyledi gizlice. Genç bir yüzü ve yaşlı gözleri olan bir adamdı bu, zira o mücevher adamı ölümsüzleştirmişti. Affedilene ya da ruhu tamamen kaybolana dek ölemezdi.</p>

  <p class="p2">Berem sürekli hareket halindeydi; sadece Karanlığın Güçleri'nden değil, kendi vicdanından da kaçıyordu. Zaman geçti ve Takhisis'in onu yakalamak için harcadığı çabalar suya düştü. Kadın, sonradan Mızrak Savaşı olarak adlandırılan savaşını başlattığında Berem hâlâ bulunamamıştı. Ancak onun öyküsü gün geçtikçe daha çok kişi tarafından bilinir oldu ve sonunda Kraliçe Takhisis'e karşı savaşanların ilgisini çekmesi kaçınılmazdı.</p>

  <p class="p19">Berem Hepadam, en büyük umut olacaktı. Aynı zamanda da en büyük korku.</p>

  <p class="p22"><span class="t19">Fistandantilus'un Hikayesi</span></p>

  <p class="p23"><span class="t19">Bir Uyar</span><span class="t19">ı</span> <span class="t19">Öyküsü</span></p>

  <p class="p2">Uzun zaman önce, Fistandantilus isimli güçlü bir büyücü yaşarmış. O kadar güçlüymüş ki, kendisinden aşağı gördüğü kişileri yöneten kurallardan üstün olduğuna inanırmış. Ki bunların arasında kendi büyü tarikatının, Siyah Cübbeler'in kuralları da varmış. Fistandantilus tarikatından ayrılmış ve büyücüler tarafından ölüm cezasına çarptırılan bir asi olmuş.</p>

  <p class="p2">Ancak Fistandantilus diğer büyücülerden korkmuyormuş. Büyü konusundaki bilgi ve becerisi o kadar fazlaymış ki, onu adalete teslim edebilecek herkesi yok edebilirmiş. Büyücüler ondan korktukları ve ona saygı duydukları için bunu çok az kişi denemiş.</p>

  <p class="p2">Fistandantilus, gücüyle Konsey'e gösteriş yapmış, hatta çıraklar bile almış. Kimsenin bilmediği şey ise, onun kendi öğrencileri ile beslendiği, onların yaşam güçlerini emerek kendi hayatını uzattığıymış. Bu amaç için büyülü bir taş, bir kantaşı yaratmış. Taşı kurbanının kalbinin üzerine bastırır ve onun yaşamını emermiş.</p>

  <p class="p2">Fistandantilus'un gücü ile birlikte kibri de artmış. Cehennem'e girmeye ve Karanlıklar Kraliçesi'ni devirerek onun yerini almaya karar vermiş. Bunun için de şimdiye kadar yaratılmış en güçlü ve en karmaşık büyüleri yapmış. Kibri, onun mahvolmasına yol açmış. Ne olduğunu kimse tam anlamıyla bilmiyor. Kimileri, Takhisis'in durumu öğrendiğini ve gazabının kaleyi adamın başına yıktığını söyler. Diğerleriyse büyüsünün kontrolünü kaybettiğini ve onun da kaleyi yerle bir ettiğini. Sebebi her ne olursa olsun, Fistandantilus'un fani bedeni ölmüş.</p>

  <p class="p2">Ancak ruhu ölmemiş.</p>

  <p class="p2">Ruhu, Krynn'den ayrılmayı reddetmiş ve kötü büyücü Ether düzleminde kalmış. Varlığı belirsizmiş, zira onu yok etmeye çalışmaya devam eden Takhisis'in saldırısına maruzmuş sürekli. Bir gün içine girip hayata geri dönebileceği yaşayan bir beden bulma arzusuyla, kurbanlarının yaşam güçlerini çalarak varlığını sürdürebiliyormuş.</p>

  <p class="p2">Fistandantilus, kantaşını elinde tutmayı başarmış ve taşıyla birlikte pusuya yatarak kurbanlarını bekliyormuş. Genç büyü kullanıcılarını arıyormuş, özellikle de karanlığa meyilli olanları, çünkü ayartılması en kolay olanlar onlarmış.</p>

  <p class="p2">Büyücüler Konseyi, Fistandantilus'un avlandığını biliyormuş ama onu durdurabilecek güce sahip değillermiş. Ne zaman genç bir büyü kullanıcısı Yüksek Büyücülük Kulesi'nde korkunç Sınav'a girse, Fistandantilus'un onu yakalama şansının olduğunun farkındalarmış. Sınav'da ölenlerin çoğunun, onun kurbanı olduğuna inanılıyormuş.</p>

  <p class="p2">Mızrak Savaşı'nın başlamasından beş yıl önce, genç bir büyücü ve ikiz kardeşi Sınav'a girmek için Wayreth Kulesi'ne gelmişler. Genç adamın çalışmaları büyük umut vaat ediyormuş. Savaş ve kötülük zamanının Krynn'e gelmekte olduğunu sezen Konsey başkanı Par-Salian, bu genç büyücünün karanlığın yenilmesinde yardımcı olmak için yükseleceğini ummuş.</p>

  <p class="p2">Genç büyücünün kendisi de kibirli ve hırslıymış. Kırmızı cübbe giymesine karşın kalbi ve ruhu karanlığa meyilliymiş ve kendi seçimleri sonucunda Fistandantilus ile bir pazarlık yapmak durumunda kalmış. Kötü büyücü anlaşmanın kendisine düşen kısmını yapmaya niyetli değilmiş; genç adamın yaşamını emmek istiyormuş.</p>

  <p class="p2">Genç büyücü kendisinden öncekiler gibi değilmiş. Kendi çapında, o da en az Fistandantilus kadar yetenekliymiş büyüde. Kötü büyücü genç adamın kalbini kavrayıp bedeninden sökmek için yanına geldiğinde, genç büyücü Fistandantilus'un kalbini yakalamış.</p>

  <p class="p2">"Canımı alabilirsin," demiş genç büyücü Fistandantilus'a, "ama karşılığında bana hizmet edeceksin."</p>

  <p class="p2">Genç adam Sınav'ından sağ çıkmış ama bedeni harap bir hâldeymiş zira Fistandantilus içinde bulunduğu büyülü düzlemde varlığını sürdürebilmek için devamlı onun yaşamını emiyormuş. Ancak bunun karşılığında, Fistandantilus, genç büyücüyü hayatta tutmak ve bu denli genç bir büyücü için çok ileri düzeyde olan büyüler hakkında bilgi vererek ona yardım etmek zorundaymış.</p>

  <p class="p2">Genç adam ne Sınav'ını ne de pazarlığını hatırlamıyormuş. Sağlığının Sınav yüzünden bozulduğunu düşünüyormuş ve Par-Salian da ona gerçeği söylememiş.</p>

  <p class="p2">"Gerçeği, sadece kendisi hakkında gerçeği öğrendiğinde, içindeki karanlıkla yüzleşip onu kabullendiğinde öğrenecek."</p>

  <p class="p2">Par-Salian bunu söylemiş ama o bile, ne kadar bilge olursa olsun, bu karanlık ve garip ittifakın nasıl sonlanacağını öngörememiş.</p>
</body>
</html>
