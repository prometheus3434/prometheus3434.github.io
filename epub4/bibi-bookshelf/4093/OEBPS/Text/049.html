<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 10 -</span><span class="t22"><br /></span><span class="t22">Trolün Saç</span><span class="t22">ı</span><span class="t22">.</span><span class="t22"><br /></span><span class="t22">Bir Girdap Spesyali</span></h3>

  <p class="p25"><span class="t26">–</span> <span class="t26">14. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, sonraki iki günü Kulenin boş odalarında iksirleri üzerine çalışarak geçirdi. On üçüncü günün sabahında kuleye geldiğinde, ejderanlar öldürülmüş Siyah Cübbeler'in cesetlerini taşıyorlardı. Raistlin, götürülmeden önce son cesedi görmek istemişti. Geride kalan kurumuş bedenin kime ait olduğunu anlaması mümkün değildi. Onun Göbekli olduğunu bilmesinin tek nedeni, üzerinde parşömen gibi duran bir deriyle kaplı olan kemiklerin Göbekli'nin yatağında bulunmuş olmasıydı. Başka türlü adamı tanıyamazdı.</p>

  <p class="p51">Bedendeki bütün sıvı çekilmişti. Ölümü yavaş, uzun ve acılı olmuştu kesinlikle. Cesedin ağzı açıktı, çenesi çığlık atarken kilitlenmişti. Kemik parmaklar, yatak örtüsünü tutuyordu. Bacakları ölüm tekmeleri atarken bükülmüştü. Gözleri, kuru üzüm gibi sallanıyordu çukurlarında.</p>

  <p class="p51">Raistlin, cesedi dikkatle incelerken ejderanlar odada huzursuz bir şekilde beklediler, "<span class="t19">Kara Hayalet</span>"ten bahsettiler ve durmadan omuzlarının üzerinden baktılar, elleri hep silahlarındaydı. Raistlin işini bitirdiğinde cesedi çarşafa sardılar ve arabaya, diğerlerinin yanına atıp hızla oradan ayrıldılar.</p>

  <p class="p51">Raistlin mutfağı temizlemeye giderken hafifçe gülümsedi. Şüphelerini doğrulayan kanıtı bulmuştu ama bunun ne anlama geldiğini henüz anlayamamıştı.</p>

  <p class="p51">Gizli Işık isimli direniş hareketine olan ilgisini unutmuş değildi Raistlin. îki gün boyunca çalışırken, bundan başka bir şeyi pek düşünmedi. Değerlendirdiği karar hayatını değiştirecekti, hatta sonlandırabilirdi bile ve bunda acele etmeye niyeti yoktu. En sonunda biraz araştırma yapmaya karar verdi, ne bulabileceğine bakacaktı. O gün için çalışmasını bitirdiğinde Trolün Saçı'nı, ya da herkesin bildiği adıyla Kıllı Trol'ü aramaya koyuldu.</p>

  <p class="p51">Han, Yeşil Mahalle'nin varoşlarındaydı. Raistlin hanı bulmakta zorlanmadı, şehrin o kısmındaki doğru düzgün tek bina oydu. Depolar, demirciler, dericiler ve orduyu destekleyen çeşitli zanaatlara ev sahipliği yapan Beyaz Mahalle'nin aksine, Yeşil Mahalle'de sadece haşarat (hem iki, hem dört bacaklı) yaşıyordu.</p>

  <p class="p51">Kendine tapınan ırkların; goblinler, hobgoblinler, ogreler, minotorlar ve yeni yaratılan ejderanların, sadakati ve fedakarlığı olmasaydı, Kara Kraliçe savaşamazdı. Ancak, Takhisis'nin savaşını yönetenler, birkaç istisna dışında, insanlardı ve insan komutanlar da savaşmanın ve ölmenin büyük bir kısmını yapan "<span class="t19">ayaktak</span><span class="t19">ı</span><span class="t19">m</span><span class="t19">ı</span>"nı hor gördüklerini gizlemiyorlardı.</p>

  <p class="p51">Goblinler ve hobgoblinler, ogreler ve minotorlar bu ayrımcılığa alışkınlardı ama bu, durumdan hoşlandıkları anlamına gelmiyordu. Fakat ejderanlar değillerdi. Güç, zeka ve yetenek bakımından kendilerini insanlardan çok daha üstün görüyorlardı. Yumurtadan çıktıkları andan itibaren dövüşmeyi öğrendiklerinden, ejderanlar. insan komutanlarına isyan etmek üzereydiler ve kanlarını dökmeleri karşılığında sadece kamçılanmaktan ve kötü yemek almaktan bıkmış olan goblinlerle hobgoblinler arasında da huzursuzluk yaratmaya başlamışlardı.</p>

  <p class="p51">Bu nedenle Ejderha Orduları'nın morali tehlikeli bir seviyede bozuktu. İnsan komutanların cesetleri savaş alanında sırtlarında oklarla bulunuyordu; çünkü kendi askerleri tarafından vuruluyorlardı. Birkaç hobgoblin bölüğü silahlarını atmış, paraları ödenene kadar savaşmayı reddetmişti. Birliklerin ırklara göre bölünmesi yüzünden "<span class="t19">hoblar ve goblar, ejdercikler ve inekler,</span>" hoş karşılandıkları tek yer olan Yeşil Mahalle'de toplanmışlardı.</p>

  <p class="p51">Goblinler, hobgoblinler, ejderanlar, ogreler ile minotorlar caddeleri dolduruyorlar ve içki ucuza keyif verdiğinden çoğu da sarhoş oluyordu. Askerler hep dövüş arıyorlar, kendilerine yapılanların öcünü almaya can atıyorlardı ve en sevdikleri hedefler de insanlardı. Yeşil Kapı'dan geçmek ve Yeşil Mahelle'de yürümek zorunda kalan insanlar, sırtlarını korumaları için yanlarında arkadaşlarını getirmeleri gerektiğini öğrenmişlerdi.</p>

  <p class="p51">Kendini kanıtlamak için bir çeşit sınavdan geçmesi gerekeceğini düşünmüştü, ancak ilk sınavın Trolün Saçı'na canlı ulaşmak olacağı aklına gelmemişti adamın. Mahalleye girdiği anda etrafı sarıldı. Bir büyücünün siyah cübbesini giyiyor olması, kimse için bir şey ifade etmiyordu belli ki; Raistlin başlığını indirdi, batmakta olan güneşin altın teni ve beyaz saçları üzerinde parlamasına izin verdi. Garip görüntüsü kalabalığın geri çekilmesini ve açılarak kendisine yol vermesini sağladı, ancak laf atıp tehditler yağdırmaya devam ettiler.</p>

  <p class="p51">Rahat bir şekilde yürümeye zorladı kendini. Gözlerini hedefinde tuttu ve bir çamur topağı sırtına çarpınca tepki vermedi. Bir dövüşe çekilmeye hiç niyeti yoktu. Biraz daha yürümesi gerekiyordu ancak bunu başarabileceğinden şüphe etmeye başlamıştı.</p>

  <p class="p51">Bir çamur topağı daha geldi, bu seferki başına isabet etmişti. Darbe sert değildi, acıtmamıştı bile, fakat durumunun hızla kötüye gittiğini görebiliyordu. Ağızlarından salyalar akan bir grup goblin, ellerinde çamur değil bıçaklarla yaklaşıyordu üzerine. Raistlin dövüşmek zorunda kalacağını düşünmeye başlamıştı. Kesesinden bir kürk parçası aldı ve tam ellerinden çıkan bir şimşekle goblinleri çarpacak büyünün kelimelerini söylemeye başlayacaktı ki birinin kıyafetini çekiştirdiğini hissetti. Aşağı bakınca Mari'yi gördü.</p>

  <p class="p51">"Selam, Raist," dedi kadın neşeyle.</p>

  <p class="p51">Artık siyah giymiyordu, kenderlerin sevdiği parlak renklere bürünmüştü. Kıyafetlerinin büyük bir kısmını "<span class="t19">ödünç ald</span><span class="t19">ığı</span>" belliydi, zira hiçbiri üzerine uygun değildi. Bluzu çok uzundu, kolları mütemadiyen ellerinin üzerine düşüyordu. Pantalonu çok kısaydı, birbirinin aynı olmayan ve eski püskü çorapları gözüküyordu. Sarı örgülerini başının üzerinde topuz yapmıştı, kahkülüyle birlikte sarkık kulaklı tavşan gibi gözüküyordu.</p>

  <p class="p51">Alaylar ve tehditlerden oluşan gürültüde Raistlin'in anlayamadığı bir şey söyledi. Mari kafasını salladı. Goblinlere dönerek, "Kesin sesinizi, alçak herifler!" diye bağırdı ciyak ciyak.</p>

  <p class="p51">Goblinler kahkahalarla güldüler.</p>

  <p class="p51">"Hangi rüzgar attı seni şehrin bu kısmına?" diye sordu Mari bağırarak.</p>

  <p class="p51">Raistlin kadının neden bahsettiğini düşündü, sonra doğru yanıtı hatırladı. Gözünü goblinlerin üzerinde tutarak, "Girdaptan yeni kurtuldum," dedi ve ekledi, "ve adım Raist değil."</p>

  <p class="p51">Mari sırıttı. "Bence adın Ölü Ördek şu anda. Yardıma ihtiyacın varmış gibi gözüküyorsun."</p>

  <p class="p51">Adam daha cevap veremeden Mari sesini yükseltti. "Kıllı Trol'de bedava içki! Dostumuz Raist ısmarlıyor!"</p>

  <p class="p51">Alaylar bir anda tezahüratlara döndü. Goblinler koşmaya başladılar, hana ilk ulaşan olmak için birbirlerini itiyorlardı.</p>

  <p class="p51">Raistlin onların koşuşturmalarını izledi. Kürkü kesesine geri koydu. "Bu bana kaça patlayacak?" diye sordu pişman bir gülümsemeyle.</p>

  <p class="p51">"Hesabına yazarız," dedi Mari.</p>

  <p class="p51">Adamın elini tuttu ve onu hana doğru çekiştirdi. Raistlin bu son derece çürük gözüken harap ahşap binaya girme konusunda tereddütlüydü; kuvvetli bir hapşırıkla yıkılacak gibi gözüküyordu han. İki katlı bir binaydı bu ama Mari, bir keresinde ikinci kata çıkan bir goblinin çürük zemin tahtalarını kırıp delikte sıkışarak, aşağıdaki barda bulunan kalabalığı eğlendirdiğini anlattı neşeyle. Müşteriler hâlâ tavandaki deliği işaret ediyorlar ve biri gidip aşağı itene kadar o talihsiz goblinin ayaklarının nasıl deliler gibi çırpındığını, sonunda da nasıl aşağıdaki masalardan birinin üzerine düşerek onu kırdığını anlatıyorlardı.</p>

  <p class="p51">Bir şömine vardı ama bacası yıkılmıştı ve kimse de onu tamir etmekle uğraşmamıştı. Binanın dışında da terbiyesiz resimler ve karalamalar vardı. Üzerinde çok kıllı bir trolün resmi olan büyük bir tabela, herhalde bir zamanlar binanın önünde asılı duruyordu; fakat tabela yere düşmüştü ve ya o binaya yaslı duruyordu ya da bina ona yaslıydı; Raistlin hangisi olduğunu kestiremedi. Yerel halk, binayı hâlâ ayakta tutanın tabela olduğuna inanıyordu.</p>

  <p class="p51">Bir zamanlar girişte bir kapı vardı belli ki ama ondan geriye sadece paslı menteşeler kalmıştı. Mari'ye göre zaten bir kapıya da ihtiyaç yoktu; çünkü Kıllı Trol asla kapanmazdı. Gece gündüz, her zaman kalabalık olurdu.</p>

  <p class="p51">İçki, kusmuk ve terli goblin kokusu, Raistlin'i içeri girerken neredeyse sersemletti. Koku kötüydü ama gürültü beynini uyuşturuyordu. İçerisi askerlerle doluydu. Boş bira fıçıları masa vazifesi görüyordu. Müşteriler ya onların etrafında ayakta duruyor ya da dengesiz taburelerde oturuyorlardı. Bar yoktu. Hanın sahibi olan Slouch isimli yarı ogre bir bira fıçısının yanına oturmuş bardakları doldurup çelik alıyor, çelikleri de yanında duran demir bir kutunun içine atıyordu. Slouch asla konuşmazdı ve demir kutunun yanındaki yerinden nadiren ayrılırdı. Handa olup biten hiçbir şeye ilgi göstermezdi. Etrafında karmaşa çıkmış olsa dönüp bakmazdı. Dikkatini bardaklara dolan birada ve kasasına akan çelik sikkelerde tutardı.</p>

  <p class="p51">Kural, müşterinin önce içkisinin parasını ödemesi (Slouch, haklı olarak, müşterilerine güvenmezdi) sonra oturmasıydı. Bira, tekmelerden ve yumruklardan kaçarak ayak altında dolaşan lağım cücesi garsonlar tarafından getirilirdi. Mari, üç ayaklı bir masaya kadar eşlik etti Raistlin'e ve oturmasını söyledi. Adam pisliğe gözlerini kapattı ve oturdu.</p>

  <p class="p51">"Ne içmek istersin?" diye sordu kadın.</p>

  <p class="p51">Raistlin pislik içindeki lağım cüceleri tarafından müşterilerin ellerine tutuşturulan kirli bardaklara baktı ve susamadığını söyledi.</p>

  <p class="p51">"Hey, Girdap!" diye haykırdı Mari, tiz sesi inlemeleri, homurdanmaları ve kahkahaları bastırmıştı. "Slouch'a, dostum Raistlin'in senin spesiyallerinden bir tane istediğini söyle!"</p>

  <p class="p51">Odadaki diğer tek insana seslenmişti, Raistlin'in hayatında gördüğü en iri, en çirkin insanlardan birine. Girdap, bir minotor kadar uzundu ve omuzlarıyla göğsü de o canavarlar kadar genişti. Esmerdi, kalın siyah kaşlarının altındaki kara gözleri zorlukla görünüyordu; uzun, siyah, yağlı saçlarını arkadan toplamıştı. Deri yelek, deri pantolon ve uzun deri çizmeler giymişti. Başka bir şey giydiği asla görülmemişti; ne gömlek, ne pelerin. Kışın en soğuk günlerinde bile göğsü açık dolaşırdı.</p>

  <p class="p51">Girdap'ın kara gözleri, içeri girdiği andan beri Raistlin'in üzerine kilitlenmişti ve Mari'nin seslenmesi üzerine yavaşça kafasını salladı ve Slouch'a bir şey söyledi; o da cüssesini kıpırdattı ve daha ufak bir fıçının altına iki bardak koydu. Girdap, ejderanlara omuz atıp, goblinleri devirip, lağım cücelerini kendi kendilerine ayılmaya bırakıp kalabalığın arasından kolaylıkla ilerleyerek bardakları kendisi getirdi. Gözlerini bir kere bile Raistlin'den ayırmadı.</p>

  <p class="p51">Girdap'ın oturmasıyla birlikte uzun sıra devasa adamın ağırlığıyla inledi ve diğer ucu havalandı; Raistlin neredeyse yere düşecekti. Bardaklardan birini Raistlin'in önüne koyan Girdap, diğerini elinde tuttu.</p>

  <p class="p51">"Bu, dostum Raist," dedi Mari. "Sana daha önce bahsetmiştim. Raist, bu Girdap."</p>

  <p class="p51">"Raist," dedi Girdap başını hafifçe öne eğerek.</p>

  <p class="p51">"Adım Raistlin."</p>

  <p class="p51">"Raist," diye tekrarladı Girdap ve kaşlarını çatarak, "iç," dedi.</p>

  <p class="p51">Raistlin cüce içkilerinin keskin, topraksı kokusunu tanıdı ve sert içkilerden epey hoşlanan kardeşini hatırladı. Bardağı ittirdi.</p>

  <p class="p51">"Teşekkür ederim, hayır," dedi.</p>

  <p class="p51">Girdap kendi içkisini tek seferde, başını geriye atıp doğrudan boğazına döker gibi içti. Bu sırada, başı geriye yatıkken bile, bakışlarını Raistlin'den ayırmadı. Bardağını sertçe vurdu masaya.</p>

  <p class="p51">"Sana, '<span class="t19">iç</span>' dedim, Raist." Girdap'ın kalın kaşları çatıldı. Pis pis sırıtarak, yüzünü Raistlin'in yüzüne yaklaştırdı. "Yoksa, ben ve arkadaşım gibilerle içemeyecek kadar iyi biri olduğunu mu düşünüyorsun?"</p>

  <p class="p51">"Yok, Raist öyle düşünmez," dedi Mari, masa yerine kullanılan fıçıya dirseklerini dayarken. "Düşünür müsün, Raist?" Cüce içkisiyle dolu bardağı ona doğru itti.</p>

  <p class="p51">Raistlin bardağı aldı, dudaklarına götürdü ve bir yudum aldı. Alevli sıvı boğazını yaktı, nefesini kesti, gözlerini yaşarttı ve onu öksürttü. Mari düşünceli bir şekilde ona, çorabından çıkarttığı mendilini verdi. Adam, Mari yardımsever bir şekilde sırtına vururken öksürdü, Girdap'ın kendisine baktığının farkındaydı.</p>

  <p class="p51">Girdap, yanlarından geçen bir lağım cücesini tekmeledi ve iki bardak daha istedi. "İç, Raist. Bir tane daha geliyor."</p>

  <p class="p51">Raistlin bardağını kaldırdı, fakat parmakları doğru çalışmıyor gibiydi ve bardağı yere düşürdü. İki lağım cücesi derhal dizlerinin üzerine çöküp dökülenleri yalayarak yeri temizlediler.</p>

  <p class="p51">Raistlin fıçının üzerine yığıldı. Gözleri kapandı. Bedeni gevşedi.</p>

  <p class="p51">Girdap homurdandı. "Güçsüz ve cılız," yorumunu yaptı. "Bence onu geri atalım."</p>

  <p class="p51">"Ah, Raist iyidir. Sadece iyi şeylere alışkın değil," dedi Mari.</p>

  <p class="p51">Girdap saçlarından tutarak Raistlin'in kafasını kaldırdı. Raistlin'in gözlerine baktı.</p>

  <p class="p51">"Bayılmış numarası mı yapıyor?"</p>

  <p class="p51">"Sanmam," dedi Mari. Raistlin'in kolunu cimcikledi. Adam hareket etmedi. Göz kapakları bile oynamadı. "Baygın."</p>

  <p class="p51">Girdap, Raistlin'i tuttu, oturduğu yerden kaldırarak omzunun üzerine attı; bir lağım cücesi taşıyormuşcasına rahattı.</p>

  <p class="p51">"Ona dikkat et, Girdap," dedi Mari. "Onu ben buldum. O benim."</p>

  <p class="p51">"Siz kenderler her zaman bir şeyler '<span class="t19">bulursunuz</span>'," diye homurdandı Girdap. "Onların büyük bir kısmı da lağımda kalsa daha iyi olur."</p>

  <p class="p51">Raistlin'in başlığını kafasına geçirdi, bir kolunu Raistlin'in bacaklarının etrafına doladı ve içki içmeyi bilmeyen insanlar hakkında yapılan kaba şakalar ve kahkahalar arasından geçerek onu Trolün Saçı'ndan dışarıya taşıdı.</p>
</body>
</html>
