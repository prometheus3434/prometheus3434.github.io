<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 1 -</span><span class="t22"><br /></span><span class="t22">Geceefendisi’nin mahkemesi.</span></h3>

  <p class="p25"><span class="t26">–</span> <span class="t26">5. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">İ</span>olanthe'nin resmi unvanı "İmparator'un Büyücüsü"ydü. Gayriresmi olarak ise Ariakas'ın Cadısı ya da daha az övgü dolu isimlerle tanınıyordu, ama bunlar sadece ardından söyleniyordu. Kimse bunları yüzüne söylemeye cesaret edemezdi zira "<span class="t19">cad</span><span class="t19">ı</span>" güçlüydü.</p>

  <p class="p51">Kırmızı Kapı'daki muhafızlar kadının yaklaştığını görünce onu selamladılar. Takhisis Tapınağı'nın altı kapısı vardı. Asıl kapı öndeydi. O kapıda, yani Kraliçe'nin Kapısı'nda, görevleri tapınağa gelen ziyaretçilere eşlik etmek olan sekiz kara hacı dururdu. Diğer beş kapı, tapınağın etrafındaydı. Bu kapıların her biri. Kara Kraliçe'nin fetih savaşında dövüşen beş Ejderha Ordusundan birinin kampına açılırdı.</p>

  <p class="p51">İolanthe, ana kapıdan kaçındı zira imparatorun metresi ve korumasında olmasına karşın bir büyü kullanıcısıydı, büyü tanrılarına ibadet ediyordu ve bu tanrılardan biri Kara Kraliçe'nin oğlu olmasına karşın, kara hacılar bütün büyücülere kuşkuyla yaklaşırlar ve onlara güvenmezlerdi.</p>

  <p class="p51">Kara hacılar onun tapınağa girmesine izin verirlerdi (Takhisis'in Kutsal Tarikatı'nın başı olan Geceefendisi bile imparatorun gazabına uğramayı göze alamazdı) ama rahipler kadına hakaret ederek, ne maksatla geldiğini sorarak, en sonunda da iğrenç hacılarından birini refakatçi olarak vermekte ısrar ederek ziyaretini ellerinden geldiğince tatsızlaştırırlardı.</p>

  <p class="p51">Bunun aksine, Kırmızı Kapı'yı korumakla görevli Kırmızı Ejderha Ordusu'nun ejderanları bu güzel büyücüyü ağırlamak için dizlerinin üzerine çökerlerdi. Uzun, siyah kirpiklerinin altında ametist gibi parlayan menekşe renkli gözleriyle baygın bir bakışı, ince parmakları ile sivak'ın pullu koluna hafifçe değmesi, kırmızı dudaklarının tatlı tatlı gülümsemesi sayesinde sivak komutan İolanthe'nin tapınağa girmesine memnuniyetle izin verirdi.</p>

  <p class="p51">"Geç geldiniz, İolanthe Hanım," dedi sivak. "Kara Nöbet'i geçeli çok oldu. Tapınağın koridorlarında tek başınıza yürümek için iyi bir zaman değil. Size eşlik etmemi ister misiniz?"</p>

  <p class="p51">"Teşekkür ederim, Komutan. Eşlik etmenizden memnuniyet duyarım," diye yanıtladı İolanthe ve adamın arkasına düştü. Bu yeni biriydi, adını hatırlamaya çalıştı. "Komutan Slith, değil mi?"</p>

  <p class="p51">"Evet hanımefendi," dedi sivak sırıtıp kanatlarını gösterişli bir şekilde oynatarak.</p>

  <p class="p51">İolanthe, gündüz saatlerinde bile Takhisis Tapınağı'nın sinir bozucu bir yer olduğunu düşünürdü. Gün ışığı içeri girmeyi başaramazdı, ama en azından dışarıda bir yerde güneşin parlıyor olduğu bilgisi, kadının kendini daha iyi hissetmesini sağlıyordu. İolanthe bazen karanlıktan sonra tapınak koridorlarında yürümek zorunda kalmış ve bundan hoşlanmamıştı. Kendilerini Kara Kraliçe'ye tapınmaya adayan rahipler olan kara hacılar, günahkar ayinlerini gece saatlerinde gerçekleştiriyorlardı. İolanthe'nin elleri temiz değildi, ama en azından o kurbanlarının kanlarını parmaklarından yıkıyordu, içmiyordu.</p>

  <p class="p51">İolanthe'nin silahlı bir refakatçi istemesinin başka bir nedeni daha vardı. Geceefendisi ondan nefret ediyordu ve onu boynuna kadar kuma gömüp akbabaların gözlerini oymasını, karıncaların etlerini yemesini izlemeyi çok isterdi. En azından şimdilik güvendeydi. Ariakas'ın güçlü eli kadının üzerindeydi.</p>

  <p class="p51"> En azından şimdilik.</p>

  <p class="p51">İolanthe, adamın eninde sonunda kendisinden sıkılacağını biliyordu. O zaman geldiğinde el, ya bir yumruğa dönüşecek ya da daha kötüsü, onu kovacaktı. Kendisinden kurtulmayı isteyeceği zamanın henüz gelmediğini düşünüyordu kadın. Gelse bile, Ariakas onu kara rahiplere vermezdi. Geceefendisi'nin kendisini sevmediği ve kendisine güvenmediği kadar o da Geceefendisi'ni sevmiyor ve ona güvenmiyordu. Ariakas, onu çıplak elleriyle boğacak bir adamdı.</p>

  <p class="p51">"Sizi bu saate tapınağa getiren nedir, hanımefendi?" diye sordu Slith. "Kara Nöbet hizmeti için gelmediniz, değil mi?"</p>

  <p class="p51">"Tanrılar aşkına, hayır!" dedi İolanthe titreyerek. "Geceefendisi beni çağırmak için birini göndermiş."</p>

  <p class="p51">Kara ermişlerden birinin, bir büyü malzemeleri dükkanının üzerindeki evinin penceresinin altında bağırmasıyla uyanmıştı gecenin bir yarısı. Rahip, büyücünün kapısını çalarak kendini kirletmeyi göze almadığından sokaktan bağırmış ve komşuları uyandırmıştı; komşular pencerelerini açmış ve kazanlarının içindekileri, bu gürültüyü çıkaranın üzerine boşaltmaya hazırlanmışlardı. Bir Takhisis rahibinin siyah cübbesini gören ve onun Geceefendisi'nin adını ağzına aldığını duyan komşular pencerelerini derhal kapatmışlar, kilitlemişler ve muhtemelen yataklarının altına saklanmaya gitmişlerdi.</p>

  <p class="p51">Kara hacı, kadına eşlik etmek için beklememişti. İşini bitirdiğinden, İolanthe giyinip neler olduğunu anlamaya çalışamadan hızla oradan ayrılmıştı. Kadın daha önce Takhisis Tapınağı'na, Geceefendisi tarafından hiç çağrılmamıştı ve bundan hoşlanmamıştı. Neraka'nın tehlikeli sokaklarında karanlık çöktükten sonra tek başına yürümek zorunda kalmıştı. Parlak ışıktan bir top yaratarak avucunda tutmuştu. Bu zor bir büyü değildi ama dikkat çekiciydi ve onun bir büyü kullanıcısı olduğunu gösteriyordu. Sokaklarda gezinen kanun kaçakları onun kolay bir hedef olmadığını derhal anlayacak ve ondan uzaklaşacaklardı.</p>

  <p class="p51">Sokaklar pek kalabalık değildi; birliklerin çoğu Kara Kraliçe için savaşıyordu. Neraka'da kalan askerin keyfi yerinde değildi maalesef. Dedikodulara göre, önceleri kazanılmış gözüyle bakılan savaş pek de iyi gitmiyordu.</p>

  <p class="p51">Kırmızı Ordu'nun amblemini taşıyan beş insan askerden oluşan bir grup, bir testi cüce içkisini paylaştıkları sokaktan geçen kadına bakmışlardı. Kendilerine katılması için seslenmişlerdi. Kadın mağrur bir ifade ile onları duymamazlıktan gelince askerlerden ikisi şanslarını deneyip kadına yaklaşmaya yeltenmişlerdi. Diğerlerinden daha az sarhoş olan biri ise kadının Ariakas'ın Cadısı olduğunu farketmiş ve ateşli bir tartışmadan sonra kadını yalnız bırakmaya karar vermişlerdi.</p>

  <p class="p51">Ariakas'ın metresine hakaret etmiş olmaları iyiye dalalet değildi. Savaşın iyi gittiği eski günlerde bu askerler, Ariakas'ın yetenekleri hakkında kaba yorumlarda bulunmak ya da kadına "<span class="t19">gerçek bir adam</span>"ın yatakta nasıl olduğunu göstermeyi teklif etmek bir yana dursun, Ariakas'ın ismini bile ağızlarına almaya cesaret edemezlerdi. Ancak İolanthe tehlikede değildi. Saldırmış olsalardı, askerler sokakta yağlı beş kül tepeciğine dönüşürlerdi. Fakat kadın, birliklerin bu çabuk alevlenen huysuzluklarını aklının bir kenarına not etmişti. Ejderha Yüceefendisi Kitiara onun raporunu ilgiyle dinleyecekti. İolanthe, Kit'in Flotsam'dan henüz dönüp dönmediğini merak etti.</p>

  <p class="p51">Ejderan refakatçisi ile birlikte içeri girerlerken, İolanthe, Komutan Slith'e, Geceefendisi'nin nerede olduğunu bilmediğini söyledi. Sivak soracağını belirtti. İolanthe, sivak'ı sevmişti. Garip bir şekilde, çoğu insanın "<span class="t19">kertenkele adam</span>" dediği ejderan askerlerden hoşlanırdı, zira iyi ejderhaların yumurtalarından yaratılmışlardı. Ejderanlar insanlardan çok daha disiplinlilerdi. Goblinlerden, ogrelerden ve hobgoblinlerden çok daha zekilerdi. Bazıları yetenekli büyü kullanıcılarıydı ve iyi de komutan olurlardı, ancak çoğu insan onları küçümsüyor ve onların altında hizmet etmeyi reddediyordu.</p>

  <p class="p51">Slith, bir sivak ejderandı. Bir gümüş ejderhanın katledilmiş yavrusundan doğmuş olan Slith'in uçları siyah olan parlak gümüş pulları vardı. Onu kısa mesafelerde taşıyabilecek gümüş-gri kanatlara sahipti ve yetenekli bir büyü kullanıcısıydı. İolanthe'nin kendisinin koridora kurduğu büyülü tuzakları kaldırmayı önermişti; her bir kapının adanmış olduğu beş ejderhadan her birinin nefes silahını taklit eden tuzaklardı bunlar. Kırmızı Kapı'ya yerleştirmiş olduğu tuzak, geçerken yakalanan herkesi anında küle dönüştürecek bir alevle dolduruyordu koridoru.</p>

  <p class="p51">İolanthe teklifi kabul etti. Büyüyü kendisi de kaldırabilirdi ama bu onu yorardı ve gizemli çağrıyla ilgilenmek için bütün gücüne ihtiyacı vardı.</p>

  <p class="p51">İolanthe, ejderanın eşliğinde, Kara Kraliçe'nin tapınağının koridorlarında ilerledi; kenarları siyah ayı kürküyle süslenmiş siyah pelerini arkasında dalgalanıyordu. Siyah kadifeden gösterişli cübbesi vardı üzerinde; bu, Kule'deki Sınav'ını geçmesi üzerine akıl hocası ve öğretmeni olan Ladonna'nın verdiği bir hediyeydi. Cübbe sade gözüküyordu ama doğru ışık altında yakından (ve aranan şeyin ne olduğunun bilinerek) bakılması durumunda, kumaşın üzerine işlenmiş olan rünler görülebiliyordu. Rünler, tıpkı bir zincir zırhın parçaları gibi üst üste binmişlerdi ve etkileri de aynıydı; kadını büyüden ya da bir suikastçının hançerinden gelebilecek tehlikelere karşı koruyordu. Takhisis'in rahiplerinin kesici silah kullanmaya izinleri yoktu ama kullanabilecek birini kiralayabilirlerdi.</p>

  <p class="p51">Siyah hacılardan biri, Geceefendisi'nin, tapınağın zindan katında yer alan Sorgulama Odası'nda olduğunu söyledi sivak'a. İolanthe zindanlara gitmişti ve kadının Krynn'de ziyaret edilecek yerler listesi arasında üst sıralarda yer aldıkları söylenemezdi. Tapınağın kendisi yeterince korkunçtu zaten.</p>

  <p class="p51">Kısmen fiziki düzlemde, kısmen de Kara Kraliçe'nin dünyası olan Abyss'de inşa edilmiş olan tapınak orada değil buradaydı ve burada değil oradaydı. Gerçek dışılık gerçekti. Varlık yokluktu. Bir iskemleye oturmaktaki korku, onun aslında bir iskemle olmayabileceği veya odanın diğer tarafına gidebileceği ya da sadece yok olabileceğinden kaynaklanıyordu. Kısa gözüken koridorlar sonsuza dek ilerliyorlardı. Uzun koridorlar ise hemen bitiyordu. Odalar hareket ediyor gibilerdi; yani hiçbir şey daha Önceden bulunduğu yerde değildi.</p>

  <p class="p51">Ariakas'ın ve diğer bütün Ejderha Yüceefendileri'nin burada odaları vardı. Kimse tapınakta kalmayı sevmiyordu ve odalarına nadiren ayak basıyorlardı. Ariakas, bir keresinde, Takhisis'in kulağına fısıldadığını duyduğunu söylemişti: Rahata alışma. Güçlü olabilirsin ama benim Kraliçe'n olduğumu asla unutma.</p>

  <p class="p51">Yüceefendiler'in, Kara Kraliçe'nin tapınağındaki lüks yatak odaları yerine kamplarındaki kaba çadırlarda ya da şehirdeki hanlardan birinde uyumayı tercih etmeleri şaşılacak bir şey değildi. Ariakas, yüksek seviyeli konuklarını tapınakta misafir etmekten kurtulmak için kendine bir konak yaptırmıştı: Kırmızı Konak.</p>

  <p class="p51">İolanthe, kim bilir kaçıncı kez, burada yaşayan Takhisis rahiplerinin nasıl olup da delirmediğini düşündü. Belki de bunun nedeni zaten deli olmalarıydı.</p>

  <p class="p51">Komutan Slith'i yanına almış olmaktan memnundu, aksi hâlde kaybolurdu. Tapınak geceleri kalabalık oluyordu. İolanthe, duyduğu korkunç seslere kulaklarını tıkamaya çalıştı. Tapınakta kendisi de yeni olan komutan, bir hacıdan kendilerine zindan katına kadar eşlik etmesini rica etmek zorunda kaldı. Hacı başını yana eğdi. Konuşmadı, bir hayalet kadar sessiz kaldı.</p>

  <p class="p51">"Geceefendisi tarafından çağrıldım," diyerek açıkladı İolanthe.</p>

  <p class="p51">Kara hacı, İolanthe'yi baştan aşağı süzdü. Kadın onaylamaz bir ifade ile dudaklarını büzdü ama en sonunda onlara yolu göstermeye tenezzül etti.</p>

  <p class="p51">"Bir sorun varmış diye duydum," dedi kadın sert bir şekilde.</p>

  <p class="p51">Uzun boylu ve sıska bir kadındı. Bütün kara hacılar ya uzun boylu ve sıska, ya da kısa boylu ve sıska gibiydiler. Tapınakta hizmet etmek muhtemelen kişinin iştahını kaçırıyordu. İolanthe kendisininkini kaçırdığını biliyordu.</p>

  <p class="p51">"Nasıl bir sorun?" diye sordu İolanthe şaşırarak. Tapınakta bir sorun varsa neden sorgucu onu çağırmıştı ki? Zindanlara yaklaşırken duyduğu dehşet içindeki çığlıklara bakılırsa, sorunlarıyla kendi kendine başa çıkabilecek bir adamdı. "Benden ne istiyor?"</p>

  <p class="p51">Hacı gereğinden fazla konuşmuş hissediyor gibiydi kendini.</p>

  <p class="p51">Dudaklarım sıkıca kapattı.</p>

  <p class="p51">"Ürpertici piçler şu hacılar. Pullarımı diken diken ediyorlar," dedi Slith.</p>

  <p class="p51">"Sesini yükseltmemelisin Komutan," dedi İolanthe usulca. "Duvarların kulakları var."</p>

  <p class="p51">"Duvarların ayakları da var. Hayalet gibi etrafta dolandıklarını farkettiniz mi?" dedi Slith. "Buradan çıktığımda mutlu olacağım."</p>

  <p class="p51">İolanthe bütün kalbiyle katıldı ona.</p>

  <p class="p51">Hacı, onları Sorgu Odası'na götürdü. Slith'in girmesine izin vermedi. Adam, İolanthe'yi dışarıda beklemeyi önerdi ama hacı buna da kafasını sallayınca ayrılmak zorunda kaldı.</p>

  <p class="p51">İolanthe bu yerden nefret ediyordu. İçine adlandırılamaz bir dehşet salan korkunç seslerden, feci görüntülerden ve iğrenç kokulardan nefret ediyordu. Kara hacı, kadına kendini beğenmiş bir ifade ile baktı, onun korkuya kapılmasını umuyor ve bekliyordu. İolanthe cübbesinin eteğini topladı ve kadının yanından geçerek Sorgu Odası'na girdi.</p>

  <p class="p51">Oda büyüktü ve ne olduğu belli olmayan bir kaynaktan gelerek merkezde ışıktan bir gölcük oluşturan sert hüzme dışında karanlıktı. Odanın diğer ucunda Geceefendisi, yüksekteki, hakim koltuğuna benzer bir iskemlede oturuyordu. Yargıç olarak bilinen cellat onun yanında duruyordu. İşkence ve idam etmekten sorumlu olan Yargıç kısa boylu, tıknaz ve kaslıydı. Bahsedilebilecek bir boynu yoktu ama son derece gurur duyduğu ve gösteriş yapmaktan hoşlandığı şişkin kol kasları vardı. Diğer rahipler gibi uzun, siyah bir cübbe giyiyor olmasına karşın pazılarını göstermek için kollarını kesip çıkartmıştı. Muhafız görevindeki kara hacılar odanın etrafına dağılmışlar, gölgelerin içinde duruyorlardı.</p>

  <p class="p51">İolanthe odaya dikkatli bir şekilde girdi; parlak ışık gölcüğü etrafındaki karanlığı daha da karanlık bir hâle getirdiğinden önünü pek göremiyordu.</p>

  <p class="p51">Geceefendisi, eğer istemiş olsaydı, odayı melun bir ışıkla doldurma gücünü kendisine bahşetmesi için Kraliçe'sine dua edebilirdi. Mahkemesini gölgelerde yapmayı tercih etmişti. Kurbanı sert ışığın altına koyup odanın geri kalanını gölgede bırakarak kurbanının tecrit edilmiş, yalnız ve açıkta hissetmesini sağlıyordu.</p>

  <p class="p51">İolanthe, ters giden bir şey olması durumunda kaçma ihtimalini değerlendirmekten ziyade daha çok içgüdüsel bir şekilde kapının yakınında durdu. Eğilerek Geceefendisi'ni selamladı. Geceefendisi, orta boylu, zayıf ve sırım gibi, yetmişlerinde, yaşlı bir adamdı. Her zaman düzgün bir şekilde toplanmış uzun, gri saçı ve nazik, iyiliksever yüzü ile Geceefendisi iyi huylu, kibar, yaşlı beyefendi gibi gözüküyordu.</p>

  <p class="p51">Bu intiba, adamın gözlerine bakana kadardı.</p>

  <p class="p51">Geceefendisi, bir faninin ruhunun batabileceği en derin kötülükleri görür ve bu görüntüden keyif alırdı. Başkalarının acısı ve ıstırabı onu memnun ederdi. Yargıç işkence ederken izleyen Geceefendisi, çığlıklara ve eziyete öyle sapık bir şekilde tepki verirdi ki, kendisinden hizmet edenlerin bile ondan korkmasına ve tiksinmesine neden olurdu. Geceefendisi'nin gözleri bir köpek balığınınki kadar sakin, bir yılanınki kadar boştu. Herhangi bir kimsenin o gözlerin parıldadığını gördüğü tek an, iğrenç zevklerinin içinde olduğu zamandı.</p>

  <p class="p51">Adam, İolanthe'nin midesinin kalkmasına neden oldu ki kadın kolaylıkla korkan biri değildi. Ne olursa olsun kadın, Ansalon'daki ikinci en tehlikeli adam olan Ariakas'ın metresiydi. İsteksizce de olsa, imparator bile Geceefendisi'nin ilk sırada olduğunu kabul ediyordu.</p>

  <p class="p51">Korkunç gözlerin üzerinde kitlendiğini farkeden İolanthe, adama korktuğunu görme zevkini yaşatmayacaktı. Hafifçe eğilerek selam verdikten sonra, adamı görmekten sıkılmış gibi, bakışlarını tutsağa çevirdi. Büyük bir hayret içinde tutsağın bir büyücü olduğunu farketti; genç bir adamdı ve siyah cübbe giyiyordu. Kadının kalbi sıkıştı. Geceefendisi'nin kendisini çağırmasına şaşırmamak gerekirdi.</p>

  <p class="p51">"Başınız büyük belada, İolanthe hanım," dedi Geceefendisi yumuşak sesiyle. "Gördüğünüz üzere, casusunuzu yakaladık."</p>

  <p class="p51">Eğlencenin başlamak üzere olduğunu gören Yargıç gülümsedi ve pazılarını sıktı.</p>

  <p class="p51">"Casusum mu?" diye tekrarladı İolanthe şaşkınlıkla. "Bu adamı hayatımda hiç görmedim!"</p>

  <p class="p51">Geceefendisi kadını dikkatle inceledi. Kendisine yalan söylendiğinde anlayabilme yeteneği verilmişti ona tanrıçası tarafından ama adam bunu pek kullanmazdı. Genelde kendisine yalan söylenilip söylenmediğine aldırmazdı aslında; ne olursa her durumda işkence ederdi.</p>

  <p class="p51">"Yine de," dedi, "tabiri caizse, bir elmanın iki yansı gibisiniz." "Söylemek istediğiniz buysa, ikimiz de siyah cübbe giyiyoruz." diye yanıtladı İolanthe dudak bükerek. "Bunu yapan birçok kişi var. Siz lord hazretlerinin de Takhisis'in dünyada yaşayan bütün hizmetkarlarını tanıdığını sanmıyorum."</p>

  <p class="p51">"Şaşırabilirsin," diyerek tersledi Geceefendisi. "Eğer siz ikiniz birbirinizi gerçekten de tanımıyorsanız, izin verin tanıştırayım. İolanthe, bu Raistlin Majere."</p>

  <p class="p51">Raistlin Majere, diye tekrarladı İolanthe içinden. Bu ismi daha önce duymuştum...</p>

  <p class="p51">Sonra nerede duyduğunu hatırladı.</p>

  <p class="p51">Nuitari aşkına! İolanthe genç adama bakakaldı.</p>

  <p class="p51">Raistlin Majere, Kitiara'nın erkek kardeşiydi!</p>
</body>
</html>
