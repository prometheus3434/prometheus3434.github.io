<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t22">- 15 -</span><span class="t22"><br /></span><span class="t22">Geceefendisi. Borç ödemek.</span></h3>

  <p class="p25"><span class="t26">–</span> <span class="t26">26. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">T</span>apınak çanları çalarak saati bildirdiler. Meclis toplantısının zamanı yaklaşıyordu ve Raistlin'in üst kata çıkması gerekiyordu hâlâ. Muhafızların görüş alanından çıkınca, keselerini kemerinden çıkartıp tekrar cübbesinin altına gizledi. Altın zincir ile inanç madalyonunu takarak kendini bir büyücüden ermişe çevirdi. Zindandan ayrıldı, yolunu bulmak için basamakları sayarak, Geceefendisi'nin maiyetinin buluşmasına katılmak amacıyla tapınağın üst katına çıktı.</p>

  <p class="p51">Raistlin, meclis salonunun ön odasındaki Ruhçulara katıldı. Kendisine dikkat çekmek istemediğinden diğerlerinden uzak kaldı. Başı önüne eğik, başlığı kafasında, kimseyle konuşmadan gölgelerde durdu. Özellikle çok aksıyor, asasına yaslanıyordu. Ruhçulardan birkaçı ona baktı ve biri yaklaşmaya başladı.</p>

  <p class="p51">"Morgion'un takipçisi," dedi bir başkası ve rahip fikrini değiştirdi.</p>

  <p class="p51">Bundan sonra kimse Raistlin'in yanına yaklaşmadı.</p>

  <p class="p51">Geceefendisi, bir yardımcısı ile girdi odaya. Geceefendisi'nin giydiği siyah, kadife cübbenin üzerinde ejderha Takhisis'in beş başının beş renginde parlayan başka bir cübbe daha vardı. Geceefendisi'nin keyfi yerindeydi. Her Ruhçuyu sırayla selamladı, sonra boş ve donuk bakışlarını Raistlin'e çevirdi.</p>

  <p class="p51">"Morgion'a tapındığın söylendi bana," dedi Geceefendisi.</p>

  <p class="p51">"Onun takipçilerinden birinin aramızda olmasına pek rastlanmaz, hele ki bu kadar yüksek seviyeli birine. Hoşgeldiniz, Ruhçu..."</p>

  <p class="p51">Geceefendisi konuşmayı kesti. Gözleri kısıldı. Adam, Raistlin'i inceledi.</p>

  <p class="p51">"Daha önce karşılaşmış mıydık, Ruhçu?" diye sordu Geceefendisi ki sesi yumuşak olmasına karşın gözlerindeki ifade öyle değildi. "Bana tanıdık geliyorsun. Başlığını aç. Bırak da yüzünü göreyim."</p>

  <p class="p51">"Yüzümü görmek istemezsiniz, Geceefendisi," dedi Raistlin sert bir sesle, sesini olabildiğince değiştirmeye çalışarak.</p>

  <p class="p51">"Kolay kolay iğrenmem. Daha bu sabah bir adamın burnunu kestim ve gözlerini oydum," dedi Geceefendisi, gülümseyerek. "Bir casustu ve ben de casuslara bunu yaparım. Bırak da yüzünü göreyim, Ruhçu."</p>

  <p class="p51">Raistlin gerilerek şansına küfretti. Buraya gelmemeliydi. Geceefendisi'nin onu tanıyacağını öngörmüş olmalıydı. Onu zindanlara götürmeye zahmet bile etmezlerdi. Geceefendisi, onu olduğu yerde öldürürdü.</p>

  <p class="p51"><span class="t19">Ba</span><span class="t19">ş</span><span class="t19">l</span><span class="t19">ığı</span><span class="t19">n</span><span class="t19">ı</span> <span class="t19">ç</span><span class="t19">ı</span><span class="t19">kart! Ona yüzünü göster.</span></p>

  <p class="p51">"Kes sesini!" diye tısladı Raistlin usulca. Yüksek sesle, "Lordum, ben Morgion'a bir yemin ettim..."</p>

  <p class="p51">"Yüzünü göster!" Geceefendisi inanç madalyonunu avucuna aldı ve mırıldanmaya başladı, "Takhisis, duamı duy..."</p>

  <p class="p51"><span class="t19">Seni oldu</span><span class="t19">ğ</span><span class="t19">un yerde öldürecek! Ba</span><span class="t19">ş</span><span class="t19">l</span><span class="t19">ığı</span> <span class="t19">ç</span><span class="t19">ı</span><span class="t19">kart! Söylemi</span><span class="t19">ş</span> <span class="t19">oldu</span><span class="t19">ğ</span><span class="t19">un gibi, bu i</span><span class="t19">ş</span><span class="t19">te beraberiz.</span> <span class="t19">Ş</span><span class="t19">u an için...</span></p>

  <p class="p51">Yavaş yavaş, isteksizce, Raistlin başlığını tuttu ve kafasından indirdi.</p>

  <p class="p51">Ruhçulardan biri eliyle ağzını kapattı ve öğürdü. Diğerleri gözlerini çevirdiler. Geceefendisi'nin bakışlarını çevirmesinin nedeni iğrenmesi değil, ilgisini kaybetmiş olmasıydı. Bir casusu değil, iğrenç bir tanrının hastalıklı takipçisini ortaya çıkartmıştı sadece.</p>

  <p class="p51">"Yüzünü ört," dedi Geceefendisi elini sallayarak.</p>

  <p class="p51">Raistlin adama bakakalınca, Geceefendisi, soğuk bir şekilde, "Onu gücendirdiysem Morgion'a özürlerimi sunarım," demek zorunda kaldı.</p>

  <p class="p51">Raistlin, başlığını geri taktı.</p>

  <p class="p51"><span class="t19">Bir kez daha kurtard</span><span class="t19">ı</span><span class="t19">m seni.</span></p>

  <p class="p51">Raistlin bir elini şakağına bastırdı; elini kafatasına sokup sesi söküp almak istiyordu.</p>

  <p class="p51"><span class="t19">Fistandantilus k</span><span class="t19">ı</span><span class="t19">k</span><span class="t19">ı</span><span class="t19">rdad</span><span class="t19">ı</span><span class="t19">. Bana borçlusun. Ve borçlar</span><span class="t19">ı</span><span class="t19">n</span><span class="t19">ı</span> <span class="t19">ödemekle gururlan</span><span class="t19">ı</span><span class="t19">rs</span><span class="t19">ı</span><span class="t19">n.</span></p>

  <p class="p51">Bir el sıktı Raistlin'in kalbini. Göğsüne bir ağrı saplandı. Nefes almak için çabalayan adam, bir öksürük krizine tutularak ikiye büküldü. Elini ağzına bastırdı. Parmakları kanla boyandı. Raistlin içinden, güçsüz bir şekilde küfretti. Başı dönene kadar lanetler okuyup öksürdü ve sonra da duvara yaslandı.</p>

  <p class="p51">Ruhçular ona korkuyla baktılar. Hepsinin dudaklarında bulaşıcı hastalık kelimeleri vardı ve ondan uzaklaşmak için neredeyse birbirlerinin üzerine düşeceklerdi. Bir gong sesi tapınakta yankılandı. Ruhçular heyecan içinde unuttular Raistlin'i.</p>

  <p class="p51">"Çan bizi çağırıyor, lordum," dedi yardımcı ve odadan meclis salonuna açılan çift kanatlı kapıyı açtı.</p>

  <p class="p51">Yüceeefendilerin girişine ve imparatorun teşrifine tanık olmaya hevesli Ruhçular kapının etrafında toplandılar.</p>

  <p class="p51">"Çiftçiler gibi aval aval bakmak zorunda mısınız?" diye sordu Geceefendisi sinirlenerek.</p>

  <p class="p51">Azarlanan Ruhçular kapıdan çekildiler ve odaya geri döndüler.</p>

  <p class="p51">"İmparatorun askerleri tahtının etrafında toplanıyor," diye bildirdi yardımcı, kapıdaki yerinden. "İmparator için hazırlanıyorlar."</p>

  <p class="p51">"Ariakas'tan sonra gireceğiz," dedi Geceefendisi. "Hazırlanın."</p>

  <p class="p51">Yardımcı etrafta koşuşturarak Ruhçuları iki sıra halinde dizdi. Geceefendisi, en sondaki yerini aldı. Asasına dayanmış nefes almaya ve aklını temizlemeye çalışan Raistlin'e kimse ilgi göstermiyordu. Uygun adım yürüyen ayakların bir davulun ritmik çalınışına benzer gürültüsü ve subayların bağırarak verdikleri emirleri, zeminin titremesine neden oldu.</p>

  <p class="p51">"Önce Hacılar Korteji girecek," dedi Geceefendisi, Ruhçulara. "Hepiniz kaidedeki yerinizi aldığınızda ben gireceğim ve Kara Majesteleri'nin yanındaki yerimi alacağım."</p>

  <p class="p51">Salondaki askerler tezahürata başladılar.</p>

  <p class="p51">"Ne olduğuna bak," diye emretti Geceefendisi yardımcısına.</p>

  <p class="p51">"İmparator salona girdi," diye bildirdi adam.</p>

  <p class="p51">"Güç Tacı'nı takmış mı?" diye sordu Geceefendisi.</p>

  <p class="p51">"Ejderha Yüceefendisi zırhını giymiş," diye bildirdi adam, "üzerine asil mor rengi bir pelerin atmış ve Güç Tacı'nı takmış."</p>

  <p class="p51">Geceefendisi'nin yüzü öfkeyle çarpıldı. "Taç benim olmalı!" Geceefendisi'nin sesi, gürleyen tezahüratın üstünde tiz bir şekilde yankılandı. "Taç, kutsal ve kadim bir eşya. Kraliçe Takhisis dünyayı fethettiğinde tacı kimin takacağını göreceğiz."</p>

  <p class="p51">Ruhçular ümit ve heyecan içinde sırada durarak işareti ve Kraliçe'lerinin gelmesini beklediler. Raistlin en geride kaldı. Öksürmeye başladı. Önündeki rahip ona öfkeyle bakmak için döndü.</p>

  <p class="p51">Ariakas'ın askerlerinin tezahüratı kesilmedi. Ariakas. onları durdurmaya pek acele etmiyormuş gibiydi, zira tezahürat gittikçe yükselip coşkunlaştı. Askerler mızraklarını yere vurdular, kılıçlarını kalkanlarına çarptılar ve imparatorlarının adını haykırdılar. Ruhçular beklemekten sıkılmışlardı. Fısıldaşmaya ve kıpırdanmaya başladılar. Geceefendisi suratını astı ve neler olduğunu öğrenmeyi talep etti.</p>

  <p class="p51">"Ariakas, Kara Kraliçe'nin tahtına saygı gösteriyor," diye bildirdi yardımcı kapının yanından. Sesinin duyulması için bağırmak zorunda kalmıştı.</p>

  <p class="p51">"Kara Majesteleri teşrif ettiler mi?" diye sordu Geceefendisi.</p>

  <p class="p51">"Hayır, lord hazretleri. Tahtı boş duruyor."</p>

  <p class="p51">"İyi," dedi Geceefendisi. "Onu karşılamak için orada olacağız."</p>

  <p class="p51">Ruhçular kıpırdandılar. Geceefendisi ayağını yere vurdu. En sonunda tezahüratlar azalmaya başladı. Askerler sessizleştiler. Başka bir gong sesi duyuldu.</p>

  <p class="p51">"Bu, bizim işaretimiz," dedi Geceefendisi. "Hazır olun." Ruhçular cübbelerini düzelttiler. Bir borazan sesiyle beraber salonda tekrar tezahüratlar patladı; imparatoru karşılayan kadar, hatta ondan daha da yüksekti ses. Geceefendisi bundan memnun oldu. Bir el işareti yaptı ve Ruhçular kapıya doğru ilerlemeye başladılar. Oradan, ön odadan Kara Kraliçe'nin tahtına uzanan dar taş köprüye yürüyeceklerdi. İlk iki Ruhçu kapıdayken yardımcı aniden bağırarak durmalarını söyledi.</p>

  <p class="p51">"Neden? Ne için?" diye sordu Geceefendisi, memnuniyetsizlikle kaşlarını çatarak.</p>

  <p class="p51">"İşaret Yüceefendi Kitiara içinmiş, lord hazretleri!" dedi yardımcı titreyerek. "Mavi Leydi ve askerleri giriyor şimdi salona." Geceefendisi öfkeden bembeyaz kesildi. Ruhçular sıralarını bozdular ve öfkeyle liderlerinin etrafını sardılar, her biri sesinin duyulması için yüksek sesle konuşuyordu. İmparator muhafızlarının amblemini taşıyan bir ejderanın girişi, ani, soğuk bir sessizlik yarattı.</p>

  <p class="p51">"Ne istiyorsun?" diye sordu Geceefendisi ters ters.</p>

  <p class="p51">"İmparator Majesteleri Ariakas, Kraliçe Takhisis'in Geceefendisi'ne saygılarını sunuyor," dedi ejderan. "İmparator beni, siz lord hazretlerine planlarda bir değişiklik olduğunu söylemem için gönderdi. Siz lord hazretleri ve bu saygıdeğer kutsal kişiler, salona Beyaz Ejderha Ordusu'nun yüceefendisi Lord Toede'den sonra gireceksiniz. İmparator..."</p>

  <p class="p51">"Hayır," dedi Geceefendisi, tehlikeli bir sakinlik içinde.</p>

  <p class="p51">"Lord hazretlerinin affına sığınıyorum," dedi ejderan.</p>

  <p class="p51">"Beni duydun. En son girmeyi reddediyorum. Aslında içeri girmeyeceğim. Ariakas'a bunu söyleyebilirsin."</p>

  <p class="p51">"İmparatora bildireceğim," dedi ejderan ve küçümseyici bir kuyruk hareketi ile eğilip selam verdikten sonra ayrıldı.</p>

  <p class="p51">Geceefendisi, etrafındaki rahiplerine korkunç bir ifade ile baktı. "Ariakas beni aşağıladı ve beni aşağılayarak, Kraliçe'mizi de aşağıladı. Bunu çekmeyeceğim ve Kraliçe'miz de çekmeyecek! Manastır'a gidip ona dualarımızla destek vereceğiz."</p>

  <p class="p51">Ruhçular, cübbeleri haklı bir öfkeyle hışırdayarak odayı terk ettiler. Raistlin onlarla beraber hareketlendi. Bir adım attıktan sonra göğsünü tutarak acı içinde haykırdı. Asası, gevşek elinden düştü. Sendeledi ve öksürüp kan tükürerek dizlerinin üzerine çöktü. Karın üstü yere kapaklandı; ıstırap içinde inliyor, seğiriyor ve kıvranıyordu.</p>

  <p class="p51">Dehşet içinde gözlerini ona dikerek durdu Ruhçular. Birkaçı tereddütle Geceefendisi'ne baktı.</p>

  <p class="p51">"Yardım etsek mi?" diye sordu biri.</p>

  <p class="p51">"Bırakın onu. Morgion, rahibiyle ilgilenecektir," diyen Geceefendisi elini önemsemezce salladı ve hızla odadan ayrıldı.</p>

  <p class="p51">Ruhçular söyleneni ikiletmediler. Siyah yenleri ile ağızlarını ve burunlarını kapatıp, Raistlin'den olabildiğince çabuk uzaklaşmaya çalıştılar.</p>

  <p class="p51">Tek başına kaldığından emin olunca Raistlin ayağa kalktı. Magius'un Asası'nı aldı ve kapıdan geçerek salona baktı.</p>

  <p class="p51">Önünde siyah taştan dar bir köprü uzanıyordu. Sonunda gölgeli cumba ve Kara Kraliçe'nin tahtı vardı. Tanrıça henüz görünmemişti. Belki de Manastır'da, Geceefendisi'nin vaazlarını dinliyordu. Salonda davullar çalınıyor ve askerler bağırıyordu. Başka bir Ejderha Yüceefendisi içeri girmekteydi. Raistlin köprünün üzerinde yürüdü ama çok ilerlemedi. Görmek istiyordu, görülmek değil.</p>

  <p class="p51">Köprüde korkuluk yoktu. Raistlin, kenarından aşağıya, çok altında bulunan kalabalığa baktı. Dalgalanan, yükselen ve kıpırdanan askerler ona çürüyen ette beslenen kurtçukları hatırlattı. Ejderha Yüceefendileri'nin tahtları, kalabalıktan yukarıda duruyordu. Her bir yüceefendinin ön odasından tahtlarına, dar, taş köprüler uzanıyordu. Böylece yüceefendiler kalabalığın arasında yürümek zorunda kalmaktan kurtuluyorlardı.</p>

  <p class="p51">Ariakas'ın tahtı hepsinden daha yüksekte. Kara Kraliçe'nin tahtının tam altındaydı.</p>

  <p class="p51">İmparatorun tahtı balgam taşından yapılmıştı, sade ve süssüzdü. Takhisis'in tahtı ise, tam aksine, korkunç bir güzelliğe sahipti. Tahtın sırtı, beş ejderhanın zarifçe kıvrılan boyunları ve başlarından meydana geliyordu; ikisi sağda, ikisi solda, biri de ortadaydı. Tahtın kolları ejderhanın bacakları, oturma yeri de ejderhanın göğsüydü. Taht, tamamen mücevherden; zümrütler, yakutlar, safirler, inciler ve siyah elmaslardan yapılmıştı.</p>

  <p class="p51">Köprüdeki yerinden, Raistlin diğer yüceefendilerden ikisini görebiliyordu; Salah-Kahn'ın yakışıklı ve dudak büken yüzü ile Takarlı yarı ogre Lucien'in çirkin, kurnaz yüzünü. Beyaz taht boştu. Ariakas, Beyaz'ın Yüceefendisi Lord Toede'ye sesleniyordu ama bu isme sahip kimse yoktu.</p>

  <p class="p51">Raistlin, bunun Solace'ta Seçkinamir olan Toede, mavi kristal asayı ararken Raistlin ve dostlarını tehlikeye atan ve onları yürüdükleri parlak, karanlık ve entrikalarla dolu yollarına başlatan Toede'yle aynı kişi olup olmadığını merak etti.</p>

  <p class="p51">Raistlin durduğu yerden Kitiara'yı göremiyordu. Ariakas'ın sağındaki tahtta oturuyor olmalıydı kadın. Raistlin, köprü boyunca ilerledi. Aşağıdan kimsenin onu görmesinden endişelenmiyordu. Salonun kubbeli tavanı, yüksekteki yerlerinden izleyen ejderhaların nefeslerinden çıkan ve duvarlardaki meşalelerden, düzenli aralıkla yerleştirilmiş demir mangallardan yükselen dumanla kaplanmıştı. Siyah cübbeli Raistlin, gölgeler salonundaki gölgelerden biriydi sadece.</p>

  <p class="p51">Takhisis, onu izliyor olacaktı, olan biten her şeyi açgözlü bir merakla izlediği gibi. Salondaki hava duman ve çelik, deri ve entrika kokuyordu. Ariakas'ın bu kokuyu almamış olması imkansızdı. Ama yine de tahtında tek başına, diğerlerinden ayrı, güven içinde ve yenilmez bir edayla oturuyordu. Silahlı muhafızları yoktu, sadece Güç Tacı'nı takmıştı. Astları çeliğe bürünebilirdi. Ariakas hiçbir şeyden ve hiç kimseden korkmuyordu. Kraliçesinin desteğine sahipti.</p>

  <p class="p51">"Ama gerçekten de öyle mi?" diye düşündü Raistlin.</p>

  <p class="p51">Bir hükümdarın kendine güvenli gözükmesi gerekirdi. Küstahlığın bile tahtta yeri vardı. Ancak hiçbir tanrı kibri affetmezdi. O tacı takmış olan son adam, bu hastalıktan muzdarip olmuştu. İstar'ın Kralrahip'i, kendisinin tanrılar kadar güçlü olduğuna inanmıştı. Krynn tanrıları da ona gücün ne olduğunu göstermiş, şehrinin üzerine yanan bir dağ atmışlardı. Ariakas, kendisinden fazla emin olma hatasına düşmüştü.</p>

  <p class="p51">Raistlin, en sonunda Kitiara'yı görebildiği bir yere gelmişti.</p>

  <p class="p51">Ve kadının yanında Tanis Yarımelf duruyordu.</p>
</body>
</html>
