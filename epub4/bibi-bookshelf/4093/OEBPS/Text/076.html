<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 9 -</span><span class="t22"><br /></span><span class="t22">Karde</span><span class="t22">ş</span> <span class="t22">ve Abla.</span><span class="t22"><br /></span><span class="t22">Y</span><span class="t22">ı</span><span class="t22">ld</span><span class="t22">ı</span><span class="t22">zlar</span><span class="t22">ı</span><span class="t22">n Kum Saati.</span></h3>

  <p class="p25"><span class="t26">–</span> <span class="t26">24. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, büyü koridorlarından çıktı ve Kitiara'nın Dargaard Kalesi'ndeki odasına girdi. Elindeki ejderha küresinin parlayan renkleri hızla soluyordu. Küre, misket boyutuna küçülmüştü. Adam kemerindeki keseyi açtı ve küreyi içine attı.</p>

  <p class="p51">Oda karalık ve sessizdi. Kalenin efendisi uzakta olduğundan banşilerin o korkunç şarkılarını söylemek için bir nedenleri yoktu, Raistlin, Soth'un uzun bir süre dönemeyeceğini tahmin etti. Cyan Kanfelaketi dövüşten çekilen biri değildi, hele ki düşmanı kan akıtmışsa.</p>

  <p class="p51">Ejderha, ölüm şövalyesini yenemeyecekti. Soth da ejderhayı öldüremeyecekti; Cyan, kendini ciddi bir tehlikeye atmayacak kadar çok düşünürdü. Düşmanını taciz edip azap verebildiği sürece dövüşmeye devam edecekti. Savaşı kaybetmeye başladığını hissettiği anda da erkekliğin onda dokuzunu seçecek ve sahayı düşmanına bırakacaktı.</p>

  <p class="p51">Kitiara yatağında yatıyordu. Gözleri kapalı, nefes alıp verişi derin ve yeknesaktı. Raistlin, cüce içkisi kokusu aldı ve kadının aslında sızdığını tahmin etti, zira ablasının giysileri hâlâ üzerindeydi. Uzun kollu, yakası açık bir erkek gömleği ve dar, deri bir pantolon giymişti. Çizmeleri bile hâlâ ayağındaydı.</p>

  <p class="p51">Kutlama yapmak için iyi bir nedeni vardı. Kısa bir süre sonra Dargaard Kalesi'nden ayrılacaktı. Birkaç gün önce Kraliçe Takhisis savaş konseyini toplamak için Yüceefendileri'ni Neraka'ya çağırmıştı.</p>

  <p class="p51">"Takhisis'in savaşı idare ederken Ariakas'ın çok fazla hata yaptığına karar vereceği hakkında dedikodular var," demişti Kitiara kardeşine. "İmparatorluğun yönetimini bir başkasına verecek, daha fazla güvendiği birine. Amacımız doğrultusunda gerçekten de bir şey yapmış birine."</p>

  <p class="p51">"Senin gibi," demişti Raistlin.</p>

  <p class="p51">Kitiara da gülümsemişti.</p>

  <p class="p51">Raistlin, uyuyan ablasının yanına yaklaştı. Kadın, kıvırcık saçları darmadağın, bir kolunu alnının üzerine koymuş, sırt üstü yatıyordu. Adam, daha hepsi çocukken, kadını uyurken izlediği günleri düşündü. Hasta olduğu zamanları, narin vücudu ateşler içinde yanarken, Caramon'un hasta kardeşini aptalca gölge oyunlarıyla eğlendirdiği geceleri. Raistlin, Kit'in uyanıp, alnını ıslatmak ya da ona içecek bir şeyler vermek için yanına geldiğini hatırladı. Kadının asabiyetle, ona iyileşmeye çalışması gerektiğini söylediğini anımsadı.</p>

  <p class="p51">Kit, onun zayıflığı karşısında hep sabırsız olmuştu. Hayatında bir gün bile hastalanmamıştı kadın. Onun düşüncesine göre, eğer Raistlin aklına koysaydı, irade gücüyle iyileşebilirdi. Yine de ona sert bir nezaketle davranmıştı. Onun büyüye olan yeteneğini farkeden Kitiara olmuştu. Öğrenmesi için ona bir usta arayan da o olmuştu. Adam ona çok şey, muhtemelen hayatını borçluydu.</p>

  <p class="p51">"Ve zaman harcıyorum," dedi kendi kendine.</p>

  <p class="p51">Gül yapraklarını almak için kesesine uzandı.</p>

  <p class="p51">Kit'in gözleri, kapalı göz kapaklarının altında hareket etti. Derin bir kabusun içindeydi kadın; konuşur gibi dudaklarını oynatıyordu ve huzursuzca kıpırdanmaya başlamıştı. Aniden korkunç bir çığlık attı ve oturur pozisyona geçti. Raistlin küfrederek geri çekildi, kadını uyandırdığını düşünüyordu. Kit'in gözleri korkuyla açılmıştı.</p>

  <p class="p51">"Onu uzak tut, Tanis!" diye haykırdı Kitiara. Ellerini yalvarırcasına ileri uzattı. "Seni hep sevdim!"</p>

  <p class="p51">Raistlin, kadının hâlâ uyumakta olduğunu farketti. Başını sallayıp soluk verdi. "Tanis'i sevmek mi? Asla!"</p>

  <p class="p51">Kitiara inledi ve tekrar yattı. Top gibi kıvrılarak, onu takip eden dehşet artık her ne ise ondan saklanabilecekmiş gibi, buruşuk battaniyesini başının üzerine çekti.</p>

  <p class="p51">Raistlin kadına yaklaştı ve parmaklarını açarak, gül yapraklarını kadının yüzüne bıraktı.</p>

  <p class="p51">"<span class="t19">Ast ta</span><span class="t19">ş</span><span class="t19">arak sinuralan krynawi,</span>" dedi.</p>

  <p class="p51">Konuşurken, kelimelerin doğru olmadığını hissetti. Kuru, cansız gibilerdi. Bunu yorgunluğuna verdi. Kadının büyünün etkisine girdiğine, derin derin uyuduğuna emin olana kadar bekledikten sonra odadan ayrıldı.</p>

  <p class="p51">Tam kapıdan çıkarken bir ses onu durdurdu; bir daha asla duymayacağını umduğu ve bunun için dua ettiği bir sesti bu.</p>

  <p class="p51"><span class="t19">Arif olanlar, bir ipte iki cambaz oynamaz derler.</span> <span class="t19">Ş</span><span class="t19">u anda, mahpuslu</span><span class="t19">ğ</span><span class="t19">um yüzünden zay</span><span class="t19">ı</span><span class="t19">f</span><span class="t19">ı</span><span class="t19">m fakat toparland</span><span class="t19">ığı</span><span class="t19">mda aram</span><span class="t19">ı</span><span class="t19">zdaki bu sorun en nihayetinde çözülecek.</span></p>

  <p class="p27">Raistlin, Fistandantilus'a cevap vermedi. Söyleyecek hiçbir şey yoktu. Ona tamamen katılıyordu.</p>

  <p class="p28"><span class="t30">*  *  *  *  *</span></p>

  <p class="p51">Raistlin, Dargaard Kalesi'nin altındaki gizli mahzene ulaşmak için Kitiara'nın kullandığı yolu aklında tutmuştu. Karanlık ve sessiz koridorlarda, aklındaki haritayı kullanarak ilerledi. Dönüşünü beklemesi için Dargaard Kalesi'nde bıraktığı Magius'un Asası'nı yanına almıştı.</p>

  <p class="p51">"<span class="t19">Shirak,</span>" dedi ve kelimelerin tınısı ona yine boş ve tatsız gelse de asanın üzerindeki kristal küre parlamaya başladı.</p>

  <p class="p51">Raistlin ışığa minnettardı. Kale boştu, efendisi ve namevt savaşçıları gitmişti, banşiler sessizdi. Ancak korku, dehşet ve yılgı, kalenin tam zamanlı sakinleriydiler; ölümün kemikten parmakları cübbesini çekiştirdi ve soğuk ve korkutucu bir hisle yanaklarına dokundu. Zemin sarsıldı, çatıdan taşlar düştü ve duvarlar yıkılmaya başladı, ölmekte olan kadının Soth'a çocuğunu kurtarması için yalvarışını ve diri diri yanan bir bebeğin ölüm çığlıklarını duyabiliyordu.</p>

  <p class="p51">Korku onu neredeyse boğacaktı. Elleri titremeye başladı, görüşü bulanıklaştı. Nefesi kesilince bir duvara dayanıp kendini derin nefes almaya, zihnini temizlemeye, iradesini güçlendirmeye zorladı.</p>

  <p class="p51">Kendini topladıktan soma, dönerek inen taş merdivenden devam etti yoluna. Çelik kapıya ulaşınca asasının ışığını söndürdü; zira görülmeden önce görmek istiyordu. Zifiri karanlıkta yolunu belirlemeye çalışarak, elini kapıya koydu ve tanrıçanın kapıya kazınmış suretini buldu parmaklarıyla. Takhisis'in adını telaffuz etti ve beyaz ışık parladı. Kitiara'nın yapmış olduğu gibi, ismi dört kere daha tekrarladı ve her seferinde avucunun altında başka bir renk ışıldadı. Kapı açıldı.</p>

  <p class="p51">Raistlin odaya derhal girmedi. Karanlıkta hareket etmeden, ses çıkartmamak için nefesini tutarak bekledi. Oda, kaidesinin üzerinde duran Yıldızların Kum Saati dışında boş gibiydi. Adam bakarken, küçük bir kum tanesi düşüyordu üst yarıyla alt yarı arasındaki dar açıklıktan.</p>

  <p class="p51">Raistlin rahatlayarak bir nefes aldı. Gece neredeyse bitmişti. Büyü tanrıları savaşlarını kazanmış olmalıydılar. Kum saatini sağlam bırakmalarının garip olduğunu düşündü.</p>

  <p class="p51">Ensesindeki ve kollarındaki tüyler diken diken oldu. Midesi düğümlendi. Doğru olmayan bir şey vardı. Odaya girerken siyah cübbesinin etekleri ayak bileklerine sürünüyordu. Magius'un Asası'nı bir duvara dayadı ve kum saatine baktı dikkatle. Raistlin. şok ve dehşetle inledi. Saatin alt kısmındaki karanlık içinde üç ay, gümüş, kırmızı ve siyah, parlıyordu. Işıkları hâlâ görünüyordu, ama azalmıştı ve uzun bir süre dayanmayacaktı.</p>

  <p class="p51">Raistlin, elini kum saatine uzattı.</p>

  <p class="p51">Arkasından gelen bir ses onu durdurdu, neredeyse kalbini de durduracaktı. "Yanılıyorsun, kardeşim." dedi kadın yumuşak bir sesle. "Tanis'i gerçekten de seviyorum. Kitiara. kılıcı kalçasında, karanlığın içinden çıktı.</p>

  <p class="p51">Raistlin elini indirdi ve cübbesinin kıvrımları arasına soktu. Sesini kontrol altına aldı ve omuzlarını silkerek, "Sen herhangi birini sevmekten acizsin, abla. Bu konuda birbirimize benziyoruz."</p>

  <p class="p51">Koyu gözleri kum saatinden gelen yıldız ışığı ile parlayan Kitiara adama baktı. "Belki de haklısın, kardeşim. Görünen o ki ikimiz de sevmekten aciziz. Ya da sadakatten."</p>

  <p class="p51">"Sadakat derken, İolanthe'ye ettiğin ihanetten bahsettiğini farzediyorum," dedi Raistlin.</p>

  <p class="p51">"Aslında, senin Kraliçe'mize ihanet etmenden bahsediyordum," dedi Kitiara. "İolanthe'ye gelince, onu askerlere vermek zorunda kalmaktan hoşlanmadım. Hayatımı kurtardığını biliyorsun. Ariakas ölüme mahkum ettiğinde beni hapisten kaçırmıştı. Ama güvenilmezdi. Senin gibi, kardeşim, güvenilmezdi." Kitiara adama yaklaştı. Eli kılıcının kabzasında, kendine güvenerek yürüdü.</p>

  <p class="p51">Raistlin'in cübbesinin kıvrımları arasına saklanmış olan eli, keselerinden birine uzandı. "Neden bahsettiğin konusunda hiçbir fikrim yok," dedi adam. "Yapmaya söz verdiğim şeyi yaptım."</p>

  <p class="p51">"Şu anda Wayreth Kulesi'nde olman, büyücü arkadaşlarına ihanet ederek onları Lord Soth'a teslim etmen gerekiyordu." Raistlin acımasızca gülümsedi. "Ve senin de uyuyor olman lazımdı."</p>

  <p class="p51">Kitiara gülmeye başladı. "İyi bir ikiliyiz, değil mi kardeşim? Takhisis sana büyüsünü hediye etti ve sen de onu, ona ihanet etmek için kullandın. Ariakas beni komutan yaptı ve ben de ona aynısını yapmayı planlıyorum."</p>

  <p class="p51">Göğüs geçirdi ve ekledi, "Zavallı Caramon'u ölüme terk ettin. Seni öldürmeliyim."</p>

  <p class="p51">Bakışlarını kum saatine çevirdi. Raistlin, ışıkları azalan üç ayın kadının koyu gözlerindeki yansımasını gördü ve gerçeği anladı. Kadın uyumuyordu çünkü ona yaptığı büyü başarısız olmuştu. Ve başarısız olmasının nedeni, büyü olmamasıydı. Kandırılmıştı. Dikkatle hazırlanmış bir tuzaktı bu, kendisi ve tanrılar için Kraliçe Takhisis tarafından kurulmuştu. Kum tanesinin dar açıklıktan kaymasını, karanlığa biraz daha yaklaşmasını izledi.</p>

  <p class="p51">"Gri Tanrılar asla var olmadılar, değil mi?" diye sordu Raistlin. Kitiara kafasını salladı. "Takhisis'in oğlunu ve onun kuzenlerini tuzağına düşürmek için bir yol bulması gerekiyordu. Yerlerini alacak yeni tanrılar fikrinin onlar için dayanılmaz olacağını biliyordu." Elini pürüzsüz, berrak kristalin üzerinden geçirdi.</p>

  <p class="p51">"Zamanda bir girdap gibi düşün bunu. Tanrıların girdabın içinde düştüler ve oradan kaçamazlar."</p>

  <p class="p51">Raistlin camın içine baktı. Aklına bir fikir geldi. "Tanrıları uyaracağımı, onları buraya getireceğimi nereden biliyordun?"</p>

  <p class="p51">"Sen yapmasaydın, İolanthe, Ladonna'ya söylerdi. Anlayacağın, aslında bir farkı yoktu." Kitiara, kılıcını kınından çekti. Kılıç, çınladı. Kılıcını ustalıkla tutuyor, rahatlıkla, alışkanlıkla taşıyordu. Amansız, acımasızdı. Raistlin'i öldürmekten biraz pişman olabilirdi belki. Ama bunu yapardı, bundan adamın hiç şüphesi yoktu; çünkü bu, kendisinin de yapacağı şeydi.</p>

  <p class="p51">Raistlin hareket etmedi. Kaçmaya çalışmadı. Bunun ne anlamı vardı ki? Koridorlarda dehşet içinde, cübbesi dalgalanarak koşarken düşündü kendini, bacakları güçten düşene ve nefesi kesilene kadar koştuktan sonra sendeler ve ablası da onu sırtından bıçaklardı...</p>

  <p class="p51">"Caramon ve senin doğduğunuz günü hatırlıyorum," dedi Kitiara bir anda. "Caramon güçlü ve sağlıklıydı. Sense zayıftın, zorlukla yaşıyordun. Ben olmasaydım ölmüş olurdun. Sana ben hayat verdim. Sanırım bu da bana onu alma hakkını veriyor. Ama sen benim kardeşimsin. Karşı koymazsan, ölümün çabuk ve acısız olur. Bir anda biter. Tek yapman gereken, ejderha küresini bana vermek."</p>

  <p class="p51">Raistlin, sol elini kesenin içine soktu. Küreyi parmaklarının arasına aldı. Gözlerini Kit'e dikti.</p>

  <p class="p51">"Ejderha küresi ne işe yarayacak ki artık?" diye sordu. "Öldü. Zaten büyü gitti."</p>

  <p class="p51">"Senden gitmiş olabilir," dedi Kitiara, ama küreden gitmedi. İolanthe, kürenin nasıl çalıştığını bana anlattı. Bir nesne büyülendiğinde hep büyülü kalır.</p>

  <p class="p51">"Böyle mi yani?" Raistlin, "<span class="t19">Shirak</span>" kelimesini söyleyince Magius'un Asası parlak ışığını yaydı.</p>

  <p class="p51">Bu ani ışık yüzünden Kitiara'nın gözleri kamaştı. Gözlerini parlak ışıktan korumak için elini kullandı ve kılıcını kaldırarak körlemesine saldırdı karanlığa. Raistlin saldırıdan kolayca kaçtı ve yere bir avuç misket attı.</p>

  <p class="p51">Net göremeyen Kitiara misketlere basarak kaydı. Ayakları yerden kesildi. Taş zemine sertçe düşüp kafasını vurdu.</p>

  <p class="p51">Asasını kapan Raistlin kadının başında durdu, göz kapağı bile seğirse kadının kafasını kırmaya hazırdı. Ancak kadın, gözleri kapalı, yatmaya devam etti. Kadının ölmüş olabileceğini düşünen adam diz çökerek boynundan kalbinin atıp atmadığına baktı; hâlâ hayattaydı kadın. Şiddetli bir baş ağrısı ve bulanık bir görüşle uyanacaktı ama uyanacaktı.</p>

  <p class="p51">Belki de öldürmeliydi kadını; ama onun da söylediği gibi, kendisine o hayat vermişti. Raistlin arkasını döndü. Bir borcunu daha ödemişti.</p>

  <p class="p51">İlgisini Yıldızların Kum Saati'ne çevirdi. Üç ay, bir kavanoza hapsedilmiş ateş böcekleri gibi parlıyordu camın içinde. Fistandantilus'un, <span class="t19">K</span><span class="t19">ı</span><span class="t19">r onu!</span> diye fısıldadığını duydu.</p>

  <p class="p51">Raistlin, kum saatini eline aldı. Ağır olmasını bekliyordu, ancak o kadar hafifti ki neredeyse düşürecekti elinden. Tam yaşlı adamın söylediği gibi camı kıracaktı ki, durdu. Fistandantilus neden ona yardım ediyordu?</p>

  <p class="p51">Raistlin, kum saatini elinde tutmaya devam etti. Aklındaki fikir, kum saatini kırmak ve tanrıları kurtarmaktı. Bu gerçekleşmezse ne olacaktı? Onu kırarak tanrıları sonsuza dek karanlığa mahkum da edebilirdi.</p>

  <p class="p51">Raistlin gözlerini kum saatine dikti. Parlayan kum tanesi titredi, düşmek üzereydi. Ve banşilerin nefret dolu şarkılarını söylemeye başladıklarını duydu.</p>

  <p class="p51">Lord Soth, Dargaard Kalesi'ne dönmüştü.</p>

  <p class="p51">Raistlin, şarkının gerisinde, ölüm şövalyesinin merdivenlerden indiğini duydu. Saklanmaya çalışmayı düşündü ve parlayan kum tanesi düşmeye başlarken kum saatini kaidesine geri koymaya hazırlandı.</p>

  <p class="p51">Kum tanesinin düşüşünü izlerken Raistlin'in aklına bir fikir geldi. Çok geç kalmadığı umuduyla Yıldızların Kum Saati'ni ters çevirdi. Kum tanesi yön değiştirdi, artık alt olan üst yarıya düştü.</p>

  <p class="p51">Üç ay kayboldu.</p>

  <p class="p51">Raistlin, ayların kutsal ışığını göremiyordu. Avuçları yukarı doğru, ellerini uzattı.</p>

  <p class="p51">"<span class="t19">Kair tangus miopiar!</span>" derken sesi titriyordu.</p>

  <p class="p51">Bir an için hiçbir şey hissetmedi ve kalbi korkudan durdu; ancak sonra tanıdık, yatıştırıcı, heyecan verici ateş yandı kanında ve ellerinde alevler oluştu. Alevlerin avuçlarından akmasını izledi ve ferahladı. Tanrılar serbest kalmıştı.</p>

  <p class="p51">Raistlin, Yıldızların Kum Saati'ni duvara fırlattı. Kristal kırılarak, ışıkta ufak yıldızlar gibi parlayan binlerce keskin parçaya ayrıldı.</p>

  <p class="p51">Misketlerin arasından ejderha küresini alan Raistlin onu sıkı sıkı tuttu. Kapı, ölüm şövalyesi tarafından açılıyordu. Büyü kelimelerini telaffuz edecek kadar gücü kalmıştı sadece...</p>

  <p class="p51">...Ancak yetecek kadar.</p>
</body>
</html>
