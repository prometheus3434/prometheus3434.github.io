<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t22">- 2 -</span><span class="t22"><br /></span><span class="t22">Ş</span><span class="t22">arab</span><span class="t22">ı</span><span class="t22">n sonu.</span></h3>

  <p class="p25"><span class="t26">–</span> <span class="t26">2. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">B</span>üyünün tanrıları Solinari, Lunitari ve Nuitari kuzendiler. Ebeveynleri, Krynn'i yöneten tanrılardı. Solinari, Işık Tanrıları olan Paladin ve Mishakal'ın oğluydu. Lunitari, Kitap Tanrısı olan Gilean'ın kızıydı. Nuitari de Karanlıklar Kraliçesi Takhisis'in oğluydu. Doğdukları günden beri kuzenler sıkı bir ittifak kurmuş, büyüye olan bağlılıklarıyla kenetlenmişlerdi birbirlerine.</p>

  <p class="p51">Çağlar önce üç kuzen, fanilere gizemli enerjiyi kontrol ve idare etme yetisi vermişlerdi. Ancak faniler bu hediyeyi suistimal etmişlerdi. Büyü dünyada başıboş dolanmış, korkunç tahribatlara ve ölümlere neden olmuştu. Kuzenler, bu gücün kullanılması için kurallar koymaları gerektiğini farketmişler ve Yüksek Büyücülük Tarikatları'nı kurmuşlardı. Bir büyücüler konseyi tarafından yönetilen tarikatlar, büyünün kullanımı hakkında kurallar belirlemişti. Bu kurallar, güçlü sanatı icra edenleri kontrol altında tutuyordu.</p>

  <p class="p51">Wayreth'te bulunan Yüksek Büyücülük Kulesi, Ansalon'daki beş büyü merkezinin sonuncusuydu. Diğer üç kule, Daligoth, Losarcum ve İstar'dakiler, yok edilmişlerdi. Palanthas Kulesi hâlâ ayaktaydı ama lanetlenmişti. Sadece değişken ve gizemli Wayreth Ormanı'nın içindeki Wayreth Kulesi hâlâ faal ve hayattaydı.</p>

  <p class="p51">Faniler anlamadıkları şeylerden korkmaya meyilli olduklarından, sıradan halk arasında yaşamaya çalışan bir büyücü için hayat genelde zor olurdu. Gümüş Ay'ın tanrısı Solinari'ye, Kara Ay'ın tanrısı Nuitari'ye ya da Kırmızı Ay'ın tanrıçası Lunitari'ye de hizmet etseler, büyücüler sevilmez ve onlara güvenilmezdi. Büyücülerin Wayreth Kulesi dışında olabildiğince az zaman geçirmek istemesine şaşırmamak gerekirdi. Orada, kendi türleri arasındayken kendileri olabilir, sanatlarını icra edebilir, yeni büyüler üzerinde çalışabilir, büyülü eşyalar alabilir veya değiş tokuş yapabilir; üstelik büyü dilini konuşanların yanında olmanın keyfini çıkartabilirlerdi.</p>

  <p class="p51">Takhisis dönmeden önce üç tarikatın büyücüleri Wayreth Kulesi'nde beraber yaşıyorlar ve çalışıyorlardı. Siyah Cübbeler, Beyaz Cübbeler'le yan yana yemek yiyor, büyü ile ilgili tartışmalara giriyorlardı. Örneğin, bir büyüde örümcek ağı kullanılması gerekiyorsa, yabani örümcekler tarafından yapılmış ağlar mı daha iyiydi yoksa çiftlikte yetiştirilmiş olanlarınki miydi iyi olan? Kediler kendi gizli işlerinin peşinde olduklarından, onlara güvenilmez miydi?</p>

  <p class="p51">Kraliçe Takhisis dünyaya savaş açtığında, oğlu Nuitari, kuzenleriyle arasındaki ittifakı büyünün yaradılışından beri ilk defa bozmuştu. Nuitari annesinden nefret ederdi. Onun yağ çekmelerinin ve sözlerinin yalan olduğundan şüpheleniyordu ancak inanmak istemişti. Kara Kraliçe'nin ordusunun saflarına katıldı ve Siyah Cübbeler'inin büyük bir kısmını da yanında götürdü. Ansalon büyücüleri dünyaya karşı hâlâ tek bir saf gibi gözüküyorlardı ama aslında tarikatlar parçalanmıştı.</p>

  <p class="p51">Büyücüler, Konsey olarak bilinen, içinde her tarikattan eşit sayıda büyücünün yer aldığı bir idari organ tarafından yönetilirlerdi. Böylesi çalkantılı bir dönemde konseyin başı olan kişi, Par-Salian isimli beyaz cübbeli bir büyücüydü. Atmışlarının başında olan Par-Salian, çoğu kişi tarafından güçlü, adil ve bilge bir lider olarak bilinirdi. Ancak büyücü safları arasındaki kargaşa nedeniyle onun kontrolü elinden kaybettiğini, bu işe uygun olmadığını söyleyenler de vardı.</p>

  <p class="p51">Par-Salian, Wayreth'teki Yüksek Büyücülük Kulesi'nde tek başına oturuyordu. Soğuk bir geceydi, şöminede ufak bir ateş yanıyordu; gerçek bir ateş, büyülü değil. Par-Salian, rahat etmek için büyü kullanılmaması gerektiğini düşünürdü. Mum ışığı altında okurdu, büyülü ışık değil. Odasını sıradan, basit bir süpürgeyle temizlerdi. Kulede yaşayan ve çalışan herkesten de bu şekilde davranmasını isterdi.</p>

  <p class="p51">Mum bitmiş ve ateşi sönmüş, sönmekte olan közlerin dışında Par-Salian'ı karanlıkta bırakmıştı. Adam, büyülerine çalışmaktan vazgeçmişti. Bunun için yoğunlaşması gerekiyordu ve gizemli kelimeleri ezberleyemeyecek kadar dağınıktı zihni.</p>

  <p class="p51">Ansalon karmaşa içindeydi. Kara Kraliçe'nin güçleri savaşı kazanmaya tehlikeli bir biçimde yaklaşmışlardı. Umut kırıntıları yok değildi. Aktaş Konseyi toplantısı, elfleri, cüceleri ve insanları bir araya getirmişti. Üç ırk, aralarındaki farklılıkları bir kenara bırakmak ve düşmana karşı birleşmek için anlaşmışlardı. Mavi Leydi. Ejderha Yüceefendisi Kitiara ve onun güçleri Yüce Ermiş Kulesi'nde yenilgiye uğratılmıştı. Paladin ve Mishakal'ın ermişleri dünyaya umut ve şifa getirmişti.</p>

  <p class="p51">Bütün bu iyiliklere rağmen, Ejderha Orduları'nın gücü ve kötü ejderhaların korkunç tehdidi hepsine karşı duruyordu. O sırada Par-Salian, Palanthas'ın düştüğü haberini almayı bekliyordu...</p>

  <p class="p51">Kapısı çalındığında Par-Salian iç çekti. Bunun duymaya korktuğu haber olduğuna emindi. Yardımcısı yatmaya gideli çok olmuştu. Par-Salian, kapıyı açmak için oturduğu yerden kalktı. Ziyaretçisinin Justarius, Kırmızı Cübbe Tarikatı'nın başı olduğunu görünce çok şaşırdı.</p>

  <p class="p51">"Dostum! Bu gece görmeyi beklediğim en son insan sendin! Lütfen, içeri gir. Otur."</p>

  <p class="p51">Justarius aksayarak odaya girdi. Uzun boylu bir adamdı, güçlü ve sağlıklıydı; sadece bir bacağı sakattı. Atletik bir gençken, fiziksel dayanıklılık gerektiren yarışmalara katılmaktan hoşlanırdı. Bunların hepsi Kule'deki Sınav'a girdiğinde bitmişti; kalıcı bir sakatlığı olmuştu. Justarius, Sınav'dan hiç bahsetmez ve sakatlığından asla yakınmazdı, sadece omuzlarını silker ve çarpık bir gülümsemeyle şanslı olduğunu söylerdi.</p>

  <p class="p51">"Güvende olduğunu görmekten memnun oldum," diyerek devam etti Par-Salian konuşmaya, mumlar yakıp ateşe odun atarken. "Palanthas'ta, Ejderha Orduları'yla savaşanlar arasında olacağını düşünüyordum."</p>

  <p class="p51">Kaygıyla arkadaşına bakmak için yaptığı işe ara verdi. "Şehir düştü mü?"</p>

  <p class="p51">"Hiç de değil," dedi Justarius, ateşin önüne otururken. Yükseltmek için sakat bacağını küçük bir taburenin üzerine uzattı ve gülümsedi. "En kaliteli elf şaraplarından bir şişe aç dostum, zira kutlayacak bir şeyimiz var."</p>

  <p class="p51">"O ne? Hemen söyle bana. Düşüncelerim karanlıkla dolmuş durumda," dedi Par-Salian.</p>

  <p class="p51">"İyi ejderhalar savaşa katıldılar!"</p>

  <p class="p51">Par-Salian arkadaşına bakakaldı, sonra da derinden bir göğüs geçirdi titreyerek. "Paladin'e şükürler olsun! Gilean'a da elbette," diye ekledi çabucak Justarius'a bakarak. "Detayları anlat."</p>

  <p class="p51">"Gümüş ejderhalar bu sabah şehri savunmak için geldiler. Ejderha Orduları beklenen saldırılarını gerçekleştirmediler. Qualinesti elflerinden Laurana, Altın Komutan olarak Solamniya Şövalyeleri de dahil Işık güçlerinin lideri ilan edildi."</p>

  <p class="p51">"Bu özel bir şeyi hak ediyor." Par-Salian, her ikisi için de bardaklara şarap doldurdu. "Son Silvanesti şarabı şişem. Heyhat, korkarım o mahzun topraklarda uzun bir süre boyunca elf şarabı üretilmeyecek."</p>

  <p class="p51">Koltuğuna oturdu. "Demek Qualinesti'nin elf kralının kızını Altın Komutan olarak seçtiler. Akıllıca bir seçim."</p>

  <p class="p51">"Politik bir seçim," dedi Justarius alayla. "Şövalyeler kendi aralarından bir lider üzerinde anlaşamadılar. Yüce Ermiş Kulesi'nde Ejderha Orduları'nın yenilgiye uğratılmasındaki en büyük neden, onun cesareti, yiğitliği ve hızlı düşünme kabiliyetiydi. Erkeklere hem kelimeleri hem de hareketleri ile ilham verme gücüne sahip. Kulede savaşan şövalyeler ona hem hayranlar hem de güveniyorlar. Ayrıca elfleri de savaşa sokacak."</p>

  <p class="p51">İki büyücü bardaklarını kaldırdılar ve Altın Komutan ile herkesin bildiği isimleriyle iyi ejderhaların başarısına içtiler. Justarius gümüş kadehini yanındaki sehpaya koydu ve gözlerini ovuşturdu. Yüzü süzgündü. İç çekerek oturdu koltuğuna yeniden.</p>

  <p class="p51">"Sen iyi misin?" diye sordu Par-Salian endişeyle.</p>

  <p class="p51">"Gecelerdir uyumuyorum," diye yanıtladı Justarius. "Ve buraya gelmek için büyü koridorlarında yolculuk ettim. Böylesi bir yolculuk hep yorucu olur."</p>

  <p class="p51">"Palanthas Lordu şehrin savunması için senden yardım mı istedi?" diye sordu Par-Salian şaşırarak.</p>

  <p class="p51">"Hayır, elbette ki istemedi," dedi Justarius acıklı bir şekilde. "Ancak ben üstüme düşeni yapmaya hazırdım. Korumam gereken bir evim, bir ailem ve çok sevdiğim bir şehir var."</p>

  <p class="p51">Kadehini tekrar kaldırdı ama içmedi. Koyu bordo renkli şaraba baktı üzüntüyle.</p>

  <p class="p51">"Haydi, çıkart ağzındaki baklayı," dedi Par-Salian. "Umarım kötü haberlerin iyileri bastırmaz."</p>

  <p class="p51">Justarius derin bir göğüs geçirdi. "Sen ve ben iyi ejderhaların neden yardım yalvarışlarımıza kulak asmadığını merak etmiştik sık sık. Takhisis şehirleri yakmaları ve masumları öldürmeleri için kötü ejderhalarını gönderince neden savaşa girmediklerini düşünmüştük. Artık cevabı biliyorum. Ve bu çok korkunç."</p>

  <p class="p51">Tekrar sessiz kaldı. Par-Salian, kendini hazırlamak için şarabından bir yudum aldı.</p>

  <p class="p51">"Kendine Silvara diyen gümüş bir ejderha, korkunç bir gerçeği ortaya çıkartmış," dedi Justarius. "Görünen o ki yıllar önce, Afet'ten sonra 287 civarında, Takhisis kötü ejderhalarına Uzun Uyku'daki iyi ejderhaların inlerine gizlice girmelerini ve yumurtalarını çalmalarını emretmiş.</p>

  <p class="p51">"Yavrular eline geçtiğinde Takhisis iyi ejderhaları uyandırmış ve dünyaya bir savaş açmak niyetinde olduğunu söylemiş onlara. Takhisis, iyi ejderhaların buna müdahale etmeleri durumunda, yumurtalarını yok etmekte tehdit etmiş onları. Yavruları için endişelenen iyi ejderhalar, onunla savaşmayacaklarına yemin etmişler."</p>

  <p class="p51">"Ve o yemin artık bozulmuş durumda," dedi Par-Salian.</p>

  <p class="p51">"İyi ejderhalar, yemini ilk bozanın Takhisis olduğunu farkettiler," dedi Justarius. "Bilgeler, kertenkele adam olarak tanınan ejderanların..."</p>

  <p class="p51">Par-Salian, dehşet içinde baktı arkadaşına. "Demek istiyorsun ki..." Yumruğunu sıktı. "Bu mümkün değil!"</p>

  <p class="p51">"Üzgünüm ki öyle. Silvara ve dostu, Gilthanas isimli bir elf savaşçısı ortaya çıkarmış bu korkunç gerçeği. Karanlık ve melun büyüler kullanılarak metalik ejderhaların yumurtaları çarpıtılmış, ejderhalardan ejderan olarak bildiğimiz yaratıklara dönüştürülmüş. Silvara ve Gilthanas buna tanık olmuşlar. Töreni izlemişler. Zorlukla kaçıp hayatlarını kurtarmışlar."</p>

  <p class="p51">Par-Salian dehşete düşmüştü. "Korkunç bir kayıp. Hüzünlü bir kayıp. Güzellik, bilgelik ve asalet, kerih<a id="a3"></a><a href="../Text/notes.html#a15"><span class="t29">{4}</span></a> bir canavarlığa dönüştürülüyor."</p>

  <p class="p51">Sessiz kaldı. İki adam da bir sonraki sorunun ne olacağını biliyordu. İkisi de cevabı biliyordu, ikisi de onu yüksek sesle söylemek istemiyordu. Ancak Par-Salian, Konsey'in başıydı. Gerçeğin açığa çıkartılması, ne kadar tatsız olursa olsun, onun sorumluluğuydu.</p>

  <p class="p51">"Yumurtaların karanlık ve melun büyüler kullanılarak çarpıtıldığını söylediğini farkettim. Bu canavarca işin tarikatlarımızdan biri tarafından yapıldığını mı söylüyorsun?"</p>

  <p class="p51">"Maalesef öyle," dedi Justarius alçak bir sesle. "Dracart isimli bir Siyah Cübbe ile Takhisis'in bir ermişi ve bir kırmızı ejderha. Derhal harekete geçmelisin Par-Salian. Bu gece aceleyle buraya gelmemin nedeni bu. Konseyi dağıtmalı, Siyah Cübbeler'i suçlamalı, onları kuleden sürmeli ve bir daha buraya gelmelerini yasaklamalısın." Par-Salian hiçbir şey söylemedi. Sağ elini yumruk yaptı ve gevşetti. Gözlerini ateşe dikti.</p>

  <p class="p51">"Zaten bütün dünya bizden şüpheleniyor," dedi Justarius. "Eğer bir de bir büyücünün bu iğrenç işe karıştığını öğrenirlerse bize karşı ayaklanırlar! Bu bizi tamamen yok edebilir."</p>

  <p class="p51">Par-Salian hâlâ sessizdi.</p>

  <p class="p51">"Efendim," dedi Justarius, sesi sertleşerek, "tanrı Nuitari de bu işin içinde. Olmak zorunda. Annesi Takhisis'i destekliyor yıllardır, bu da demek oluyor ki Siyah Cübbeler'in başı Ladonna da bu işin içinde olmalı."</p>

  <p class="p51">"Bundan emin olamazsın," dedi Par-Salian sert bir sesle. "Kanıtın yok."</p>

  <p class="p51">O ve Ladonna bir zamanlar sevgililerdi; uzak bir geçmişte, gençlerken, tutkunun mantığın önüne geçtiği günlerde. Justarius bunu biliyordu ve bundan bahsetmemeye dikkat ediyordu ama Par-Salian arkadaşının ne düşündüğünü biliyordu.</p>

  <p class="p51">"İkimiz de ne Ladonna'yı ne de onun takipçilerini bir yılı aşkın bir süredir görmedik," diyerek devam etti Justarius konuşmaya. "Bizim tanrılarımız, Solinari ve Lunitari, Nuitari annesine hizmet etmek için onlardan ayrılınca kızdıklarını ve hayal kırıklığına uğradıklarını gizlemediler. Hakikatle yüzleşmeliyiz, efendim. Üç kuzen birbirine yabancılaştı. Büyücülerden oluşan kutsal kardeşliğimiz, beyaz, siyah ve kırmızıdan oluşan bizi birbirimize yakınlaştıran bağlarımız kesildi. Ladonna ve onun Siyah Cübbeler'i Kule'ye karşı bir saldırı düzenlemek üzere bile olabilirler..."</p>

  <p class="p51">"Hayır!" dedi Par-Salian, yumruğunu koltuğunun koluna vurup şarabının dökülmesine neden olurken.</p>

  <p class="p51">Par-Salian, onu en iyi tanıyanlar tarafından bile uzun, beyaz sakalı ve sakin tavırlarıyla bazen zayıf ve yumuşak huylu bir adam olarak görülürdü. Fakat Konsey'in başı bu yüksek pozisyonu kanındaki ve midesindeki alevler sayesinde kazanmıştı. O alevlerin ısısı şaşırtıcıydı, tıpkı o anda olduğu gibi Justarius şaşkına dönmüştü.</p>

  <p class="p51">"Konsey'i dağıtmayacağım! Bir an için bile Ladonna'nın bu suça karışmış olduğuna inanmıyorum. Nuitari'yi de suçlamıyorum..."</p>

  <p class="p51">Justarius kaşlarını çattı. "Bir Siyah Cübbe, Dracart iş başında görülmüş!"</p>

  <p class="p51">"Ne olmuş?" Par-Salian arkadaşına kızgın kızgın baktı. "Bir asi olabilir..."</p>

  <p class="p51">"Öyleydi," dedi bir ses.</p>

  <p class="p51">Justarius koltuğunda arkasını döndü. Konuşanın kim olduğunu görünce Par-Salian'a suçlarcasına baktı.</p>

  <p class="p51">"Bir misafirin olduğunu bilmiyordum," dedi Justarius soğuk soğuk.</p>

  <p class="p51">"Ben de bilmiyordum," dedi Par-Salian, duygularını yüzüne yansıtmamaya çalışıyordu. "Geldiğini bildirmeliydin, Ladonna. Gizli gizli başkalarını dinlemek ayıptır, hele ki onlar arkadaşlarınsa."</p>

  <p class="p51">"Sizlerin hâlâ arkadaşım olduğunuzdan emin olmam gerekiyordu," dedi kadın.</p>

  <p class="p51">Orta yaşlı bir insan kadın olan Ladonna, başkaları gibi kırışmış yüzüne gençlik vermek için doğal ya da büyülü hilelerle yaşını saklamaya çalışmamakla tanınırdı. Uzun, gür, gri saçını bir kraliçenin tacını takması gibi gururla taşır, özenle şekillendirirdi. Siyah cübbeleri en kaliteli kadifeden, yumuşak ve görkemli, altın ve gümüş ipliklerden rünlerle süslü olurdu.</p>

  <p class="p51">Ancak gizli gizli arkadaşlarını izlediği gölgeli köşeden çıktığında, iki adam, kadının görüntüsündeki değişimden ötürü sarsıldılar. Ladonna süzgün, solgun ve yaşlanmış gözüküyordu. Kadının uzun, gri saçları basit bir şekilde iki örgü halinde örülmüş, arkasından sallanıyordu. Zarif, siyah cübbesi kirli, yıpranmış ve yırtık pırtıktı. Tükenmiş gibiydi, neredeyse yere yığılacak gibi gözüküyordu.</p>

  <p class="p51">Par-Salian aceleyle kadına bir koltuk getirdi ve ona bir kadeh şarap doldurdu. Kadın minnettarlıkla içti. Koyu renkli gözleri Justarius'a gitti.</p>

  <p class="p51">"Beni suçlamakta çok çabuk davrandınız," dedi kadın ekşi ekşi.</p>

  <p class="p51">"Sizi son gördüğümde, hanımefendi," diye yanıtladı adam, "Kraliçe Takhisis'e bağlılığınızı dile getiriyordunuz bağıra bağıra. Bu suçu işlemediğinize mi inanmamız gerekiyor?"</p>

  <p class="p51">Ladonna şaraptan bir yudum aldı ve, "Eğer aptal olmak bir suçsa, söylediğiniz gibi suçluyum," dedi usulca.</p>

  <p class="p51">Gözlerini kaldırdı, iki adama da aceleyle baktı. "Ancak size yemin ederim ki ejderha yumurtalarının yok edilmesiyle hiçbir ilgim yok! Kısa bir süre öncesine kadar bu aşağılık faaliyetten haberim bile yoktu. Öğrendiğimde de durumu düzeltmek için elimden geleni yaptım. Silvara ile Gilthanas'a sorabilirsiniz. Ben yardım etmiş olmasaydım şu anda hayatta olmazlardı."</p>

  <p class="p51">Justarius'un yüz ifadesi değişmedi. Par-Salian kadına derin bir kederle baktı.</p>

  <p class="p51">Ladonna ayağa kalktı ve ellerini göğe kaldırdı. "Solinari'ye, Gümüş Ay'ın tanrısına sesleniyorum. Lunitari'ye, Kırmızı Ay'ın tanrısına sesleniyorum. Nuitari'ye, Kara Ay'ın tanrısına sesleniyorum. Yeminime tanık olun. Kutsal saydığımız büyü üzerine yemin ederim ki doğruyu söylüyorum. Tanrılar, eğer yalan söylüyorsam inayetinizi çekin üzerimden. Bırakın büyü kelimeleri aklımdan silinsin! Bırakın büyü malzemelerim toza dönüşsün. Bırakın tomarlarım yansın. Bırakın elim bilekten bükülsün."</p>

  <p class="p51">Kısa bir süre bekledikten sonra yerine geri oturdu. "Burası soğuk," dedi Justarius'a sert sert bakarak. "Ateşi yakayım mı?"</p>

  <p class="p51">Elini, içinde yanan ateşin ölmekte olduğu şömineye doğrulttu ve bir büyü kelimesi telaffuz etti. Demir kafesin ardında oynaştı alevler. Alev o kadar büyüdü ki, üçü de koltuklarını geri çekmek zorunda kaldılar. Ladonna titreyen eliyle kadehini kaldırdı ve bir yudum şarap içti.</p>

  <p class="p51">"Nuitari, Takhisis'ten ayrıldı mı?" diye sordu Par-Salian hayretle.</p>

  <p class="p51">"Tatlı kelimeler ve cömert sözlere kanmıştı. Benim gibi," dedi Ladonna esefle. "Kraliçe'nin kelimeleri yalandı. Bütün sözleri bozuldu."</p>

  <p class="p51">"Ne bekliyordun ki?" diye sordu Justarius alayla. "Kara Kraliçe senin amaçlarını bozdu ve gururunu incitti. Şimdi de sürünerek bize dönüyorsun. Bence başın belada. Kraliçe'nin sırlarını biliyorsun. Peşine av köpeklerini mi taktı? Wayreth'e gelmenin nedeni bu mu? Cübbelerimizin ardına saklanmak mı?"</p>

  <p class="p51">"Geri döndüm çünkü onun sırlarını öğrendim," dedi Ladonna usulca. Uzun bir süre boyunca oturduğu yerde ellerine bakarak durdu; uzun parmakları hâlâ esnekti ama kızarmış ve ince kemikleri ortaya çıkmıştı. "Ve evet, başım belada. Hepimiz tehlikedeyiz. Bu yüzden geri döndüm. Sizi uyarmak için hayatımı tehlikeye attım." Par-Salian ile Justarius telaşlı ifadelerle bakıştılar. İki adam da Ladonna'yı yıllardır tanıyordu. İkisi de onu gücünün ihtişamında görmüştü. İkisi de onu öfkeyle kasıp kavururken izlemişti. Biri, onu aşkla yumuşamış ve şefkatliyken de görmüştü. Ladonna bir savaşçıydı. Kendisine meydan okuyanları büyü dövüşlerinde yenerek, hatta bazen de öldürerek yükselmişti Siyah Cübbeler'in arasından. O cüretkar ve zorlu bir düşmandı. İki adam da bu güçlü ve kuvvetli kadının zayıflık gösterdiğine hiç tanık olmamıştı. İkisi de kadını o anda gördükleri gibi hiç görmemişlerdi; sarsılmış... korkmuş.</p>

  <p class="p51">"Neraka'da Kırmızı Konak denen bir bina var. Ariakas, Neraka'ya döndüğünde bazen orada kalıyor. Bu konakta Takhisis'e adanmış bir mihrap var. Mihrap, kendi tapınağındaki kadar büyük değil ama daha gizli ve daha özel, sadece Ariakas ve Kitiara ile eski öğrencim ve Ariakas'ın metresi olan büyücü İolanthe gibi gözdelerine açık."</p>

  <p class="p51">"Lafı kısa kesmek gerekirse, meslektaşlarımdan birkaçı korkunç bir şekilde öldürüldü. Sıranın bana gelmesinden korktum. Kraliçe Takhisis ile doğrudan konuşmak için mihraba gittim..."</p>

  <p class="p51">Justarius bir şeyler mırıldandı.</p>

  <p class="p51">"Biliyorum," dedi Ladonna. Eli titrediği için şarabını döktü. "Biliyorum, ama yalnız ve çaresizdim."</p>

  <p class="p51">Par-Salian uzandı ve elini kadının elinin üzerine koydu. Kadın ürkekçe gülümsedi ve adamın elini sıktı. Adam, kadının gözlerinde yaşlar olduğunu görünce şaşırdı ve dehşete düştü. Kadının ağladığını daha önce hiç görmemişti.</p>

  <p class="p51">"Tam mihraba girecektim ki, içeride birinin olduğunu farkettim. O kişi Yüceefendi Kitiara'ydı, Ariakas ile konuşuyordu. Büyümü kullanarak kendimi görünmez yaptım ve konuşmalarını dinledim. Bizden bahsediyorlardı.</p>

  <p class="p51">"Berem isimli bir adamı aradıklarını duydunuz mu? Hepadam ya da Yeşil Mücevher Adam olarak biliniyor."</p>

  <p class="p51">"Evet, onu Kraliçe için bu kadar önemli yapan şeyin ne olduğunu öğrenmeye çalışıyoruz," dedi Par-Salian.</p>

  <p class="p51">"Size söyleyebilirim," dedi Ladonna.</p>

  <p class="p51">Hikayesini dinleyicilerine anlattı. Par-Salian, ölüm, umut ve kefaret öyküsünü sessiz bir hayret içinde dinledi. Justarius ise sert bir itimatsızlık içinde.</p>

  <p class="p51">"Berem bizim en büyük umudumuz," diyerek tamamladı Ladonna öyküsünü, "ve aynı zamanda da en büyük korkumuz. Takhisis'in Berem Hepadam'ı bulması durumunda savaşı kazanacağını söylemek yeterli. Bütün gücü ile girecek dünyaya. Bu Berem'i bulmalıyız ve eğer bunu başaramazsak, Temel Taşı'nı kendimiz mühürlemek için bir yol bulmalıyız."</p>

  <p class="p51">Par-Salian ve Justarius sessiz kaldılar, ikisi de duyduklarını değerlendiriyordu. Ladonna koltuğuna yerleşti ve gözlerini kapattı. Par-Salian kadına bir kadeh şarap daha doldurmayı teklif etti.</p>

  <p class="p51">"Teşekkür ederim sevgili dostum, ama biraz daha içersem oturduğum yerde uyuyakalacağım."</p>

  <p class="p51">"Ben kendim de biraz araştırma yapmak istiyorum," dedi Justarius sert bir sesle. "Kendisine tamamen güvenmediğimi söylediğimde Ladonna hanımefendi beni affedecektir."</p>

  <p class="p51">"İstediğin kadar araştır," dedi Ladonna. "Doğruyu söylediğimi öğreneceksin. Yalan söyleyemeyecek kadar yoruldum. Şimdi, izin verirseniz..."</p>

  <p class="p51">Ayağa kalkarken bitkinlikten sendeledi ve dengesini sağlamak için elini koltuğun koluna koymak zorunda kaldı. "Bu gece yola çıkamam. Eğer bir çırak hücresinin köşesinde bir battaniye alabilirsem..."</p>

  <p class="p51">"Saçmalama," dedi Par-Salian. "Her zamanki gibi kendi odanda uyuyacaksın. Her şey gittiğin gibi. Ne bir şey hareket ettirildi ne de değiştirildi. Şöminede ateş bile yanıyor."</p>

  <p class="p51">Ladonna gururlu başını eğdi, sonra da elini Par-Salian'a uzattı. "Eski dostum, teşekkür ederim. Bir hata yaptım. Bunu açıkça itiraf ediyorum. Eğer teselli olacaksa, bunun bedelini çok acı ödedim."</p>

  <p class="p51">Justarius zorlukla kalktı ayağa. Uzun bir süre oturunca sakat bacağı kaskatı kesiliyordu.</p>

  <p class="p51">"Sen de bu geceyi bizimle geçirir misin dostum?" diye sordu Par-Salian.</p>

  <p class="p51">Justarius kafasını salladı. "Bana Palanthas'ta ihtiyaçları var. Daha fazla haberim var. Bir süre daha bekleyebilirseniz, hanımefendi, bu sizin de ilginizi çekecektir. Rannmont'un yirmi altıncı günü Raistlin Majere, Büyük Kütüphane'nin merdiveninde neredeyse ölmek üzereyken bulundu. Öğrencilerimden biri oradan geçiyormuş ve buna şahit olmuş. Öğrencim adamın kim olduğunu bilmiyordu, tek bildiği tarikatımın kırmızı cübbesini giyen bir büyücü olduğuydu."</p>

  <p class="p51">"Raistlin'in artık benim tarikatımda olacağını sanmıyorum," diye ekledi Justarius. "Bugün yerel kumaş boyacılarından biri, genç bir adamın, kırmızı cübbesinin siyaha boyanması için iş yerine geldiğini söyledi bana. Görünüşe göre '<span class="t19">k</span><span class="t19">ı</span><span class="t19">l</span><span class="t19">ı</span><span class="t19">c</span><span class="t19">ı</span><span class="t19">nda</span>' bir çatlak var dostum."</p>

  <p class="p51">Par-Salian sıkıntılı sıkıntılı baktı. "Onun Raistlin Majere olduğuna emin misin?"</p>

  <p class="p51">"Genç adam sahte bir isim vermiş ama dünyada altın rengi bir teni ve kum saati gözbebekleri olan çok adam olamaz. Ama emin olmak için Astinus ile konuştum. Genç adamın Raistlin olduğu konusunda temin etti beni. Siyah Cübbe'ye geçiyor ve bunu gerektiği gibi Konsey'e danışmaya tenezzül etmeden yapıyor."</p>

  <p class="p51">"Asi olmayı seçmiş." Ladonna omuzlarını silkti. "Onu kaybettin. Öyle gözüküyor ki hata yapan sadece ben değilim."</p>

  <p class="p51">"Sana söylemiştim demeyi hiç sevmem," dedi Justarius sert bir sesle. "Ama sana söylemiştim."</p>

  <p class="p51">Ladonna odasına gitmek için ayrıldı. Justarius büyü koridorlarından yararlanarak Palanthas'a döndü. Par-Salian tekrar yalnız kaldı.</p>

  <p class="p51">Sönmek üzere olan ateşin yanındaki koltuğuna geri dönerek bütün duyduklarını düşündü. Ladonna'nın getirmiş olduğu korkunç haberler üzerine yoğunlaşmaya çalıştı ama düşünceleri Raistlin Majere'e kayıyordu.</p>

  <p class="p51">"Onu seçmekle bir hata yapmış olabilirim," diye düşündü Par-Salian. "Ama bu gece duyduklarım ve Raistlin Majere hakkında bildiklerim değerlendirilince, belki de hata yapmamışımdır."</p>

  <p class="p51">Par-Salian elf şarabının sonunu içtikten sonra kalan damlaları parlayan korların üzerine dökerek yatağına gitti.</p>
</body>
</html>
