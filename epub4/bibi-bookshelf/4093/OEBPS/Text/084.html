<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 13 -</span><span class="t22"><br /></span><span class="t22">Ruhçu.</span><span class="t22"><br /></span><span class="t22">Kara Kraliçe’nin Tap</span><span class="t22">ı</span><span class="t22">na</span><span class="t22">ğı</span><span class="t22">.</span></h3>

  <p class="p25"><span class="t26">–</span> <span class="t26">26. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">D</span>oğan güneş, sarhoş bir kaos şeklinde geçen geceden sonra kasvetliydi; gözleri kan çanağına dönerek kızarmıştı. Neraka sokaklarının hendekleri, o muazzam günün şafak öncesi saatlerinden beri içinde akan kandan kırmızıya boyanmıştı, ama düşman görünürde değildi. Ejderha Yüceefendileri'nin askerleri birbirleriyle savaşıyorlardı.</p>

  <p class="p51">İmparatorun gelişi geciktiğinden, diğer yüceefendilerin askerlerinin Neraka şehrine girmeleri yasaklanmıştı; ki bunun da anlamı, Neraka'nın biralarından ve cüce içkilerinden ve diğer zevklerinden yararlanmalarının yasak olduğuydu. Neraka'ya vaktinde yetişmek için çoğu zorla yürütülmüş olan askerler, şehre vardıklarında kendilerine söz verilen tatil için ilerlemişler ve dayağa, pis suya ve kötü yemeğe katlanmışlardı. Şehre giremeyecekleri ve aynı kötü yemeği yeyip su dışında hiçbir şey içemeyecekleri söylenince de isyan etmişlerdi.</p>

  <p class="p51">İki yüceefendi, Siyah Ejderha Ordusu'nun yarı ogre lideri Takarlı Lucien ve Yeşillerin lideri olan Salah-Kahn, bir aydır birbirleriyle savaşıyorlardı; her biri, arazisini diğerinin alanına doğru genişletmek istiyordu. Salah-Kahn'ın emrindeki Khur'lu insanlar, ogrelerden nefret ediyorlardı; ogreler de insanlardan nefret ediyorlardı zaten. Bu iki ırk, savaşta gönülsüz müttefikler olmuşlardı ama savaş kötüye gitmeye başlayınca, her yüceefendi de kendini düşünür olmuştu.</p>

  <p class="p51">Askerleri arasında kavga başlayınca yüceefendiler birbirlerini suçlamışlar ve durdurmak için hiçbir şey yapmamışlardı.</p>

  <p class="p51">En kötü durumda olan Beyaz Ejderha Ordusu'ydu, zira bir komutanı yoktu. O mevkii işgal eden hobgoblin Toede toplantıya gelmemişti ve dedikodulara göre ölmüştü.<a id="a6"></a><a href="../Text/notes.html#a21"><span class="t29">{7}</span></a> Ejderan ve insan komutanlar, liderlik için birbirleriyle savaşmaya başlamışlardı; her biri imparatorun gözüne girmeye çalışıyor ama hiçbiri askerler arasında disiplin ve düzeni sağlamak için bir şey yapmıyordu.</p>

  <p class="p51">Sadece tek bir yüceefendi, Mavi Leydi, Kitiara başarmıştı askerlerini kontrol altında tutmayı. Subayları ve askerleri ona sadıktılar ve çok disiplinliydiler. Yüceefendilerinden ve kendilerinden gurur duyuyorlardı ve bir kısmı kaçırdıkları yüzünden homurdansa da kamplarında kaldılar.</p>

  <p class="p51">Kırmızı Ejderha Ordusu'nun askerleri zaten şehirdelerdi ve imparator gelene kadar diğerlerini dışarıda tutma emrini almışlardı. Bu zor bir görevdi, zira ejderanlar duvarların üstünden uçabiliyorlardı ve (her ikisi de yeni bir idare tarafından işletilen) Kırık Kalkan ile Kıllı Trol'e doluşmuşlardı.</p>

  <p class="p51">Kırmızı Ejderha Ordusu askerleri tarafından desteklenen Neraka Muhafizları, gece ejderanları şehirden dışarıya çıkartmaya çalışınca kavga koptu. Neraka Muhafızları'nın bu tehlikeli güruhlarla başa çıkamayacağını gören ve kavgaların tapınak arazisine sıçramasından korkan Geceefendisi, tapınak muhafızlarını yardıma gönderdi. Bu da tapınağı kritik bir zamanda, Geceefendisi, Savaş Konseyine hazırlanırken, korumasız bıraktı.</p>

  <p class="p27">Geceefendisi öfkeden köpürüyordu ve bütün suçu Ariakas'a attı; fısıldananlara göre, kendi fahişesi tarafından neredeyse öldürülecek kadar salaktı. Geceefendisi, şehirdeki ve etrafındaki bütün kara hacılara, savunmaya yardımcı olmaları için tapınakta toplanmalarını emretti.</p>

  <p class="p28"><span class="t30">*  *  *  *  *</span></p>

  <p class="p51">Raistlin, şafak sökmeden uyanmıştı. Geceyi, Lute'un dükkanının altındaki tünellerde geçirmişti. O sabah, siyaha boyanmış cübbesini çıkarttı. Elini kumaşında gezdirdi. Boyacı yalan söylememişti; siyah renk solmamış, yeşile dönmemişti. Cübbesi ona iyi hizmet etmişti. Cübbesini katladı ve düzgün bir şekilde iskemlenin üstüne koydu.</p>

  <p class="p51">Büyü malzemelerini ve ejderha küresini taşıyan keselerini bir deri sicime bağladı ve boynuna astı. Gümüş bıçağının bağlı olduğu deri şeridi de bileğine sardı ve bileğini oynatınca bıçağın avucuna düşeceğinden emin olana dek denedi. Son olarak Karanlık'ın tanrılarının yüksek rütbeli bir rahibin siyah kadife cübbesini giyip altın madalyonunu taktı. Bu kıyafeti Raistlin'e Kitiara vermiş, Ariakas'ın zindanından kaçarken o Ruhçu'ya nasıl rastladığını ve onu nasıl soyduğunu anlatmıştı.</p>

  <p class="p51">Yumuşak kıyafet Raistlin'in boynundan ve omuzlarından kaydı. Hacimli kumaşı ayarlayarak altındaki keselerini gizledi. Rahipler, kutsal büyülerini tanrılarına dua ederek alırlardı, gül yapraklarından ya da yarasa pisliğinden değil.</p>

  <p class="p51">Bunu da halledince ejderha küresini masaya yerleştirdi ve ellerini üzerine koydu.</p>

  <p class="p51">"Bana kardeşimi göster," diye emretti.</p>

  <p class="p51">Kürenin ışıkları parlayıp döndü. Küreden eller çıktı ama bunlar o tanıdık eller değillerdi, İskelet ellerdi, kemikli parmaklarının üzerinde et olmayan, bir cesedin korkunç tırnaklarına sahip...</p>

  <p class="p51">Nefesi kesilen Raistlin, büyüyü aniden bıraktı. Ellerini geri çekti. Kahkahalarla gülen, nefret dolu o sesi duydu.</p>

  <p class="p51"><span class="t19">Z</span><span class="t19">ı</span><span class="t19">rh</span><span class="t19">ı</span><span class="t19">n cüruftan yap</span><span class="t19">ı</span><span class="t19">lm</span><span class="t19">ı</span><span class="t19">ş</span><span class="t19">sa, onda bir çatlak bulurum.</span></p>

  <p class="p51">"İkimiz de aynı şeyi istiyoruz," dedi Raistlin Fistandantilus'a. "Ona ulaşmak için gerekli olanlara sahibim. Araya girersen ikimiz de kaybederiz."</p>

  <p class="p27">Raistlin, gerginlik içinde yanıt bekledi. Gelmeyince tereddüt etti; sonra, elleri görmeyince, küreyi aldı ve kesesine attı. Küreyi tekrar kullanmayıp şehir duvarlarından geçip Neraka'ya girmek için tünellerden yararlandı.</p>

  <p class="p28"><span class="t30">*  *  *  *  *</span></p>

  <p class="p51">Raistlin geldiğinde, tapınağın önünde kalabalık bir kara ermiş sırası vardı. Sıra, sokak boyunca ilerliyor ve binanın etrafında dolanıyordu.</p>

  <p class="p51">Raistlin sıranın sonuna geçecekti ki, kendisi gibi yüksek rütbeli bir rahibin aşağılık hacılarla birlikte sırada beklemeyeceği aklına geldi, Öyle davranması şüphe uyandırırdı. Önünde duranları Magius'un Asası'nın ucuyla dürtükleyen Raistlin, yolundan çekilmelerini emretti.</p>

  <p class="p51">Birkaç tanesi ona öfkeyle döndüler ama madalyonundan yansıyan güneş ışığını görünce ağızlarını kapatıp öfkelerini yuttular. Suratlarını asan kara hacılar kenara çekilerek Raistlin'in sıranın önüne geçmesine izin verdiler.</p>

  <p class="p51">Raistlin cübbesinin başlığını yüzünü tamamen kapatacak şekilde aşağı çekmişti. Hem altın tenini, hem de bıçağını gizlemek için siyah deri eldiven takmıştı. Topallıyormuş gibi hareket ediyor, asa kullanıyor olmasına inandırıcı bir neden yaratıyordu. Ve Magius'un Asası birkaç meraklı bakışa neden olmuşsa da asa, gerektiği zamanlarda dikkat çekmemeyi başarabiliyordu.</p>

  <p class="p51">Raistlin tapınağın girişine ulaşınca, yine Kit tarafından verilmiş olan geçiş belgesini uzattı ve ejderan muhafız belgeyi incelerken bariz bir sabırsızlıkla bekledi. Ejderan muhafız en sonunda pençeli elini salladı.</p>

  <p class="p51">"Girebilirsiniz, Ruhçu."</p>

  <p class="p51">Raistlin tam Takhisis'in beş başlı ejderha görüntüsüyle işlenmiş çift kanatlı kapıdan geçiyordu ki, başka bir muhafız, bir insan durdurdu onu.</p>

  <p class="p51">"Yüzünü görmek istiyorum. Başlığını indir."</p>

  <p class="p51">"Başlığımı takmamın bir nedeni var," dedi Raistlin.</p>

  <p class="p51">"Ve bir neden için indireceksin," dedi adam ve elini uzattı.</p>

  <p class="p51">"Pekala," dedi Raistlin. "Ama uyarmadı deme. Ben Morgion'un takipçisiyim."</p>

  <p class="p51">Başlığını indirdi.</p>

  <p class="p51">Adamın yüzü korku ve iğrenerek çarpıldı. Olası bir bulaşmadan kurtulmak için elini üniformasına sildi. Raistlin'in arkasında sırada bekleyen birkaç rahip, ondan kaçmaya çalışırken birbirlerinin üzerine düştüler. Kara panteondaki bütün tanrılar arasında Morgion, hastalık ve bozukluk tanrısı, en iğrenç olanıydı.</p>

  <p class="p51">"Ellerimi de görmek ister misin?" diye sordu Raistlin ve siyah eldivenlerini çıkartmaya koyuldu.</p>

  <p class="p51">Muhafız, anlaşılmaz bir şeyler mırıldandı ve baş parmağıyla kapıyı işaret etti. Raistlin başlığını geri taktı ve kimse onu durdurmadı. Tapınağa girerken, arkasından seyircilerin dehşet içinde konuştuklarını duyabiliyordu.</p>

  <p class="p51">"<span class="t19">Etleri parça parça dü</span><span class="t19">ş</span><span class="t19">üyor...</span>"</p>

  <p class="p51">"<span class="t19">...dudaklar</span><span class="t19">ı</span> <span class="t19">çürümü</span><span class="t19">ş</span><span class="t19">! Tendonlar</span><span class="t19">ı</span> <span class="t19">ve kemikleri görebiliyorsun...</span>"</p>

  <p class="p51">"<span class="t19">...ya</span><span class="t19">ş</span><span class="t19">ayan iskelet...</span>"</p>

  <p class="p51">Raistlin memnundu. Yanılsama büyüsü işe yaramıştı. Yanılsamayı devam ettirmeyi düşündü ama büyüyü bütün gün devam ettirmek çok yorucu olurdu. Bütün gücüne ihtiyacı olacaktı. Başlığını kafasında tutması yeterliydi.</p>

  <p class="p51">Raistlin, girişin etrafında duran siyah ermiş kümesine karıştı. Tapınak ziyaretçilerine eşlik eden siyah hacılardan birini bularak, meclis odasına nasıl gidebileceğini sordu.</p>

  <p class="p51">"Doğudan geliyorum. Kara Majesteleri'nin tapınağını ilk ziyaretim bu," dedi Raistlin açıklamak için.</p>

  <p class="p51">Kara hacı, bu kadar yüksek rütbeli bir rahip tarafından seçilmiş olmaktan son derece memnundu ve Ruhçu'ya eşlik etmeyi kendisi önerdi. Meclis salonuna giden dolambaçlı koridorlardan ilerlerken, savaş meclisi ya da Ariakas'ın deyimiyle "<span class="t19">Yüce Meclis</span>" için planlananları anlattı kadın.</p>

  <p class="p51">"Yüceefendilerin toplantısı, güneşin batmasıyla başlayacak. Bir saat sonra," hacının sesi huşuyla yumuşadı, "Kara Kraliçemiz Takhisis, savaştaki zaferini beyan etmek için yücefendilerine katılacak."</p>

  <p class="p51">Bunun için daha erken, diye düşündü Raistlin.</p>

  <p class="p51">"Yüce Meclis sırasında ne oluyor?" diye sordu Raistlin.</p>

  <p class="p51">"İlk olarak imparatorun askerleri, tahtının önünde yerlerini alırlar. Sonra yüceefendilerin askerleri girer ve onlardan sonra da yüceefendiler. En son imparator içeri girer. Herkes yerini alınca yüceefendiler, İmparator ve Kara Majesteleri'ne bağlılık yemini ederler. Yüceefendiler, sadakatlerinin bir göstergesi olarak imparatora hediyeler sunarlar.</p>

  <p class="p51">"Duyduğumuza göre," diye ekledi kara hacı bir sır verir gibi, "hediyelerden biri, Altın Komutan olarak tanınan elf kadını olacakmış. Kara Nöbet töreni sırasında Takhisis'e kurban edilecek. Umuyorum katılabilirsiniz, Ruhçu. Varlığınız bizi onurlandıracaktır."</p>

  <p class="p51">Raistlin bunu dört gözle beklediğini söyledi.</p>

  <p class="p51">"Meclis salonu burası," diye bildirdi hacı, adamı ana kapıya götürürken. "Bizim girmemize izin yok, ancak içeriyi görebilirsiniz. Çok etkileyici bir yer!"</p>

  <p class="p51">Tapınaktaki diğer bütün odalar gibi, yuvarlak meclis odası da yarı ether düzleminde, yarı gerçek dünyadaydı ve bakanları tedirgin edecek şekilde tasarlanmıştı. Her şey göründüğü gibiydi ama hiçbir şey göründüğü gibi değildi. Siyah granit zemin sertti ye ayak altında hareket ediyordu. Duvarlar da aynı siyah granitten yapılmıştı ve yerin devamı gibi gözüküyordu; karanlığın dünyayı boğmayı amaçlayan gelgit dalgaları gibi etrafında yükseldiğini görüyordu bakanlar.</p>

  <p class="p51">Tapınak'ın içindeki salon, Tapınak'ın kendisinden daha büyüktü. Kubbeli tavana bakan Raistlin, sayvanlara<a id="a7"></a><a href="../Text/notes.html#a22"><span class="t29">{8}</span></a> tünemiş ejderhalar olduğunu görünce şaşkına döndü. Ejderhalara bakıyor ve onların planlarını nasıl etkileyeceğini düşünüyordu ki, tavanın üstüne çökmekte olduğu fikrine kapıldı bir anda. Gayri ihtiyari eğildi, sonra kara ermişin kuru kuru kıkırdadığını duydu. Raistlin, midesindeki çukurdaki batma hissi geçene kadar tavana baktı.</p>

  <p class="p51">"Bu dört kürsüde," dedi rehber işaret ederek, "Ejderha Yüceefendileri'nin kutsal tahtları bulunuyor. Beyaz Lord Toede. yeşil Salah-Kahn, siyah Takarlı Lucien ve mavi de Mavi Leydi Kitiara uth Matar için."</p>

  <p class="p51">"Kürsüler epey küçük," dedi Raistlin.</p>

  <p class="p51">Rehber, alınarak sinirlendi. "Çok azametliler."</p>

  <p class="p51">"Özür dilerim," dedi Raistlin. "Söylemek istediğim, kürsülerin yüceefendi ve muhafızlarını taşıyacak kadar büyük olmadıklarıydı. Suikastçılardan korkmuyor musunuz?"</p>

  <p class="p51">"Ha, ne demek istediğinizi anladım," dedi rehber sert bir şekilde. "Yüceefendinin kendisinden başka kimsenin kürsüye çıkmasına izin yok. Muhafızlar, kürsüye çıkan basamakların önünde duracaklar ve kürsünün etrafını saracaklar. Hiçbir suikastçının geçmesine olanak olmayacak."</p>

  <p class="p51">"Salonun önünde bulunan büyük, mücevherlerle süslü, işlemeli tahtın imparator için olduğunu tahmin ediyorum."</p>

  <p class="p51">"Evet, İmparator Hazretleri orada oturacak. Tahtın üzerindeki karanlık cumbayı görüyor musunuz?"</p>

  <p class="p51">Raistlin, başka bir şeye bakmakta zorlanıyordu. Gözleri durmadan o gölgeli yere kayıyordu ve daha rehberi söylemeden biliyordu o cumbada ne olduğunu.</p>

  <p class="p51">"Orası, muzaffer Kraliçemiz'in dünyaya giriş yapacağı yer. Şanslısınız, Ruhçu. Orada, onunla beraber olacaksınız"</p>

  <p class="p51">"Öyle mi?" diye sordu Raistlin şaşırarak.</p>

  <p class="p51">"İmparatorun tahtı onun altında bulunuyor. Geceefendimiz, Kara Mejesteleri'nin yanında duracak ve sizin gibi ileri gelenler de Ruhçu, onun yanında yer alacak."</p>

  <p class="p51">Rehber, gıptayla göğüs geçirdi. "Kara Majesteleri'ne bu kadar yakın olacağınız için çok şanslısınız."</p>

  <p class="p51">"Gerçekten de öyle," dedi Raistlin.</p>

  <p class="p51">O ve Kit, kadının kürsüsünde beraber duracaklarını planlamışlardı. Oradan büyü yapabilirdi. Bunun riskleri vardı elbette. Meclis salonunda Ariakas da dahil herkesin gözünün önünde olacaktı. Ve Raistlin bir rahip kılığına girmiş olsa da büyüsünü yapmaya başladığı anda, salondaki herkes onun bir büyücü olduğunu anlayacaktı. Geceefendisi'nin yeri daha iyiydi.</p>

  <p class="p51">Ariakas'ın üstünde olacağım, diye düşündü. İmparator bana sırtını dönmüş olacak. Doğru. Takhisis'e yakın olacağım ama bana ilgi göstermeyecek. İlgisi yüceefendileri üzerinde yoğunlaşmış olacak.</p>

  <p class="p51">"Gitmeliyiz," dedi rehber aniden. "Öğlen ayini vakti neredeyse geldi. Benimle gelebilirsiniz."</p>

  <p class="p51">"Size yük olmak istemem," dedi Raistlin, kendi başına etrafı dolaşmak için bu kadından nasıl kurtulabileceğini düşünüyordu zaten. "Yolumu kendi kendime bulabilirim."</p>

  <p class="p51">"Katılım zorunludur," dedi rehber.</p>

  <p class="p51">Raistlin sessizce küfretti ama yapabileceği hiçbir şey yoktu. Rehberi onu salondan uzaklaştırıp tapınağın labirentine sokunca, derhal meclis salonuna girmeye çalışan rahipler ve askerlerden oluşan kalabalığa yakalandılar. Yüzlerce bedenden yayılan sıcaklık yoğundu. Raistlin, kadife cübbesinin içinde terlemeye başladı. Siyah deri eldiven içindeki avuçları ıslanıp kaşınmaya başladı. Bu histen nefret ediyor, eldivenleri çekip çıkartmak istiyordu. Ancak buna cesaret etmedi. Altın rengi teni anında dikkat çekerdi; burada tutuklu olduğu zamandan onu hatırlayan bile çıkabilirdi.</p>

  <p class="p51">Kalabalık tam dağılır gibi olduğunda, iri bir baaz ejderan belirdi ve bağırarak kalabalığın içine daldı.</p>

  <p class="p51">"Açılın!" diye bağırıyordu ejderan. "Tehlikeli tutsaklar. Açılın! Yol verin!"</p>

  <p class="p51">Kalabalık, emredildiği gibi açıldı. Tutsaklar göründü. Biri Tika'ydı, muhafızın hemen ardından yürüyordu. Kızıl lüleleri gevşemiş, darmadağın olmuştu ve kollarında uzun, kanlı çizikler vardı. Ne zaman yavaşlaşa, bir baaz ejderan onu ittiriyordu.</p>

  <p class="p51">Kadının ardından, omuzunda Tasslehoff'u taşıyan Caramon ilerliyor, onu tutuklamaları için hiçbir neden bulunmadığını, kendisinin Ejderha Ordusu'nda bir subay olduğunu, büyük bir hata yaptıklarını bağırarak itiraz ediyordu. Doğru kağıtları yoksa ne önemi vardı? Yetkili bililerini görmeyi talep etti adam.</p>

  <p class="p51">Tas'ın yüzü yara bere içindeydi ve baygın olmalıydı, zira sessizdi. Ve Tasslehoff Burrfoot, böyle bir durumda asla sessiz kalmazdı.</p>

  <p class="p51"><span class="t19">Tanis nerede?</span> diye düşündü Raistlin. Endişeli ve kendine güvenmeyen Caramon, liderini asla terk etmezdi. Belki Tanis ölmüştü. Tasslehoff'un yaralanmış olması, bir dövüşe karıştıkları izlenimini yaratıyordu, ama kenderin ağzını ne zaman kapalı tutması gerektiğini bildiği hiç görülmemişti.</p>

  <p class="p51">Grupa bir kişi daha vardı; uzun, beyaz sakallı bir adam. Raistlin, adamı tanımadı; ta ki Tika sendeleyene kadar. Baaz ejderan Tika'ya omuz atınca, kadın sakallı adama doğru düştü. Adamın sakalı kaydı ve Raistlin onu tanıdı: Berem...</p>

  <p class="p51">Tika, endişelenirmişcesine, elini Berem'in yüzüne koydu ama aslında zararı gideriyor, takma sakalı yerine geri yapıştırıyordu.</p>

  <p class="p51">Grup Raistlin'in o kadar yakınından geçti ki, adam elini uzatıp Caramon'un kendisini birçok kez destekleyen, tutan, rahatlatan, savunan güçlü koluna dokunabilirdi. Raistlin önce Caramon'a, sonra Tika'ya sonra da Tas'a baktı. Sonra dikkatini takma sakallı adama çevirdi.</p>

  <p class="p51">Raistlin, Berem Hepadam'ı Takhisis'e vermeye yemin etmişti ve Hepadam oradaydı, bir kol mesafesinde bile değildi.</p>

  <p class="p51">Raistlin yumuşak bir nefes aldı. Fikir, kafasında bir yıldız gibi patlayarak onu sersemletti. Kalbi heyecanla yerinden fırladı, elleri titredi. Ablası Kitiara'nın güç tacını taktığını görmeyi düşünmüştü sadece. Hırsının, tutkusunun büyüklüğü bu kadardı. Kraliçe Takhisis'i devirebilme gücünün kendisine verileceğini hayal bile etmemişti. Raistlin, Fistandantilus'u serbest bırakmak zorunda kaldığından beri konuşmamış olan kafasındaki ses yüzünden, bu düşünceyi aceleyle bastırdı. Yaşlı adam orada bir yerdeydi; izliyor, vaktinin gelmesini bekliyordu.</p>

  <p class="p51"><span class="t19">Bir ipte iki cambaz oynamaz.</span></p>

  <p class="p51">Raistlin, başlığını yüzüne iyice indirdi ve geri çekilerek bir duvara yaslandı. Rahipler ve askerler önünden geçerek onu gizlediler. Ejderanlar ve tutsakları kalabalığı yararak ilerleyip Raistlin'in görüş alanından çıktılar.</p>

  <p class="p51">"Tutsakları nereye götürüyorlar'?'' diye sordu rehberine.</p>

  <p class="p51">"Tapınağın altındaki zindanlara." diyerek yanıtladı kadın. Dudağı kınamayla büküldü. "Bu aptal muhafızların o pislikleri neden ana seviyeye getirdiklerini bilmiyorum. Ejderciklerin uygun kapıdan girmeleri gerekirdi. Ama kertenkele beyinlilerden ne bekleyebilirsin ki? Yaratılmalarının bir hata olduğunu söylemişimdir hep."</p>

  <p class="p51">Doğru, diye düşündü Raistlin, ama bu, rehberin tahmin edebileceği bir nedenden dolayı değildi. Kara Kraliçe'nin dünyayı ele geçirmek için yarattığı ejderanları, onun kaybetmesine yol açabilecek bu dünyadaki tek adama eşlik ediyorlar; onu, bu dünyada olması gereken tek yere götürüyorlardı:</p>

  <p class="p51">Temel Taşı'na...</p>
</body>
</html>
