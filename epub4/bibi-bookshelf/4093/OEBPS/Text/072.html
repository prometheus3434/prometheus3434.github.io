<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 7 -</span><span class="t22"><br /></span><span class="t22">Ye</span><span class="t22">ş</span><span class="t22">il Ejderha.</span><span class="t22"><br /></span><span class="t22">Ölüm</span> <span class="t22">Ş</span><span class="t22">övalyesi.</span></h3>

  <p class="p25"><span class="t26">–</span> <span class="t26">24. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">K</span>adim yeşil ejderha Cyan Kanfelaketi, yüzlerce yıla yayılmış hayatında karşılaşmış olduğu her varlıktan nefret ediyordu. Ölümlü ya da ölümsüz, ölü ya da namevt, tanrılar ve hatta diğer ejderhalardan, hepsinden nefret ediyordu. Ancak bazılarından daha fazla nefret ediyordu; elflerden mesela ve Solamniya Şövalyeleri'nden. Genç bir ejderhayken İkinci Ejderha Savaşı'na katıldığında Cyan'ın eğlencesini elinden alan bir Solamniya Şövalyesi, Huma Ejderhafelaketi olmuştu.</p>

  <p class="p51">O lanet olası şövalye, beyinleri dağlayan, gözleri yakan Ejderha Mızrağı ile Cyan'ın Kraliçesi Takhisis'i Cehennem'e geri sürmeden önce, ondan bütün ejderhalarının dünyayı terk edeceklerine, inlerine çekileceklerine ve sonsuz bir uykuya dalacaklarına dair bir söz de almıştı zorla.</p>

  <p class="p51">Cyan bu korkunç kaderden kurtulmaya çabalamış ama tanrılara karşı gelememiş ve diğerleri gibi, sayısız yıl boyunca süren zoraki bir uykuya dalmıştı. Ancak bundan önce. Kraliçe'sine onun hakkında düşündüklerini söylemişti ve bunlar da pek iyi şeyler değildi.</p>

  <p class="p51">Birkaç yüzyıl sonra uyandığında hâlâ öfkeliydi. İkinci Ejderha Savaşı sırasında inini yağmalama cüreti gösteren, hâlâ canını acıtan yaralar açan ahlaksız elflerden öcünü alacağına söz vererek yatıştırmıştı onu Takhisis.</p>

  <p class="p51">O salak elf Lorac, Silvanesti Kralı, bir ejderha küresini çalmıştı ve onu, sevgili vatanını Ejderha Yüceefendisi Salah-Kahn'ın ordularından kurtarmak amacıyla bir ejderha çağırmak için kullanınca, çağrıya cevap veren Cyan olmuştu.</p>

  <p class="p51">Silvanesti'ye geldiğinde, ejderha küresinin Lorac'ı korkunç ipleriyle sardığını görmüştü. Cyan o sefil elfi öldürebilirdi ama bu eğlenceli olmazdı. Cyan, şimdiye kadar doğmuş her elfi zamanın sonuna kadar derinden üzecek yaralar açmıştı. Onların sevgili vatanlarını eline geçirmişti. Silvanesti'nin kalpleri sızlatan güzelliğini alıp bozmuş, delmiş, parçalamış ve yakmıştı.</p>

  <p class="p51">Ağaçlara eziyet ederek kanamalarına ve acı içinde kurumalarına neden olmuştu. Yemyeşil çayırlarını karartmış, kristal göllerini pis kokulu ve zehirli bataklıklara dönüştürmüştü. Ama en eğlencelisi, Lorac'ın kulağına kabuslar fısıldayarak, elf kralını bu dehşeti izlemeye zorlamak ve bunların hepsini kendisinin yaptığına inandırmak olmuştu.</p>

  <p class="p51">Lorac'a eziyet etmek bir süre keyif vermişti ama Cyan çok geçmeden sıkılmıştı. Silvanesti harap olmuştu, Lorac delirmişti. Lorac'ın kızı Alhana Yıldızmeltemi'nin idaresindeki bir grup eşkıya ve hırsız Silvanesti'ye geldiğinde Cyan neşelenmiş ve bir süre onlara eziyet ederek eğlenmişti. Ancak eğlencesi, ejderhaların deyimiyle, yumurtasının kabuğu hâlâ kafasında duran genç bir büyücü, kürenin ve Cyan'ın Lorac üzerindeki etkisini kırmayı başarınca aniden sonlanmıştı.</p>

  <p class="p51">Cyan ilk başta genç büyücünün ejderha küresini kontrol etme teşebbüsü karşısında heyecanlanmıştı. Bir ölümlüye daha eziyet edebileceğini sanan Cyan, hayal kırıklığına uğramıştı. Raistlin sadece küreyi kontrolü altına almakla kalmamış, küreye Cyan'ı kontrol etmesini de emretmişti.</p>

  <p class="p51">Cyan mücadele etmiş ve savaşmıştı ancak ejderha küresi güçlüydü ve o bile kürenin çağrısına karşı koyamamıştı. İşte bu yüzden şu anda batı Ansalon'da, lanet olası bir kulenin üzerinde uçuyor, nefret etiği efendisinin isteğini yerine getiriyordu. Cyan'ın neden orada bulunduğu konusunda hiçbir fikri yoktu, zira efendisi ona söylemeye tenezzül etmemişti. Ejderha, amaçsız bir şekilde Kule'nin üzerinde dolanırken, aşağıdaki avluda bulunan talihsiz büyücülere zehirli gaz soluyarak oyalanabileceğini düşünüyordu.</p>

  <p class="p51">Sonra Cyan, borazan seslerini duydu. Bu sesi tanıyor ve ondan nefret ediyordu. Tepelerin ardına bakınca, bir Solamniya Şövalyesi'nin kendisine doğru at sürdüğünü gördü.</p>

  <p class="p51">Cyan Kanfelaketi'nin ölüm şövalyeleri hakkında bir bilgisi yoktu. Biri ona bu şövalyenin lanetli ve kötü olduğunu ve Cyan'la onun aynı amaç için savaştığını söylemiş olsaydı bile, ejderha gazlı bir nefes vererek homurdanırdı. İğrenç bir Solamniya Şövalyesi, lanetli ya da değil, ölü olsun ya da olmasın, iğrenç bir Solamniya Şövalyesi'ydi ve yok edilmeliydi.</p>

  <p class="p51">Cyan Kanfelaketi dalışa geçti. Önce ejderha korkusunu kullanarak şövalyeyi dehşete düşürecek, sonra da zehirli soluğuyla onu öldürecekti.</p>

  <p class="p51">Şövalyenin amacı, namevt savaşçıları ile birlikte Kule'nin duvarlarına saldırmaktı. Saldırı planına yoğunlaşan Soth, üzerindeki gökte olanlara dikkat etmedi. Ejderhanın olduğu tarafa bile bakmadı. Ejderha korkusu, onun üzerinden kayıp geçmişti.</p>

  <p class="p51">Cyan hayal kırıklığına uğradı. Bu şövalyeyi çığlıklar atarak kaçırtmak için ejderha korkusuna güvenmişti; böylece onu öldürmeden önce şövalyeyi kovalayarak biraz oyun oynama keyfine erişebilecekti.</p>

  <p class="p51">Bunun sıradan bir şövalye olmadığının farkına varmaya başladı Cyan. Ve o zaman, bu lanet olası şövalyenin zaten ölü olduğunu anladı. Bu, onu öldürme eğlencesinin büyük bir kısmını yok edecekti. Cyan, şövalyeye birkaç rastgele büyü yaptı; birkaç büyülü bomba atıp onu bir ağla sarmaya çalıştı ama çabasının karşılığını alamadı. Büyülerinin şövalye üzerindeki etkisi, ejderha korkusu kadar olmuştu. Cyan, hüsranla gıcırdattı dişlerini. Şövalyeyi öldüremeyebilirdi ama ejderha, onun namevt hayatını sersefil edecekti.</p>

  <p class="p51">Etrafında büyülü bombalar patladığını ve gökten üzerine bir ağ düştüğünü gören Soth. büyüleri yapanın kimliğine ilişkin kısa bir şaşkınlık yaşadı önce. Büyücüler olamazdı. Ayları gitmişti onların. Başını yukarı kaldırınca, yeşil bir ejderhanın, avlanan bir şahin gibi, pençelerini öne uzatmış bir halde kendisine doğru dalışa geçmiş olduğunu gördü. Hayretler içinde kalan, ejderhanın nereden çıktığını ve kendisine neden saldırdığını düşünen Soth'un açıklamaya çalışmak için vakti yoktu. Aslında, kılıcını çekmek dışında herhangi bir şey için bile vakti yoktu. Ve bunun da işe yaramadığı ortaya çıktı.</p>

  <p class="p51">Cyan Kanfelaketi, Soth'u pençeleriyle yakaladı ve şövalyeyi atından çekip aldı. Cyan, kendisini kılıcıyla kesmeye çalışan Soth'u iyice havaya kaldırdıktan sonra yere fırlattı. Sonra da derhal, namevt savaşçılara saldırdı. Onları pençeleriyle kesip dişleriyle kopardı, kemiklerini kırıp parçaladı, güçlü çenesiyle ezdi.</p>

  <p class="p51">Bu süre zarfında Soth kendini toparlamış ve atına binmişti. Kılıcı melun bir alevle yanan adam, hantal hantal gökte daireler çizdikten sonra tekrar saldırıya geçen ejderhanın peşine düştü. Ölüm şövalyesi, ejderhanın boynuna öyle vahşi bir darbe indirdi ki, Cyan öfkeyle uluyup çekilmek zorunda kaldı. Bir süre yavaş yavaş uçtuktan sonra ejderha tekrar saldırdı.</p>

  <p class="p27">Siyah atının üzerine yerleşen Lord Soth, kılıcını kaldırdı.</p>

  <p class="p28"><span class="t30">*  *  *  *  *</span></p>

  <p class="p51">"Böylece kötülük kendisine döndü," dedi Raistlin.</p>

  <p class="p51">Par-Salian, garip dövüşü izlemekte olduğu pencereye sırtını döndü. Raistlin'in gözleri, iyice azalmış olan mum saatteydi. Bitap gözüküyordu. Küreyi kontrol altında tutmak için adamın ne kadar zihinsel ve bedensel çaba harcaması gerektiğini hayal bile edemiyordu Par-Salian. Raistlin'in ruhu ve iradesi çeliktendi. Ancak bedeni zayıflı.</p>

  <p class="p51">"Artık ayrılmak zorundayım," dedi Raistlin. "Neredeyse zamanı geldi."</p>

  <p class="p51">"Neyin zamanı?" diye sordu Par-Salian.</p>

  <p class="p51">"Sonun..." Omuzlarını silkti. "Başlangıcın..."</p>

  <p class="p51">Parlayan ejderha küresini elinde tuttu. Dönen rengarenk ışık altın tenin üzerinde parladı ve kum saati gözlerden yansıdı. Par-Salian ejderha küresine bakarken, aniden aklına bir şey geldi. Nefesini tuttu ancak daha bir kelime bile edemeden Raistlin gitmiş, geldiği kadar hızla ve sessizce kaybolmuştu.</p>

  <p class="p51">"Ejderha küresi!" diye haykırdı Par-Salian, ve diğer iki büyücü, savaşı izlemeyi bırakarak adama döndüler. "Yaratılan bütün büyülü eşyalar arasında, Takhisis en çok bu kürelerden korkar. Eğer birinin Majere'de olduğunu bilseydi, onu saklamasına asla izin vermezdi."</p>

  <p class="p51">"Daha da doğrusu, kürenin büyüsünü kullanmasına izin vermezdi," diyerek onayladı Justarius, idrak ve yeşeren bir umutla.</p>

  <p class="p51">"Yani bunun anlamı ne?" diye sordu Ladonna, ikisine de teker teker bakarken.</p>

  <p class="p51">"Kurtuluşumuzun Raistlin Majere'in ellerinde olduğu anlamına geliyor," dedi Par-Salian.</p>

  <p class="p51">Ve genç büyücünün karanlığın içinden fısıldadığını duyar gibi oldu.</p>

  <p class="p51">"Pazarlığımızı unutma, Meclis'in Efendisi!"</p>
</body>
</html>
