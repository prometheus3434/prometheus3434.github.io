<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 3 -</span><span class="t22"><br /></span><span class="t22">Bir bardak çay. Anılar.</span><span class="t22"><br /></span><span class="t22">Tehlikeli bir kad</span><span class="t22">ı</span><span class="t22">n.</span></h3>

  <p class="p25"><span class="t26">–</span> <span class="t26">6. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">K</span>ara Nöbet'i epey geçmişti. Raistlin daha fazla yürümeyeceklerini ümit etti, zira takati neredeyse tükenmişti. Tapınağın dışında. Büyücüler Sokağı olarak bilinen bir sokağa döndüler ve İolanthe evinin burada olduğunu söyleyince adam rahatladı. Dar bir sokaktı, abartılı bir geçitten fazlası değildi. Adını, büyüyle ilgili malzemeler satan çeşitli dükkanlardan alıyordu sokak. Dükkanların çoğunun boş olduğunu farketti Raistlin. Bazılarının kırık camlarında kiralık ilanları vardı.</p>

  <p class="p51">İolanthe'nin küçük dairesi, hâlâ çalışmakta olan nadir büyü malzemeleri dükkanlarından birinin üst katındaydı. Uzun, dar bir merdivenden çıktılar ve kadın kapıdaki büyücü kilidini çözerken adam bekledi. İçeri girdiklerinde kadın, misafirine bir yastık ve battaniye verdi ve "<span class="t19">kütüphanem</span>" diye tanımladığı ufak odadaki eşyaların yerlerini değiştirerek adama yatabilmesi için yer açtı. Adama iyi geceler dileyerek odasına gitti, çıkarken de geç uyanan bir insan olduğunu ve öğlenden önce uyandırılmaktan hoşlanmadığını söyledi.</p>

  <p class="p51">Zindanda yaşadıklarından bitkin düşmüş olan Raistlin. yere yatarak battaniyeyi üzerine örttü ve derhal uykuya daldı. Rüyasında zindanda, çırılçıplak zincirlere asılı olduğunu, elinde akkor demir bir çubuk tutan bir adamın üzerine doğru yürüdüğünü gördü...</p>

  <p class="p51">Nefes nefese uyandı. Güneş ışığı odaya dolmuştu. İlk başta nerede olduğunu hatırlayamadı. anımsayana kadar şaşkınlık içinde baktı etrafına. İç çekti ve gözlerini kapattı. Her sabah yaptığı gibi elini uzattı ve yanında duran asasına dokundu; ahşabı sıcak ve güven vericiydi.</p>

  <p class="p51">Geceefendisi'nin ele geçirdiği değerli eşyayı görmeye gidip de geceleyin kaybolduğunu farkettiğinde yaşayacağı can sıkıntısını düşününce, Raistlin gülümsedi. Asanın büyülü özelliklerinden biri, her zaman sahibine geri dönmesiydi. Raistlin, asayı verdiği zaman kendisine geri geleceğini biliyordu.</p>

  <p class="p51">Sert zeminde uyumaktan kaskatı kesilmiş bir halde, kaslarındaki düğümleri çözmek için sırtını ve boynunu ovalayarak kalktı yerden. Küçük daire sessizdi. Ev sahibesi henüz uyanmamıştı. Düşünmek için yalnız kalma fırsatı bulduğuna memnundu Raistlin.</p>

  <p class="p51">Yıkandıktan sonra öksürüğünü yatıştıran bitki çayını hazırlamak için su kaynattı. Geceefendisi şifalı bitkilerini almıştı ama zaten sıradan otlardı ve İolanthe'nin mutfağını biraz karıştırınca ihtiyacı olan her şeyi buldu. Çaydanlığa su doldururken artık bu çayı içmeye ihtiyacının olmadığını hatırladı; öksürüğü geçmişti. İyileşmişti. Fistandantilus artık onun yaşam gücünün yarısını emmiyordu.</p>

  <p class="p51">Raistlin çayı içmeye alışmıştı ve demlemeye devam etti. Ne yazık ki bu, ona kardeşini hatırlattı. Caramon her zaman Raistlin'in çayını yapardı, günlük bir ayin gibiydi. Dostları, Tanis ve diğerleri, kınayarak izlerlerdi Caramon'un ikizi için gerçekleştirdiği ayak işlerini. Raistlin ne düşündüklerini, hatta bazen ne söylediklerini biliyordu.</p>

  <p class="p51">''Bacakların kırık değil," diye hırlamıştı Flint bir keresinde. "Lanet çayını kendin yap!"</p>

  <p class="p51">Raistlin kendi çayını kendisi demleyebilirdi elbette ama o zaman aynı olmazdı. Sıcak çayını kardeşinin hazırlamasına izin vermesinin nedeni, arkadaşlarının düşündüğünün aksine, Caramon'un üzerinde hakimiyet kurmak ya da onu aşağılamak değildi. Bu basit iş, ikisine de eski güzel günlerini hatırlatıyordu; garip ve tehlikeli yollarda ilerledikleri, birbirlerinin sırtlarını kolladıkları, arkadaşlık ve koruma için birbirlerine bağımlı oldukları yılları.</p>

  <p class="p51">Raistlin mutfaktaki ateşin önüne oturdu, çaydanlıkta kaynamaya başlayan suyun sesini dinledi ve yolda tek başlarına geçirdikleri günleri, güneşin daha büyük, daha görkemli ateşi altında yaktıkları ufak kamp ateşlerini düşündü. Caramon bir kütüğün, bir kayanın ya da etrafta ne varsa onun üzerine oturur, kocaman ellerinden biriyle kil bardağı tutar, dikkat ve büyük bir özenle ölçtüğü şifalı bitki yapraklarını keseden suyun içine atardı.</p>

  <p class="p51">Yakında oturan Raistlin sabırsızlıkla izler, bu kadar özenli olmasının gerekmediğini söylerdi Caramon'a; tek yapması gereken yaprakları bardağa atmaktı.</p>

  <p class="p51">Caramon her zaman hayır derdi, doğru karışımı yapmak önemliydi. Mükemmel bir bardak çay yapmayı biliyor muydu, bilmiyor muydu? Raistlin kardeşinin harika çay demlediğini hep kabul ederdi; bu doğruydu. Raistlin ne kadar denerse denesin. Caramon'un yaptığı gibi yapamıyordu. Ne kadar denerse denesin. Raistlin'in çayı aynı tadı vermiyordu. Mantığı, sevgi ve şefkatin bir bardak çayda değişiklik yapabileceği fikriyle alay ediyordu ama buna başka bir açıklama bulamadığını itiraf etmek zorundaydı.</p>

  <p class="p51">Kaynayan suyu bir bardağa doldurdu ve dibe batmadan önce suyun üzerinde yüzen bitkileri salladı. Kokusu her zaman nahoştu: tadı, o kadar kötü değildi. Hatta hoşlanıyordu bile. Karanlığın güçlerinin kalbi olan yabacı bir şehirde bir yabancı olarak çayından bir yudum içti ve kendisiyle Caramon'u düşündü; aptalca şakalara gülüyorlar, çocukluklarında yaşadıklarını hatırlıyorlar, başlarından geçen maceraları anımsıyorlar, gördükleri harikalar üzerine konuşuyorlardı.</p>

  <p class="p51">Raistlin'in gözleri yandı; boğazındaki boğucu his eski hastalığından kaynaklanmıyordu. Nefesinin kesilmesinin nedeni duyguyla, kayıp ve yalnızlıkla, suçluluk, keder ve pişmanlıkla dolan kalbiydi. Raistlin haddinden büyük bir yudum aldı çayından ve damağını yaktı. Nefes nefese küfretti ve bardağın içindekileri ateşe döktü.</p>

  <p class="p51">"Aşırı duygusallaşırsam başıma bu gelir işte," diye mırıldandı. Caramon ile ilgili bütün düşüncelerini aklından sildi ve kilerde bir parça ekmek bularak onu ateşte kızarttı, durumunu düşünürken yedi.</p>

  <p class="p51">Neraka'ya gelişi planladığı gibi olmamıştı. Büyünün koridorlarından ilerleyerek tapınağa girmeyi özellikle seçmişti. Tapınağın içinde maddeleşerek buna tanık olanları huşu ve şaşkınlık içinde bırakmayı ummuştu. Rahipler onun büyülü gücünden o kadar etkileneceklerdi ki, onu doğrudan İmparator Ariakas'a götüreceklerdi ve o da dünyayı fethederken Raistlin'in kendisinine katılması için yalvaracaktı.</p>

  <p class="p51">Olaylar planladığı gibi gelişmemişti. Raistlin hedeflerinden birine ulaşmıştı; kara hacılar tam tören başlamadan önce onun manastırın ortasında bir anda belirmesinden dolayı epey şaşırmışlardı. Yaşlıca bir hacı neredeyse felç geçirecekti ve bir diğeri de bayılmıştı.</p>

  <p class="p51">Etkilenmek bir yana dursun, kara hacılar çok hiddetlenmişlerdi. Onu yakalamaya çalışmışlardı ama adam kendini, dokunanları çarpan Magius'un Asası ile savunmuştu. Hacılar etrafına bağırarak ve tehditler savurarak birikirken, Raistlin herkese sakin olmalarını söylemişti. Orada bulunmasının nedeninin sorun yaratmak olmadığını söylemişti. Kendi isteğiyle onlarla beraber gidecekti. Tek yapmak istediği, Kraliçe'sine saygılarını sunmaktı. Bunun yerine, iğrenç Geceefendisi'ne saygılarını sunarken bulmuştu kendini.</p>

  <p class="p51">Raistlin, adamın ne olduğunu hemen farketmişti: başkalarının ıstırabından zevk ve fiziksel keyif alan deli herifin teki. Raistlin başının ölümcül bir tehlikede olduğunu derhal anlamıştı ama bunun nedenini çözememişti. Bir açıklama istemişti.</p>

  <p class="p51">"Hepimiz aynı taraftayız," diye açıklamaya çalışmıştı Geceefendisi'ne. "Hepimiz Kraliçe Takhisis'in muzaffer olmasını arzuluyoruz. O hâlde neden bana böyle düşmanca yaklaşıyorsunuz? Neden Konsey'in casusu olduğumu itiraf etmezsem beni ağza alınmayacak eziyetlerle tehdit ediyorsunuz? Konsey neden Kara Kraliçe'nin rahiplerini gizlice gözetlemek istesin ki? Bunun hiç anlamı yok."</p>

  <p class="p51">Ya da Geceefendisi'nin Nuitari'nin annesine sırt döndüğünü söylediğini duyana kadar anlamı yoktu. Sorgulama uzun saatler boyunca sürmüştü. Bütün bu süre boyunca Raistlin, diğer mahkumların çığlıklarını, inlemelerini ve feryatlarını, gerginin gerilmesini, kamçının şaklamasını duyabiliyor, yanan et kokusunu alabiliyordu.</p>

  <p class="p51">Geceefendisi, Raistlin'in inkarlarından sıkılmıştı.</p>

  <p class="p51">"Bildiğin her şeyi anlatacaksın bana," demişti Geceefendisi. "Onu sorgulayıcıya götürün."</p>

  <p class="p51">Raistlin, Magius'un Asası'nı kullanmaya çalışmıştı ama muhafızlar üzerine koşmuşlar ve birkaç çarpılma sonucunda asayı elinden düşürmüşlerdi. Bundan sonra adam etrafına Koruma Çemberi büyüsü yapmıştı. Ancak Geceefendisi işbirliğine yanaşmayan büyücülerle başa çıkma konusunda ustalaşmıştı. Birkaç kelime söyleyip kanlı tırnağını Raistlin'e doğrultunca, koruma büyüsü, mermer zemine düşen kristal bir kadeh gibi parçalanmıştı.</p>

  <p class="p51">Raistlin daha önce hiç bu kadar korkmamıştı; Xak Tsaroth'ta bir siyah ejderhanın pençesi altında çaresizce yatarken bile. Muhafızlar üzerine yaklaşıyorlardı ama onlarla savaşamıyordu. Sonra garip bir şey olmuştu. Bunu henüz açıklayamıyordu. Muhafızlar onu tutamamışlardı.</p>

  <p class="p51">Kendini korumak için hiçbir şey yapmamıştı. Daha fazla büyü yapabilecek enerjisi kalmamıştı. Büyü koridorlarındaki yolculuğu, sonrasındaki dövüş ve Koruma Çemberi büyüsünü yapması takatini kesmişti. Yine de muhafızlar ne zaman onu tutmaya çalışsalar o kadar şiddetli bir şekilde sarsılmaya başlıyorlardı ki parmaklarını bile hareket ettiremiyorlardı.</p>

  <p class="p51">Raistlin bağdaş kurarak yere oturdu. Misketlerinin olduğu keseyi çıkarttı ve içini boşalttı. Ejderha küresi de yuvarlandı; kendi gözleri dışında kimse tarafından ayırt edilemezdi diğer misketlerden. Ejderha küresi hakkında öğrendiği şeylerden biri, kürenin, en az onunki kadar güçlü bir kendini koruma güdüsü olduğuydu.</p>

  <p class="p51">Ejderha küresini yerden aldı ve avucunda tutarak, merak içinde baktı ona. Küreyi Neraka'ya, Kara Kraliçe'nin imparatorluğunun kalbine getirmekle bir risk almıştı. Kötü ejderhaların özünden yapılmış olan küre, kendi türü arasında, kötü Kraliçesi'ne bu kadar yakınken cesaretlenebilirdi. Kendisine sırtını dönebilir, daha önemli, daha güçlü bir efendi bulabilirdi.</p>

  <p class="p51">Bunun yerine, küre onu korumayı seçmiş gibiydi. Onu sevdiğinden değildi elbette, Raistlin buna emindi. Raistlin kafasını salladı, bu düşünceden dolayı aklı karışmıştı. Küre sadece kendini korumakla ilgileniyordu. Ve bu da huzursuz edici bir düşünceydi. Küre tehlike sezmişti. Küre tehlikede olduğuna inanmıştı ve bu da tehlikede olduğu anlamına geliyordu.</p>

  <p class="p51">Ama neden? Kimden? Bu şehir, bu yapılar, karanlığın yolunda yürüyenler için güvenli olmalı.</p>

  <p class="p51">"Nuitari aşkına, gerçekten de misketlerle oynuyorsun," diye haykırdı İolanthe. Burnunu kırıştırdı ve öksürdü. "Bu korkunç koku da ne?"</p>

  <p class="p51">Raistlin düşüncelerine o kadar dalmıştı ki kadının geldiğini duymamıştı. Ejderha küresi ile birlikte misketlerini hızla topladı ve hepsini keseye doldurdu.</p>

  <p class="p51">"Kendime bir bardak çay demledim," dedi nazikçe. "Hasta olduğum zamanlarda yardımcı oluyor."</p>

  <p class="p51">İolanthe odayı havalandırmak için bir pencere açtı, ancak dışarıdan gelen koku da en az içerideki kadar kötüydü. Hava, çelik eritme ocaklarının ateşinden çıkan, çöp dolu sokaklardan ve yağmur oluklarından diz derinliğinde akan atık sudan yayılan pis kokuyla dolu gri bir dumanla kaplıydı.</p>

  <p class="p51">"Bu hastalık," dedi İolanthe, kokuyu dağıtmak için elini sallarken, "Sınav'ın bir sonucu muydu?"</p>

  <p class="p51">"Yan etkisi," diye yanıtladı Raistlin, kadının bu sonuca ulaşmış olmasına şaşırarak.</p>

  <p class="p51">"Ve bu altın tenin ve kum saati gözlerin nedeni de mi o?"</p>

  <p class="p51"> Raistlin başını salladı.</p>

  <p class="p51">"Büyü için yaptığımız fedakarlıklar," dedi İolanthe göğüs geçirerek. Pencereyi kapattı ve kitledi. "Ben de yaralanmadan çıkmadım. Kimse çıkamaz. Benim yaralarım içimde."</p>

  <p class="p51">İolanthe siyah saçlarını karıştırdı ve tekrar göğüs geçirdi. Khur'un doğusundaki topraklarda yaşayanlar tarafından kaftan olarak bilinen ipek bir giysi giymişti. Görkemli ipek giysi rengarenkti; kırmızı ve mavi kuşlar, mor ve turuncu çiçekler, yeşil yapraklar ve asmalar arasında şarkı söylüyorlardı.</p>

  <p class="p51">Raistlin, kadının kendini şaşırttığını farketti. Açık sözlü konuşması, sevimliliği, zekası, neşesi, hareketliliği ve güzelliği, özellikle de güzelliği, adamı huzursuz ediyordu.</p>

  <p class="p51">Lanetli bakışıyla bile İolanthe'nin güzel olduğunu görebiliyordu. Mavi siyah saçları ve menekşe rengi gözleri ve zeytin rengi teni ile, hayatı boyunca tanıdığı bütün kadınlardan farklıydı. Sarışın, semavi, genç elf kadını Laurana ya da şehvetli, kahkahalar atan, sevgi dolu, kıpkırmızı bukleli ve içten bir gülümsemeye sahip Tika gibi kadınlardan.</p>

  <p class="p51">Onların aksine İolanthe gizemliydi, tehlikeliydi, ilginçti. Raistlin'i tedirgin ediyordu. Kadının rengarenk giyimi bile adamı huzursuz ediyordu. Adam bunu onaylamadı. Siyah cübbeyi seçen ve gölgelerden yürüyenler yanlarında güzellik ve renk taşımamalıydılar.</p>

  <p class="p51">Kadın ona gülümsüyordu ve adam, gözlerini kadına dikmiş olduğunu farketti. Sinirle yandı teni. Bir ejderha küresine hükmetmiş, Fistandantilus'u onun içine hapsetmiş ve Geceefendisi'ni yenmişti ama sadece güzel bir kadın ona gülümsedi diye sivilceli bir delikanlı gibi kızarıyordu.</p>

  <p class="p51">"Bakıyorum Geceefendisi asanı iade etmiş," dedi İolanthe. "Ne nazik bir davranış. Normalde bu kadar düşünceli değildir."</p>

  <p class="p51">Kadının sözleri Raistlin'i irkiltti; sonra adam, kadının çarpıcı gözlerinde kahkaha parıltısı gördü. Asanın geri gelmesiyle ilgili mantıklı bir açıklama yapmış olması gerektiğini farketti; fakat ejderha küresinin nasıl çalıştığıyla ilgili derin düşüncelere dalmıştı. Akla yatkın bir şey söylemeliydi ama dili bağlanmıştı. Kadın aklını karıştırmış, beynini pelteye çevirmişti. Kadından ne kadar çabuk uzaklaşırsa o kadar iyi olacaktı.</p>

  <p class="p51">İolanthe yere diz çöktü; ipek kaftanı etrafında süzülüyor, havayı gardenya parfümüyle dolduruyordu. Kadın, dokunmadan, asayı inceledi; pürüzsüz ahşaba, asanın tepesini süsleyen ejderha pençesi içindeki kristal küreye baktı dikkatle.</p>

  <p class="p51">"Demek ünlü Magius'un Asası bu," dedi.</p>

  <p class="p51">Bir kez daha hazırlıksız yakalanmıştı Raistlin. Aptal aptal kadına baktı.</p>

  <p class="p51">"Dün gece sen uyuduktan sonra biraz araştırma yaptım," dedi kadın adama. "Dünyada pek fazla büyülü asa yok. Tanımını eski bir kitapta buldum. Onu nasıl edindiğini sorabilir miyim?"</p>

  <p class="p51">Raistlin, bunun kadını hiç ilgilendirmediğini söyleyecekti. Bunun yerine, "Sınav'ı geçtikten sonra Par-Salian verdi bana," derken buldu kendini.</p>

  <p class="p51">"Par-Salian?" İolanthe kendini yere bıraktı, koluna yaslanarak kalktı. "Beyaz Cübbe Tarikatı'nın Başı? Sana bu değerli hediyeyi mi verdi?"</p>

  <p class="p51">"Sınav'a girdiğimde Beyaz Cübbe'ydim," dedi Raistlin. "Lunitari'nin bana gösterdiği nazik ilgi sayesinde, sonradan kırmızı cübbe giydim. Siyaha daha yeni geçmiş durumdayım."</p>

  <p class="p51">"Üç cübbe," diye mırıldandı İolanthe. Menekşe gözleri adama baktı. Siyah gözbebekleri büyüdü, adamı içine çekmek ister gibiydi. "Ne kadar ilginç."</p>

  <p class="p51">İolanthe zarafetle ayağa kalktı, kaftanı çıplak ayaklarının etrafında kıvrılıyordu. "Geçmişin ve Bugünün Efendisi'nin her üç cübbeyi de giymiş olan kişi olacağı söylenir."</p>

  <p class="p51"> Raistlin kadına bakakaldı.</p>

  <p class="p51">"Şimdi, müsaadenle," dedi kadın soğuk bir şekilde, "Yüksek Büyücülük Kulesi'ne olan seyahatimiz için gidip siyah cübbemi giyeceğim. Parlak renkleri sevdiğimden kaftanımla da gidebilirdim ama orada yaşayan yaşlı bunaklar kesin kalp krizi geçirirler."</p>

  <p class="p51">Süzülerek odadan çıktığında parfümü odada kaldı. Koku, Raistlin'in burnunu gıdıkladı ve hapşırmasına neden oldu. Kadın geri döndüğünde üzerinde bol kesimi ve şekli kaftanınkine benzeyen, kollarının dirsekten aşağısını açıkta bırakan siyah ipekten bir cübbe vardı. Kadın yürürken hafif bir çıngırtı duyan adam, kadının ayak bileğinde ufak, altın zillerle süslü bir halhal olduğunu gördü. Ses sinir bozucuydu ve adamın dişlerini gıcırdatıyordu.</p>

  <p class="p51">"Normalde uysun diye altın bileziklerimi de takarım," dedi İolanthe adamın düşüncelerini okumuş gibi. Raistlin'in bıraktığı kuru ekmekten ısırdı bir parça ve bardağı eline aldı, çaydan kalanları kokladı ve yüzünü ekşitti. "Fakat artık Neraka'da mücevher takmaya cesaret edemiyorum. Askerlere paraları verilmiyor. İmparator, Palanthas'ı aldığında hâzinesine akacak olan çeliklere güveniyordu. Maalesef duyduğumuza göre gümüş ejderhalar onu korumaya gelmişler."</p>

  <p class="p51">"Bu doğru," dedi Raistlin. "Ayrılmadan önce onları gördüm."</p>

  <p class="p51">"Demek Palanthas'tan geldin," dedi İolanthe. "Ne kadar ilginç."</p>

  <p class="p51">Raistlin böylesi bir bilgiyi verdiği için kendine küfretti. Bu kadın gerçekten bir cadıydı!</p>

  <p class="p51">"Her neyse," diyerek devam etti İolanthe konuşmaya, "Ariakas bütün o kârını kaybetti. Daha da kötüsü, çeliği kazanacağına emin olduğundan, onu harcamıştı bile. Şu anda büyük bir borç altında fakat bunu çok az kişi biliyor."</p>

  <p class="p51">"Peki neden ben onlardan biriyim?" diye sordu Raistlin canı sıkılarak. "Neden bunu bana anlatıyorsun? Duymak istemiyorum. Böyle dedikodular yaymak..."</p>

  <p class="p51">"İhanet mi?" İolanthe omuzlarını silkti. "Evet, sanırım öyle. Ama bunlar dedikodu değil, Raistlin Majere. Gerçekler. Biliyorum. Ben Ariakas'ın metresiyim."</p>

  <p class="p51">Raistlin kollarındaki ve ensesindeki tüylerin diken diken olduğunu hissetti. Hayatı ipek bir ipliğe bağlı gibiydi.</p>

  <p class="p51">"Aynı zamanda," diye ekledi kadın, "üvey kardeşin, Ejderha Yüceefendisi Kitiara uth Matar'ın da bir arkadaşıyım."</p>

  <p class="p51">Raistlin'in ağzı bir karış açık kaldı. "Sen... kardeşimi tanıyor musun?"</p>

  <p class="p51">"Ah, evet," dedi İolanthe. Bir an için sessiz kaldıktan sonra aniden uzun bir konuşmaya başladı. "Onun birlikleri. Mavi Ejderha Ordusu askerlerine paraları ödeniyor... iyi ödeniyor hem de. Palanthas'ı almakta başarısız olsa da Solamniya'nın büyük bir kısmı onun kontrolü altında. Temellerine kadar yakmadığı zengin şehirlerden haraç istiyor ve topluyor. Ve askerlerine ödeme yapılmasını sağlıyor. Kit'in mavi ejderhaları, aptal, kibirli ve devamlı kendi aralarında kavga eden kırmızıların aksine sadık ve disiplinli. Ariakas kırmızılarının ve askerlerinin aldıkları şehirleri talan etmelerine ve yakıp yıkmalarına salak gibi izin verdi ve şimdi de çeliği olmadığı için homurdanıyor."</p>

  <p class="p51">Raistlin, Solace'ı, onlarca mutlu saat geçirdiği, artık yanmış olan Son Yuva Hanı'nı anımsadı. Korkunç Tarsis kuşatmasını hatırladı. Sessiz kaldı ama içten içe memnuniyetle gülümsedi.</p>

  <p class="p51">İolanthe aniden ellerini tutunca gülümseme yok oldu. "Konuşabilecek birinin olması çok güzel bir şey. Anlayan biri. Bir arkadaş!"</p>

  <p class="p51">Raistlin ellerini çekti. "Ben bir arkadaş değilim," dedi ve bunun kaba olabileceğini düşünerek bir anda ekledi, "Daha yeni tanıştık. Beni tanımıyorsun bile."</p>

  <p class="p51">"Seni çok iyi tanıyormuşum gibi hissediyorum," dedi İolanthe, alınmamıştı. "Kitiara senden sık sık bahsediyor. Seninle ve kardeşinle gurur duyuyor. Bu arada, o nerede?"</p>

  <p class="p51">Raistlin konuyu değiştirme zamanının geldiğine karar verdi. "Dün gece Geceefendisi'nin Nuitari hakkında söylediği..."</p>

  <p class="p51">"Gerçek," dedi İolanthe. "Her kelimesi... Ladonna'nın idam edilmesiyle ilgili kısım dışında. Fakat Nuitari, annesi Takhisis'e sırtını döndü ve şimdi Büyücüler Konseyi, Kara Kraliçe'ye karşı birleşecek."</p>

  <p class="p51">Raistlin sessiz kaldı, fikrini açıklamadı. Konsey'in bir parçası değildi. Siyah cübbeyi giymek için onların iznini almamıştı. Bunu, onlara danışmadan yapmıştı ve bu da onu bir asi haline getiriyordu. Konsey, asi büyücüleri kanun dışı olarak görürdü.</p>

  <p class="p51">İolanthe adamın yanına yaklaştı. Parfümü adamın burnuna doldu ve başını döndürdü.</p>

  <p class="p51">"Ne düşündüğünü biliyorum," dedi kadın yumuşak bir sesle, "çünkü ben de aynısını düşünüyorum: Bu, benim için ne anlama geliyor?" Adamın omzuna şakadan vurdu. "Öğrenmek için Kule'ye gitmeliyiz."</p>

  <p class="p51">Omzunun üzerinden adama bakan kadın, "Benim halkımın bir deyişi vardır: '<span class="t19">Bir adam, çay</span><span class="t19">ı</span><span class="t19">n</span><span class="t19">ı</span> <span class="t19">so</span><span class="t19">ğ</span><span class="t19">utmak için kendisi üflemelidir,</span>' derler. Bu Neraka için iyi bir öğüt ama özellikle büyücülere uygun."</p>

  <p class="p51">"Anlıyorum," dedi Raistlin, yüreği heyecanla çarptı. En sonunda harikulade Yüksek Büyücülük Kulesi'ni görecek, geleceğini şekillendirmesinde kendisine yardımcı olacak büyücülerle tanışacaktı.</p>

  <p class="p51">"Gidelim mi? Hazır mısın?" diye sordu İolanthe. Adamın bakışlarının asasına kaydığını gördü ve kafasını salladı. "Onu herkesin ortasında taşımamalısın. Geceefendisi onu arıyor olacaktır. Asa burada yeterince güvende. Kapıma her zaman kilitleme büyüsü yaparım."</p>

  <p class="p51">"Asa kendini koruyacaktır," dedi Raistlin. Onu bırakmaktan hoşlanmıyordu; ona ihtiyacı vardı. Ancak kadının öğüdünü anlamıştı.</p>

  <p class="p51">İolanthe kapıyı kapattı ve kitledi, parmak ucuyla bir rün çizdi; sonra da birkaç büyü kelimesi söyledi. Rün hafif mavi bir renkle parlamaya başladı.</p>

  <p class="p51">İolanthe, Raistlin'in bakışlarını yakaladı ve kızardı. "Acemice, biliyorum. Büyü okulunda yapılanlar gibi bir büyü. Ancak zayıf akıllılar parlayan rünlerden etkileniyorlar. Ve bana inan," diye ekledi, "Neraka'da onlardan çok var."</p>

  <p class="p51">İolanthe, Raistlin'in koluna girdi ve hoşlansa da hoşlanmasa da refakatçisiymiş gibi davranmasını söyledi. "Sokaklar bu günlerde çok tehlikeli," dedi. "Sırtını kollayan birinin olması lazım."</p>

  <p class="p51">Raistlin bundan hoşlanmadı ama İolanthe'yi reddedemezdi. Kadın, ona yardım edebileceğini ya da zarar verebileceğini çoktan belli etmişti ve karar adamındı. Merdiven dardı ve kadın yanında yürümesi için ısrar ederek adama iyice yaslandı.</p>

  <p class="p51">"Kaç basamak var?" diye sordu sataşarak.</p>

  <p class="p51">"Otuz bir," dedi adam. "Son basamak da dahil."</p>

  <p class="p51">İolanthe kafasını salladı ve adama güldü.</p>

  <p class="p51">Raistlin, kadının neyi bu kadar komik bulduğunu anlayamadı.</p>
</body>
</html>
