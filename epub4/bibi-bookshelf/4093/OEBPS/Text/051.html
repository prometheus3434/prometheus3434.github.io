<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 11 -</span><span class="t22"><br /></span><span class="t22">Lute’un Ganimeti.</span> <span class="t22">İ</span><span class="t22">ş</span> <span class="t22">teklifi</span></h3>

  <p class="p25"><span class="t26">–</span> <span class="t26">14. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">G</span>üzel bir geceydi, en azından daima sis, duman ve tozdan oluşan bir bulutla kaplı gibi gözüken Neraka şehrinde olabileceği kadar güzeldi. Talent Orren'in keyfi yerindeydi, Kırmızı Kapı'dan geçerken neşeli bir dans şarkısını çalıyordu ıslıkla. Nöbetteki muhafızlar onu coşkuyla selamladılar, yanında getirdiği şarap tulumuna aç aç baktılar ve ona anında "<span class="t19">el koydular.</span>" Talent tulumu sırıtarak verdi ve keyfini çıkartmalarını umduğunu söyledi.</p>

  <p class="p51">O gece hiç ay olmadığından, Talent yolunu aydınlatmak için bir fener taşıyordu. İlk sokaktan sola döndü, sonra da yolun sonunda duran T şeklindeki binaya doğru ilerledi. Yalnız değildi. Kırmızı Mahalle'nin sokaklarında insan ve ejderan askerler devriye geziyorlar, düzenli bir verimlilik havasıyla işlerine gidiyorlardı; Yeşil Mahalle'deki hoblarla gobların keyifsiz tavırlarının tam aksiydi bu. Bu nispi sakinlik, Kırmızı Ejderha Ordusu Komutanı Ariakas'ın evinde olmasından kaynaklanıyor olabilirdi.</p>

  <p class="p51">Ejderanlar, çoğu insanı küçümseyerek umursamadıkları gibi Talent'i de görmezden geldiler.. Ancak insan askerlerin çoğu onu tanıyor ve ondan hoşlanıyordu ve ona şakayla takıldılar. Orren de elinden geldiğince onlara cevap verdi. Daha sonra hepsini hanında görecekti, ki orada da maaşlarından kurtulmalarına yardım etmekten memnun olacaktı.</p>

  <p class="p51">Talent'in hedefi, Lute'un Ganimeti olarak bilinen bir rehin dükkanıydı. Oraya varınca Talent kapıyı açtı ve içeri girdi. Gözlerinin parlak ışığa alışması için bir an durdu; bu, dükkanın başarısının bir işaretiydi. Dükkanın tavanından muazzam güzellikte yedi kristal avize sarkıyordu. Lute, onları Ejderha Ordusu'nun saldırısından önce Qualinesti'den kaçmaya çalışan bir elf lordundan aldığını iddia ediyordu. Lambalara ışık büyüsü yapması için imparatorun cadısı İolanthe'ye yüklü bir ödeme yapmıştı. Işık, yumuşak bir beyazdı ve bazı müşteriler onun sert olduğunu ve gözlerini yaktığını düşünseler de, Talent'i sakinleştiriyordu.</p>

  <p class="p51">Gözlerinin kamaşması geçip de boynunu kırma tehlikesi ortadan kalkınca, Lute'un muhafızları olan iki devasa bekçi köpeğine iyi akşamlar diledi. Shinare ve Hiddukel isimli köpekler de kuyruklarını sallayıp salyalarını akıtarak selamladılar Talent'i. Biri, arka ayaklarının üzerinde kalkarak yüzünü yalamak için ön patilerini Talent'in göğsüne koydu. Köpek, adamdan birkaç santim daha uzundu.</p>

  <p class="p51">Talent mastılarla<a id="a5"></a><a href="../Text/notes.html#a19"><span class="t29">{6}</span></a> oynadı ve Lute'la konuşmayı bekledi; arka duvarın önünde uzun bir taburede oturan adamın işi vardı, Kırmızı Ejder Ordusu askerlerinden biriyle bir anlaşma yapıyor gibiydi. Talent'i görünce, arkadaşını selamlamak için pazarlığına ara verdi Lute.</p>

  <p class="p51">"Hey, Talent, akşam yemeği olarak bana gönderdiğin o bulaşık suyu da neydi?"</p>

  <p class="p51">Lute kısa boylu, güdük biriydi; büyük bir kafası, yuvarlak bir göbeği ve hırçın bir mizacı vardı. Ansalon'daki en tembel kişi olduğunu iddia ederdi gururla. Her sabah tezgahın hemen arkasındaki odada yer alan yatağından kalkar, bütün gün üzerinde oturduğu taburesine geçerdi; ondan da sadece lazımlığını kullanmak için kalkardı. Gecenin geç saatlerinde dükkanı kapatma vakti gelince Lute taburesinden iner ve birkaç adımda yatağına giderdi; Kıvırcık, siyah saçları gözlerinin üzerine düşer ve burnunun civarında dolgun, yine kıvırcık, siyah sakalına ulaşırdı; bu yüzden de sakalın nerede başladığını ve saçın nerede bittiğini kestirmek zordu. O karmaşanın altından ufak, keskin gözleri parlardı.</p>

  <p class="p51">"Tavşan yahnisi," dedi Talent.</p>

  <p class="p51">"Yalan! Haşlanmış lağım cücesi desene şuna!" dedi Lute sinirle.</p>

  <p class="p51">"Geri gönderseydin," dedi Talent.</p>

  <p class="p51">"Yemek yemek zorundaydım," diye tersledi Lute ve pazarlığına döndü.</p>

  <p class="p51">Talent sırıttı. Tavşan yahnisi güzeldi; dünyanın bu kısmında daha iyisini bulamazdı. Lute, bir şeylerden şikayet etmediği sürece mutlu olmazdı.</p>

  <p class="p51">Lute'un bir soyadı varsa bile kimse bilmiyordu. İnsan olduğunu iddia ediyordu ama Talent bunun doğrusunu biliyordu. Uzun süreli arkadaşlıklarının başlarında, bir gece, çok fazla cüce içkisi içmiş olan Lute, babasının Thorbardin krallığından bir cüce olduğunu söylemişti Talent'e. Talent bu konudan sabah bahsedince de Lute öfkelenmiş ve böyle bir şey söylediğini inkar etmişti. Bir hafta boyunca arkadaşıyla konuşmamıştı ve Talent de bu konuyu bir daha asla açmamıştı.</p>

  <p class="p51">Talent, dükkanın zeminini kaplayan hurda yığınlarının arasında dolandı. Lute'un Ganimeti, Ansalon'un dört bir tarafından gelen mallar için bir depoydu. Talent, bu malların çeşitliliğinden savaşın nasıl ilerlediğini takip edebildiğini söylerdi hep. Odadaki malların arasında Qualinesti'den mobilyalar, resimler ve duvar halıları, Solace'taki ünlü Son Yuva Hanı'ndan geldiği söylenen iskemleler, ve cüce krallığından birkaç eşya (çok değil, zira Thorbardin, Ejderha Orduları'nı püskürtmüştü) vardı. Lanetli olduğu söylendiğinden ve kimse oraya yaklaşmadığından, elf krallığı Silvanesti'ye ait hiçbir şey yoktu. Mavi Leydi'nin gücü karşısında yenilen Solamniya'nın doğusundan büyük miktarda mal vardı ama Talent'in duyduğuna göre Palanthas hâlâ dayanıyordu.</p>

  <p class="p51">Askerin pazarlığının bitmesini sabırla bekledi. Adam en sonunda bir fiyatı kabullendi ama bunun, satmaya çalıştığı her neyse onun değerinin çok altında olduğunu iddia etti. Asker keyifsizce çıktı dükkandan, sikkelerini sıkı sıkı tutuyordu elinde. Talent. adamın müdavimlerinden biri olduğunu farketti; kısa bir süre sonra o sikkeler kendi kasasında olacaktı.</p>

  <p class="p51">Asker sinirle kapıyı çarpıp çıktıktan sonra Lute siyah bastonunu kaldırdı ve salladı; bu, Talent'e kapıyı kapatması ve kilitlemesi için bir işaretti. Eğer Talent bunu yapmak için orada olmasaydı, Lute, kapıyı kapatması için Shinare'yi eğitmişti; sonra da eşi Hiddukel de, kapı zorla açılamasın diye, demir çubuğa burnuyla vurup düşürürdü. Böylece Lute da tezgahtan kapıya yürüyüp geri dönme zahmetinden kurtulmuş oluyordu.</p>

  <p class="p51">Köpeklerin asıl görevi, hırsızları caydırmaktı. Müşterileri kapıda karşılar ve dükkanda onlara eşlik ederlerdi, biri Lute'un izni olmadan herhangi bir şeye dokunmaya kalkarsa da hırlarlardı. Birinin herhangi bir şeyi kapıp kaçmaya kalkışması durumunda ise Lute her zaman ballı bitki çayının yanında tezgahta duran küçük, portatif kurmalı yayını eline alırdı. Lute'un kurmalı yayı kullanma yeteneğinden şüphe eden olursa, adam, duvarda kapının yanında, gözünde bir okla asılı duran goblin kafatasını gösterirdi.</p>

  <p class="p51">Talent tam kapıyı kapatmış demir çubuğu yerine yerleştirmeye hazırlanıyordu ki, kapının çalındığını duydu. Kapıyı araladı ve dışarı baktı. İlk başta bir şey göremedi.</p>

  <p class="p51">"Aşağı bak, salak," dedi Mari.</p>

  <p class="p51">Talent bakışlarını kendere indirdi.</p>

  <p class="p51">"Teslimat yapıldı," dedi kadın.</p>

  <p class="p51">"Eline sağlık, teşekkürler," dedi Talent.</p>

  <p class="p51">Mari adama el salladı ve koşarak geceye karıştı. Talent kapıyı kapattı ve kilitledi.</p>

  <p class="p51">"Kender miydi?" diye sordu Lute suratını asarak. "O küçük hırsızı içeri almadın, değil mi?"</p>

  <p class="p51">Talent gülümsedi. "Hayır, güvendesin. Malların teslim edildiğini bildirmeye gelmiş."</p>

  <p class="p51">"İyi. Onunla sen ilgilen. Ben yatmaya gidiyorum."</p>

  <p class="p51">Lute, bedenini yüksek tabureden indirmek için hareketlendi. Talent, yanında iki köpekle beraber döküntülerin arasından ilerledi ve tezgaha ulaştı.</p>

  <p class="p51">"Şu Berem'den haber var mı?" diye sordu.</p>

  <p class="p51">"Şimdiye kadar bir şey yok," dedi Lute. "Bu hafta adı Berem olan iki adam girdi şehre. Bizimkiler kapıda bekliyorlardı ve onları Neraka muhafızlarından önce yakalamayı başardılar. Girdap onları Kıllı Trol'e götürdü ve sorguladı."</p>

  <p class="p51">"İkisinin göğsünde de yeşil ziynet yoktu her hâlde," dedi Talent, "ya da '<span class="t19">genç gözlere sahip ya</span><span class="t19">ş</span><span class="t19">l</span><span class="t19">ı</span> <span class="t19">görünü</span><span class="t19">ş</span><span class="t19">lü bir surat.</span>' " "Birinin bir gözü kayıyordu ve yaşlı bir yüzü vardı, diğerinin gözleri de yüzü de gençti. Ama bu Geceefendisi'nin sadece emin olmak için onlara işkence etmesine engel olmazdı. Geçen sonbaharda yakaladıkları Berem'i hatırlar mısın? Geceefendisi, kursağında bir zümrüt saklamadığından emin olmak için göğsünü açmış ve göğüs kemiğini kırmıştı."</p>

  <p class="p51">"Bu son iki Berem'e ne oldu?"</p>

  <p class="p51">"Biri kapkaççıymış. Girdap, eğer Neraka'da kalmak istiyorsa Kıllı Trol'den uzak kalması için onu uyarmış. Adını değiştirmek isteyebileceğini de söylemiş. Diğer Berem'se on dört yaşında bir çocukmuş, evinden kaçıp zengin olmak için buraya gelen bir çiftçi çocuğu. Oğlanı uyarmaya gerek kalmamış. Güzel şehrimizde gördüklerinden sonra zavallı çocuk zaten korkudan neredeyse aklını kaçırmış. Girdap ona bir çelik sikke vermiş ve evine, annesine göndermiş."</p>

  <p class="p51">"Şu Berem'i bu kadar özel yapan ne, merak ediyorum," diye sesli düşündü Talent kim bilir kaçıncı kez.</p>

  <p class="p51">Lute homurdandı. "Göğüs kılları arasında bir yeşil ziynet olması dışında mı?"</p>

  <p class="p51">"Böyle aptalca bir masala sadece bir goblin inanacak kadar saf olabilir. Yeşil ziynetten bir kolye ya da ona benzer bir şey takıyor olması daha muhtemel. Göğsüne gömülü bir mücevhermiş, hadi ordan!"</p>

  <p class="p51">"Ben bilmem," dedi Lute sessizce. "Sen ve ben. daha garip şeyler de gördük, dostum. Yeni gelen mallarla ilgili ne yapacaksın?"</p>

  <p class="p51">"Onunla bir konuşacağım. Tipini beğenirsem iş bile verebilirim."</p>

  <p class="p51">Lute kaşlarını çattı, saçı ve sakalı arasından azıcık gözüken yüzü tamamen kayboldu. "Ona ne diye iş vermek istiyorsun ki? Bir kere o bir büyücü ve onların hiçbiri beş para etmez..."</p>

  <p class="p51">"Tatlı İolanthe dışında..," dedi Talent sinsice.</p>

  <p class="p51">Lute kızarmış olabilirdi. Bütün o kılların arasından ne olduğunu söylemek zordu. Ancak Talent'in imasını duymazdan geldi. "Bire on iddiasına girerim ki Geceefendisi'nin casusu."</p>

  <p class="p51">"O hâlde neden Mari'nin hayatını kurtardı?"</p>

  <p class="p51">"Aramıza katılabilmesi için daha iyi bir yol var mı? Sırlarımızı öğrenebilmek için?"</p>

  <p class="p51">Talent kafasını salladı. "Geceefendisi'nin ajanları o kadar akıllı değil. Ama öyleyse, kısa bir süre sonra öğrenirim. Ona önereceğim işi reddedecektir, çünkü Neraka'dan ayrılması gerekecek ve Geceefendisi için bizi izlemek amacıyla gönderilmişse bunu yapmak istemeyecektir. Kabul ederse, doğru söylüyor olabilir."</p>

  <p class="p51">"Ne işiymiş bu?"</p>

  <p class="p51">"Biliyorsun, geçen gece konuştuğumuz şey. Onun kardeşi."</p>

  <p class="p51">"Ve sen de ona güveniyorsun, ha?" Lute öfkeyle baktı. "Sen çatlaksın, Orren. Her zaman söylerim."</p>

  <p class="p51">"Aysız bir gecede siyah cübbesini gördüğüm sürece ona güvenmiyorum," dedi Talent. "Ama Mari ondan hoşlanıyor ve kenderin kişiler hakkındaki içgüdüleri çok iyi. Hem senden de hoşlanıyor."</p>

  <p class="p51">Lute, neredeyse düşmesine neden olacak bir şekilde homurdandı. Dengesini toplayınca bastonuna yüklenip, çayını ve yayını yanına alarak yatağına doğru ilerledi. Yolun yarısında arkasına döndü. "Büyücün teklifini geri çevirirse ne olacak?"</p>

  <p class="p51">Talent, bir parmağım sakalında gezdirdi. "Köpeklerine bu akşam yemek verdin mi?"</p>

  <p class="p51">"Hayır," dedi Lute.</p>

  <p class="p51">"O hâlde verme," dedi Talent.</p>

  <p class="p51">Lute kafasını salladı, yatak odasına geçti ve kapıyı kapattı. Talent ıslık çalınca, köpekler adamın peşine takıldılar; kutular, sandıklar ve fıçıların, kumaş ve kıyafet yığınlarının, ilginç aletlerin, kırık bir sabanın ve çeşitli tahta tekerlerin etrafından dolanıp bazen üzerlerinden geçerek dükkanın arka tarafına doğru ilerlerken onu takip ettiler.</p>

  <p class="p51">Lute, dükkanın arka köşesine köpekleri için bir tür kulübe yapmıştı. Yatma zamanının geldiğini düşünen köpekler itaatkar bir şekilde büyük kasalarının içine girip battaniyelerinin üzerine kıvrıldılar ve kemiklerini kemirmeye başladılar.</p>

  <p class="p51">"O kadar çabuk değil, dostlarım," dedi Talent. "Bu akşam yapmamız gereken işler var hâlâ."</p>

  <p class="p51">Islık çalmasıyla beraber köpekler kasalarından çıktılar, kemiklerini bıraktılar ve zıplayarak adamın yanına gittiler. Talent, Hiddukel'in kasasına doğru yürüdü. Köpek adamın arkasından ilerlerken bir gözüyle kemiğine bakıyordu.</p>

  <p class="p51">"Rahat ol, dostum. Akşam yemeğimi yedim ben," dedi Talent, köpeğin kafasını okşarken.</p>

  <p class="p51">Hiddukel'in adama inanmadığı belliydi; Talent'in yanından geçip kemiğini aldı. Dişlerini kemiğe geçiren Hiddukel. uzakta kalması için Shinare'ye uyarırcasına hırladı.</p>

  <p class="p51">Talent, kasayı kenara çekti. Kasanın altında bir kapak vardı. Talent "<span class="t19">yuvas</span><span class="t19">ı</span><span class="t19">na</span>" yaklaşmaya cesaret edecek bir yabancıya mastının ne yapacağını düşünerek sırıtıp, kapağı açtı. Kabaca inşa edilmiş bir merdiven yarı karanlığa iniyordu. Uzakta bir yerde, zayıf bir lamba yanıyor, solgun sarı bir ışık yayıyordu.</p>

  <p class="p51">Talent kapağı kapattı ve merdivenden indi. Mastılar arkasından ilerlerken havayı kokluyorlardı; burunları seğirirken, kulakları dikilmişti. Hiddukel kemiğini düşürdü ve iki köpek de havlayarak kuyruklarını salladılar. Bir dost görmüşlerdi.</p>

  <p class="p51">Girdap, "<span class="t19">mal</span>"ın, iskemlede oturan bir adamın yanında dikilmişti. Talent adamı tamamen göremiyordu, adamın başı öne eğikti. Kolları arkasından, ayakları da iskemleye bağlanmıştı. Üzerinde siyah bir cübbe vardı ve kemerinden birkaç kese sallanıyordu.</p>

  <p class="p51">"Selam, Girdap," dedi Talent, arkadaşını selamlamak için yanına doğru ilerlerken.</p>

  <p class="p51">Adamın büyük eli Talent'inkini kavradı ve öyle bir sevgiyle sıktı ki, Talent'ın canı yandı.</p>

  <p class="p51">"Ah, dikkatli ol. Bir gün parmaklarıma ihtiyacım olabilir," dedi Talent. İskemledeki adama ilgiyle baktı. "Demek Mari'nin büyücüsü bu. Benim kiracılarımdan biri, biliyorsun. Mari o olduğunu söylediğinde şaşırmıştım."</p>

  <p class="p51">"Hastalıklı biri," diyerek burun kıvırdı Girdap. "Kaliteli cüce içkisinin kokusundan neredeyse kusacaktı. Yine de görünen o ki yaptığı işte iyi. Yaşlı Snaggle, bunun yaptıklarının hayatında kullandığı en iyi iksirler olduğunu söylüyor."</p>

  <p class="p51">"E, şimdiye kadar nerelerdeymiş? Birkaç gecedir odasında uyumadı."</p>

  <p class="p51">"Kırmızı Konak'taymış," dedi Girdap.</p>

  <p class="p51">Talent kaşlarını çattı. "Ariakas'la birlikte mi?"</p>

  <p class="p51">"Muhtemelen cadıyla. İolanthe bu arkadaşı evcil hayvanı yapmışa benziyor. Ariakas'ın ona iş vermesini sağlamaya çalışıyor. Ancak imparatorun bu aralar aklında başka şeyler var ve Raistlin de işi alamadı. Öfkeyle ayrıldı oradan. O zamandan beri Kule'de çalışıyor, karışımlar üretip yaşlı Snaggle'a satıyor."</p>

  <p class="p51">"Yani kendini Ariakas'a satmaya çalıştı, başarısız olunca bize çalışabileceğini düşündü."</p>

  <p class="p51">"Ya da kendini Ariakas'a sattı," diyerek hırladı Girdap, "ve bizi gözlemek için burada."</p>

  <p class="p51">Talent, Raistlin'i düşünceli bir sessizlik içinde inceledi. Köpekler büyücünün ayaklarının dibinde yatıyorlardı. Girdap da kollarını göğsünde birleştirmiş, adamın başında dikiliyordu.</p>

  <p class="p51">"Uyandır onu," dedi Talent aniden.</p>

  <p class="p51">Girdap, Raistlin'i saçlarından yakaladı, kafasını geriye çekti ve birkaç kez yüzüne vurdu.</p>

  <p class="p51">Raistlin'in soluğu kesildi. Gözleri bir anda açıldı. Acıyla yüzünü buruşturdu ve titreyen ışıkta gözlerini kırpıştırdı. Bakışları Talent üzerine odaklandı ve yüzünden bir şaşkınlık ifadesi geçti. Sonra bir kaşını kaldırdı ve hafifçe başını salladı, sanki hepsi mantıklı gelmiş gibi görünüyordu.</p>

  <p class="p51">"Odandaki zarar için bana hâlâ borcun var, Majere," dedi Talent.</p>

  <p class="p51">Bir iskemle çekerek döndürdü ve üzerine oturarak kollarını iskemlenin sırtına dayadı.</p>

  <p class="p51">"Özür dilerim, efendim," dedi Raistlin. "Konu buysa, borcumu ödeyecek kadar çeliğe..."</p>

  <p class="p51">"Unut gitsin," dedi Talent. "Mari'nin hayatını kurtardın. Ödeştik. Gizli Işık için çalışmakla ilgilenebileceğini duydum."</p>

  <p class="p51">"Gizli Işık mı?" Raistlin kafasını salladı. "Hiç duymadım."</p>

  <p class="p51">"O hâlde neden bu gece Trol Saçı'na gittin?"</p>

  <p class="p51">"Bir içki..."</p>

  <p class="p51">Talent güldü. "At sidiğine düşkünlüğü olmayan kimse Trol Saçı'na gitmez." Kaşlarını çattı. "Saçmalamayı kes, Majere. Mari sana şifreyi verdi. Garip bir şekilde senden hoşlanıyor."</p>

  <p class="p51">"Zevksiz," dedi Girdap ve Raistlin'in kafasına sert bir darbe indirdi. "Patronun sorularına cevap ver. Yalancılardan hiç haz etmez."</p>

  <p class="p51">Talent, Raistlin'in kulaklarının aldığı darbeden dolayı çınlamasının bitmesini bekledi; sonra da, "Tekrar denemek ister misin? Trol Saçı'na neden gittin?"</p>

  <p class="p51">"Gizli Işık için çalışmakla ilgilendiğimi kabul ediyorum," dedi Raistlin, yarılan dudağından sızan kanı yalarken.</p>

  <p class="p51">"Siyah cübbe giyen bir büyücü Takhisis'e karşı yürütülen savaşa yardım etmek istiyor. Sana neden güvenelim?"</p>

  <p class="p51">"Çünkü siyah cübbe giyiyorum," dedi Raistlin.</p>

  <p class="p51">Talent adama dikkatle baktı. "Kendini açıkla istersen."</p>

  <p class="p51">"Bu savaşı Takhisis kazanır da kendini Abyss'den kurtarırsa, o efendi, ben de onun kölesi olacağım. Ben bir köle olmam. Efendi olmayı tercih ederim."</p>

  <p class="p51">"En azından dürüstsün," dedi Talent.</p>

  <p class="p51">"Yalan söylemek için bir neden görmüyorum." dedi Raistlin. bağlı kollarının izin verdiği ölçüde omuzlarını silkerken. "Siyah cübbe giymekten utanmıyorum. Hırslarımdan da utanmıyorum. Siz ve ben, Takhisis'le farklı nedenlerden dolayı savaşıyoruz, efendim, en azından ben öyle tahmin ediyorum. Sizin savaşınız yaşayanların iyiliği için. Ben ise kendim için savaşıyorum. Aslolan şu; ikimiz de savaşıyoruz."</p>

  <p class="p51">Talent hayretle salladı kafasını. "Her türlü erkek ve kadınla karşılaştım, Majere, ama senin gibisini hiç görmedim. Seni kucaklamalı mıyım, yoksa boğazını mı kesmeliyim, emin değilim." "Ben ne yapardım, biliyorum," diye mırıldandı Girdap, kemerindeki iri bıçağa dokunurken.</p>

  <p class="p51">"Kendini kanıtlamanı istersek bunu anlayacağına eminim," dedi Talent, derhal işe dönerek. "Senin için bir görev var, sadece senin yapabileceğin bir şey. Mavi Leydi Kitiara uth Matar'ın ablan olduğunu duydum."</p>

  <p class="p51">"Üvey ablam," dedi Raistlin. "Neden?"</p>

  <p class="p51">"Çünkü Mavi Leydi bir şeyler çeviriyor ve bunun ne olduğunu bilmem lazım," dedi Talent.</p>

  <p class="p51">"Kitiara'yı en son görmemin üzerinden yıllar geçti ama duyduğuma göre Mavi Ejderha Ordusu'nun başına geçmiş. O ordu şu anda Solamniya'yı yağmalayıp Solamn Şövalyeleri'ni parçalıyor. Çevirdiği her neyse, Şövalyeliğin mahvıyla ilgili olsa gerek."</p>

  <p class="p51">"Solamniya Şövalyeleri hakkında daha saygılı konuş istersen," dedi Talent.</p>

  <p class="p51">Raislin hafifçe gülümsedi. "Hafif bir Solamn aksanı farketmiştim. Anlatmanıza gerek yok, efendim. Hikayenizi biliyorum. Fakir düşmüş bir şövalyeydiniz, kılıcınızı satıyordunuz. Yanlış kişilere sattınız, Karanlık'ın tarafından yürüdünüz bir süre, fikrinizi değiştirdiniz ve şimdi de Işık tarafındasınız. Haksız mıyım?"</p>

  <p class="p51">"Fikrimi değiştirmedim," dedi Talent usulca. "Onu benim için değiştiren iyi bir arkadaşım oldu. Beni, kendimden kurtardı. Ama konu ben değilim. Bir işten konuşuyoruz. Aslında, Kitiara şu anda Solamniya'da savaşmıyor. Savaşı komutanlarına bıraktı. Haftalardır onu savaş meydanında gören olmadı."</p>

  <p class="p51">"Yaralanmış olabilir," diyerek fikir yürüttü Raistlin. "Belki de ölmüştür."</p>

  <p class="p51">"Öyle olsa duyardık. Ama duyduğumuz, gizli bir proje üzerinde çalıştığı. Bu projenin ne olduğunu öğrenmek ve eğer mümkünse, tamamlanmasını engellemek istiyoruz."</p>

  <p class="p51">"Ve ben de kardeşi olduğum için bana her şeyi anlatacağını sanıyorsunuz. Maalesef Kit'in nerede olduğunu bilmiyorum".</p>

  <p class="p51">"Şansımıza, biz biliyoruz," dedi Talent. "Ölüm şövalyesi Lord Soth'u duydun mu?"</p>

  <p class="p51">"Kocakarı hikayelerini biliyorum," dedi Raistlin.</p>

  <p class="p51">"Bazen kocakarılar neden bahsettiklerini bilirler. Soth yaşıyor, tabiri caizse. Ölüm şövalyesi, Dargaard Kalesi olarak bilinen lanetli kalede. Ve ablan, Kitiara da onunla beraber."</p>

  <p class="p51">Raistlin duyduklarına inanamayarak bakakaldı. "Ciddi olamazsınız."</p>

  <p class="p51">"Daha ciddi olamazdım. Işık ejderhalarının savaşa katılması, Takhisis'i hazırlıksız yakaladı. Kaybetmekten korkuyor. Kitiara, Lord Soth ile birlikte Dargaard Kalesi'nde ve bu umut kıvılcımını söndürmek için bir şeyler planladıklarına inanıyoruz. Ne çevirdiklerini bilmek istiyorum. Senin öğrenmeni ve dönüp bana anlatmanı istiyorum."</p>

  <p class="p51">"Ya reddedersem?"</p>

  <p class="p51">"Sana bir seçenek sunduğumu hatırlamıyorum," dedi Talent, sakalını düzeltirken. "Sen bana geldin, Majere. Ve şimdi bizim hakkımızda çok şey biliyorsun. Ya Dargaard Kalesi'ne gitmeyi kabul edersin ya da kemiklerin Hidukkel'in bu akşamki yemeği olur. Köpek Hiddukel," diye ekledi Talent açıklamak için, köpeğin kafasını okşarken, "tanrı değil."</p>

  <p class="p51">Raistlin mastıya baktı. Omzunun üzerinden arkasındaki Girdap'a dikti gözlerini. Sonra omuzlarım silkti. "İşlerimi yoluna koymak ve yokluğuma bir bahane uydurmak için bir iki gün lazım. Ani kayboluşumdan şüphelenecek kişiler var."</p>

  <p class="p51">"Bir şeyler düşüneceğine eminim." dedi Talent. İskemleden kalktı. Yanında yatmakla olan köpekler ayağa fırladılar. "Girdap, hana güvenli bir şekilde varmanı sağlayacaktır. Umarım gözlerinin bağlanmasını kabul edersin."</p>

  <p class="p51">"İlaçla bayılmaktan iyidir," dedi Raistlin alayla.</p>

  <p class="p51">Girdap bıçağını çekti ve Raistlin'in elleriyle ayaklarını bağlayan ipleri kesti.</p>

  <p class="p51">"Sormak istediğim bir şey var, "dedi Talent. "Kapı muhafızlarına, göğsünde yeşil bir ziynet olan Berem isimli bir adama dikkat etmeleri söylendi. Bir büyücünün tanıyabileceği bir adama benziyor. Tanıyor musun? Ya da onun hakkında herhangi bir şey biliyor musun?"</p>

  <p class="p51">"Maalesef hayır," dedi Raistlin, ifadesiz bir yüzle.</p>

  <p class="p51">Bileklerini ovalayarak ayağa kalktı. Dudağı şişmeye başlamıştı: altın rengi yüzünde çirkin bir yeşile dönen bir yaraydı bu.</p>

  <p class="p51">Girdap siyah bir kumaş çıkarttı. Talent, elini kaldırarak adama beklemesini işaret etti.</p>

  <p class="p51">"Bir de muhafızların aradığı şu büyülü nesne var. Ejderha topu muymuş neymiş."</p>

  <p class="p51">"Ejderha küresi," dedi Raistlin.</p>

  <p class="p51">"Ondan bahsedildiğini duymuş muydun?" Talent şaşırmıştı.</p>

  <p class="p51">"Duymuş olmasaydım büyü öğrencisi olamazdım," dedi Raistlin.</p>

  <p class="p51">"Nerede olduğunu bilmiyorsundur herhalde?"</p>

  <p class="p51">Genç büyücünün garip gözleri karardı. "İnanın bana, efendim, size söylediğimde bilmek istemeyeceksiniz." dudağındaki kanı sildi.</p>

  <p class="p51">Talent adama baktıktan sonra omuzlarını silkti. "Dargaard Kalesi'ne gitmek için ne zaman yola çıkacağını Mari'ye haber ver," dedi. Köpeklere ıslık çaldıktan sonra ayrılmak için arkasını döndü.</p>

  <p class="p51">"Bir dakika," dedi Raistlin. "Benim de size bir sorum var. Kenderi nasıl yozlaştırdınız?"</p>

  <p class="p51">"Yozlaştırmak mı?" diye tekrarladı Talent öfkeyle. "Ne demek istiyorsun? Onu ben yozlaştırmadım."</p>

  <p class="p51">"Onu soğuk kanlı bir katile çevirmişsiniz. Yozlaşmak değilse nedir ki bu?"</p>

  <p class="p51">"Onu ben yozlaştırmadım," dedi Talent. "Mari'nin hikayesini bilmiyorum. Hiç bahsetmez. Ve şunu da söyleyeyim. Yargıç'ı öldürmesi için onu ben göndermedim. Kendi kendine yaptı bunu. Yapana kadar bu konuyla ilgili hiçbir şey bilmiyordum ve o zaman da dehşete düştüm."</p>

  <p class="p51">Raistlin kaşlarını çattı, inanmamıştı.</p>

  <p class="p51">"Kiri-Jolith üzerine yemin ederim," dedi Talent içtenlikle, "ne yapmak istediğini bilseydim, onu bodruma zincirlerdim. Hepimizi tehlikeye attı," duraksadı, sonra devam etti. "Bu arada, ona yardım ettiğin için teşekkür ederim Majere. Mari benim için çok önemli. Güzel, masum olan birçok şey. dünyadaki kötülük tarafından yok edildi. Mesela sen. Bence, sen kötü olmadan önce, bir zamanlar mutlu, tasasız bir çocuk..."</p>

  <p class="p51">"Yanlış düşünüyorsunuz," diyerek araya girdi Raistlin sert bir şekilde. "Gitmekte özgür müyüm?"</p>

  <p class="p51">Talent başını salladı. Girdap, siyah kumaşı büyücünün gözleri üzerine bağladıktan sonra yüzünü gizlemesi için başlığını kafasına geçirdi ve onu yer altındaki odadan dışarı çıkarttı.</p>

  <p class="p51">Onlar gittikten sonra köpeklerden bin aniden titredi.</p>

  <p class="p51">"Biliyorum, kızım," dedi Talent, sakinleştirmek için elini mastının kafasına koyarak. "Benim tüylerimi de diken diken ediyor o adam."</p>
</body>
</html>
