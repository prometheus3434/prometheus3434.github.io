<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 6 -</span><span class="t22"><br /></span><span class="t22">Kara Kraliçe’nin Güçleri.</span><span class="t22"><br /></span><span class="t22">Aray</span><span class="t22">ı</span><span class="t22">ş</span><span class="t22">. Bulu</span><span class="t22">ş</span><span class="t22">.</span></h3>

  <p class="p25"><span class="t26">–</span> <span class="t26">8. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">P</span><span class="t19">apa</span><span class="t19">ğ</span><span class="t19">anlar</span><span class="t19">ı</span><span class="t19">n Evcil Olarak Kullan</span><span class="t19">ı</span><span class="t19">lmas</span><span class="t19">ı</span><span class="t19">n</span><span class="t19">ı</span><span class="t19">n Uygunlu</span><span class="t19">ğ</span><span class="t19">u Üzerine Bir</span> <span class="t19">İ</span><span class="t19">nceleme</span> <span class="t19">–</span> <span class="t19">Söz Konusu Ku</span><span class="t19">ş</span><span class="t19">lara Büyü Kelimelerinin Ö</span><span class="t19">ğ</span><span class="t19">retilmesi ve Bundan Kaynaklanan Korkunç Neticeler Hakk</span><span class="t19">ı</span><span class="t19">nda Notlar.</span></p>

  <p class="p51">Raistlin derin bir iç çekti. El yazması kitabı "<span class="t19">Tarifsiz Saçmal</span><span class="t19">ı</span><span class="t19">k</span>" olarak etiketlediği büyük bir sandığa atarken, etrafındaki yazmalara, kitaplara, tomarlara ve diğer dokümanlara kasvetli bir umutsuzluk içinde baktı. Bir taburenin üzerine oturmuş, işe yaramaz şeyleri ayıklayarak saatlerini, bir önceki günün tamamını ve bugünün de büyük bir kısmını harcamıştı. Sandık neredeyse dolmuştu. Tozdan boğulma raddesine gelmişti ve herhangi bir ilerleme kaydettiğini söyleyemezdi.</p>

  <p class="p51">İolanthe haklıydı. Ancak alayla "<span class="t19">kütüphane</span>" olarak tanımlanabilecek bu yerde değerli hiçbir şey yoktu. Yüksek seviyeli Siyah Cübbeler giderken böylesi büyü kitaplarını ve tomarları yanlarında götürmüş olmalıydılar. Ya da İolanthe'nin söylemiş olduğu gibi, satılmışlardı.</p>

  <p class="p51">İşine geri döndü ve kırmızı deriyle ciltlenmiş bir büyü kitabı ile ödüllendirildi. Bir hazine bulduğunu sanmıştı; hevesli genç büyücülere büyü sanatını öğretmek için yazılmış bir çocuk kitabı olduğunu gördü açınca. Sayfalarını çevirerek kitaba göz atıyor, kendi okul günlerini, katlandığı işkenceyi, beceriksiz öğretmenini anımsıyordu ki kulenin ön kapısının dışından gelen bağrışmalar duydu. Biri kapıyı yumruklamaya başladı.</p>

  <p class="p51">"Majesteleri Kraliçe adına açın kapıyı!"</p>

  <p class="p51">Koridorun diğer ucundaki yaşlı üç adamın panik olduğunu işitti. Raistlin ayağa kalktı.</p>

  <p class="p51">"Tapmak muhafızları!" diye bağırdı Çengel Burun, pis pencereden dışarı bakınca. "Seçkin Tapınak muhafızları! Ne yapacağız?"</p>

  <p class="p51">"İçeri alacağız," dedi Göbekli.</p>

  <p class="p51">Raistlin'in Sıska adını taktığı üçüncüsü, "Hayır, olmaz," dedi. Yığınların arasından geçerek açık duran kapıya ilerledi Raistlin. Kapıyı kapatarak aralık bıraktı sadece ve dışarıya baktı.</p>

  <p class="p51">Kapının yumruklanması ve bağırtılar devam etti, Siyah Cübbeler'in tartışması da. En sonunda Çengel Burun kapıyı açmaları gerektiğine karar verdi; bunun için de eğer açmazlarsa muhafızların onu kıracağını ve Siyah Cübbeler'in ev sahiplerine bunu ödemeleri gerekeceğini söyledi. Zaten kirayı geciktirmişlerdi.</p>

  <p class="p51">Çengel Burun merdivenden aşağı indi ve kapıyı açtı. Raistlin kapıya baktı. Ejderanlardan oluşan bir birlik içeri girdi ve merdivenden yukarı çıktı, pençeleri ahşap üzerinde iz bırakıyordu.</p>

  <p class="p51">"Ben Komutan Slith'im," diye bağırdı biri. "Bu mülkü aramak için emir aldım."</p>

  <p class="p51">"Aramak mı? Ne için? Bu bir rezillik," dedi Çengel Burun titreyen bir sesle.</p>

  <p class="p51">"Kraliçe Takhisis, güçlü ve muhtemelen tehlikeli bir büyülü eşyanın Neraka şehrine girdiğini farketmiş," dedi komutan Slith bangır bangır. "Bildiğiniz üzere kanun gereği, bütün büyülü eşyaların değerlendirme ve kayıt için tapınağa getirilmesi gerekiyor. Neraka halkına tehdit oluşturabilecek eşyalara kamu güvenliği açısından el konulacaktır."</p>

  <p class="p51">Raistlin'in aklına Magius'un Asası geldi hemen; onu Kırık Kalkan'daki odasında, döşeğinin altında bıraktığı için memnun oldu. Güvenlik, Kırık Kalkan'da biraz gevşekti ve hırsızlardan endişelenmişti. Kafası karıştı. Magius'un Asası güçlüydü ve tehlikeli olabilirdi ama Raistlin, onun Kara Kraliçe'nin dikkatini çekecek kadar güçlü olduğunu sanmıyordu.</p>

  <p class="p51">"Kanunu biliyoruz," dedi Çengel Burun ağlarcasına. "Ve ona daima uyduk. Burada herhangi bir büyülü eşya yok."</p>

  <p class="p51">"Ya İolanthe Hanım?" diye sordu Göbekli hevesle. "Onun tehlikeli eşyaları var. Ancak onları burada saklamıyor."</p>

  <p class="p51">"Onu aramalısınız," diyerek teşvik etti Cılız.</p>

  <p class="p51">"İolanthe Hanım'la konuştuk," dedi Komutan Slith. "İmparator Ariakas'm odasında görüştük kendisiyle. İolanthe Hanım, söz konusu büyülü eşya hakkında hiçbir şey bilmediğine dair temin etti bizi. Dairesini aramamız için izin verdi. Onu bulamadık."</p>

  <p class="p51">"Neden bizde olduğunu düşünüyorsunuz?" diye sordu Çengel Burun.</p>

  <p class="p51">"Bazılarınızın Gizli Işık üyesi olduğunuza inanıyoruz," dedi Komutan Slith.</p>

  <p class="p51">Raistlin, sivak'ın diğer askerlerden birine göz kırptığını gördü. "Gizli Işık! Hayır, hayır, hayır!" Çengel Burun korku içinde, anlaşılmaz bir şekilde konuşuyordu. "Biz hepimiz muzaffer Kraliçe'mizin sadık hizmetkarlarıyız, sizi temin ederim!"</p>

  <p class="p51">"İyi. O hâlde binayı aramamıza bir şey demezsiniz," dedi komutan sakin sakin.</p>

  <p class="p51">"Lütfen arayın. Gizleyecek hiçbir şeyimiz yok bizim. Bu eşya neymiş?" diye sordu Çengel Burun, acınası bir hevesle. "Eğer onu biz bulursak sizlere teslim etmekten memnun oluruz."</p>

  <p class="p51">"Bir ejderha küresi," dedi Komutan Slith, ve askerlerine ayrılmalarını emretti; bir kısmını alt katları, bir kısmını üst katları, bir kısmını da zemin katını aramaya gönderdi.</p>

  <p class="p51">"Ejderha küresi mi?" Çengel Burun arkadaşlarına baktı.</p>

  <p class="p51">"Hiç duymadım," dedi Göbekli ve Sıska kafasını salladı.</p>

  <p class="p51">Komutan Slith tanımını verdi. "İnsan kafası büyüklüğünde bir kristal küre. Renksiz veya içinde renkler dönüyor olabilir." Adamlarına bağırdı, "Eğer bu tanıma uyan bir şey bulursanız ona dokunmayın. Derhal beni çağırın."</p>

  <p class="p51">Raistlin kapıdan ayrıldı, taburesine dönerken kitap yığınlarına takıldı; nereye gittiğine pek bakmıyordu. Cübbesinin başlığını kafasına geçirdi, birkaç parşömen aldı eline ve yazılanları okumaya dalmış gibi yaptı. Kelimeler gözlerinin önünde uçuşuyordu. Eli, belindeki deri keseye gitti; misketlerle dolu olan keseye. Hiçbiri insan kafası büyüklüğünde değildi ama birinin içinde renkler dönüyordu.</p>

  <p class="p51">Ahşabın parçalandığını duyabiliyordu; alt kattaki ejderanlar kapıları tekmeliyorlardı. Aklına gelen ilk şey, keseyi bir kitap yığınının altına sokmak ya da bir rafın arkasına saklamak oldu. Hemen kendini topladı ve sorunu iyice düşündü. Keseyi saklamak, yapabileceği en kötü şeydi. Ejderanlar onu bulurlarsa, içinde değerli bir şey olduğunu derhal tahmin ederlerdi. Ejderanlar zekiydiler ve büyü kullanıcılarıydılar. Büyülü özellikleri olduğu bilinen büyük bir kristal kürenin kendini küçültebildiğini kısa bir sürede anlarlardı.</p>

  <p class="p51">Keseyi üstünde tutmak, göz önünde saklamak çok daha iyiydi. Ejderanların büyü yaptıklarını duyabiliyordu. Kelimeleri anlayamıyordu ama gizli bir büyülü eşyayı kendisi arıyor olsa hangi büyüyü yapacağını biliyordu. Büyüyü meydana çıkaran bir büyü kullanır, eşyanın parlayarak ya da uğultu çıkartarak kendini ele vermesini sağlardı.</p>

  <p class="p51">Raistlin, kesenin içine uzandı. Hassas parmakları, ejderha küresini diğer misketlerden sadece dokunarak ayırt edebiliyordu. Misketler serindi. Küre ise ılık ve yüzeyi çok daha pürüzsüz, yusyuvarlaktı.</p>

  <p class="p51">Ejderanlar mutfağı arıyorlar, çanakları ve kavanozları etrafa atıyorlar, kilerin kapısını zorluyorlar, tabakları kırıyorlardı. Bir sonraki hedefleri kütüphane olacaktı.</p>

  <p class="p51">Raistlin küreyi avucunun içine alarak sıktı. Ya küre kendini ele verirse? Ya küre Kraliçe Takhisis tarafından bulunmak istiyorsa? Ya nerede olduğunu küre söylediyse Takhisis'e?</p>

  <p class="p51">Küre ısındı. Engerek'in sesi fısıldadı adama. Takhisis kürelerden korkar. Küreleri yok etmek için arıyor. Onun için oluşturduğumuz tehdidin farkında. Beni korursan, ben de seni korurum.</p>

  <p class="p51">Kütüphanenin kapısı savrularak açıldı ve iki bozak ejderan içeri girdi. Kapıda durarak etraflarına bakındılar.</p>

  <p class="p51">Raistlin küreyi kesesine geri bıraktı ve saygıyla ayağa kalktı; elleriyle cübbesini düzeltiyor ve gözlerini kaldırmaya korkarmış gibi başını eğik tutuyordu.</p>

  <p class="p51">"Komutan, gelip bunu görmeniz lazım," diye bağırdı bozak. Komutan Slith odaya girdi. Etrafındaki yığınlara baktı ve iğrenerek homurdandı.</p>

  <p class="p51">"Burada lağım cüceleri yaşıyormuş gibi gözüküyor," dedi. Sivak, Raistlin'e baktı. "Sen de kimsin?"</p>

  <p class="p51">Çengel Burun kapıdan içeri daldı. "Kimse değil, Komutan. Bir çırak. Bizim için ıvır zıvır işler yapıyor. Yarattığın şu karmaşaya bir bak, Majere! Burayı derhal temizle!"</p>

  <p class="p51">"Evet, Usta," dedi Raistlin. "Özür dilerim, Usta."</p>

  <p class="p51">"Bu çöplüğü arayacak mıyız, efendim?" diye sordu bozak, Çengel Burun ejderanların mutfağı un içinde bırakmasına yüksek sesle söylenmek için giderken. "Haftalar alır!"</p>

  <p class="p51">"Büyünü yap ve bitirelim bu işi," diye yanıtladı Komutan Slith. "İolanthe Hanım, bizi buraya gelmenin zaman kaybı olacağı konusunda uyarmıştı ve haklıymış."</p>

  <p class="p51">"Cadıya güveniyor musunuz, efendim?" diye sordu bozak şüpheyle. "Küreyi kendisine saklamadığını nereden biliyorsunuz?" Komutan Slith kıkırdadı. "Cadının kendini koruma içgüdüsü çok güçlü. Takhisis onu küreyle yakalarsa hayatının hiçbir değerinin olmayacağını biliyor."</p>

  <p class="p51">"Bir ejderha küresi nedir ki?" Bozak, bir kitap yığınını tekmeleyerek devirdi. "Ne yapar?"</p>

  <p class="p51">"Hiçbir fikrim yok. Tek bildiğim, Mavi Leydi'nin Yüce Ermiş Kulesi Savaşı'nı kaybetmesinin nedeninin küre olduğu; en azından ben öyle duydum." Komutan Slith, pençeli ellerini birbirine sürttü. "Onu ele geçirmeyi çok isterdim. Onun için epey para ödeyecek birkaç kişi tanıyorum."</p>

  <p class="p51">"Para ödemek mi?" Bozak çok şaşırmıştı. "Onu bulursak derhal Geceefendisi'ne teslim etmemiz emredildi."</p>

  <p class="p51">Komutan Slith üzüntüyle salladı kafasını ve kolunu bozak'ın omuzlarına attı. "Glug, evladım, seni eğitmeye çalışıp duruyorum. Hiçkimseye hiçbir şeyi '<span class="t19">vermezsin</span>'."</p>

  <p class="p51">"Ama emirlerimiz..."</p>

  <p class="p51">"Emirler, memirler!" Slith küçümseyerek söylendi. "Emirlerimizi bize kim veriyor? İnsanlar... ve savaşı kim kaybediyor? İnsanlar. Biz ejderciklerin kendi başımızın çaresine bakmaya başlamamız gerekiyor."</p>

  <p class="p51">Bozak endişeyle kapıdan dışarıya baktı. "Bu şekilde konuşmamanız gerekiyor, efendim."</p>

  <p class="p51">Raistlin, cübbesinin içinde terliyordu. Başı önde, kütüphanenin ortasında dikilmek dışında yapabileceği hiçbir şey yoktu. Hareket etmeye, dikkati kendi üzerine çekmeye korkuyordu.</p>

  <p class="p51">"Şu ejderha küresi güçlü bir şey olmalı," dedi Slith özlemle, "Bir servet değerindedir. Daha önce herhangi bir büyülü nesne için bütün şehri aramamız hiç emredilmemişti."</p>

  <p class="p51">"Yeşil Mücevher Adam, Berem dışında," dedi Grag.</p>

  <p class="p51">"O adamı bulmak ve başına konan ödülü kazanmak isterdim." Slith ağzını şapırdattı. "Kraliçe'nin vereceği ödülle ufak bir şehir alabilirdim."</p>

  <p class="p51">"Bir şehir mi, efendim?" diye sordu Grag ilgiyle. "Bir şehirle ne yapacaksınız?"</p>

  <p class="p51">Raistlin burada biraz daha durursa delireceğini düşündü. Haydi yapın artık! Cübbesinin altında yumruklarını sıktı.</p>

  <p class="p51">"Etrafına bir duvar örerdim," dedi Komutan Slith. "Sadece ejdercikler için bir şehir yapardım. Ne insanlar, ne cüceler, ne efler, ne de geri kalan o pisliklerin hiçbirinin içeride yaşamasına izin olmazdı. Ah, belki birkaç cücenin yaşamasına izin verirdim," dedi sonunda, "Arkadaşlarıma ve bana cüce içkisi üretirlerdi. Adını da..."</p>

  <p class="p51">Ejderanın lafı bir haykırışla kesildi.</p>

  <p class="p51">"Alt katı bitirdik, Komutan! Hiçbir şey yok!''</p>

  <p class="p51">"Üst katı bitirdik, Komutan! İlginizi çekecek bir şey yok!"</p>

  <p class="p51">"Büyünü yap da gidelim buradan Glug," dedi Komutan Slith. "Mutfaktan gelen bu iğrenç koku midemi bulandırıyor."</p>

  <p class="p51">Bozak birkaç kelime telaffuz etti ve pençeli elini salladı. Raistlin bunun bir büyü bulma büyüsü olduğunu farketti. Başka koşullar altında Raistlin bozak'ın büyü yapma şeklini incelerdi. Ancak şu anda buna ilgi gösteremeyecek kadar gergindi.</p>

  <p class="p51">Nefesini tuttu; başı önde, elleri yenlerinin altında, yenleri ile keseyi gizlerken sol yeninden bir parıltının yayıldığını gördü dehşet içinde.</p>

  <p class="p51">Raistlin'in kalbi ağzına geldi. Ağzı kurudu. Bütün bedeni titredi. Ejderanların bunu farketmemesi için bütün büyü tanrılarına, aklına gelen bütün tanrılara yalvardı. Bir an için dualarının cevaplandığını düşündü, zira bozak arkasını döndü. Sivak da onu takip edecekti ki omzunun üzerinden arkasına baktı. Sivak durdu.</p>

  <p class="p51">"Sen git, Glug," diye emretti Slith. "Adamları topla. Ben de birazdan iniyorum."</p>

  <p class="p51">Glug çıktı. Komutan yığınları iterek aralarından geçti ve Raistlin'in önünde durdu.</p>

  <p class="p51">"Taşıdığın o büyülü şeyi vereceksin, değil mi evlat, yoksa ben mi alayım?" diye sordu Komutan Slith.</p>

  <p class="p51">Raistlin cevap bile veremeden sivak, Raistlin'in sol kolunu yakaladı ve siyah cübbesinin yenini sıyırdı. Adamın bileğine deri bir iple bağlanmış olan bir hançer parladı gümüş ışığıyla.</p>

  <p class="p51">"Ah, bu da neymiş böyle?" dedi Komutan Slith hayran hayran. "Nasıl çalışıyor?"</p>

  <p class="p51">Raistlin kolunu titremeden tutmakta zorlanıyordu. Bileğini kıvırarak hançerin ipten kurtulmasını ve eline düşmesini sağladı.</p>

  <p class="p51">Komutan Slith, Raistlin'e baktı kurnaz bir ifade ile. "Sanırım sen bir çıraktan fazlasısın. Hepsini kandırdın, değil mi?"</p>

  <p class="p51">"Sizi temin ederim ki efendim.." diye başladı Raistlin konuşmaya.</p>

  <p class="p51">Komutan Slith sırıttı. Dili gözüktü dişlerinin arasından. "Endişelenme. Benim üzerime vazife değil. Ama bu silaha el koymam gerektiğini düşünüyorum. Başını belaya sokabilir."</p>

  <p class="p51">Komutan Slith becerikli bir hareketle hançeri aldı.</p>

  <p class="p51">"Lütfen almayın, efendim," dedi Raistlin, itiraz etmemesinin şüphe uyandıracağını düşünerek. "Gördüğünüz üzere, küçük bir hançer sadece. Pek değerli de değil ama benim için çok şey ifade ediyor..."</p>

  <p class="p51">"Manevi değeri var, ha?" komutan Slith hançere baktı. "Bunun için kolaylıkla iki çelik alabilirim. Sana ne yapacağımı söyleyeyim evlat ve bu da sadece senin hoşlanabileceğim bir insan olduğunu düşünmem. Büyücüler Sokağı'ndaki yaşlı Snaggle'ı biliyor musun? Bunu ona satacağım, sen de gidip ondan alabilirsin."</p>

  <p class="p51">Büyülü ışıltısını kaybetmiş olan hançeri koşumuna soktu Komutan Slith. İyice gizlendiğinden emin olduktan sonra sürüngen gözünü Raistlin'e kırptı ve yerdeki kitapların üzerinden geçerek odadan çıktı.</p>

  <p class="p51">Takati kesilen Raistlin tabureye yığıldı. Kendisi için çok önemli olan hançeri kaybettiğine üzülmüştü ama buna değerdi. Hançerden yayılan parlak ışık, sivak'ın keseden parlayan soluk yeşil ışığı farketmesini engellemişti.</p>

  <p class="p51">Kütüphanenin dışında, yaşlı üç adam hasarı gözden geçiriyor ve Geceefendisi'ne şikayette bulunmakla tehdit ediyorlardı. Ancak kimse bunu yapmaya gönüllü olmadı ve en sonunda şikayeti İolanthe'nin bildirmesi üzerine anlaştılar. Bundan sonra da sinirlerini yatıştırmak için içki içmeye karar verdiler. İçinde biranın durduğu fıçıya doğru giderken kütüphanenin önünden geçen Çengel Burun, Raistlin'i gördü ve neden oturduğunu öğrenmek istedi. Mutfaktaki dağınıklığı temizlemeye başlamalıydı.</p>

  <p class="p51">Raistlin onu duymazdan geldi. Çocuklar için büyü kitapları, kelimelerin yarısı yanlış yazılmış büyü tomarları ve papağanlar üzerine önemsiz incelemelerle çevrili taburesinde oturdu ve panteondaki en güçlü ve tehlikeli tanrıça olan Karanlıklar Kraliçesi'nin kendisini ve ejderha küresini aradığı bilgisi altında ezildiğini hissetti. Kadının ikisini de bulması an meselesiydi.</p>

  <p class="p51">Şehirden kaçabilirdi ama neredeyse hiç çeliği kalmamıştı. Gelişinden bu kadar kısa süre sonra ayrılması kuşku uyandırırdı.</p>

  <p class="p51">Ve gidecek hiçbir yeri yoktu. Konsey üyeleri onu şimdiye kadar asi büyücü ilan etmiş olmalılardı. Bütün beyaz cübbeli büyücüler onu yakalamak isteyecekti. Bütün Siyah Cübbeler onu gördükleri yerde öldürmek isteyecekti. Toplumdan dışlanacak, kötü, aşağılayıcı işler yaparak hayatta kalmaya çalışacaktı. Geleceğini görebiliyordu. Dışarıdaki Siyah Cübbeler gibi olacak, hırsı yüzünden tükenecek, haşlanmış lahana yiyerek yaşayacaktı.</p>

  <p class="p51">"Önce Tahkisis beni bulmazsa elbette; zira o durumda bir geleceğim olmayacağı için bunun hakkında endişelenmeme de gerek kalmaz," diye homurdandı Raistlin. "Salak kardeşimle beraber Kan Denizi'nin dibinde olsaydım keşke."</p>

  <p class="p51">Kamburunu çıkartarak öne doğru eğildi, başını ellerinin arasına aldı ve umutsuzluğun içinde yayılmasına izin verdi.</p>

  <p class="p51">Siyah Cübbeler oturma odasında korkularını aceleyle bira ile boğmuşlar ve saldırgan olmaya başlamışlardı.</p>

  <p class="p51">"Şu ejderha küpesinin kimde olduğunu size söyleyeyim," dedi Çengel Burun.</p>

  <p class="p51">"Küre, seni kel kafalı," dedi Göbekli huysuz huysuz. "Ejderha küresi."</p>

  <p class="p51">"Küre, küpe, ne fark eder ki?" diye hırladı Çengel Burun. "Gizli Işık. Ejderciğin ne dediğini duydunuz!"</p>

  <p class="p51">Raistlin kafasını kaldırdı. Bu ismi üçüncü kez duyuyordu. Çengel Burun daha dün bunu İolanthe ile konuşmuş, Gizli Işık'a üye olmalarından şüphelenilmesinden korktuğunu söylemişti. Sivak da Gizli Işık'tan bahsetmişti.</p>

  <p class="p51">Raistlin bunu İolanthe'ye sormak istemişti ama diğer sorunlarının arasında unutup gitmişti. Kütüphaneden çıktı ve koridorun diğer ucundaki, Siyah Cübbeler'in bira içip sorunları için başka kimleri suçlayabileceklerini düşündükleri oturma odasına gitti.</p>

  <p class="p51">"Burada ne yapıyorsun, Majere?" diye sordu Çengel Burun öfkeyle, Raistlin'i görünce. "Mutfağı temizliyor olman lazım senin."</p>

  <p class="p51">"Hemen başlıyorum efendim," dedi Raistlin. "Ancak merak ettim de, bahsettiğiniz bu '<span class="t19">Gizli I</span><span class="t19">ş</span><span class="t19">ı</span><span class="t19">k</span>' nedir?"</p>

  <p class="p51">"Bir grup hain, suikastçı ve hırsız," dedi Çengel Burun, "Muzaffer Kraliçemizi yenmek için çalışıyorlar."</p>

  <p class="p51">Raistlin şaşkınlıkla, bunun bir direniş hareketi olduğunu farketti. Neraka'da faaliyet gösteriyordu, Takhisis'in burnunun dibinde.</p>

  <p class="p51">Daha fazla bilgi edinmek istedi ama kimse konuşmaya yanaşmadı. Birbirlerine şüpheyle baktıklarından, her birinin diğerlerinin muhbir olduğundan şüphelendiğini ve kendisini ilk fırsatta Geceefendisi'ne ihbar edeceklerini tahmin etti.</p>

  <p class="p51">İsterlerse yapsınlar, diye düşündü Raistlin temizliğe başlamak için mutfağa giderken. Aklını boşaltmak için fiziksel bir işinin olmasından memnundu. Fikirler ve planlar o kadar çabuk oluşuyordu ki onları takip etmekte zorlanıyordu. Ancak baskın olan tek bir düşünce vardı.</p>

  <p class="p51">Takhisis savaşı kazanırsa, onun kölesi olacağım, bana atacağı güç kırıntıları için yalvarmak zorunda kalacağım. Ama Takhisis kaybederse...</p>

  <p class="p51">Yeri süpürüp kırık tabakları toplarken, kendini Karanlık'ın davasına adamış birinin Işık güçleri için savaşıp savaşamayacağını merak etti.</p>
</body>
</html>
