<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 2 -</span><span class="t22"><br /></span><span class="t22">Kara Gül</span> <span class="t22">Ş</span><span class="t22">övalyesi.</span><span class="t22"><br /></span><span class="t22">Y</span><span class="t22">ı</span><span class="t22">ld</span><span class="t22">ı</span><span class="t22">zlar</span><span class="t22">ı</span><span class="t22">n Kum Saati.</span></h3>

  <p class="p25"><span class="t26">–</span> <span class="t26">23. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">Ö</span>lüm soğuğu kapının altından aktı, taş duvarlardaki çatlaklardan sızdı, kırık camlarda uğuldadı. Raistlin, korkunç soğukta titredi ve tüy kalemi bırakarak ellerini ısıtmak için yenlerine soktu. Hazır olmak amacıyla ayağa kalktı.</p>

  <p class="p51">"Soth çok korkunçtur," dedi Kitiara, gözleri kapıya kilitlenmişti. "Ama benim korumam altında olduğun sürece sana zarar vermez."</p>

  <p class="p51">"Senin korumana ihtiyacım yok, abla," dedi Raistlin, kadının büyüklük taslamasına sinirlenmişti.</p>

  <p class="p51">"Sadece dikkatli ol, olmaz mı, Raistlin?" dedi Kitiara sert bir şekilde.</p>

  <p class="p51">Adam, şaşırdı. Kadın ona nadiren adıyla seslenirdi.</p>

  <p class="p51">Kitiara yumuşak bir sesle ekledi, "Soth, ikimizi de tek bir kelimeyle öldürebilir."</p>

  <p class="p51">Kapı açıldı ve dehşet içeri girdi.</p>

  <p class="p51">Kapıda dikilen ölüm şövalyesi, İstar'ın yükseldiği günlerden kalma bir Solamniya Şövalyesi zırhı giyiyordu. Vakti zamanında gümüşi bir parlaklığa sahip olan işli zırh kararmış ve sadece kefaret sularının silebileceği kan izleriyle lekelenmişti ki Soth'un af dilemeye hiç niyeti yoktu. Kanlı ve lime lime olmuş siyah bir pelerin asılıydı omuzlarında.</p>

  <p class="p51">Miğferinin göz yarığı al al parlıyordu; felaketi olan ve kontrol edemediği tutkusundan kırmızı olmuşlardı. Kaderine öfkeliydi; tanrılara öfkeliydi; bazen de kendisine öfkeleniyordu. Sadece geceleri, banşiler çöküşüyle ilgili kederli şarkıyı söylediklerinde o alev azalarak pişmanlık ve acı kederin tüten közlerine dönüşüyordu. Yeni günün doğmasıyla birlikte şarkı bitince, Soth'un öfkesi tekrar alevleniyordu.</p>

  <p class="p51">Raistlin, hayatı boyunca pek çok karanlık yerde yürümüştü; muhtemelen bunlardan hiçbiri de kendi ruhu kadar karanlık değildi. Kule'de korkunç Sınav'a girmişti. Kara Orman'ı geçmişti. Silvanesti olan bir kabusa yakalanmıştı. Takhisis'in zindanlarında tutsak olmuştu. Bu yerlerin hepsinde korkuyu yaşamıştı. Ancak ölüm şövalyesinin gözlerinde yanan bu cehennem ateşine baktığında, Raistlin korkunun ne kadar feci, ne kadar zayıflatıcı olabileceğini anladı; bunun yüzünden ölebileceğini düşündü.</p>

  <p class="p51">Ejderha küresini eline alabilir ve büyülü kelimeleri söyleyerek İolanthe kadar kolayca kaçabilirdi. Titreyen elleriyle küreyi bulmaya çalışırken Kitiara'nın kendisini izlediğini gördü.</p>

  <p class="p51">Kadının dudakları büküldü ve korkak kelimesini oluşturdu. Kadın, onu sınıyor, onunla alay ediyordu; tıpkı çocukken, onu meydan okumaya zorlamaya çalışırken yaptığı gibi.</p>

  <p class="p51">Öfke. Raistlin'in üzerinde bir iksir etkisi yarattı, cesaretini toplatıp düşünmesini sağladı. O anda, korkusu yüzünden daha önceden farkedemediği şeyi tanıdı; korku büyülüydü, Soth'un yaptığı bir büyü.</p>

  <p class="p51">Göze göz, bu oyunu iki kişi oynayabilirdi.</p>

  <p class="p51">"<span class="t19">Delu solisarr</span>" dedi Raistlin hızla. Küreyi bıraktı ve elini kaldırarak havaya bir rün çizdi.</p>

  <p class="p51">Rün alev aldı ve ışıl ışıl yandı. Karşılıklı büyüler titreyerek havada asılı kaldılar. Kitiara, bir eli belinde, diğer eli kılıcının kabzasında, onları izledi. Mücadelenin keyfini çıkarıyordu.</p>

  <p class="p51">Soth'un büyüsü aniden kesildi. Raistlin kendi büyüsünü bitirdi. Alevli rün kaybolarak arkasında mavi ve titrek dumandan bir iz bıraktı.</p>

  <p class="p51">Kitiara, onaylarcasına salladı başım. "Lord Soth, Gül Şövalyesi. Raistlin Majeri'i takdim etmekten gurur duyuyorum," dedi Kitiara. yarı alay yarı gurur dolu bir sesle, "Kardeşim."</p>

  <p class="p51">Raistlin, tanıştırılması üzerine eğilerek selam verdi: sonra başını kaldırdı, sırtını dikleştirdi ve ölüm şövalyesinin miğferindeki göz yarıklarına, azap içindeki bir ruhun alevlerine bakmaya zorladı kendini; gördüğü, Raistlin'in ruhunun korkuyla büzülmesine neden oldu.</p>

  <p class="p51">"Bu kadar genç birine göre büyüde çok güçlüsün," dedi Lord Soth. Sesi boş ve derindi; daimi öfkesiyle yanıyor, sonsuz kederiyle gölgeleniyordu.</p>

  <p class="p51">Raistlin tekrar eğilerek selam verdi. Henüz konuşmak için kendine güvenmiyordu.</p>

  <p class="p51">"İki gölgen var, Raistlin Majere." dedi ölüm şövalyesi aniden. "Neden?"</p>

  <p class="p51">Adamın neden bahsettiği hakkında Raistlin'in hiçbir fikri yoktu. "Bu korkunç yerde ikiyi bırakın, tek bir gölgem bile yok."</p>

  <p class="p51">Ölüm şövalyesinin kırmızı gözleri titredi.</p>

  <p class="p51">"Güneşin yarattığı gölgelerden bahsetmiyorum." dedi Lord Soth. "İki düzlemde birden bulunuyorum ben: yaşayanların düzleminde bulunmaya zorlanıyorum ve ölemeyen ölülerin düzleminde bulunmaya lanetlendim. Ve her ikisinde de, karanlıktan daha karanlık olan gölgeni görüyorum."</p>

  <p class="p51">Raistlin anladı, ikinci gölge, hâlâ ejderha küresinde tutsak olan Fistandantilus'a aitti. Raistlin artık onun sesini duyamıyordu ama Fistandantilus. hayatını gölgelemeye devam ediyordu.</p>

  <p class="p51">Kitiara. Soth'un neden bahsettiğini bilmiyordu. "Raistlin'in bir ikizi..," diye başladı konuşmaya.</p>

  <p class="p51">"Artık yok," dedi Raistlin, sinirle kadına göz atarak. Bazen Caramon kadar salak olabiliyordu.</p>

  <p class="p51">Büyü, korku ve merak yüzünden Raistlin bir anda bitap düşmüştü. "Buraya beni, yardımıma ihtiyacın olduğu için getirttin, abla. Sana ve Takhisis'e bağlılığımı sundum. Eğer senin için yapabileceğim bir şey varsa, bana söyle. Yoksa, izin ver eve gideyim."</p>

  <p class="p51">Kitiara, Lord Soth'a baktı. "Ne düşünüyorsun?"</p>

  <p class="p51">"O tehlikeli." dedi Soth.</p>

  <p class="p51">"Kim? Raistlin mi?" dedi Kitiara alayla, şaşırmış ve eğlenmişti.</p>

  <p class="p51">"Senin felaketin olacak." Ölüm şövalyesi, alevden gözleri titreyerek baktı Raistlin'e.</p>

  <p class="p51">Kitiara, gözleri Raistlin'de, kaşlarını çatıp kılıcının kabzasına dokunurken tereddüt içindeydi. "Onu öldürmem gerektiğini mi söylüyorsun?"</p>

  <p class="p51">"Deneyebilirsin," dedi Raistlin, bakışları ikisi üzerinde gezinirken. Bir parça kehribar aldı avucuna.</p>

  <p class="p51">Kitiara adama baktı ve bir anda gülmeye başladı. "Benimle gel," dedi, duvardan yanan bir meşale alırken. "Sana göstereceğim bir şey var."</p>

  <p class="p51">"Ya o?" diye sordu Raistlin, durduğu yerden kıpırdamadan.</p>

  <p class="p51">Ölüm şövalyesi pencereye doğru yürümüş, ıssız manzaraya bakıyordu.</p>

  <p class="p27">"Gece oluyor," dedi Kitiara. "Soth'un gitmesi gereken başka bir yer var. Acele et," diye ekledi titreyerek. "Yakınlarında olmak istemezsin."</p>

  <p class="p28"><span class="t30">*  *  *  *  *</span></p>

  <p class="p51">İniltiler uzaktan geliyordu ama o tekinsiz ve korkunç ses, Raistlin'in içine işledi, kalbini sıkıştırdı. Adam yavaşladı ve omzunun üzerinden arkasına, koridora baktı. Şarkı tüyler ürperticiydi ancak adam onu dinlemekten kendini alıkoyamıyordu.</p>

  <p class="p51">Kitiara adamı bileğinden yakaladı. "Dinleme!" dedi uyarırcasına.</p>

  <p class="p51">"Bu ne?" diye sordu adam. Ensesindeki ve kollarındaki tüylerin diken diken olduğunu hissedebiliyordu.</p>

  <p class="p51">"Banşiler. Onun lanetini paylaşan elf kadınları. Ona her gece şarkı söylemek, suçlarının hikayesini anlatmak zorundalar. O da karısı ve çocuğunun öldüğü odada oturuyor ve yerdeki kan izlerine bakıp dinliyor."</p>

  <p class="p51">Hızlarını arttırarak aceleyle koridordan geçtiler ama habis şarkı onları takip etti, inleme, Raistlin'i kara kanatlarıyla dövüyor ve keskin pençeleriyle parçalıyor gibiydi. Elleriyle kulaklarını kapatmaya çalıştı ama şarkı, kanında aktı. Kitiara'nın renginin attığını ve terlediğini gördü.</p>

  <p class="p51">"Buna asla alışamadım," diye itiraf etti kadın.</p>

  <p class="p51">İçinde bulundukları koridor bir anda bitti. Raistlin, bütün bu yolu boşuna gelmemiş olduklarını tahmin etti ve neler olacağını görmek için bekledi. Kit, meşaleyi tutması için Raistlin'e uzattı. Raistlin asasının ışığını kullanmayı önerebilirdi fakat iyi bir nedeni olmadığı sürece onun güçlerini başkalarına göstermekten hoşlanmıyordu. Meşaleyi yukarıya kaldırarak kadının ne yaptığını görmesini sağladı.</p>

  <p class="p51">Kitiara, sol elini duvardaki bir taşın üzerine, sağ elini başka bir taşa koydu ve ayağıyla da yerdeki bir taşa bastı. Alışkanlıktan, Raistlin, her taşın yerini not aldı beyninde. Dargaard Kalesi'ne bir daha asla dönmek zoruna kalmayacağını umuyordu ama bundan emin olamazdı. Aslında bir kapı olan duvar, menteşeleri gıcırdayarak açıldı yavaşça. Kit, açıklıktan ardındaki karanlığa hızla geçti. Raistlin etrafına bakındıktan sonra tedbirli bir şekilde takip etti kadını.</p>

  <p class="p51">Kitiara, elini diğer taraftaki bir taşın üzerine koyunca kapı kapanarak banşilerin inlemelerini susturdu. İkisi birden rahatlayarak derin bir nefes aldılar.</p>

  <p class="p51">Meşaleyi adamın elinden alan kadın, önden ilerleyerek yolu aydınlattı. Kabaca yontulmuş duvarlarla çevrili, kayaya oyulmuş basamaklar, dönerek aşağı iniyordu. Kitiara hızla inerken, çizmeleri taşa çarptıkça çınlayıp banşilerin bütün seslerini bastırıyordu. Raistlin de onun peşi sıra ilerledi. Merdivenin yanmış olmadığını ve kalenin bu kısmında ne duman ne de ölüm kokusu olmadığını farketti.</p>

  <p class="p51">"Bu taş işçiliği yeni." dedi adam, elini kayaya sürtüp parmaklarıyla toz toplarken. "Yakınlarda yapılmış."</p>

  <p class="p51">"Kraliçemiz tarafından," diye mırıldandı Kitiara.</p>

  <p class="p51">Raistlin yürümeyi kesti. "Beni nereye götürüyorsun? Aşağıda ne var?"</p>

  <p class="p51">Kitiara sinsi sinsi sırıttı. "Yukarı geri dönüp koroyu dinlemek istiyorsundur belki."</p>

  <p class="p51">Raistlin tekrar basamaklardan inmeye başladı. Merdiven (kırk beş basamak saymıştı) som çelikten bir kapıda sonlandı. Raistlin kapıya bakakaldı, etkilenmişti. Kapı, tek başına, Neraka'nın bütün hâzinelerine değerdi. Ardında yatan hâzineyi hayal edemiyordu.</p>

  <p class="p51">Kitiara, avucu açık olarak sağ elini kapının ortasına koydu; kapı pürüzsüzdü, üzerinde Raistlin'in görebildiği hiçbir işaret yoktu. Tek bir kelime telaffuz etti Kit, "<span class="t19">Takhisis</span>" ve avucunun altında beyaz bir ışık parladı. Kadın, Kara Kraliçe'nin adını tekrar söyledi ve yeşil bir ışık parladı. Kitiara ismi üç kez daha tekrarladı ve üç kez daha ışık renk değiştirdi; kırmızı, mavi ve siyah oldu.</p>

  <p class="p51">Beş başlı ejderhanın hatları parladı, kapıya kazındı ve kapı, sessiz ve düzgün bir şekilde yükselerek tavanda kayboldu.</p>

  <p class="p51">Kitiara, Raistlin'e içeri girmesini işaret etti. Adam kapının dışında kalarak kadına soğuk bir edayla baktı.</p>

  <p class="p51">"Önce sen," dedi.</p>

  <p class="p51">Kitiara güldü, kafasını salladı ve içeri yürüdü. Adam mahzeni inceleyebilsin diye meşaleyi yukarıda tutuyordu. Işık, yekpare kayadan oyulmuş duvarlardan yansıdı. Mahzen büyük değildi, otuz metreye otuz metre kadardı. Tavanı da alçaktı. Raistlin uzanırsa tavana dokunabilirdi.</p>

  <p class="p51">Mahzende sadece üç şey vardı; altınla kaplanmış kristalden bir kum saati, kum saatinin üzerinde durduğu altın kaide ve eş aralıklarla yerleştirilmiş, yanlarında birden başlayıp yirmi dörde kadar giden sayılar olan kırmızı çizgilerle işaretli bir mum. Mum, saati gösteriyordu. Neredeyse sonuna kadar yanmıştı.</p>

  <p class="p51">Raistlin, Kitiara'ya hâlâ güvenmiyordu ama merakı, tedbirini bastırdı. Odaya girdi ve kum saatini incelemek için ilerledi. Büyülü olduğunu anlamak için büyü yapmasına gerek yoktu.</p>

  <p class="p51">Kum saatinin üst kısmı kumla doluydu; altında ise koyu ve sonsuz bir karanlık vardı. Raistlin yakından bakınca, iki yarı arasındaki dar ağzı tek bir kum tanesinin tıkamış olduğunu gördü. Kum tanesi düşmemişti. Kumun geri kalanının düşmesini engelliyor gibiydi.</p>

  <p class="p51">"Tıkanmış," dedi Raistlin.</p>

  <p class="p51">"Bekle!" Kitiara derin bir nefes aldı.</p>

  <p class="p51">"Neyi?"</p>

  <p class="p51">"Kara Nöbet'i," dedi Kitiara.</p>

  <p class="p51">Raistlin, alevin mumu eritmesini, günün sonunu belirten kırmızı çizgiye gelene kadar beyazı yeyip bitirmesini izledi. Kırmızı erimeye başladığında adam kum saatine baktı ve hafifçe nefes aldı.</p>

  <p class="p51">İki yarı arasındaki dar ağızda duran tek kum tanesi ışıldamaya başladı. Kum tanesi ışıldadı, bir yıldız kadar parlaktı ve bir yıldız gibi karanlığı deldi aşağı düşerken. Başka bir ufak kum tanesi dar ağza düştü ve orada kaldı.</p>

  <p class="p51">Kitiara, saatleri gösteren mumu bir yenisiyle değiştirdi, yenisini de eskisinin sönmekte olan aleviyle yaktı. Alev, mahzenin durgun havasında parlak ve tereddütsüz yandı.</p>

  <p class="p51">"Bu ne?" diye sordu Raistlin yumuşak bir sesle, huşu içinde.</p>

  <p class="p51">"Yıldızların Kum Saati," dedi Kitiara. "Yaradılışın ilk gününden itibaren zamanı gösteriyor ve içindeki kum bittiğinde, zaman sona erecek."</p>

  <p class="p51">Raistlin, kristalin parlak kenarlarına dokunmak istiyordu ama ellerini yenlerinin içinde tuttu. Büyülü eşyalara ihtiyatlı yaklaşmak gerekirdi.</p>

  <p class="p51">"Peki burada ne işi var? Takhisis onu nasıl ele geçirmiş?"</p>

  <p class="p51">"Kendisi yapmış," dedi Kitiara.</p>

  <p class="p51">"Bunun Ariakas'la ne alakası var?" diye sordu Raistlin.</p>

  <p class="p51">"Yok," dedi Kitiara.</p>

  <p class="p51">Adam, gözlerini kadına dikti, şaşırmıştı.</p>

  <p class="p51">"Ha, İolanthe'ye öyle söylediğimi biliyorum. Seni buraya getirmesi için ona bir şey söylemeliydim, yoksa şüphelenirdi. Cadıya güvenemezsin, küçük kardeşim. Büyücü Ladonna'nın Berem'i nasıl öğrendiğini sanıyorsun? Ona İolanthe söyledi. Ve onun kaçmasına da yardım etti."</p>

  <p class="p51">Raistlin buna şaşırmamıştı. Bu durum, İolanthe hakkındaki şüphelerine uyuyordu. Ancak kadın onu endişelendirmiyordu.</p>

  <p class="p51">"Ona güvenmiyorum," dedi Raistlin. "Ben kimseye güvenmem."</p>

  <p class="p51">"Bana bile mi?" diye sordu Kitiara alayla.</p>

  <p class="p51">Kadın, sanki küçükken ateşlendiğinde yaptığı gibi saçını geri atmak istermişcesine uzattı elini adama doğru.</p>

  <p class="p51">Raistlin, geri çekilerek kadının kendisine dokunmasını engelledi. "Neden buradayım? Benden ne istiyorsun?"</p>

  <p class="p51">Kitiara elini indirdi ve kum saatinin altın tepesine koydu. "Sinsi... Sana böyle derlerdi. Belki de bu yüzden benim en sevdiğim oldun. Görünüşe göre Nuitari, annesine son kez ihanet etti. Takhisis, büyü tanrısından ve onun hain kuzenlerinden kurtulmaya karar verdi. Üç yeni tanrı getirecek, Gri Tanrılar'ı... Doğrudan Kraliçelerine bağlı olacaklar ve o da onlara büyü verecek."</p>

  <p class="p51">Raistlin, yüzüne bir yumruk yemiş gibi sersemledi. Asasına dayanıyor olmasaydı yere düşerdi. Bütün entrika, Laurana ve Caramon düşünceleri silindi aklından. Raistlin'in kendisini düşünmesi gerekiyordu. Korkunç bir tehlikedeydi. Kit, büyü tanrılarını yok etmekten, yaşamının özü olan büyüyü yok etmekten bahsediyordu.</p>

  <p class="p51">Kara Kraliçe'nin çok yakınında olduğunu hissedebiliyordu. Kadının nefesi ensesindeydi. Sesini, Kırmızı Konak'taki tapınağında duyduğu gibi duydu.</p>

  <p class="p51"><span class="t19">Bana hizmet et! Önümde diz çök!</span></p>

  <p class="p51">Bu, itaatsizliğine verdiği cezaydı kadının. Çok dikkatli olmalıydı, çok dikkatli.</p>

  <p class="p51">"İlginç bir fikir," dedi Raistlin. "Üç tanrıyı ortadan kaldırmak kolay olamaz, Takhisis için bile. Bunu nasıl yapmayı planlıyor?"</p>

  <p class="p51">"Senin yardımınla, küçük kardeşim." Kitiara, mumun alevine baktı. "Yarın gece, Göz Gecesi'nde, Ansalon'un en güçlü büyücüleri bir yerde toplanacaklar; Wayreth'teki Yüksek Büyücülük Kulesi'nde. Sen, o Kule'yi ve içindekileri yok edeceksin."</p>

  <p class="p51">"Ya reddedersem?" diye sordu Raistlin.</p>

  <p class="p51">"Neden reddedesin ki? O büyücülere hiçbir borcun yok. Sana zarar verdiler," dedi Kitiara. "Ruhunu, şu Fistanbibnemneye verdiler. Takhisis, seni ondan çok daha güçlü yapacak, dünyadaki bütün büyücülerin hepsinden daha güçlü. Sadece ondan istemen yeterli." Raistlin, alevin mumu tüketmesini izledi.</p>

  <p class="p51">"Benden ne istiyorsun?" diye sordu.</p>

  <p class="p51">"Takhisis'e hizmet et ve o da sana kalbinin dilediği her şeyi versin," dedi Kitiara. Elini kum saatinin üzerinde gezdirdi. "Ona ihanet edersen seni yok eder."</p>

  <p class="p51">"Pek bir seçenek bırakmadın bana," dedi Raistlin.</p>

  <p class="p51">"Sana bir seçenek sunduğu için şanslısın. Ne yaptığını bilmiyorum ama Kraliçemiz senden memnun değil. Bu şansı, kendini kanıtlaman için veriyor sana. Cevabın ne?"</p>

  <p class="p51">Raistlin omuz silkti. "Kraliçemin önünde eğiliyorum."</p>

  <p class="p51">Kitiara, o çarpık gülümsemesiyle gülümsedi. "Ben de öyle tahmin etmiştim."</p>
</body>
</html>
