<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 2 -</span><span class="t22"><br /></span><span class="t22">Büyücü. Cad</span><span class="t22">ı</span><span class="t22">. Ve misket.</span></h3>

  <p class="p25"><span class="t26">–</span> <span class="t26">5. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">S</span>ert ışık Raistlin'in üzerine, sadece onun üzerine parlayarak, onu odadaki tek kişi hâline getirdi. İolanthe, adamı daha iyi görebilmek için yaklaştı.</p>

  <p class="p51">Tepesinde bir ejderha pençesinin içinde duran kristal bir küre olan ahşap bir asaya dayanıyordu destek almak için. İolanthe, asanın büyülü olduğunu derhal anladı ve çok güçlü olduğunu tahmin etti. Genç adamın diğer eli, belinde asılı duran deri bir kesenin etrafında dolanıyordu gergin gergin. Kesenin bir özelliği yoktu, herhangi bir büyücünün büyü yapmak için gerekli olan malzemeleri taşımak için kullanacağı türdendi. Büyücünün birkaç kesesinin olduğunu farketti, hiç şüphesiz hepsinde çeşitli malzemeler vardı. Elini sadece birinin yakınında tutuyordu.</p>

  <p class="p51">Bu kesenin neden özel bir ilgi gördüğünü merak etmiş olsa da kadın, bunun üzerinde fazla düşünmedi. Keseden ziyade elle ilgileniyordu. Derisinde altın rengi bir parlaklık vardı, sanki büyücü o değerli metale batırılmış gibiydi. Hiç şüphesiz bu garip renk bir büyü nedeniyle olmuştu ama bu hangi büyüydü ve bunun nedeni neydi?</p>

  <p class="p51">Bakışlarını büyücünün elinden yüzüne çevirdi. Adam siyah başlığını indirerek yüzünü açığa çıkartmıştı ve İolanthe, ablasıyla bir benzerlik aradı. Bunu adamın yüz hatlarında bulamadı. Yakışıklı bir adamdı, daha doğrusu zayıf, süzgün ve bitkinlikten rengi solmamış olsaydı öyle olurdu. Dik duruyor, yorgunluğa teslim olmuyordu. Yüzünün derisi de ellerininkiyle aynı altın tonuna sahipti.</p>

  <p class="p51">Gözleri şaşırtıcıydı. Büyük, ihtiras dolu ve siyah göz bebekleri kum saati şeklindeydi. Garip gözleriyle kadına bakmak için döndü ve İolanthe, o gözlerde kendisine bakan bütün erkeklerin aksine ne hayranlık ne de arzu gördü. Sonra bunun nedenini farketti.</p>

  <p class="p51">Gözler lanetliydi; büyüyü yaratmış olan efsanevi büyücünün anısına "<span class="t19">Realanna laneti</span>" olarak bilinirdi bu. Raistlin'in baktığı her canlı varlık yaşlanıp solar ve ölürdü. Kadını yıllar sonraki hâliyle, muhtemelen çirkin, dişsiz, yaşlı bir cadaloz olarak görüyordu.</p>

  <p class="p51">Ablasıyla olan benzerliği bedenden ziyade ruhundaydı. İolanthe, Kitiara'mn merhametsiz hırsını kardeşinin sert, güçlü çenesinde; kadının vahşi kararlılığını genç adamın garip gözlerinde; onun gurur ve kendine güvenini adamın geriye atılmış omuzlarında gördü. Ancak onda, Kitiara'da bulunmayan özellikler de vardı. İolanthe, Raistlin'in uzun, ince parmaklarında duyarlılık ve gözlerinde puslu bir bakış gördü. Eza çekmişti. Hem fiziksel hem de ruhsal acıyı tatmış ve ikisini de sadece boyun eğmez iradesinin gücüyle aşmıştı.</p>

  <p class="p51">Adamın üzerinde herhangi bir iz olmadığını farketti kadın. Dayak yememişti. Altın derisi soyulmamış ve köpeklere yedirilmemişti. Ne kemikleri kırılmış ne de Yargıç o ilginç gözleri oymuştu. Raistlin bir şekilde Geceefendisi'nden kurtulmayı başarmıştı. İolanthe bundan çok etkilendi.</p>

  <p class="p51">Tekrar Geceefendisi'ne bakınca adamın kızdığını ve hayal kırıklığına uğradığını gördü.</p>

  <p class="p51">"Bu adamı daha önce hiç görmedim," diye tekrarladı İolanthe. "Onun kim olduğunu ya da nereden geldiğini bilmiyorum."</p>

  <p class="p51">Bu bir yalandı. Kitiara, İolanthe'ye "<span class="t19">küçük</span>" kardeşi ve Solace'taki çocuklukları hakkında her şeyi anlatmıştı. Raistlin'in bir ikizi vardı, diye hatırladı kadın; iri, kaslı, pek zeki olmayan Caramon isimli ya da adı buna benzer garip bir şey olan bir adam. Bu ikisi birbirlerinden asla ayrılmazlardı duyduğuna göre. İolanthe, Raistlin'in ikizine ne olduğunu merak etti.</p>

  <p class="p51">Geceefendisi kadını dikkatle inceledi. "Size inanmakta zorlanıyorum hanımefendi."</p>

  <p class="p51">"Ben de bu olanları anlamakta zorlanıyorum, lord hazretleri,'' dedi İolanthe sabrı tükenmiş bir halde. "Bu genç büyücünün casus olmasından bu kadar endişeleniyorsanız, neden onun tapınağa girmesine izin verdiniz?"</p>

  <p class="p51">"Vermedik," dedi Geceefendisi soğuk soğuk.</p>

  <p class="p51">"Eh. o halde, kapılardan birindeki ejderan muhafızlar izin vermişlerdir...''</p>

  <p class="p51">"Vermemişler," dedi Geceefendisi.</p>

  <p class="p51">İolanthe'nin gözkapakları şaşkınlıkla kırpıştı. "O zaman nasıl...?"</p>

  <p class="p51">Kelimeyi duyan Geceefendisi ayağa fırladı. "Nasıl! Benim de cevaplanmasını istediğim soru bu! Bu büyücü nasıl buraya girdi? Ön kapıdan girmediği kesin. Kara hacılar asla izin vermezlerdi." İolanthe bunun doğru olduğunu biliyordu. Taciz etmeden kendisinin geçmesine bile izin vermiyorlardı ki onda imparatorun izni vardı.</p>

  <p class="p51">"Beş Ejderha Ordusu kapısının birinden de girmemiş. Ejderan komutanları sorguladım ve hepsi de onun geçmesine izin vermediklerine dair Takhisis'in beş başı üzerine yemin etti. Dahası," Geceefendisi genç adamı işaret etti, "kendisi de girişlerden birini kullanmadığını itiraf ediyor. Bir anda ortaya çıktı. Ve bütün koruma büyülerimizi nasıl atlattığını söylemiyor."</p>

  <p class="p51">İolanthe omuzlarını silkti. "Size tavsiyede bulunmak haddime düşmez ama siz lord hazretlerinin bilmek istediklerinizi anlattırmak için çok ikna edici metotlarınız olduğunu duymuştum."</p>

  <p class="p51">Geceefendisi'nin gözleri kısıldı. "Denedim. Onu koruyan bir şey var. Ne olduğunu bilmiyorum. Yargıç onu '<span class="t19">sorgulamaya</span>' kalktığında Majere bir Koruma Kalkanı büyüsü yapmaya çalıştı; acemice bir çaba. Büyüyü bozmayı başardım elbette. Sonra Yargıç onu tutmayı denedi. Ama yapamadı."</p>

  <p class="p51">İolanthe şaşırmıştı. "Affınıza sığınıyorum lordum ama '<span class="t19">yapamad</span><span class="t19">ı</span>' demekle ne kastettiniz? Bu genç adam onu durdurmak için ne yaptı ki?"</p>

  <p class="p51">"Hiçbir şey!" dedi Geceefendisi. "Hiçbir şey yapmadı. Yaptığı her ne büyüsüyse onu bozmaya çalıştım ama bozulacak bir şey yoktu. Ancak Yargıç onu ne zaman yakalamaya çalışsa, infazcının elleri felç olmuş gibi titremeye başladı. Sonra muhafızlardan biri Majere'i kementle yakalamaya çalıştı. İp kayarak yere düştü. Asasını almaya çalıştık ama onu tutmaya çalışan rahibin ellerini neredeyse yakıp kül edecekti."</p>

  <p class="p51">Raistlin konuştu. Sesinde yumuşak bir tını vardı. "Siz lord hazretlerine önceden de söylediğim üzere, hiçbir büyünün korumasında değilim. Beni gözeten. Kraliçe Takhisis."</p>

  <p class="p51">İolanthe, Raistlin'e hayranlıkla baktı. Kitiara'nın kardeşini Geceefendisi'nin pençelerinden kurtarmak için elinden ne gelirse yapmaya karar vermişti zaten. Mavi Leydi müteşekkir kalırdı, zira üvey kardeşlerine olan düşkünlüğünü defalaca dile getirmişti ve İolanthe de bu güçlü yüceefendinin güvenini ve saygısını kazanmak için uğraşıyordu. Ancak İolanthe bu genç adamdan kendisi de hoşlanmaya başlamıştı.</p>

  <p class="p51">Fakat dikkatli oynamalı, yolunu karanlıkta hissederek bulmalıydı.</p>

  <p class="p51">"Peki lordum, siz neden beni gecenin bir yarısı çağırttınız? Bana bunu hâlâ söylemiş değilsiniz."</p>

  <p class="p51">"Asasını alarak Kara Majesteleri'ne olan sadakatinizi kanıtlamanız için getirttim sizi buraya," dedi Geceefendisi. "Onu koruyanın asa olduğuna eminim. Herhangi bir büyülü güç tarafından korunmadığında, Yargıç onunla ilgilenecek. Sorularımızı yanıtlamayı reddetmesini ödeyecek, buna inanabilirsiniz."</p>

  <p class="p51">İolanthe, siyah cübbesinin içinde titredi. Daha önce ondan "<span class="t19">sadakatini kan</span><span class="t19">ı</span><span class="t19">tlamas</span><span class="t19">ı</span>" hiç istenmemişti ve ne yapması gerektiğini düşündü huzursuz huzursuz. Raistlin'i işkence sanatında usta olan Yargıç'ın ellerine vermek istemiyordu. Uzuvları koparırdı adam. Kurbanlarının derilerini canlı canlı yüzerdi. Kafalarına dikenli demir çemberler yerleştirir ve yavaş yavaş sıkardı. Bedenin çeşitli deliklerinden akkor ocak süngüleri sokardı, öldürmeden hemen önce durur, büyü kullanarak mahkûmu hayata geri döndürürdü ki daha çok eziyet edebilsin.</p>

  <p class="p51">İolanthe bir süre oynamaya karar verdi. "Ona neden geldiğini sordunuz mu, lordum?"</p>

  <p class="p51">"Bunun cevabını biliyoruz, hanımefendi," diye yanıtladı Geceefendisi, ezici bir ifade ile kadına bakarak. "Siz de biliyorsunuz."</p>

  <p class="p51">Tehlike İolanthe'nin eteğini çekiştirdi ve soğuk parmaklarını ensesinde gezdirdi. Ariakas, Neraka'da değildi. Sanction'daki ordugahına gitmişti ve orası da çok uzaktaydı. Ve imparatorun zaferi elinden kaçırmaya başladığı dedikoduları etrafta dolanırken, Geceefendisi cesaret kazanmış olabilirdi. Güç Tacı'nı takması gerekenin kendisi olduğunu düşünüyordu uzun süredir. Takhisis'te onunla aynı şekilde düşünmeye başlamış olabilirdi belki de.</p>

  <p class="p51">İolanthe'nin gölgelerde gizlenerek üzerine atlamaya hazırlananın ne tür bir canavar olduğunu anlaması gerekiyordu.</p>

  <p class="p51">"Neden bahsettiğinizi anlamıyorum," dedi soğuk bir şekilde, genç büyücüye dönmeden önce. "Neden Takhisis Tapınağı'na geldin?"</p>

  <p class="p51">"Lord hazretlerine defalaca söyledim. Kara Majesteleri'ne saygılarımı sunmaya geldim," dedi Raistlin.</p>

  <p class="p51">Doğruyu söylüyor! diye düşündü İolanthe hayret içinde. Karanlıklar Kraliçesi'nden bahsederken sesindeki saygıyı duymuştu; bu saygı üstünkörü, sahte, taklit ya da yalakalık değildi. Kalpten gelen bir saygıydı, dayak yeme korkusundan değil. Kaderin cilvesine bak! Raistlin Majere. Kraliçe Takhisis'e bu kadar saygı duyan Neraka'daki son kişiydi muhtemelen. Ve bunun için, Kraliçe'nin sadık hizmetkarları onu öldüreceklerdi.</p>

  <p class="p51">Kadının düşüncelerine son vermek ister gibi, Geceefendisi homurdandı. "Yalan söylüyor. O bir casus."</p>

  <p class="p51">"Casus mu?" diye tekrarladı İolanthe irkilerek. "Kimin için?"</p>

  <p class="p51">"Büyücüler Konseyi." Geceefendisi bu kelimeleri tıslayarak ve küçümseyerek telaffuz etmişti.</p>

  <p class="p51">İolanthe sırtını dikleştirdi. "Sizi temin ederim ki lordum. Siyah Cübbe Tarikatı, Kraliçe Takhisis'in hizmetine adanmıştır."</p>

  <p class="p51">Geceefendisi gülümsedi. Nadiren gülümserdi ve yaptığında, gülümsemesi birisi için kötü anlama gelirdi. Yargıç da gülümsedi.</p>

  <p class="p51">"Demek ki size bildirilmedi. Görünen o ki tarikatınızın başı, Ladonna isimli büyücü, şanlı Kraliçe'mizin düşmanlarına yardım ederek bize ihanet etti. Bunda tanrınız, Nuitari'den yardım aldı. Elbette ki Ladonna yakalandı ve idam edildi. Nuitari hatası yüzünden af diledi ve tanrıça annesinin yanına döndü. Her şey düzeldi ama sıkıntı yaşandı."</p>

  <p class="p51">İolanthe, tehlikenin ellerinin boğazına yapıştığını hissetti. Geceefendisi'nin yalan söylediğini kaynağından biliyordu ama bilmiyormuş ayağına yattı.</p>

  <p class="p51">"Bunlardan haberim yoktu," dedi sakin kalmaya çalışarak. "Sizi sadakatim konusunda temin ederim, Geceefendisi. Eğer Konsey, Kara Kraliçe'ye sırtını dönmüşse, ben de onlara sırtımı dönerim." Geceefendisi homurdandı. Ona inanmadığı belliydi. O hâlde neden onu çağırmıştı ki? Bilgi edinmeye çalışıyordu ki bu da bildiğini iddia ettiği her şeyi bilmiyor demekti.</p>

  <p class="p51">İolanthe, Takhisis'e ne kadar bağlı olduğunu anlatmaya başladı uzun uzun. Konuşurken de düşünüyordu. Ladonna yakalanmış ve idam edilmiş olsaydı duyardım. Bütün Konsey, Siyah. Kırmızı ve Beyaz, ayaklanırdı. Büyücüler, uzun yıllar boyunca zulüm gördükten sonra, "<span class="t19">birimize dokunan, hepimize dokunmu</span><span class="t19">ş</span> <span class="t19">olur,</span>" sözüne inanırlardı.</p>

  <p class="p51">O hâlde bunun benim için anlamı ne? Geceefendisi, Ladonna'nın kaçışında parmağım olduğuna mı inanıyor? Hiç şüphesiz öyle, başka bir nedeni olmasa da casusların ve suikastçıların her köşe başında bulunduğunu düşünmesinden dolayı. Elinden gelse kendisini takip ettiği için gölgesini bile tutuklar. Bunları düşünüp kendini nasıl kurtarabileceğini bulmaya çalışırken genç büyücü durumu kontrol altına aldı.</p>

  <p class="p51">"Takhisis'e olan sadakatimi göstermek için asamı teslim edeceğim," dedi Raistlin usulca. "Asa. hayatım kadar değer verdiğim kadim bir eşya ancak onu size kendi isteğimle vereceğim. Ve siz lord hazretlerine de buraya nasıl geldiğimi anlatacağım. Kendimi savunmam gerekirse, tapınağa girmenin bir suç olduğunu bilmiyordum. Neraka'ya yeni geldim. Kraliçe Takhisis'e hizmet etmek, onu düşmanlarından korumak uğruna çalışmak için buradayım. Yalan söylüyorsam Karanlık Majesteleri beni olduğum yerde çarpsın."</p>

  <p class="p51">Geceefendisi gibi kara rahipler, Kraliçeleri'nin hainleri olduğu yerde çarpma gücüne sahip olduğunu söylerlerdi takipçilerine. Raistlin, Kraliçe'ye olan sadakatini dile getirmiş ve bunu da onun adını ağzına alarak yapmıştı. Gökten bir yıldırım inmedi. Raistlin alevler içinde kalmadı. Eti, kemiklerinin üzerinden erimedi. Genç büyücü sakin bir şekilde odanın ortasında durdu; canlı, sağlam ve zarar görmemişti. Silik bir gülümseme ile İolanthe, Geceefendisi'nin tepkisini bekledi.</p>

  <p class="p51">Adam öfkeyle baktı Raistlin'e. Geceefendisi, Raistlin'in bu yargılamayla dalga geçtiğini düşünüyor olabilirdi ancak Kraliçe'sinin hükmünü sorgulayamazdı, özellikle de tanıkların önünde. Takhisis, Raistlin'in yaşaması gerektiğine karar vermişti. Bu yüzden de Geceefendisi onu idam ettiremezdi ama hayatını elinden geldiğince zorlaştırabilirdi.</p>

  <p class="p51">"Seni kurtardığı için Kraliçemiz'e teşekkür borçlusun," dedi Geceefendisi iğneleyici bir şekilde. "Neraka şehrinde kalabilirsin, ancak şu andan itibaren tapınağa girmen yasak."</p>

  <p class="p51">Raistlin kabul ettiğini göstermek için eğilerek selam verdi.</p>

  <p class="p51">"Asana el konulacak," diyerek devam etti Geceefendisi konuşmaya, "ve sen şehirden ayrılana dek depoda saklanacak. Sen, çıkmadan önce, keselerinin içindekileri göstereceksin."</p>

  <p class="p51">Geceefendisi sapık, sadist ve deli olabilirdi ancak aptal değildi. İolanthe gibi, o da genç büyücünün elinin kemerindeki bir kesenin etrafında korurcasına dolandığını farketmişti.</p>

  <p class="p51">Raistlin kararsız gibiydi. İolanthe adamın yanına yaklaştı ve usulca, "Aptal olma. Dediğini yap," dedi.</p>

  <p class="p51">Raistlin kadına baktı, sonra asasını yere koydu. İolanthe kaybına daha çok endişelenmemiş olduğunu farketti, Geceefendisi'nin "<span class="t19">depo</span>"ya koydurduğu değerli eşyaların sonsuza dek gittiğini biliyor olmalıydı.</p>

  <p class="p51">"Siz de, hanımefendi," dedi Geceefendisi, sinirle İolanthe'ye bakarak.</p>

  <p class="p51">Kadın göğüs geçirdi ve keselerini açarak içindekileri masaya döken Raistlin'e katıldı. Sıradan büyü malzemeleriydi hepsi: örümcek ağı, yarasa pisliği, gül yaprağı, kara yılan derisi, siyah yağ, tabut çivileri, deniz kabukları ve benzeri şeyler. Geceefendisi bu malzemelere iğrenerek baktı ve herhangi birine dokunmamaya özen gösterdi.</p>

  <p class="p51">Biri dışında bütün keseler Geceefendisi'nin masasındaydı. İolanthe, bir kesenin hâlâ Raistlin'in kemerinde durduğunu görebiliyordu ancak adam onu marifetli bir şekilde kenara çekmiş ve siyah cübbesinin geniş yeni ile gizlemişti.</p>

  <p class="p51">"Bütün büyü malzemelerim bunlar, efendim." dedi Raistlin ve alçak gönüllülükle ekledi, "Onları bana geri verirseniz minnettar kalırım, efendim. Zengin bir insan değilim ve onlara çok para ödedim."</p>

  <p class="p51">"Bu malzemelere el konuldu," dedi Geceefendisi, "ve yok edilecekler."</p>

  <p class="p51">Kara hacılardan birini çağırdı ve o da isteksiz ve ihtiyatlı bir şekilde malzemeleri topladı, bir torbaya attı ve götürdü. Verdiği emir üzerine başka bir kara hacı asanın üzerine bir örtü attı, onu asayla beraber yerden aldı ve odadan dışarı çıkarttı.</p>

  <p class="p51">Raistlin tartışmadı; genç büyücünün dudaklarındaki hatif, alaycı sırıtışa bakılırsa, Geceefendisi'nin hıncını almak için böyle davrandığını biliyordu. Gül yaprakları yüzünden Kara Majesteleri çökmeyecekti. Keselerindeki malların hepsi, şehirdeki herhangi bir büyü malzemeleri dükkanından satın alınabilirdi.</p>

  <p class="p51">"Kararınıza uyacağım, lordum," dedi Raistlin başını eğerek. "Gidebilir miyim?"</p>

  <p class="p51">"Eğer lord hazretleri izin verirlerse, onu uygun çıkışa götüreyim," dedi İolanthe.</p>

  <p class="p51">Parmaklarını genç adamın koluna koydu ve cübbesinin siyah kıvrımlarından yayılan doğal olmayan bir sıcaklık hissedince şaşırdı. Ateşler içinde yanıyor gibiydi ama hasta olduğuna dair bir işaret yoktu, sadece, doğal olarak yorgundu. Kitiara'nın kardeşi, İolanthe'nin daha da ilgisini çekti. İkisi selam vermek için eğilmiş, yürümeye hazırlanırlarken Geceefendisi konuştu.</p>

  <p class="p51">"Son kesenin içindekileri göster bana."</p>

  <p class="p51">Raistlin'in altın renkli yüzü kızardı. "Siz lord hazretlerini temin ederim ki orada büyüyle ilgili hiçbir şey yok," dedi Raistlin. Korkmuştan ziyade utanmış gibi gözüküyordu.</p>

  <p class="p51">"Ona ben karar veririm," dedi Geceefendisi kendini beğenmiş bir edayla. Masaya vurdu parmaklarını. "Buraya koy."</p>

  <p class="p51">Raistlin yavaş yavaş keseyi çıkarttı ama açmadı.</p>

  <p class="p51">"Başka bir seçeneğin yok," dedi İolanthe. "Gizlediğin her neyse, başının kesilmesine değer mi?"</p>

  <p class="p51">Raistlin omuzlarını silkti ve keseyi masanın üzerine, Geceefendisi'nin önüne attı. Kese yamru yumru ve ağırdı ve güm diye düştü.</p>

  <p class="p51">Geceefendisi, keseye işkilli bir edayla baktı. Dokunmadı, bunun yerine İolanthe'ye döndü. "Sen, cadı. Aç."</p>

  <p class="p51">İolanthe adamın sıska boğazını yarmayı tercih ederdi ama öfkesine ket vurdu. Genç büyücünün bu denli özenle koruduğu şeyin içinde ne olduğunu en az Geceefendisi kadar merak ediyordu.</p>

  <p class="p51">Eline almadan önce keseyi inceledi; deriden yapılmış, iyice eskimiş ve üstünden geçen bir deri sicimle ağzının kapatılmış olduğunu gördü. Üzerine hiçbir rün işlenmemişti. Herhangi bir koruma büyüsü yoktu. Başka bir şekilde büyüyle korunuyor olup olmadığını anlamak için basit bir büyü yapabilirdi ama bir büyücüye güvenmiyor olduğu izlenimini yaratmak istemiyordu Geceefendisi üzerinde. Başına bir şey gelmeden devam edebileceğine dair bir işaret görebilmek için uzun kirpiklerinin altından Raistlin'e baktı.</p>

  <p class="p51">Adamın göz kapakları, başlığının altında titredi. Adam hafifçe gülümsedi.</p>

  <p class="p51">İolanthe derin bir nefes aldı ve kesenin ipini bir çekişte açtı. İçine baktı ve önce çok şaşırdı, sonra kahkahasını bastırmak zorunda kaldı. Keseyi ters çevirdi. Kesenin içindekiler döküldü ve dört bir yana yuvarlandı.</p>

  <p class="p51">"Bunlar da ne?" diye sordu Geceefendisi öfkeyle.</p>

  <p class="p51">Yargıç, yakından incelemek için eğildi. Geceefendisi'nin aksine Yargıç hem sapık, hem de aptaldı.</p>

  <p class="p51">"Misket, lordum," dedi Yargıç ciddi bir ifadeyle.</p>

  <p class="p51">Seğiren dudaklarını kontrol altına aldı İolanthe. Karanlıkta biri güldü. Geceefendisi öfkeyle etrafına bakındı ve kahkaha anında sustu.</p>

  <p class="p51">"Misket." Geceefendisi, sert bakışlarını Raistlin'e çevirdi.</p>

  <p class="p51">Raistlin'in yüzü daha da kızardı. Utanç içindeymiş gibi gözüküyordu. "Çocuk oyunu olduğunu biliyorum, efendim, ancak epey hoşlanıyorum. Misket oynamak beni rahatlatıyor. Siz lord hazretlerine de önerebilirim, eğer sıkılırsanız..."</p>

  <p class="p51">"Yeterine zamanımı harcadın. Çık dışarı!" diye emretti Geceefendisi. "Ve geri gelme. Kraliçe Takhisis senin gibi pisliklerin '<span class="t19">sayg</span><span class="t19">ı</span>'sı olmadan da yapabilir."</p>

  <p class="p51">"Evet, efendim," dedi Raistlin ve masada yuvarlanmaya devam eden misketlerini toplamaya koyuldu hızla.</p>

  <p class="p51">İolanthe, yere düşmüş ve genç büyücünün cübbesinin eteklerinin yakınında duran bir misketi almak için eğildi. Bu misket yeşildi ve tekinsiz bir parlaklığa sahipti. Kendi çocukluğundan, bu misketlere kedi gözü dendiğini hatırladı.</p>

  <p class="p51">"Lütfen hanımefendi, kendinizi yormayın," dedi Raistlin yumuşak sesiyle. Becerikli bir şekilde kadının önünü kesti, misketi parmaklarının altından aldı. Adamın eli kadının eline değince, kadın, derisinin garip sıcaklığını hissetti tekrar.</p>

  <p class="p51">Mahkemeye başka bir mahkûm taşınıyordu. Zincirler ve kelepçelerle bağlanmıştı adam. Kan revan içindeydi ve canlıdan ziyade ölü gibi gözüküyordu. İolanthe ile birlikte hızla yanından geçerken Raistlin adama göz attı.</p>

  <p class="p51">"O, sen olabilirdin," dedi kadın fısıldayarak.</p>

  <p class="p51">"Evet," dedi adam, ve ekledi, "Yardımınıza müteşekkirim, hanımefendi"</p>

  <p class="p51">"Bu kadar resmi olmaya gerek yok. Benim adım İolanthe," dedi kadın, adamı mahkemeden hızla çıkartırken. Nerede olduğu ya da bu tüneller labirentinden nasıl çıkacağı hakkında hiçbir fikri yoktu ama ilerlemeye devam etti. Tek düşüncesi, Geceefendisi'nden olabildiğince uzaklaşmaktı.</p>

  <p class="p51">"Sen Raistlin Majere'sin. Adın bu, değil mi?"</p>

  <p class="p51">"Doğru, hanımefendi. Yani... İolanthe," dedi Raistlin.</p>

  <p class="p51">Ona kız kardeşi Kitiara'yı tanıdığını söylemek istiyordu ama bunu hemen yapmamaya karar verdi. Bilgi güçtü ve bunu nasıl kullanacağına ya da kullanmaya zahmet edip etmeyeceğine karar vermemişti henüz. Misketlerle oynayan bir büyücü...</p>

  <p class="p51">Tapınaktan çıkmaları için kendilerine yardım etmekten memnun olacak bir kara hacı buldu. Dolambaçlı koridorlarda ilerlerlerken Raistlin'in her şeye dikkat ettiğini farketti. Garip gözleri mütemadiyen hareket ediyor, döndükleri her köşeyi, geçtikleri her merdiveni, hücreyi ve asit havuzlarını, muhafız odalarını kaydediyordu beynine. Buranın haritasını çıkarmaya çalışıyorsa, zaman harcadığını İolanthe ona söyleyebilirdi. Bir tutsak, az bir ihtimal de olsa kaçması durumunda, labirentte derhal kaybolur ve muhafızlar tarafından öldürülürdü.</p>

  <p class="p51">İolanthe genç büyücüye sorular sormak istiyordu ama yanlarında yürüyen kara rahibin farkındaydı ve adamın kulakları hiç şüphesiz başlığının altında hareket ediyordu. En sonunda dik, kıvrılarak yukarı uzanan bir merdivene geldiler; yan yana çıkmaları için çok dardı. Kara rahip onların önünde yürümek zorunda kaldı.</p>

  <p class="p51">Yavaş yavaş çıktılar basamaklardan. Raistlin'in nefesi hemen kesildi ve adam demir korkuluğa yaslanmak zorunda kaldı.</p>

  <p class="p51">"İyi misin?" diye sordu İolanthe.</p>

  <p class="p51">"Uzun yıllardır bir hastalığın pençesindeydim," dedi adam. "Artık iyileştim ama hâlâ bedelini ödüyorum."</p>

  <p class="p51">Merdivenden çıkmaya devam ederlerken. İolanthe nazikçe bir şey söyledi. Adam cevap vermedi ve kadın, onu duymamış olduğunu farketti. Dalmış, kendi düşüncelerine gömülmüştü. Basamakların sonuna ulaştıklarında, nezaretindekilerin kendisine yakın olduğuna inanan kara rahip bir köşeden döndü ve gözden kayboldu.</p>

  <p class="p51">"Rehberimiz bizi kaybetmiş gibi gözüküyor," dedi İolanthe. "Onu burada beklemeliyiz. Bu korkunç yerde nerede olduğumu asla bilemiyorum."</p>

  <p class="p51">Raistlin etrafına bakınıyordu.</p>

  <p class="p51">"Merdivendeyken derin derin bir şey düşünüyordun. Konuştum, ama beni duymadın."</p>

  <p class="p51">"Özür dilerim," dedi Raistlin. "Sayıyordum."</p>

  <p class="p51">"Sayıyor muydun?" diye sordu İolanthe şaşkınlıkla. "Neyi sayıyordun?"</p>

  <p class="p51">"Basamakları," diye yanıtladı adam.</p>

  <p class="p51">"Neden?"</p>

  <p class="p51">"Gözlemlemek gibi bir huyum var. Kendimi bulduğum manastırdan muhafız odasına yirmi basamaklı bir merdivenle iniliyor. Aniden belirişim biraz karışıklığa neden oldu." diye ekledi, garip gözlerinde aniden beliren bir neşeyle.</p>

  <p class="p51">"Tahmin edebiliyorum," dedi kadın.</p>

  <p class="p51">"Mahkemeden çıkınca tırmandığımız son merdivenin kırk beş basamağı vardı."</p>

  <p class="p51">"Sanırım çok ilginç olsa gerek," dedi İolanthe, "ama böyle bir bilginin ne işe yarayacağını anlamakta zorluk çekiyorum, özellikle de böylesi garip bir yerde."</p>

  <p class="p51">"Maddi dünya ile Abyss arasındaki, düzlemler arası kaymadan bahsediyorsun kanaatimce," dedi Raistlin.</p>

  <p class="p51">"Bunu nasıl biliyorsun?" diye sordu, tekrar şaşkınlık içinde. "Neraka'ya gelmeden önce bu fenomen hakkında yazılar okumuştum. Neye benzediğini merak ediyordum ki tapınağa  gelmemin nedenlerinden biri de bu. Aslında koridorlar kaymıyor. Öyle yapıyor gibiler çünkü bir düzlemle diğeri arasındaki değişimden göz yanılıyor. Prizmadan bakar gibi," diye açıkladı. "Bina aslında yer ya da şekil değiştirmiyor. Ancak, konu merdivenler olunca görsel değişim etkisinin azaldığını farkettim. Bu mantıklı elbette, zira diğer türlü kara rahipler basamaklardan yuvarlanır ve boyunlarını kırarlardı. Fakat ben zaten aşikar olanı söylüyorum. Sen buraya sıklıkla geliyorsun. Bunu farketmiş olmalısın."</p>

  <p class="p51">Düşününce, İolanthe merdivenlerden inip çıkmakta hiç zorlanmadığının farkına vardı, ancak böylesi bir bilginin önemli olabileceğine inanmamıştı.</p>

  <p class="p51">"Değişim yüzünden tapınakta yürümek zorlaşıyor ki bunun da nedeni bu zaten," diyerek devam etti Raistlin konuşmaya. "Sıradan bir ziyaretçi derhal kayboluyor, bu da onu korkutuyor ve savunmasız bırakıyor ve böylece zihni Kara Kraliçe'nin gücüne ve etkisine açılıyor. Kara rahiplerin yollarını nasıl bulduklarını hiç merak etmedin mi?"</p>

  <p class="p51">Sanki bir şey duymuş gibi, rehberleri koridorun sonunda belirdi; yüzünde kızgın bir ifade vardı. Onları inceleyerek asık bir suratla ilerledi koridorda.</p>

  <p class="p51">"Pek etmedim," dedi İolanthe. "Buradan olabildiğince uzak duruyorum. Basamakların sayısının bunlarla ne alakası var?"</p>

  <p class="p51">"Basamakların böylesi değişimlerden etkilenmemesi, kişinin nerede bulunduğunu anlamasına yardımcı oluyor," dedi Raistlin. "Bana zindan seviyesine kadar eşlik eden kara rahibin basamakları saydığını farkettim. Bunun için parmaklarını kullandığını gördüm. Her merdivenin farklı sayıda basamağa sahip olduğunu ve bu şekilde nerede olduklarını anladıklarını tahmin ettim, kesin olarak bilmiyorum elbette."</p>

  <p class="p51">"Anlamaya başladım," dedi İolanthe. "Geceefendisi'nin mahkemesine gitmek istersem, kırk beş basamaklı merdiveni bulmam lazım."</p>

  <p class="p51">Raistlin başını salladı ve İolanthe adama hayranlıkla baktı.</p>

  <p class="p51">Kitiara'nın olağanüstü bir kadın olduğunu düşünüyordu ve aynı şeyi kardeşi için de hissetti. Zeka, aileden geliyor olmalıydı.</p>

  <p class="p51">Kara rahip, kendisine ayak uydurmaları için onları sert bir şekilde ikaz ettikten sonra onları bir kez daha arkasına aldı. En yakın çıkışa doğru hızla ilerleyerek koridorda önlerinde önlerine düştü, onlardan kurtulmaya hevesli olduğu belliydi.</p>

  <p class="p51">Kapıdan çıktıklarında rahatlayan İolanthe derin bir nefes aldı. Tapınaktan kaçmak onu her zaman mutlu ediyordu. Ana kapıdan çıkmışlardı. Arkadaşça Raistlin'in koluna girdi.</p>

  <p class="p51">Adamın ürküp gerilmesine şaşırdı. Adam kendini geri çekti.</p>

  <p class="p51">"Özür dilerim," dedi kadın kolunu çekerken, soğuk bir şekilde.</p>

  <p class="p51">"Hayır, lütfen," dedi adam şaşkınlıkla. "Özür dilemesi gereken benim. Sadece... bana dokunulmasından hoşlanmam."</p>

  <p class="p51">"Güzel bir kadın tarafından bile mi?" diye sordu kadın gülümseyerek.</p>

  <p class="p51">"Bu alışkın olduğum bir şey değil," dedi adam alayla.</p>

  <p class="p51">"Alışman için daha iyi bir zaman olamaz," dedi kadın ve tekrar koluna girdi adamın. "Sokaklar güvenli değil," diye ekledi kasvetle. "Yakın durmamız daha iyi olur."</p>

  <p class="p51">Sokaklar çoğunlukla boştu. Yağmur oluğunda yatan bir adamın yanından geçtiler. Ya kör kütük sarhoş, ya da sadece ölüydü; İolanthe yakından bakmadı. Raistlin'i sokağın diğer tarafına çekti.</p>

  <p class="p51">"Neraka'da kalacak bir yerin var mı?" diye sordu.</p>

  <p class="p51">Raistlin kafasını salladı. "Şehre daha yeni geldim, önce tapınağa gittim. Kulede bir oda bulmayı umuyordum. Boş yer vardır herhâlde? Ufak bir hücre, çıraklara verilenlerden, benim için yeterli olur. Sahip olduğum her şeyi yanımda taşıyorum. Ya da eskiden taşırdım."</p>

  <p class="p51">"Asanı kaybettiğine üzüldüm," dedi İolanthe. "Korkarım onu bir daha asla göremeyeceksin. Geceefendisi büyüden biraz anlar ve onun değerini derhal..."</p>

  <p class="p51">"Onun için yapacak hiçbir şey yoktu," dedi Raistlin omuzlarını silkerek.</p>

  <p class="p51">"Onu kaybetmekten dolayı pek üzülmüş gibi değilsin," dedi İolanthe adama dikkatle bakarak.</p>

  <p class="p51">"Herhangi bir büyü malzemeleri dükkanından yeni bir asa alabilirim," dedi Raistlin pişmanlık dolu bir gülümsemeyle. "Fakat başka bir hayat alamam."</p>

  <p class="p51">"Sanırım bu doğru," diyerek kabullendi İolanthe. "Yine de bu kayıp senin için acı olmalı."</p>

  <p class="p51">Raistlin tekrar omuzlarım silkti.</p>

  <p class="p51">Bunu fazla iyi karşıladı, diye düşündü İolanthe. Bu işin içinde başka bir şey var. Bu genç adam ne harika bir gizem! Adamdan gittikçe daha çok etkileniyordu.</p>

  <p class="p51">"Bu gece benimle kalabilirsin," dedi. "Ancak yerde uyuman gerekecek. Yarın sana bir oda buluruz."</p>

  <p class="p51">"Ben eski bir askerim. Her yerde uyuyabilirim," dedi Raistlin. Hayal kırıklığına uğramış gibi gözüküyordu. "Kulede bana bir oda olmadığını söyler gibisin."</p>

  <p class="p51">"Kule deyip duruyorsun. Hangi kuleden bahsediyorsun?" diye sordu İolanthe.</p>

  <p class="p51">"Yüksek Büyücülük Kulesi elbette," dedi Raistlin.</p>

  <p class="p51">İolanthe adama eğlenerek baktı. "Ha, şu kule. Seni oraya yarın götürürüm. Geç oldu, ya da erken, nereden baktığına bağlı."</p>

  <p class="p51">Raistlin sokağın bir aşağısına, bir de yukarısına baktı. Etrafta kimse yoktu ama yine de fısıltıyla konuştu. "Geceefendisi'nin Ladonna ve Nuitari hakkında söylediği şeyler. Doğru mu?"</p>

  <p class="p51">"Ben de senin bildiğini umuyordum," dedi İolanthe.</p>

  <p class="p51">Tam cevap verecekti ki kadın kafasını salladı. "Böylesi tehlikeli konuların kapalı kapılar ardında konuşulması daha uygun."</p>

  <p class="p51">Raistlin anlayışla başını salladı.</p>

  <p class="p51">"Evime vardığımızda bunu konuşuruz," dedi İolanthe ve cilveli cilveli ekledi, "misket oynarken."</p>
</body>
</html>
