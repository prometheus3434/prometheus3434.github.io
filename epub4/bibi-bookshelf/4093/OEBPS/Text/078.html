<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 10 -</span><span class="t22"><br /></span><span class="t22">Büyücüye Dinlenmek Yok.</span><span class="t22"><br /></span><span class="t22">İ</span><span class="t22">ntikam.</span></h3>

  <p class="p25"><span class="t26">–</span> <span class="t26">25. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, büyü koridorlarından çıkarak Kırık Kalkan'daki odasına girdi. Bitap düşmüştü ve yatağa girmek, yorgunluktan uykuya dalmak istiyordu.</p>

  <p class="p51">Ancak şaşkınlık içinde, yatağında birinin olduğunu gördü.</p>

  <p class="p51">"Eve hoş geldin," dedi İolanthe.</p>

  <p class="p51">Kadın, yatağa oturmuştu. Kafasını kaldırınca, yüzünün hırpalanmış ve yaralı olduğunu gördü adam. İki gözü de morarmış, neredeyse tamamen kapanmıştı. Dudağı yarılmıştı. Güzel giysileri yırtılmıştı. Boynunda mor çürükler vardı.</p>

  <p class="p51">"Bu gece hayatımı kurtardığın için teşekkür ederim, canım," dedi, şiş dudaklarının arasından mırıldanarak. "Ne yazık ki iyiliğini geri ödeyemiyorum."</p>

  <p class="p51">Pencerenin önünde duran, daha az önce bir araya gelerek kırpılmayan bir göz oluşturan aylara bakmakta olan adama göz attı yan yan. İmparator Ariakas dönmeye tenezzül etmedi. Şöyle bir geniş omuzlarının üzerinden baktı. Yüzü karanlık, ifadesizdi.</p>

  <p class="p51">Raistlin hiçbir şey hissetmedi. Biraz sonra ölecekti ve bunu umursayamayacak kadar çok yorgundu, tükenmişti. En azından kendini savunması, ölümcül bir büyü yapması gerektiğini düşündü. Büyünün kelimeleri zihninde uçuştu ve onları yakalayamadan kaybolup gitti.</p>

  <p class="p51">"Eğer beni öldüreceksen, bunu hemen yap," dedi yorgun argın. "En azından böylece biraz dinlenebilirim."</p>

  <p class="p51">İolanthe gülümsemeye kalkıştı ama canı yandı. İrkilerek parmaklarını kanlı dudağına bastırdı. "Lordum ejderha küresini istiyor," dedi.</p>

  <p class="p51">Keseyi kemerinden çıkartan Raistlin yere attı. Kese açıldı. Ay ışığı altında parlayan misketler etrafa saçıldı. Üç ay ayrılmaya, birbirlerinden uzaklaşmaya başlamışlardı, ancak asla çok uzak olmayacaklardı.</p>

  <p class="p51">Gümüş ve kırmızı ışık kürenin üzerinde parladı ve büyünün keyfini çıkartırmışcasına, küre genişleyip büyür gibi gözüktü. Kendi renkli ışıkları dönmeye başladı.</p>

  <p class="p51">Ariakas, hayranlıkla küreye baktı. Pencereden ayrıldı ve onu incelemek için yere çömeldi. Eller ona uzandı. Ariakas'ın parmakları seğirdi. Ona dokunmayı arzuluyor, onu kontrol edip edemeyeceğini görmek istiyor, diye düşündü Raistlin. Ariakas gerçekten de ona doğru uzandı. Sonra da karanlık bir gülümseme ile geri çekildi.</p>

  <p class="p51">"İyi deneme, Majere," dedi Ariakas ayağa kalkarken. "Ben Kral Lorac kadar salak değilim..."</p>

  <p class="p51">"Ah, evet, öylesin, sevgilim," dedi İolanthe.</p>

  <p class="p51">Buzduvarı'nın donuk arazileri kadar soğuk havadan bir darbe indi Ariakas'ın sırtına. Soğuk, tenini maviye çevirdi ve nefesini kesti. Adamın saçları, sakalı ve zırhı beyaza döndü, kırağı ile kaplandı. Dudakları titredi. Kanı koyulaştı. Yüzünde bir öfke ve şaşkınlık ifadesi donup kaldı. Hareket edemeyerek, buzdan bir blok gibi düştü yere.</p>

  <p class="p51">"Sırtını asla bir büyücüye dönme," diyerek nasihat etti İolanthe adama, "özellikle de daha yeni dövdüğün birine."</p>

  <p class="p51">Yorgunluktan aptallaşmış olan Raistlin, İolanthe'nin Ariakas'a doğru gitmesini izledi. Kadın, adamın yanında diz çöktü, elini boynuna koydu ve küfretmeye başladı.</p>

  <p class="p51">"Lanet olası herif! Piç, hâlâ hayatta! Onu kesinlikle öldürdüğümü düşünmüştüm. Takhisis onu seviyor olmalı."</p>

  <p class="p51">İolanthe, elini Raistlin'e uzattı. "Yorgun olduğunu biliyorum. Seni ben götüreceğim. Acele et! Muhafızları ona ne olduğunu merak ederek gelmeden önce buradan ayrılmamız lazım."</p>

  <p class="p51">Raistlin gözlerini kadına dikti. Düşünemeyecek kadar yorgundu. Çalışması için beynini kandırması gerekiyordu. Kafasını salladı ve kadının kendisine uzanan elini görmezden gelerek, yerde parlamakta olan ejderha küresini aldı. Dokunmasıyla birlikte küre küçüldü ve adam onu avucunun içinde sıktı.</p>

  <p class="p51">"Sen git," dedi.</p>

  <p class="p51">"Neraka'da kalamazsın! Ariakas ölmedi. Siyah Hayalet'i peşine takacak..."</p>

  <p class="p51">"Bunu zaten denemişti, değil mi?" diye sordu Raistlin, İolanthe'ye dikkatle bakarak.</p>

  <p class="p51">Kadının yüzü kızardı. Kadın hem güzel hem de çekiciydi. Hiçbir şeyden haberi olmayan o Siyah Cübbeler'in gecenin bir yarısı kadına kapılarını açmış olmalarına şaşmamak gerekiyordu.</p>

  <p class="p51">"Nasıl anladın?" diye sordu kadın.</p>

  <p class="p51">"Basamakları sayarım, hatırlıyorsundur. Ne zamandır Gizli Işık için çalışıyorsun?"</p>

  <p class="p51">"Taa..." Kadın durdu, sonra kafasını salladı. "Bu bir kış hikayesi, ateşin etrafında otururken anlatılması lazım. Bunun için zamanımız yok şu anda. Dostlarım ve ben Neraka'dan ayrılıyoruz. Bizimle gel."</p>

  <p class="p51">Raistlin, ejderha küresinin içine bakıyor, artık çalkantılı olmayan renklerini izliyordu. Siyah ve yeşil, kırmızı ve beyaz ve mavi büküldüler, kıvrıldılar ve birbirlerine sarıldılar.</p>

  <p class="p51">"Karanlığı değiştirmem lazım," dedi adam.</p>

  <p class="p51">Kadın adama baktı, anlamamıştı. Sonra adamın elini sıktı ve onu nazikçe yanağından öptü. "Teşekkür ederim, Raistlin Majere. Benim için çok değerli olan kişileri kurtardın."</p>

  <p class="p51">Büyülü kilini duvara attı. Geçit açıldı, büyüdü ve İolanthe onun içine girdi.</p>

  <p class="p51">"Tanrılarla git," diye seslendi adama.</p>

  <p class="p51">Geçit, ardından kapandı.</p>

  <p class="p51">"Niyetim bu," dedi Raistlin.</p>

  <p class="p51">Parlayan ejderha küresini elinde tuttu ve pencereden dışarı, aya baktı.</p>

  <p class="p51">"Bana borçlusunuz," dedi onlara.</p>

  <p class="p51">Ejderha küresinin içindeki eller adama uzandı, onu tuttu ve uzağa taşıdı.</p>
</body>
</html>
