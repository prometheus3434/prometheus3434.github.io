<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 11 -</span><span class="t22"><br /></span><span class="t22">Godshome. Eski Dostlar.</span></h3>

  <p class="p25"><span class="t26">–</span> <span class="t26">25. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin uyandığında sert bir kaya üzerinde yatıyordu, kaya soğuk ve cilalanmış, parlayan siyah bir göl üzerinde yatıyor gibi gözüküyordu. Şekilsiz ve kabaca yontulmuş yirmi bir taş sütundan oluşan bir dairenin ortasındaydı. Sütunlar birbirlerinden ayrıydı ama o kadar yakın duruyorlardı ki, Raistlin arkalarında ne olduğunu göremiyordu.</p>

  <p class="p51">Ne kadar uyumuş olduğu konusunda bir fikri yoktu. Aylarca uyumuş gibi hissediyordu kendini. Mayışık bir şekilde yarı baygın olduğu anları hatırladı; uyanması gerektiğini düşünüyordu, kum saatindeki kumlar hızla düşüyor, altındaki dünya hızla dönüyor, bir şeyler oluyordu ve onları şekillendirmek için orada değildi. Birkaç kez bilicini toplamaya ve derin uykusundan kalkmaya çalışmış ama buna gücünün olmadığını farketmişti.</p>

  <p class="p51">Bir keresinde uyanmayı bile başarmıştı ama uyanmak istememişti; yağmur damlalarının pencereye yavaş yavaş çarptığı gri bir sabahta yataktan kalkmak istemeyen biri gibiydi. Hava sakin ve temizdi; bahar kokusunu taşıyordu ona. Ancak koku hafitti, mevsim uzaktaydı, sanki orada, o vadide yılların geçişi önemsizmiş gibiydi.</p>

  <p class="p51">Raistlin gökyüzüne baktı ve yıldızların duruşundan sabahın erken saatlerinde olduğuna hükmetti ama günlerden ne olduğunu bilmiyordu. Gök, ölüm kadar karanlıktı üzerinde. Doğudan ışıldayan hafif ışık, umut verici bir şafağı vaat ediyordu. Yıldızların ışığı parlaktı ama hiçbiri, Reorx'un metal dövdüğü ateş olan kırmızı yıldız kadar parlak değildi. Diğer tanrıların yıldız kümelerini görebiliyordu; hepsi bir aradaydı ve bu mümkün değildi.</p>

  <p class="p51">Bir keresinde, geçen sonbahar, Raistlin gökyüzüne baktığında iki yıldız kümesinin eksik olduğunu görmüştü; Paladin ve Takhisis'inkilerin. Ne kadar uzak gözüküyordu o gün! Sonbaharın ölü yaprakları alevler ve duman içinde kalmıştı. Kış, ölenleri karla, beyaz ve saf karla onurlandırmıştı. Artık kar eriyor ve ölüm ve fedakarlıktan doğan yeni hayatlar çıkmaya çalışıyordu donmuş topraktan.</p>

  <p class="p51">"Godshome," dedi Raistlin kendi kendine, usulca.</p>

  <p class="p51">Sert kayanın üzerinde, bir battaniyesi bile olmadan uyumuştu ama ağrıyan sızlayan bir yeri yoktu. Ayağa kalktı ve Magius'un Asası'nın yanında olup olmadığını kontrol etti. Yıldız kümelerini siyah zemindeki yansımalarından görebiliyordu.</p>

  <p class="p51">Yıldızlar hem yukarıda hem de aşağıdalardı; kum saati gibi.</p>

  <p class="p51">Çevresindeki sütunlar zindan parmaklıkları gibiydi. Aralarından geçmek için bir yol görmüyordu.</p>

  <p class="p51">Bazıları için inanç bir hapishanedir, diye düşündü. Bazıları içinse inanç özgürlük getirir.</p>

  <p class="p51">Raistlin sütunlara doğru yürüdü ve bir anda, nasıl olduğunu anlamadan, kendini diğer tarafta buldu.</p>

  <p class="p51">"İlginç," diye mırıldandı.</p>

  <p class="p51">Aç ve susuzdu. En iyi zamanlarında bile zaten az yerdi ve bir önceki gün o kadar gerilmişti ki yemek yemeyi hepten unutmuştu. Sanki düşünmesi ile meydana gelmiş gibi, yere bakınca dağlardan akan berrak bir ırmak gördü. Raistlin bu sudan içti ve mendilini içine batırıp yüzünü sildi. Suyun şifalı bir etkisi var gibiydi zira kendini daha zinde ve güçlü hissediyordu. Yiyecek hiçbir şey olmamasına karşın artık aç değildi.</p>

  <p class="p51">Raistlin'in Godshome hakkında okuduğu şeyler çok değildi, çünkü yazılmış olan çok bir şey yoktu. Neraka'ya giden bir Estetik, o korkunç şehrin yakınlarındaki Godshome'u bulmaya çalışmış, başarısız olmuştu. Godshome, dünya üzerindeki en kutsal yerdi. Onu kimin ve neden yarattığı bilinmiyordu. Estetik birçok teori öne sürmüştü. Bazılarına göre tanrılar dünyayı yaratmayı bitirdiklerinde, kutlamak için bu yere gelmişlerdi. Başka bir teoriye göre ise insan yapımıydı, eski ve unutulmuş bir medeniyet tarafından inşa edilerek tanrılara adanmıştı. Bilinen tek şey, sadece tanrılar tarafından seçilmiş olanların oraya girebildiğiydi.</p>

  <p class="p51">Raistlin, acilen yapılması gereken bir şey olduğunu hissetti, tanrılar ensesinde soluyordu.</p>

  <p class="p51">Olan her şeyin bir nedeni vardır. Bunun benim nedenim olmasını sağlamalıyım.</p>

  <p class="p51">Raistlin, ırmağın kenarında bir kayaya oturdu ve ejderha küresini kesesinden çıkarttı. Küreyi yere koyan adam, sihirli kelimeleri söyleyerek kendine uzanan elleri tuttu. Planının işe yarayıp yaramayacağını bilmiyordu, zira kürenin yeteneklerini hâlâ keşfetmekteydi. Okuduklarından, küreyi yaratmış olan büyücülerin onu kullanarak geleceğe baktıklarını öğrenmişti. Kürenin gözleri geleceğe bakabiliyorsa, neden şimdiyi de göstermesindi ki? Daha kolay bir iş gibiydi bu.</p>

  <p class="p51">"Birini arıyorum," dedi küreye. "Bu kişinin şu anda yaptığını bilmek, söylediğini duymak ve gördüğünü görmek istiyorum. Bu mümkün mü?"</p>

  <p class="p51">"<span class="t19">Mümkün. Sadece o ki</span><span class="t19">ş</span><span class="t19">iyi dü</span><span class="t19">ş</span><span class="t19">ün. Di</span><span class="t19">ğ</span><span class="t19">er her</span> <span class="t19">ş</span><span class="t19">eyi unutarak sadece o ki</span><span class="t19">ş</span><span class="t19">i üzerine yo</span><span class="t19">ğ</span><span class="t19">unla</span><span class="t19">ş</span><span class="t19">.</span> <span class="t19">İ</span><span class="t19">smini üç defa telaffuz et.</span>"</p>

  <p class="p51">"Caramon," dedi Raistlin ve ikizini aklında canlandırdı. Aslında, onu aklından uzaklaştırmayı bıraktı.</p>

  <p class="p51">"Caramon," dedi Raistlin tekrar ve içinde renkler dönen küreye baktı.</p>

  <p class="p51">"Caramon!" dedi Raistlin üçüncü kez, sert bir şekilde, daha gençlerken onu uyandırmaya çalıştığı zamanlarda yaptığı gibi. Caramon, uyumayı hep sevmişti.</p>

  <p class="p51">Kürenin renkleri, sabah sisi gibi dağıldı. Raistlin. yağan yağmuru, kayadan bir duvarın ıslak yüzeyini gördü. Islak bir toprak yığınının etrafında dostları duruyordu; Tanis Yarımelf, Tika Waylan, Tasslehoff Burrfoot, Flint Fireforge ve ikiz kardeşi Caramon. Yanlarında fare rengi cübbeli ve kılıksız şapkalı yaşlı bir adam vardı.</p>

  <p class="p51">"Fizban" dedi Raistlin usulca. "Elbette..."</p>

  <p class="p51">Tanis ve Caramon'un üzerinde siyah birer zırh ve Ejderha Ordusu subaylarına ait rütbeler vardı. Tanis'in kafasındaki miğfer adama büyüktü; korunmak için değil, adamın elf kanını ifşa eden sivri kulaklarını gizlemek için takılmıştı. Caramon'un miğferi yoktu. Yeterince büyük bir tane bulamamış olmalıydı. Göğüs zırhı sımsıkıydı; zırhı tutan şeritler, adamın geniş göğsü yüzünden sonuna kadar gerilmişti.</p>

  <p class="p51">Raistlin onları izlerken, yüzü öfkeyle çarpılmış olan Tanis, ufak grubun üyelerine baktı hızla. Bakışları Caramon'a odaklandı.</p>

  <p class="p51">"Berem nerede?" diye sordu sert bir sesle.</p>

  <p class="p51">Raistlin'in kulakları karıncalandı ismi duyunca.</p>

  <p class="p51">Kardeşinin yüzü kızardı. "Bi...bilmiyorum Tanis. Ben... ben o yanımda sanıyordum."</p>

  <p class="p51">Tanis öfkelenmişti. "O, Neraka'ya girmek için tek yolumuz ve Laurana'yı hayatta tutmalarının tek nedeni. Onu yakalarlarsa..."</p>

  <p class="p51">"Endişelenme, evlat." Bu Flint'ti, Tanis'i her zaman rahatlatan baba. "Onu bulacağız."</p>

  <p class="p51">"Özür dilerim, Tanis," diye geveledi Caramon. "Ben... Raist'i düşünüyordum. Biliyorum, yapmamam lazım..."</p>

  <p class="p51">"Cehennem adına, nasıl oluyor da o lanet olasıca kardeşin burada olmadığı hâlde bu kadar sorun yaratabiliyor?"</p>

  <p class="p51">"Gerçekten de, nasıl?" diye sordu Raistlin gülümseyip içini çekerken.</p>

  <p class="p51">Demek ki Berem'i yakalamışlardı ve görünüşe göre, onu Laurana ile takas etmeyi planlıyorlardı. Ancak Caramon onu kaybetmişti. Raistlin, Kara Kraliçe'nin Berem'i bu kadar çok istemesinin nedenini Tanis'in bilip bilmediğini merak etti. Biliyor olsaydı, onu takas etmeye bunca hevesli olur muydu? Raistlin tahmin yürütmeye kalkışmadı. Bu kişileri tanımıyordu. Değişmişlerdi; savaş, başlarına gelenler değiştirmişti onları.</p>

  <p class="p51">İyi huylu, neşeli, sevimli Caramon kaybolmuştu; yalnızdı, kayıp kısmını arıyordu. Yanında duran Tika Waylan ona destek olmaya çalışıyordu, ama Caramon'un nasıl bu kadar zayıf olabildiğini anlayamıyordu.</p>

  <p class="p51">Kızıl, lüle lüle saçlı, kalpten kahkahalar atan, şımarık ve güzel Tika. Kızıl lüleleri ıslak ve kafasına yapışmış olabilirdi ama bahar yağmuru altında hâlâ alev alev parlıyordu. Bira bardakları değil, bir kılıç taşıyordu ve üzerinde birbirleriyle uyumsuz zırhlar vardı. Raistlin, Tika'nın kardeşine duyduğu sevgiden rahatsız olmuştu. Ya da belki de, o sevgiyi kıskanmıştı. Bunun nedeni Raistlin'in Tika'ya aşık olması değildi, Caramon'un ikizi dışında sevecek birini bulmasıydı.</p>

  <p class="p51">"Seni terk ederek, sana bir iyilik yaptım, kardeşim," dedi Raistlin, Caramon'a. "Gitmene izin verme vakti geldi."</p>

  <p class="p51">Dikkatini Tanis'e, grubun liderine çevirdi. Bir zamanlar sakin ve aklı başında olan adam, Raistlin'in gözleri önünde kendini kaybediyordu. Laurana kaçırılmıştı ve onu kurtarmaya çalışıyordu, bu arada dünyayı yok edecek olsa bile.</p>

  <p class="p51">Fare rengi cübbeli, kafası karışık yaşlı büyücü Fizban, diğerlerinden ayrı durmuş, onları izliyor ve sessizce, sabırla bekliyordu.</p>

  <p class="p51">Raistlin, bir zamanlar, sonbahar rüzgarı soğuk soğuk eserken, Tanis'in kendisine sormuş olduğu bir soruyu hatırladı.</p>

  <p class="p51">"Seçilmiş olduğumuza inanıyor musun, Raistlin? ...Neden? Bizde kahramanlık mayası yok..."</p>

  <p class="p51">Raistlin cevabını hatırladı. "Ama kim seçti bizi? Ve ne amaçla?"</p>

  <p class="p51">Fizban'a baktı ve cevabını aldı. En azından cevabın bir kısmını.</p>

  <p class="p51">Zaptolunamaz, sorumsuz, sinir bozucu Tasslehoff Burrfoot. Eğer Berem Hepadam'sa, Tas da Hepçocuk'tu. Ancak çocuk büyümüştü. Bu çok acıydı.</p>

  <p class="p51">Raistlin izlerken, Tanis, Berem'i aramalarını emretti grubun geri kalanına öfkeyle. Yorgun argın geldikleri yönde geri ilerleyerek Berem'in nerede kendilerinden ayrıldığını bulmaya çalıştılar.</p>

  <p class="p51">Berem'in çamurda bıraktığı ayak izlerini gören Flint oldu ve diğerlerinden ayrılarak adamın peşine düştü.</p>

  <p class="p51">"Flint! Bekle!" diye seslendi Tanis.</p>

  <p class="p51">Raistlin kafasını kaldırdı, şaşırmıştı. Bu ses küreden değil, kaya duvarın diğer tarafından gelmişti. Tanis'in sesinin geldiği yöne bakan Raistlin, duvarda dar, tünele benzer bir açıklık olduğunu gördü, bu açıklığın daha önce orada olmadığına yemin edebilirdi.</p>

  <p class="p51">Düşünmekle harcayacak vakti yoktu, belli ki ejderha küresine ihtiyacı da kalmamıştı. Kitiara haklıydı. Dostları Godshome'u arıyordu ve bulmuşlardı.</p>

  <p class="p51">Raistlin, küreyi kesesine koydu. Asasını eline alarak, aceleyle, bu kutsal mekanda işe yaracağını umduğu bir büyünün kelimelerini söyledi.</p>

  <p class="p51">"<span class="t19">Cermin shirak dari mayat, kulit mas ente bentuk.</span>"</p>

  <p class="p51">Raistlin ırmağa baktı. Yansımasını göremedi ve eğer kendisini göremiyorsa, dostları da onu göremezdi. Büyü çalışmıştı.</p>

  <p class="p51">Tek istisna Fizban olabilirdi. İşini şansa bırakmamak için, Raistlin taş sütunların arasına girerek onların arkasına gizlendi.</p>

  <p class="p51">Yaşlı bir yüzü ve genç gözleri olan adamdı bu, Flotsam'daki gemideki adam, onları girdaba sokan adam. Berem ayağa kalkarken, sabah güneşi altında yeşil yeşil parladı göğsündeki zümrüt.</p>

  <p class="p51">Berem Hepadam. Yeşil Ziynetli Adam. Jasla'nın kardeşi. Kraliçe Takhisis'i serbest bırakabilecek ya da onu sonsuza dek Cehennem'e hapsedebilecek olan kişi.</p>

  <p class="p51">Berem korkuyla arkasına baktı. Yüzünde, av köpeklerinden kaçan bir tilkininkine benzer bir ifade vardı. Vadinin taşlık zemininde koştu. Flint ve diğerleri pek uzakta olamazlardı ama o an için, Berem ve Raistlin, Godshome'da yalnızdılar.</p>

  <p class="p51">Birkaç büyülü kelime ile Raistlin, Berem'i bağlayabilir, onu tutsağı yapabilirdi. Neraka'ya dönmek için ejderha küresini kullanabilirdi. Takhisis'e paha biçilmez bir hediye sunabilirdi. Kadın, minnettar olurdu. Kalbinin istediği her şeyi ona verirdi. Laurana'nın özgürlüğü için bile pazarlık edebilirdi. Ancak her zaman bir gözü açık uyumak zorunda kalırdı...</p>

  <p class="p51">Raistlin, Berem'in yanından geçip gitmesini izledi. Hepadam uzakta, duvarda başka bir açıklık görmüştü. Ve Flint ortaya çıktı, adamın ardından koşuyordu. Cücenin yüzü heyecan ve zorlanmayla kızarmıştı. Berem koşmaya önceden başlamıştı ve insan olduğundan, bacakları cüceninkilerden daha uzundu. Bu yarışı Flint'in kazanması mümkün gözükmüyordu.</p>

  <p class="p51">Arkasından bir ses geldiğini duyan Raistlin döndü. Tasslehoff dar tünelden emekleyerek geçip vadiye çıkmış ve taş sütunlar, taş zemin ve diğer harikaların üzerinden yüksek sesle bağırıyordu. Raistlin, dostlarının seslerinin tünelin diğer tarafından geldiğini duydu. Ne söylediklerini anlayamıyordu.</p>

  <p class="p51">"Tanis, acele et!" diye seslendi Tas.</p>

  <p class="p51">"Başka bir yol yok mu?" diyen sesi yankılandı Caramon'un dar delikten.</p>

  <p class="p51">Tasslehoff, Flint'i bulmaya çalışarak dikkatle baktı; ancak cüceyle kender arasında sütunlar dikiliyordu. Açıklığa geri koşan Tas, eğildi ve içine baktı.</p>

  <p class="p51">Tünele doğru seslendi ve biri bağırarak onu cevapladı. Seslere bakılırsa emekliyorlardı. Caramon sıkışmış gibiydi.</p>

  <p class="p51">Flint, Berem'e yaklaşıyordu. Sabah güneşinin ışığı kaya duvarda gölgeler yaratmıştı ve Berem, açıklığı kaybetmişti. Çitin ardında tuzağa düşmüş bir tavşan gibi bir ileri bir geri koşuşturuyor, çıkış yolunu bulmaya çalışıyordu. Sonra buldu.</p>

  <p class="p51">Berem, açıklığa girmek üzereydi. Raistlin ne yapması, Berem'i durdurmaya çalışıp çalışmaması gerektiğini düşünüyordu ki Flint bir çığlık attı. Cüce, göğsünü tutarak ve acıyla inleyerek dizlerinin üzerine düştü.</p>

  <p class="p51">"Kalbi... biliyordum," dedi Raistlin. "Onu uyarmıştım."</p>

  <p class="p51">İçgüdüsel olarak cüceye yardım etmek için hareketlendi, sonra kendini durdurdu. Artık onların hayatının bir parçası değildi. Onlar da kendi hayatının bir parçası değillerdi. Raistlin izledi ve bekledi. Zaten yapabileceği hiçbir şey yoktu.</p>

  <p class="p51">Flint'in çığlığını duyan Berem korkuyla arkasına döndü. Yaşlı cücenin yere düştüğünü görünce Berem tereddüt etti: Bir duvardaki açıklığa, bir de Flint'e baktı ve hızla geri döndü. Berem, yüzü kül rengi olan cücenin yanında diz çöktü.</p>

  <p class="p51">"Sorun ne? Ne yapabilirim?" diye sordu Berem.</p>

  <p class="p51">"Yok bir şey," diyen Flint nefes almakta zorlanıyordu. Elini göğsüne bastırdı. "Midem bozuldu sadece. Yediğim bir şeyden olmalı. Sadece... kalkmama yardım et. Soluk alamıyor gibiyim. Azıcık yürürsem..."</p>

  <p class="p51">Berem, yaşlı cücenin ayağa kalkmasına yardım etti.</p>

  <p class="p51">Vadinin diğer tarafında, Tasslehoff en sonunda onları görmüştü.</p>

  <p class="p51">"Berem bu!" diye bağırdı kender. "Ve Flint'e bir şeyler yapıyor! Çabuk ol, Tanis!"</p>

  <p class="p51">Flint bir adım attı ve sendeledi. Gözleri yuvalarında döndü ve kapandı. Bacakları büküldü. Berem, cüceyi yakaladı ve nazikçe kayaların üzerine yatırdıktan sonra ne yapacağını bilemeyerek başında durdu.</p>

  <p class="p51">Kendisine doğru koşarak gelen ayak seslerini duyan Berem ayağa kalktı. Rahatlamış gibiydi. Yardım geliyordu.</p>

  <p class="p51">"Ne yaptın sen?" diye bağırdı Tanis çılgınlar gibi. "Onu öldürdün!"</p>

  <p class="p51">Hüzün ve öfkeden körleşen Tanis, kılıcını çekti ve Berem'in vücuduna sapladı. Berem titredi ve haykırdı. Öne, Tanis'in üzerine doğru düştü, neredeyse onu da devirecekti. Tanis'in elleri kan içinde kaldı. Kılıcını çekip kurtardı ve kendisini uzaklaştırmaya çalışan Caramon'a döndü, neredeyse ona da saldıracaktı. Berem yerde inliyor, ölümcül yarasından kan fışkırıyordu. Tika hıçkırarak ağlıyordu.</p>

  <p class="p51">Flint bunları görmemişti. Bu dünyadan ayrılıyor, ruhunun bir sonraki uzun yolculuğuna hazırlanıyordu. Tasslehoff cücenin elini tuttu ve onu kalkmaya zorladı.</p>

  <p class="p51">"Beni rahat bırak, seni kapı kulpu," diye homurdandı Flint zayıfça, "ölmekte olduğumu görmüyor musun?"</p>

  <p class="p51">Acıyla feryat eden Tasslehoff dizlerinin üzerine çöktü. "Sen ölmüyorsun, Flint! Böyle konuşma."</p>

  <p class="p51">"Ölüp ölmediğimi bilirim herhâlde!" dedi Flint hiddet içinde dik dik bakarken.</p>

  <p class="p51">"Daha önce de ölüyor olduğunu düşünmüştün ama deniz tutmuştu sadece," dedi Tas burnunu silerken. "Belki... belki..." Vadinin taşlık zeminine baktı. "Belki de kara tutmuştur..."</p>

  <p class="p51">"Kara tutmuşmuş!" diye homurdandı Flint. Sonra, kenderin üzüntüsünü görünce, cücenin yüz ifadesi yumuşadı. "Hadi, hadi, evlat. Zırıldayan bir lağım cücesi gibi durma orda. Koşup Tanis'i getir bana."</p>

  <p class="p51">Tasslehoff kendisine söyleneni yaptı.</p>

  <p class="p51">Berem'in göz kapakları titredi. Bir kez daha inleyerek kalkıp oturdu. Elini göğsüne koydu. Kan içinde kalmış olan zümrüt, güneş ışığında parladı.</p>

  <p class="p51"><span class="t19">Umut ya</span><span class="t19">ş</span><span class="t19">ar. Yapt</span><span class="t19">ığı</span><span class="t19">m</span><span class="t19">ı</span><span class="t19">z hatalar, yanl</span><span class="t19">ı</span><span class="t19">ş</span> <span class="t19">anlamalar</span><span class="t19">ı</span><span class="t19">m</span><span class="t19">ı</span><span class="t19">z, ac</span><span class="t19">ı</span><span class="t19">m</span><span class="t19">ı</span><span class="t19">z, kederimiz, kayb</span><span class="t19">ı</span><span class="t19">m</span><span class="t19">ı</span><span class="t19">z ne olursa olsun, karanl</span><span class="t19">ı</span><span class="t19">k ne kadar derin olursa olsun umut ya</span><span class="t19">ş</span><span class="t19">ar.</span></p>

  <p class="p51">Raistlin, sütunların arkasındaki yerinden ayrılarak gözleri kapalı bir şekilde yerde yatan Flint'in yanına ilerledi görünmeden. Bir an için cüce yalnızdı. Biraz uzakta Caramon, Tanis'i kendine getirmeye çalışıyordu. Tasslehoff, Fizban'ın cübbesini çekiştiriyor, anlamasını sağlamaya çabalıyordu. Fizban her şeyi çok iyi anlamıştı aslında.</p>

  <p class="p51">Raistlin cücenin yanında diz çöktü. Flint'in yüzü bembeyazdı, acıyla buruşmuştu. Yumrukları sıkılmış, alnı terle kaplıydı.</p>

  <p class="p51">"Benden asla hoşlanmadın," dedi Raistlin. "Bana asla güvenmedin. Yine de bana iyi davrandın, Flint. Hayatını kurtaramam. Fakat ölmenin acısını hafifletebilirim, veda etmen için sana zaman verebilirim."</p>

  <p class="p51">Raistlin keselerinden birine uzandı ve haşhaş tohumundan damıtılmış iksir içeren ufak bir şişe çıkarttı. Birkaç damla damlattı cücenin ağzına. Acı çizgileri gevşedi. Flint'in gözleri açıldı.</p>

  <p class="p51">Dostları Flint'in etrafında toplanırken, Raistlin de onlarla beraberdi ama bunu hiçbiri bilmiyordu. Gitmesi gerektiğini, yapması gereken bir işinin olduğunu, geleceğine yönelik hırslı isteklerinin dengede durduğunu söyledi kendine birçok kez. Ancak dostları ve kardeşi ile kaldı.</p>

  <p class="p51">Görünmez, tek başına Raistlin, Flint göğüs geçirip gözlerini kapatana ve son nefesi cücenin bedenini terk edene kadar orada kaldı. Raistlin, büyüyü sessizce yaptı. Koridor önünde açıldı.</p>

  <p class="p51">Adam koridora girdi ve ardına bakmadı.</p>
</body>
</html>
