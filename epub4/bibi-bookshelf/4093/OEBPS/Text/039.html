<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 5 -</span><span class="t22"><br /></span><span class="t22">Ha</span><span class="t22">ş</span><span class="t22">lanm</span><span class="t22">ı</span><span class="t22">ş</span> <span class="t22">lahana.</span><span class="t22"><br /></span><span class="t22">Yeni kütüphaneci.</span></h3>

  <p class="p25"><span class="t26">–</span> <span class="t26">6. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">B</span>ir... bir hata olmalı," dedi Raistlin, sarsılmıştı.</p>

  <p class="p51">"Hiç hata yok," dedi İolanthe. "Kara Kraliçe'nin dünyasındaki büyü hazinesine bakıyorsun."</p>

  <p class="p51">Adamla yüzleşmek için döndü. "Şimdi anlıyor musun? Nuitari'nin neden annesiyle bozuştuğunu anladın mı? Karanlıklar Kraliçesi," kılıksız, pis ye köhne binaya ters ters baktı, "büyüye işte bu kadar değer veriyor."</p>

  <p class="p51">Raistlin hiç bu kadar hayal kırıklığına uğramamıştı. Buraya gelmek için katlandıklarını, feda ettiklerini düşündü; öfke ve hüsran yaşları gözlerini yaktı.</p>

  <p class="p51">İolanthe, anlayışla vurdu adamın koluna. "Üzgünüm ama bundan sonra daha da kötüleşecek. Henüz Siyah Cübbeler'le tanışmadın." Kadının menekşe rengi gözleri delip geçercesine bakıyordu adama. "Karar vermelisin, Raistlin Majere," dedi usulca. "Kimin tarafını seçeceksin? Anne mi oğul mu?"</p>

  <p class="p51">"Ya sen?" diye sordu adam.</p>

  <p class="p51">İolanthe güldü. "Oh, bu kolay. Ben her zaman kendi tarafımdayımdır."</p>

  <p class="p51">Ve görünen o ki senin tarafın kardeşim Kitiara'ya hizmet etmeyi de içeriyor, diye düşündü Raistlin. Bu benim işime yarayabilir, ya da yaramaz zira ben Neraka'ya başkalarına hizmet etmek için gelmedim.</p>

  <p class="p51">Göğüs geçiren Raistlin darmadağın olan hırsının parçalarını topladı. Yürüdüğü yol ayağının altından kaymış ve bir darboğaza girmişti, kendisini de neredeyse yanında götürecekti. Bu andan sonra her adımına dikkat etmeli, ayağını nereye bastığına dikkatle bakmalıydı.</p>

  <p class="p51">İolanthe'nin alayla tanımladığı üzere Yüksek Delilik Kulesi'nin kapısı, ahşaba kazınmış bir rünle korunuyordu. Basit bir büyüydü bu. Bir çocuk bile kaldırabilirdi.</p>

  <p class="p51">"İstenmeyen kişilerin içeri girmesinden korkmuyorlar mı?" diye sordu Raistlin.</p>

  <p class="p51">İolanthe homurdandı. "Şimdiye kadar kimsenin kuleye izinsiz girmeye çalışmadığını söylediğimde, Neraka halkının bizimle ne kadar az ilgilendiği konusunda bir fikir sahibi olursun. Bizimle vakitlerini harcamamakta haklılar. İçeride değerli hiçbir şey yok."</p>

  <p class="p51">"Ama bir kütüphane olmalı," dedi Raistlin gittikçe artan bir umutsuzlukla. "Büyü kitapları, tomarlar, büyülü eşyalar..."</p>

  <p class="p51">"Değerli olan her şey binanın kirasını ödemek için uzun zaman önce satıldı," dedi İolanthe.</p>

  <p class="p51">Kirayı ödemek! Raistlin utançla yandı. Yüksek Büyücülük Kuleleri'nin ulu, şerefli ve acıklı tarihçelerini düşündü. Bakan herkesin içine korku ve huşu saçmak için inşa edilmiş muazzam yapılardı hepsi. Bir sıçanın tuğla duvarın altındaki bir deliğe girdiğini görünce neredeyse kusacaktı.</p>

  <p class="p51">İolanthe rünü çözdü ve küçük, pis bir koridora açılan kapıyı itti. Sağlarında, tozlu karanlığa uzanan bir koridor vardı. Sarsak, döküntü görünüşlü bir merdiven ikinci kata çıkıyordu.</p>

  <p class="p51">"Burada odalar var ama sana neden başka yerde yaşamanı önerdiğimi anlamışsındır," dedi İolanthe.</p>

  <p class="p51">İkinci kata çıkması için sesini yükselterek seslendi. "Benim! İolanthe! Yukarı geliyorum. Ateş topu falan atmayın." Aşağılayıcı bir sesle ekledi fısıldayarak, "O yaşlı dangalakların yapabileceği yok ya. Bildikleri bütün büyüleri, tabii eğer biliyorduysalar, uzun zaman önce unuttular."</p>

  <p class="p51">"Koridorun sonunda ne var?" diye sordu Raistlin, ayaklarının altında korkutucu bir şekilde gıcırdayan basamaklardan tırmanırlarken.</p>

  <p class="p51">"Sınıflar," dedi İolanthe. "En azından yapılma amaçları oydu. Burada hiç öğrenci olmadı."</p>

  <p class="p51">Onları içeri girdiklerinde sessizlik karşılamıştı ama İolanthe kendini tanıttıktan sonra tiz ve kavgacı, gıdaklayan sesler duymaya başladılar bir anda.</p>

  <p class="p51">İkinci katta ortak dinlenme ve çalışma alanı vardı. Yatak odaları üçüncü kattaydı. İçinde, üzerinde çatlak ve kirli çömlekler ve ateşte kaynayan bir kazan olan uzun bir masa bulunan laboratuvarı işaret etti İolanthe. Kazandan çıkan dumanın kokusuna göre içinde lahana kaynıyordu.</p>

  <p class="p51">Laboratuvarın yanında kütüphane vardı. Raistlin kapıdan içeriye baktı. Zeminde kitap, parşömen ve tomar yığınları vardı. Biri onları düzenlemeye başlamış gibiydi, zira birkaç kitap düzenli bir şekilde yerleştirilmişti bir rafa. Ancak görünen o ki, sonra başka hiçbir şey yapılmamış, sadece daha büyük bir karmaşa yaratılmıştı.</p>

  <p class="p51">Bu kattaki en büyük oda, merdivenin karşısında yer alan dinlenme alanıydı. İolanthe, arkasında, başlığını takmış, yüzünü gölgeyle saklayan Raistlin ile birlikte girdi odaya. Odada birkaç kırık kanepe, sallanan bacakları olan birkaç iskemle, ufak bir iki masa ve sandık vardı. Hepsi de orta yaşlarında insanlar olan üç Siyah Cübbe, İolanthe'nin çevresine toplanarak aynı anda konuşmaya başladı.</p>

  <p class="p51">"Beyler," dedi kadın sessizlik için elini kaldırarak. "Sizlerle hemen ilgileneceğim. Öncelikle sizlere Raistlin Majere'i tanıtmak istiyorum, kendisi bizim saflarımıza yeni katıldı."</p>

  <p class="p51">Üç Siyah Cübbe'nin birbirinden tek farkı, birinin uzun gri saçlarının olması, diğerinin daha az gri saçının olması, bir diğerinin ise hiç saçının olmamasıydı. Hepsi de diğerlerinden nefret ediyor ve kimseye güvenmiyordu; büyü, kendi ihtiyaçlarını tatmin etmek için bir araçtı sadece. Bir zamanlar sahip oldukları ruhları, cehalet ve açgözlülükle kemirilerek yok olmuştu. Neraka'daydılar, çünkü gidecek başka hiçbir yerleri yoktu.</p>

  <p class="p51">İolanthe hızla adlarını söyledi. İsimler Raistlin'in bir kulağından girip diğerinden çıktı. Onları öğrenmek için vakit harcamaya değmezdi ve öğrenmeye ihtiyacının olmadığı da ortaya çıktı. Siyah Cübbeler onunla ilgilenmiyorlardı. Tek ilgilendikleri şey kendileriydi ve İolanthe'yi soru yağmuruna tuttular; sorularına cevap istiyorlar ama kadın cevaplamaya çalıştığında onu dinlemiyorlardı.</p>

  <p class="p51">Boğucu bir çember gibi daraldılar kadının çevresinde. Raistlin, dinleyerek ve gözlemleyerek, dışarıda kaldı.</p>

  <p class="p51">"Biriniz... biriniz diye sertçe tekrarladı İolanthe hepsi birden konuşacakmış gibi görününce, "bu velvelenin nedenini söyleyin bana."</p>

  <p class="p51">Neden, en yaşlı büyücü tarafından söylendi; tohuma kaçmış, yamuk burunlu bir adamdı bu. Sonradan Raistlin'in öğrendiğine göre çiftçilere kötü tılsımlar ve şüpheli iksirler satarak hayatını kazanmış ama sonunda birkaç müşterisini öldürünce kaçmak zorunda kalmıştı. Raistlin'in taktığı isimle Çengel Burun'un söylediklerine göre Nuitari'nin Kraliçe Takhisis ile bozuştuğuna, Ladonna'nın öldürüldüğüne ve hepsinin başının belada olduğuna dair dedikodular duymuşlardı.</p>

  <p class="p51">"Geceefendisi'nin muhafızları her an kapıya dayanabilirler!" Çengel Burun inledi. "Gizli Işık için çalışıyor olduğumuzdan şüpheleniyorlar. Geceefendisi'nin zindanlarını boylayacağız!"</p>

  <p class="p51">İolanthe sabırla dinledi ve hafif, havalı bir kahkaha attı. "İçiniz rahat etsin beyler," dedi. "Bu dedikoduları ben de duydum. Huzursuz olduğumdan gerçeği araştırdım. Hepiniz biliyorsunuz ki yüce büyücü Ladonna benim akıl hocam ve hamimdi."</p>

  <p class="p51">Belli ki yaşlı adamlar bunu biliyorlardı ve bundan hiç de etkilenmemişlerdi, zira Ladonna ile ilgili olan herhangi bir şeyin kendilerine yardımcı olmaktan ziyade sorunlarını arttıracağını söylediler bağıra çağıra. Bunu bilmeyen Raistlin ne anlama gelebileceğini düşündü, İolanthe, Ladonna'ya sadık mıydı?</p>

  <p class="p51">"Onunla daha dün gece konuştum. Dedikodular tamamen yalan. Ladonna, Takhisis'e sadık, oğlu Nuitari de. Endişelenmenize hiç gerek yok. Her şey eskisi gibi."</p>

  <p class="p51">Yaşlı adamların anlayışla parladığını gören Raistlin, "<span class="t19">her</span> <span class="t19">ş</span><span class="t19">ey eskisi gibi</span>"nin o kadar da hoş olmadığını tahmin etti. İolanthe, bunu doğrularcasına, ipek para kesesinden Kara Kraliçe'nin beş başı ile damgalanmış birkaç çelik para çıkarttı. Paraları masanın üzerine koydu.</p>

  <p class="p51">"İşte. Neraka'nın Siyah Cübbeler'i tarafından gerçekleştirilen hizmetler için yapılan ödeme."</p>

  <p class="p51">Bir terzinin dükkanından kemirgenlerin çıkartılması ve Snaggle'ın ısmarladığı iksirlerin hazırlanması gibi işlerden oluşan bir seri faaliyet saydı kadın. Raistlin, bu üç heriftense lağım cücelerinin hazırladığı bir iksiri kullanmayı tercih edeceğini düşündü kadının. Sonradan, İolanthe'nin bu iksirleri Neraka'nın lağımına döktüğünü öğrenecekti kendisinden. Kadın, kuleyi kendisi destekliyordu.</p>

  <p class="p51">"Yoksa," diyecekti Raistlin'e fısıldayarak, "bu akbabalar kendileri iş ararlar ve bana bulaştıracakları belaları ancak Nuitari bilir."</p>

  <p class="p51">Yaşlı adamlar İolanthe'nin kelimelerinden ziyade paraları görünce rahatlamışlardı. Diğerlerinin kıskanç bakışları altında Çengel Burun paraları kaptı ve çelik paraları nasıl bölüşeceklerine dair hararetli bir tartışmaya başladılar; her biri en büyük payın kendisine ait olduğunu iddia ediyordu.</p>

  <p class="p51">"Araya girmekten nefret ediyorum," dedi İolanthe yüksek sesle, "ancak yapmam gereken başka işlerim var. Sizlere saflarımıza katılmak için buraya gelen Raistlin Majere'i tanıştırmıştım. O..."</p>

  <p class="p51">"...sadece bir büyü öğrencisi," dedi Raistlin yumuşak sesiyle. Başı eğik, elleri yenlerinde, gölgelerde kalmaya devam etti. "Hâlâ öğreniyorum ve siz saygıdeğer büyüklerimin bana öğreteceklerinizi ve tavsiyelerinizi bekliyorum."</p>

  <p class="p51">Çengel Burun homurdandı. "Burada yaşamayı düşünmüyor, değil mi? Çünkü hiç oda yok."</p>

  <p class="p51">"Yatacak başka bir yer ayarladım," diyerek temin etti Raistlin adamı. "Ancak burada çalışmaktan memnun...''</p>

  <p class="p51">"Yemek yapabilir misin?" diye sordu biri. Çift gerdanı ve büyük karnı, adamın ilgi alanının ne olduğunu açıkça belli ediyordu. Raistlin, adama Göbekli adını taktı içinden.</p>

  <p class="p51">"Kütüphanedeki kitapları ve tomarları kataloglarsam sizlere daha fazla yardımcı olabileceğimi düşünüyordum," dedi Raistlin.</p>

  <p class="p51">"Bir aşçıya ihtiyacımız var," diye tersledi Göbekli. "Haşlanmış lahanadan bıktım."</p>

  <p class="p51">"Genç Efendi Majere'in harika bir fikri var," dedi İolanthe, Raistlin'in verdiği ipucunu anlayarak. "Sizlerin çok daha önemli işleriniz olduğundan, kütüphaneyle ilgilenme görevini acemi büyücümüze verebiliriz. Kim bilir? Belki değerli bir şeyler bulur orada."</p>

  <p class="p51">Bunu duyan Çengel Burun'un gözleri parladı ve kabul etti ancak Göbekli, bir kütüphaneciden ziyade bir aşçıya ihtiyaç duyduklarını söyleyerek homurdanmaya devam etti. Daha delikanlıyken öksüz kaldıklarından kendisiyle kardeşine yemek pişirmiş olan Raistlin, aslında epey iyi bir aşçıydı ve bu konuda da elinden geldiğince yardımcı olacağına söz verdi. Herkesi memnun etmiş bir halde İolanthe ile birlikte en kısa sürede kuleden çıktılar.</p>

  <p class="p51">"Cübbem lahana kokuyor!" dedi İolanthe dışarı çıktıklarında. "İğrenç koku her şeye siniyor. Eve gidip üstümü değiştirmem lazım. Akşam yemeğinde bana katılır mısın? Lahana vermem, söz!"</p>

  <p class="p51">"Eşyalarımı hana taşımam..," diye başladı lafa Raistlin.</p>

  <p class="p51">İolanthe araya girdi. "Geç oluyor. Karanlık çöktükten sonra Neraka sokaklarında, hele ki Dış Şehir'de yürümek güvenli değil. Bir gece daha kalmalısın benim yanımda, hana yarın taşınırsın. Hem." diye ekledi alaylı bir ses tonuyla, "daha misket oynayacağız."</p>

  <p class="p51">"Teşekkür ederim ama misafirperverliğini yeterince suistimal ettim," dedi Raistlin, kadının misketler hakkındaki lafını duymazdan gelerek. "Eşyalarımı karanlık çöktükten sonra taşımak benim için güvenli olacaktır, sence de öyle değil mi? Özellikle de asa varken. Hem ben, akşam olunca sokaklarda yürümekten korkmuyorum."</p>

  <p class="p51">İolanthe adama baktı. "Sanırım haklısın. Kendi başının çaresine bakabileceğinden hiç şüphem yok. Ki bu da orada neler çevirdiğini getirdi aklıma. Sen... sadece bir büyü öğrencisi! O yaşlı piçlerin etrafında ateş halkaları yaratabilirsin. Bence sadece biri Sınav'a girmiş. Diğerleri düşük seviyeli, sadece su kaynatabiliyorlar."</p>

  <p class="p51">"Gerçek yeteneğimden bahsetmiş olsaydım, beni bir tehdit olarak görürler ve mütemadiyen beni izlerler, bana karşı hep tetikte olurlardı," diye açıkladı Raistlin. "Şu durumda beni önemsemeyecekler. Bu da bana kendi sorumu hatırlattı; neden dedikoduların doğruluğunu inkar ederek onlara yalan söyledin?"</p>

  <p class="p51">"Hepsi Geceefendisi'nden korkuyor. Birinin ya da hepsinin benimle ilgili laf taşıdığını biliyorum," diye yanıtladı İolanthe sakin sakin. "Onlara dedikoduların doğru olduğunu söylemiş olsaydım, haberle birlikte beni de kapıdan atarlardı."</p>

  <p class="p51">"Onlara para ödemenin nedeni bu," dedi Raistlin aniden anlayarak.</p>

  <p class="p51">"Onlara Geceefendisi'nin duymasını istediğim şeyleri söylememin nedeni de bu," dedi İolanthe. "Anlaman lazım," diye ekledi kasvetle. "Ladonna ve diğer Siyah Cübbeler, Neraka'ya ilk geldiklerinde hepimizin büyük planları vardı. Zengin olmak için gelmiştik buraya. Muazzam bir Yüksek Büyücülük Kulesi inşa edecektik, hayallerinin kulesini..," dedi pişman bir gülümseme ile içini çekerek Raistlin'e bakarken.</p>

  <p class="p51">"Ladonna ve diğer büyücüler, kısa bir süre sonra Neraka'da hoş karşılanmadıklarını, burada istenmediklerini farkettiler. İlk başta Tapınak ile sıkıntı yaşıyorlardı; sonra zulüm başladı. Amacımızı yüksek sesle savunan birkaç büyücü geceleyin öldürüldü. Elbette Tapınak, bununla herhangi bir ilgisi olduğunu reddetti."</p>

  <p class="p51">Raistlin kaşlarını çattı. "Bu nasıl olabilir? Onlar yüksek seviyeli büyü kullanıcısı iselerdi, kolaylıkla kendilerini savunabilmeleri gerekirdi..."</p>

  <p class="p51">İolanthe kafasını salladı. "Geceefendisi'nin emrinde çok güçlü yaratıkları var. Cinayetler aynı şekilde işlendi. Cesetlerde hiç sıvı kalmamıştı. Bütün kanları çekilmişti. Ergoth'un eski kralları gibi mumyalanmışa benziyorlardı. Derileri kemiklerine parşömen gibi yapışmıştı. Korkunç bir görüntüydü. Hâlâ onlarla ilgili kabuslar görüyorum."</p>

  <p class="p51">Raistlin, kadının titrediğini hissetti ve kadın adama yaklaştı iyice; onun sıcaklığını, canlı et ve kemiğini hissetmekten memnundu. "Hepsi uykularında öldü, en azından öyle gözüküyordu. Ve bu erkeklerin ve kadınların güçlü büyüleri vardı, kapılarına ve kendilerine koruma büyüleri yapmışlardı. Ladonna, suikastçıya '<span class="t19">Kara Hayalet</span>' diyordu. Geceefendisi'nin mezardan bir iblis çağırdığı ve onu bizi öldürmesi için üzerimize saldığı konusunda hiçbir şüphemiz yoktu."</p>

  <p class="p51">"Ladonna, Tapınak'ın büyücüleri öldürdüğünü şikayet etti imparatora. Ariakas, sert bir şekilde, '<span class="t19">Etekliler,</span>' –ki cübbe giyen herkes için kullanır bunu– arasında bir kan davasına bulaşamayacak kadar meşgul olduğunu söyledi. Hayatlarından korkan yüksek seviyeli büyücülerin bir kısmı ya sessizce evlerine geri döndüler, ya da Dracart ve Ladonna gibi, Kara Kraliçe için '<span class="t19">gizli projeler</span>'de çalışmayı kabul ettiler, ancak Ladonna buna pek katlanamadı."</p>

  <p class="p51">"Ya sen?" diye sordu Raistlin. "Sen bu Kara Hayalet'ten korkmuyor musun?"</p>

  <p class="p51">İolanthe omuzlarını silkti. "Ben Ariakas'ın metresiyim ve onun koruması altındayım. Geceefendisi'nin imparatora karşı bir sevgi beslediği yok ama Kraliçe Takhisis'in var; ancak Işık'ın güçleri durumu kendi lehlerine çevirmekte başarılı oldukları sürece bunun daha ne kadar süreceği tartışmaya açık. Fakat şu an için Geceefendisi, imparatora karşı gelmeye cüret edemiyor."</p>

  <p class="p51">"Sen benim kardeşim Kitiara'nın da arkadaşısın." dedi Raistlin.</p>

  <p class="p51">"Bu günlerde insanın olabildiğince çok arkadaşa ihtiyacı var," dedi İolanthe kayıtsızca ve konuyu değiştirdi. "Düşününce, kulede çalışacak olmana memnunum. Yaşlı adamların haklı olmalarından korkuyorum. Tapınak hiç şüphesiz bizimle tekrar yakından ilgilenmeye başlayacak. Ne yazık. Kitapları kataloglayıp kütüphaneyi temizleyerek, orada ne kitapların bulunduğunu öğrenebilirsin. Ve kulağını açık tutup konuşulanları dinleyebilirsin."</p>

  <p class="p51">İolanthe adama yan yan baktı ve sırıttı. "O fare deliğinde değerli bir şey bulabileceğini düşünüyorsan, büyük bir hata yapıyorsun. İçeride ne olduğunu gayet iyi biliyorum."</p>

  <p class="p51">İolanthe değerli olabilecek her şeyi farketmiş ve almış olmalıydı. Yine de bakmaktan zarar çıkmaz, diye düşündü Raistlin. "Şu an için yapacak daha iyi bir işim olduğu da söylenemez zaten," diye mırıldandı.</p>

  <p class="p51">Konuşa konuşa Beyaz Kapı'ya vardılar. Güneş batıyordu; gök, kırmızı lekelerle boyanmış, gölgeler uzuyordu. Caddenin karşısındaki Kırık Kalkan'dan gelen kahkahaları ve gürültüyü duyabiliyorlardı. Görevleri biten askerler ve vardiyaları biten işçiler, yemek ve içki için meyhaneye üşüşüyorlardı. Kapı muhafızları İç Şehir'den ayrılıp meyhanelere gidenlerle Neraka'ya girmek isteyenleri kontrol etmekle meşgullerdi. Bu kişilerin bazıları siyah cübbeli rahiplerdi ama Raistlin çoğunun Ejderha Orduları'nda iş bulmak için gelen paralı askerler olduklarını farketti.</p>

  <p class="p51">Sıraya girerek, birbirleriyle konuşan biri erkek biri kadın iki insanın arkasında durdular.</p>

  <p class="p51">"Baharda taarruza geçileceğini duydum," dedi kadın. "İmparator iyi para ödüyor. Bu yüzden geldim buraya."</p>

  <p class="p51">"İmparatorun iyi para ödemeye söz verdiğini söylesek daha doğru," dedi adam ters ters. "Hakkım olan çelikleri henüz görmedim ve iki aydır buradayım. Beni dinle, kuzeye git. Mavi Leydi için çalış. İyi ve zamanında ödüyor. Ben şimdi oraya gidiyorum. Şehre sadece eşyalarımı almak için döndüm."</p>

  <p class="p51">"Tekliflere açığım. Yanına bir yol arkadaşı istersin belki," dedi kadın.</p>

  <p class="p51">"Belki isterim," dedi adam.</p>

  <p class="p51">Raistlin bu konuşmanın önemini daha sonra anlayacaktı. Sırada beklerken tek düşünebildiği sahte belgesiydi ve gittikçe daha çok bozuluyordu sinirleri. Kapı muhafızlarının belgeyi kabul edip etmeyeceğini düşündü huzursuzca. Kabul etmeyeceklerinden şüphelenmeye başladı. Tutuklanacağını, hatta Geceefendisi'nin zindanlarına atılacağını düşündü.</p>

  <p class="p51">Yanında duran İolanthe'ye baktı, elini koluna koymuştu. Kadın sakindi ve Raistlin'in hiç önemsemediği bir konu hakkında bir şeyler anlatıyordu adama. Endişelenmesine gerek olmadığını söyledi kadın tekrar tekrar, muhafız sahte belgeye doğru düzgün bakmayacaktı bile. Raistlin kendi sahte belgesini kadının gerçeğiyle karşılaştırdı ve kendisi bile aralarında bir fark göremedi.</p>

  <p class="p51">Kadına güveniyordu, en azından şimdiye kadar herhangi bir kişiye güvendiği kadar. Ancak Talent Orren hakkında şüpheleri vardı. Orren anlaşılması zor bir adamdı. Hileli ya da hilesiz, herhangi bir şekilde para kazanmaya çıkmış sığ, sevimli hırsızlardan biri gibi gözüküyordu. Raistlin'in içinde, adamın bundan fazlası olduğuna dair bir his vardı. Orren'in keskin ve delici bakışlarını, kahverengi gözlerdeki zeka ve kurnazlığı düşündü. Sesindeki hafif Solamn aksanını hatırladı. Orren, Sturm gibi, her şeyini kaybetmiş asil bir aileden geldiği için kılıcını kiraya vermek zorunda kalmış olabilirdi. Ancak Sturm'ün aksine, Orren, Karanlık'ı seçmişti.</p>

  <p class="p51">En azından, diye düşündü Raistlin, Talent Orren daha akıllı.</p>

  <p class="p51">Kapı muhafızı öne ilerlemelerini işaret etti. Sahte izin belgesini muhafıza uzatırken Raistlin'in kalbi hızlandı, kanı kulaklarına hücum etti. İolanthe, muhafızı adıyla selamladı ve onu daha sonra Kırık Kalkan'da görüp göremeyeceğini sordu. Kendisine bir içki ısmarlayabileceğini söyledi gülerek. Muhafız sadece kadına bakıyordu. Raistlin'in iznine şöyle bir göz attı sadece, Raistlin'le ilgilenmedi bile. Kapıdan geçmelerini işaret etti ve sıradakilere döndü.</p>

  <p class="p51">"İşte, kolay değil miydi?" dedi İolanthe.</p>

  <p class="p51">"Bir dahaki sefere yanımda sen olmayacaksın." dedi Raistlin.</p>

  <p class="p51">"Peh, hiç farketmez. Bu adamlar Yüceefendiler'in ordularına mensup değiller ama görünürde kapılardan sorumlu olanlar Yüceefendiler. Bu askerler, Neraka şehir muhafızları. Asli görevleri, Tapınak'ı kızdırabilecek kişileri şehre sokmamak. Soruna bulaşmalarına ya da risk almalarına yetecek kadar para kazanmıyorlar. Bir keresinde bir askerin sokakta, onlardan ikisinin gözlerinin önünde bıçaklandığını gördüm. Neraka muhafızları cesedin üzerinden atladılar ve yollarına devam ettiler. Öldürülen ya da soyulan bir kara hacı olsaydı durum farklı olurdu. Faili yakalamak için muhafızlar birbirlerini ezerlerdi."</p>

  <p class="p51">Bundan sonra konuşmadan yürüdüler. Raistlin muhabbet edemeyecek kadar yorgun ve keyifsizdi ve konuşkan İolanthe'nin lafı bitmiş gibiydi en sonunda. Yüzündeki ifadeden düşüncelerinin en az üzerlerine düşen gölgeler kadar karanlık olduğu belli oluyordu. Raistlin kadının ne düşündüğünü tahmin edemedi. Kendisi geleceğini değerlendiriyordu ve kasvetli gözüktüğünü kabul etmek zorundaydı.</p>

  <p class="p51">Büyücüler Sokağı'na geri döndüler; Raistlin, dükkanların hemen hemen hepsinin neden kepenklerinin kapalı olduğunu anlamıştı artık. Snaggle'ın işte kalmayı başarmasına hayret etti. Yine de Neraka'daki tek büyü malzemeleri dükkanı olmanın faydaları olmalıydı.</p>

  <p class="p51">Raistlin, İolanthe'nin akşam yemeğine kalması için yaptığı ısrarlara karşı çıktı. Tükenmişti, bitkinliği fiziksel yorgunluğun yanında şevk kırılmasından ve mutsuzluktan da kaynaklanıyordu. Yalnız kalmak, olanları düşünmek ve ne yapacağına karar vermek istiyordu. Kadının yanında kalmamak için bir nedeni daha vardı. İolanthe'nin mütemadiyen misketlerine gönderme yapmasından hoşlanmıyordu. Kadının ejderha küresi hakkındaki gerçeği anladığını sanmıyordu ama riske girmeye gerek yoktu.</p>

  <p class="p51">Raistlin nazik ama kesin bir şekilde kalmayı reddetti. İolanthe adamın dediğini yapacağını görünce, maalesef, başka işinin olmadığını söyledi. Onunla birlikte Kırık Kalkan'a gidecekti. Orada beraber yemek yiyeceklerdi.</p>

  <p class="p51">İolanthe'nin duygularını incitmeden onu reddetmek için bir yol bulmaya çalıştı. Kadının arkadaşlığı ona şimdiden fayda sağlamıştı ve ileride de yararlı olacağını görebiliyordu. Ürkütücü bir düşman da olabilirdi. Neden peşini bırakmamakta ısrar ettiğini merak etti.</p>

  <p class="p51">Dairenin içinde dolanıp odayı toplarken boş boş konuşmasını dinledi kadının ve anladı. Kadın yalnızdı. Başka bir büyücüyle, kendisi gibi biriyle, hedeflerini ve düşlerini anlayacak bir kişiyle konuşmaya açtı. Kadın dönüp de, "Senle benim, birbirimize çok benzediğimizi hissediyorum," deyince teyit etmiş oldu düşüncelerini.</p>

  <p class="p51">Raistlin gülümsedi. Neredeyse kahkahalarla gülecekti. Hastalıklı, garip renkli bir teni ve daha da garip gözleri olan kendisinin böylesi güzel, egzotik, zeki, güçlü ve itidal sahibi genç bir kadınla ortak ne noktası olabilirdi ki? Kadını çekici bulmuyordu. Kadına güvenmiyordu, ondan pek hoşlanmıyordu bile. Ne zaman alayla misketlerinden bahsetse, tüylerinin diken diken olduğunu hissediyordu. Yine de kadının söylediği doğruydu. Aralarında bir bağ olduğunu kendisi de hissediyordu.</p>

  <p class="p51">"Bizi birbirimize bağlayan, büyüye olan sevgimiz," dedi kadın, adamın dile getirmediği düşüncelerini duymuş gibi. "Ve büyüye olan sevgimiz, bizi bir arada tutacak. İkimiz de büyü için sevgi ve rahatlıktan, güvenlikten vazgeçtik. Ve daha fazlasından da vazgeçmeye hazırız. Haksız mıyım?"</p>

  <p class="p51">Raistlin cevap vermedi. Adamın sessizliğini cevap olarak aldı kadın ve kıyafetini değiştirmek için yatak odasına geçti. Akşamı kadınla geçirmek ve söylediği her şeye dikkat etmek zorunda olduğu gerçeğine tam alıştırmıştı ki kendini, kadının dairesine çıkan merdivende ayak sesleri duydu adam.</p>

  <p class="p51">Ayaklar ağırdı ve bir ses vardı, tahtaya sürten tırnaklar gibi. İolanthe odadan çıktığında yüzünü buruşturdu, bu sesin ne anlama geldiğini biliyor gibiydi.</p>

  <p class="p51">"Ah, lanet olsun," dedi usulca ve kapıyı açtı.</p>

  <p class="p51">Kanatları tavana sürünen iri bir bozak ejderan dikiliyordu kapıda.</p>

  <p class="p51">"Burası İolanthe Hanım'ın evi mi?" diye sordu bozak.</p>

  <p class="p51">"Evet," dedi İolanthe iç çekerek. "İolanthe benim. Ne istiyorsun?"</p>

  <p class="p51">"İmparator Ariakas, Neraka'yı varlığıyla şereflendirmek için döndü. Sizin kendisine eşlik etmenizi rica ediyor hanımefendi," dedi bozak. "Ben size yolda refakat edeceğim."</p>

  <p class="p51">Ejderanın bakışları kadından Raistlin'e kaydı, oradan tekrar İolanthe'ye döndü. Sürüngen gözlerinin tehditkar bir ifade ile titrediğini gören Raistlin ayağa kalktı, ölümcül bir büyünün kelimelerini getirdi aklına.</p>

  <p class="p51">"Bakıyorum yalnız değilsiniz, hanımefendi," diyerek devam etti bozak konuşmaya. "Bir şeyi mi engelledim?"</p>

  <p class="p51">"Sadece akşam yemeği planlarımı," dedi İolanthe önemsemez bir edayla. "Acemi bir büyücü olan bu genç adamla akşam yemeği yiyecektim; Neraka'ya yeni geldi de. İmparatorun onunla tanışmak isteyeceğini düşünüyorum. Bu Raistlin Majere, Ejderha Yüceefendisi Kitiara'nın kardeşi."</p>

  <p class="p51">Bozak'ın şüphe dolu tavırları kayboldu. Raistlin'e ilgi ve saygıyla baktı. "Kardeşinize çok değer veririm, bayım," dedi. "İmparator da öyle."</p>

  <p class="p51">"Sadece onu idam etmeye kalkıştı," diye fısıldadı İolanthe Raistlin'e, kalacağı yerde ihtiyacının olacağını söylediği nevresimi ve battaniyeyi verirken.</p>

  <p class="p51">Raistlin kadına bakakaldı, bu haber onda şok etkisi yaratmıştı. Kadın ne demek istiyordu? Ne olmuştu? Ariakas ve Kit birbirlerine düşman mıydılar? Daha da önemlisi, bu, kendisini nasıl etkileyecekti? Raistlin olayın detaylarını öğrenmek istiyordu ama bunun zamanı değildi. İolanthe adama sırıttı ve göz kırptı, adamın onunla birlikte zaman geçirmesini garantileyecek bir şey söylemiş olduğunu çok iyi biliyordu.</p>

  <p class="p51">"Kırık Kalkan'a nasıl gideceğinizi biliyorsunuz, değil mi Majere Usta?" diye sordu.</p>

  <p class="p51">"Evet hanımefendi. Teşekkür ederim," dedi Raistlin tevazuyla, rolünü oynayarak.</p>

  <p class="p51">İolanthe elini uzattı. "Sizinle tekrar görüşene kadar epey bir vakit geçebilir. Güle güle ve iyi şanslar."</p>

  <p class="p51">Bozak'ın bakışları altında Raistlin nevresimini bir torbaya koydu ve eşyalarını topladı. Magius'un Asası'nı almadı. Ona bakmadı bile, köşedeki yerinde bıraktı. İolanthe, adamın bakışlarını yakaladı ve güvence verircesine, hafifçe salladı başını.</p>

  <p class="p51">Raistlin eğilerek İolanthe'yi selamladı, sonra da bozak'ı. İçinde nevresimi, büyü kitapları ve başka birkaç parça eşyası olan torbayı omzuna attı. Kendini seyyar bir satıcı gibi hissederek hızla merdivenden indi. Yolunu aydınlatmak için İolanthe elinde bir fener tutmuştu.</p>

  <p class="p51">"Yarın kuleye uğrayıp işinin nasıl gittiğine bakacağım," diye seslendi kadın, adam merdivenin sonuna ulaştığında.</p>

  <p class="p51">Raistlin cevap veremeden kapattı kapıyı. Bozak, kadını kapının önünde beklemeye devam etti.</p>

  <p class="p51">Akşamın bu saatinde boş olan sokağa çıktı Raistlin. Asasmı, onun parlayan ışığını, yorgun adımlarını desteklemesini özledi. Taşıdığı torba ağırdı, kollarını ağrıtıyordu. Döndü.</p>

  <p class="p51">"Al, Caramon, bunu sen taşı..."</p>

  <p class="p51">Raistlin durdu. Bunu söylediğine inanamıyordu. Bunu düşündüğüne inanamıyordu. Caramon ölmüştü. Kendine kızan Raistlin sokakta hızla ilerledi; yolunu Lunitari'nin kırmızı ışınlan ile Solinari'nin gümüş ışınları aydınlatıyordu.</p>

  <p class="p51">Kara Kraliçe'nin tapınağını gördü. Ayların zayıf ışığı, Tapınak'a erişmekten aciz gibi gözüküyordu. Çarpık kuleler ve soğan şekilli minareler ayların küçülmesine, yıldızların yok olmasına yol açmıştı. Tapınağın gölgesi adamın üzerine düştü ve onu ezdi. Başını kaldırmak, yürümeye devam etmek için çaba harcaması gerekti.</p>

  <p class="p51"><span class="t19">E</span><span class="t19">ğ</span><span class="t19">er sava</span><span class="t19">ş</span><span class="t19">ı</span> <span class="t19">kazan</span><span class="t19">ı</span><span class="t19">rsa, gölgesi dünyadaki herkesin üzerine dü</span><span class="t19">ş</span><span class="t19">ecek.</span></p>

  <p class="p51"><span class="t19">Hizmet etmek için gelmedim. Yönetmek için geldim.</span></p>

  <p class="p51">Raistlin gülmeye başladı. Kahkahaları boğazını tahriş edip öksürmesine neden olana dek güldü.</p>
</body>
</html>
