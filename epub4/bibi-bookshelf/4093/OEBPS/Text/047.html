<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 9 -</span><span class="t22"><br /></span><span class="t22">K</span><span class="t22">ı</span><span class="t22">rm</span><span class="t22">ı</span><span class="t22">z</span><span class="t22">ı</span> <span class="t22">Konak.</span><span class="t22"><br /></span><span class="t22">Kara Kraliçe</span></h3>

  <p class="p25"><span class="t26">–</span> <span class="t26">18. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, Kırmızı Konak'ta bir haftadan fazla vakit geçirdi; sabırsızlık içinde kaygılanıp öfkeleniyordu, çok sıkılmıştı, yalnız ve belli ki unutulmuştu. Kırmızı Konak, adının aksine, hem renk hem de verdiği his açısından siyahtı. Binaya Kırmızı Konak denmesinin nedeni. Kırmızı Ejderha Ordusu'nun kampına yukarıdan bakan bir uçurumda yer alıyor olmasıydı. Raistlin, konağın arkasında bulunan revağın üzerinde durup askerleri barındıran çadır sıralarına bakabiliyordu. Uzakta şehir duvarı ve Kırmızı Kapı vardı. Onun arkasında da tapınağın çirkin, çarpık kuleleri bulunuyordu.</p>

  <p class="p51">Konak, yüksek rütbeli bir Takhisis ermişi tarafından büyük paralar ödenerek yaptırılmıştı. Ruhçu, Geceefendisi'ni devirmeyi amaçlayan bir komploya karışmıştı. Bazıları, Ariakas'ın da bu komploya karışmış, başarısız olunmasının tek nedeninin de adamın son dakikada taraf değiştirerek yoldaşlarına ihanet ettiği olduğunu söylemişlerdi.</p>

  <p class="p51">Bu hikayenin doğru olup olmadığını kimse bilmiyordu. Herkesin bildiği, bir gece Ruhçu'un güzel konağından kaybolduğu ve ertesi gün de oraya Ariakas'ın taşınmış olduğuydu. Konak, siyah mermerden yapılmış, çok büyük, çok karanlık ve çok soğuktu. Raistlin zamanını ya kütüphanede bulduğu büyü kitaplarını çalışarak geçiriyor ya da koridorlarda dolaşarak imparatorla görüşmeyi bekliyordu.</p>

  <p class="p51">İolanthe, onun hakkında Ariakas ile konuştuğu konusunda temin etmişti Raistlin'i. Ariakas'ın sevgili dostu Kitiara'nın kardeşiyle tanışmaya sabırsızlandığını söylemişti, ona bir iş vereceği kesindi.</p>

  <p class="p51">Görünen o ki. Ariakas sabırsızlanmasını kontrol altında tutabiliyordu. Konakta çok az vakit geçirmiş. Kırmızı Ejderha Ordusu kampında bulunan komuta çadırında çalışmayı tercih etmişti. Raistlin sadece yanından geçerken görmüştü onu. İmparator ona bakmamıştı bile.</p>

  <p class="p51">Onu gördükten ve Ariakas etrafta değilken başkalarının onun hakkında söylediklerini duyduktan sonra, Raistlin ona hizmet etmek bir yana, tanıştırılmak istediğini bile sanmıyordu. Ariakas güçlü, iri bir adamdı, kaba kuvvetinden gurur duyuyordu ve cüssesini göz korkutmak için kullanmaya alışkındı. Kılıç ve mızrak kullanmayı çok iyi biliyordu ve askerlerini başarıyla yönetiyordu. Yetenekli bir komutandı ve bu sayede de Kraliçe'sine ne kadar faydalı olduğunu kanıtlamıştı.</p>

  <p class="p51">Ariakas, onun savaşını yönetmekten tatmin olmalıydı ama adamın kibri, onu savaş alanının nispi güvenliğini terk edip çok daha tehlikeli ve ölümcül bir saha olan politikaya karışmaya kışkırtmıştı. Güç Tacı'nı istemişti ve Takhisis de onun bu dileğini gerçekleştirmişti. Ancak bu, Kara Kraliçe'nin de farketmeye başladığı gibi, bir hata olmuştu.</p>

  <p class="p51">Ariakas, Güç Tacı'nı taktığı anda bir hedef haline gelmişti. Sevgili Yüceefendiler'inin kendisine karşı entrikalar çevirdiğine emindi ve bunda haklıydı. Güçlü liderlere sahip olmak amacıyla aralarındaki rekabeti ve birbirlerine duydukları kıskançlığı körüklemek için elinden geleni yapmış olduğundan, bıçaklar kendisine döndüğünde, kendinden başka suçlayacak kimsesi yoktu.</p>

  <p class="p51">Ariakas çoğu açıdan. Caramon'un karanlık ruhlu, küstah ikizi gibi geliyordu Raistlin'e. Ariakas. aslında, politika ve entrikanın çamur ve pisliğinde debelenen bir kabadayı ve basit bir askerdi. Ağır zırhının altında ezilmiş, batmaya başlıyordu ki kendisine yaslanan herkesi de beraberinde götürecekti.</p>

  <p class="p51">Üç gün sonra Raistlin, İolanthe'ye ayrılacağını söyledi ancak nedenlerini kendine sakladı. Kadın, ondan sabırlı olmasını istedi.</p>

  <p class="p51">"Ariakas savaşıyor," dedi İolanthe. "Başka hiçbir şeyle ilgilenmiyor ve buna hırslı, genç büyücüler de dahil. Kendini öne çıkartmalısın. Onun dikkatini çek."</p>

  <p class="p51">"Peki bunu nasıl yapacağım?" diye sordu Raistlin ters ters. "Yanımdan geçerken çelme mi takayım?"</p>

  <p class="p51">"Kraliçe Takhisis'e dua et. Senin için aracı olmasını rica et."</p>

  <p class="p51">"Neden yapsın ki?" Raistlin omuzlarını silkti. "Nuitari onu terk ettiğinden beri bütün büyücülere sırtını döndüğünü kendin söyledin."</p>

  <p class="p51">"Ah, ama Kara Kraliçe senden hoşlanıyor gibi. Seni Geceefendisi'nden kurtardı, hatırlamıyor musun?" dedi İolanthe sırıtarak. "Seni kurtaran Kara Kraliçe'ydi, değil mi?"</p>

  <p class="p51">Raistlin homurdanarak kadından uzaklaştı.</p>

  <p class="p51">İolanthe'nin soruları ve imaları sinirine dokunmaya başlamıştı. Bu kadın için ne ifade ettiğini bilmiyordu. Doğru, onu tutuklanmaktan kurtarmıştı. Tapınak muhafızları, ikisi Kırık Kalkan'dan kaçtıktan kısa bir süre sonra gelmişlerdi Raistlin'i sorgulamaya. Fakat Raistlin, İolanthe'nin kendisini kurtarmaktaki nedeninin ejderhaların kurbanlarını öldürmemelerindeki nedenleriyle aynı olduğunu hissediyordu: onu hayatta tutuyordu ki daha sonra yiyebilsin.</p>

  <p class="p51">Raistlin'in Takhisis'le konuşmaya hiç niyeti yoktu. Kara Kraliçe, ejderha küresini hâlâ arıyordu. Ve onu kadından gizleyebilecek kadar güçlü olduğuna inancı tam olsa da, riske girmek istemiyordu. Gidiyor olmasının bir nedeni de buydu. Takhisis'in Kırmızı Konak'ta bir mihrabı vardı ve kadının varlığını orada hissedebiliyordu. Şimdiye kadar mihrabın yakınlarında bir yere gitmemeyi başarmıştı.</p>

  <p class="p51">Ayrılmayı planladığı günün sabahında Raistlin, konağın kütüphanesinden dönüyordu. Ariakas da bir büyü kullanıcısı olduğundan kütüphanede büyü kitapları bulmayı ummuştu. Ancak Ariakas'ın büyüyle pek işinin olmadığı belliydi, zira hiç büyü kitabı yoktu ve okumakla pek ilgilenmiyor gibiydi. Kütüphanedeki kitapların hepsi Ruhçu'dan kalmıştı ve onlar da Takhisis'in onuruna adanmıştı. Raistlin bunların bir kaçına sıkılarak göz attı ve sonra da aramayı bıraktı.</p>

  <p class="p51">İlginç tek bir cilt buldu; Ariakas'ın gerçekten okumuş olduğu ince bir kitaptı bu, Raistlin adamın kaba notlarını gördü sayfalardaki boşluklarda: <span class="t19">Güç Tac</span><span class="t19">ı</span><span class="t19">'n</span><span class="t19">ı</span><span class="t19">n Tarihi</span>. Kitap, son Kralrahip, Beldinas'ın hizmetindeki bir katip tarafından yazılmıştı ve tacın ogrelerin hükümdarı tarafından yaratılışı hakkında bilgi veriyordu; Kralrahip, geçmişinin Rüyalar Çağı'na kadar uzandığına inanıyordu.</p>

  <p class="p51">Taç, çağlar boyunca tekrar tekrar kaybedilmiş ve sözde tekrar bulunmuştu. Kitapta yazılanlara göre, İstar'ın yıkılışından önce Beldinas'ın elindeydi. Sona Ariakas tarafından eklenen notta, Takhisis, Temel Taşı'nı keşfettikten kısa bir süre sonra tacın tekrar bulunduğu yazıyordu. Tacın büyülü güçlerinden bir kısmını da üstelemişti ancak detay vermemişti. Ariakas'ın tacın güçleriyle pek ilgilenmediği belliydi, biri hariç; taç, kendisini takanı fiziksel saldırılardan koruyordu. Ariakas bunun altını çizmişti.</p>

  <p class="p51">Raistlin cildi rafına koydu ve kütüphaneden çıktı. Başı önde, konağın koridorlarında ilerledi; o anda son derece kasvetli gözüken geleceğini düşünüyordu. Odası olduğunu düşündüğü yere gelince kapıyı açtı. Yoğun bir tütsü kokusu onu gırtlağından yakaladı ve öksürmesine neden oldu. Endişeyle etrafına bakınınca odasında olmadığını anladı. Krynn üzerinde olmak istediği en son yerdeydi. Bir şekilde Takhisis'in mabedine girmişti.</p>

  <p class="p51">Mabet küçük, garip bir şekle sahipti, yumurtayı andırıyordu. Tavanı kubbeliydi ve ejderhanın beş başıyla süslenmişti, hepsi de Raistlin'e bakıyordu. Ejderhaların gözleri öyle bir boyanmıştı ki, onu takip ediyor gibiydiler; nereye yürürse yürüsün onların bakışlarından kurtulamıyordu. Odanın ortasında, Takhisis'e adanmış bir sunak vardı. Devamlı tütsü yanıyor, dumanı kaynağı belirsiz bir yerden yükseliyordu. Koku iç bayıltıcıydı ve burnuyla ciğerlerini dolduruyordu. Raistlin, başının dönmeye başladığını hissetti ve dumanın zehirli olmasından korkarak burnunu ve ağzını koluyla kapatıp olabildiğince az nefes almaya çalıştı.</p>

  <p class="p51">Raistlin çıkmak için dönünce kapının kapanmış ve kilitlenmiş olduğunu farketti. Endişesi arttı. Başka bir çıkış yolu bulmaya çalıştı. Odanın arka tarafında açık bir kapı vardı. Ona ulaşmak için Raistlin'in sunağın yanından geçmesi gerekiyordu ki sunak da adamın üzerinde garip bir etkisi olan dumanla çevriliydi. Oda küçülüp büyüyordu; zemin, ayaklarının altında dalgalanıyordu. Magius'un Asası'nı sıkı sıkı tutup ondan güç alarak, ibadet edenlerin oturup ne kadar değersiz olduklarını idrak ettikleri sıraların arasından ilerledi güçlükle.</p>

  <p class="p51">Bir kadının sesiyle durduruldu.</p>

  <p class="p51">"<span class="t19">Önümde diz çökeceksin.</span>"</p>

  <p class="p51">Kanı damarlarında donan Raistlin kalakaldı. Dengesini sağlamak için Magius'un Asası'na yaslandı. Ses tekrar konuşmadı ve adam, uzun süren sessizlikten sonra, onu duyup duymadığından şüphe etti.</p>

  <p class="p51">Bir adım daha attı.</p>

  <p class="p51">"<span class="t19">Önümde diz çök! Kendini bana ver,</span>" dedi ses ve ateşli bir tonla ekledi, "<span class="t19">Yapanlara büyük ödüller veriyorum.</span>"</p>

  <p class="p51">Raistlin'in şüphesi kalmamıştı. Tavana baktı. Kara bir ışık, kara ayın ışığı gibi, parlıyordu beş ejderhanın gözlerinde. Dizlerinin üzerine çöktü ve başını öne eğdi.</p>

  <p class="p51">"Majesteleri," dedi Raistlin. "Size nasıl hizmet edebilirim?"</p>

  <p class="p51">"<span class="t19">Ejderha küresini suna</span><span class="t19">ğ</span><span class="t19">a koy.</span>"</p>

  <p class="p51">Raistlin'in eli titredi. Kalbi sıkıştı. Zehirli duman zihnini bulandırdı, düşünmesini zorlaştırdı. Keseye uzandı ve tahakküm edercesine kavradı ejderha küresini. Fistandantilus'un umutsuzca ve öfkeyle büyü kelimelerini telaffuz ettiğini, ejderhayı yok etmek ve kendini zindanından kurtarmak için boş yere çabaladığını duyuyor gibiydi.</p>

  <p class="p51">Ses kısık ve uzaktı. Raistlin onu duymazdan geldi.</p>

  <p class="p51">"Bunun dışında istediğiniz her şeyi yaparım, Kraliçem," dedi Raistlin.</p>

  <p class="p51">Adamın üzerine bir ağırlık çöktü, onu ezmeye çalışıyordu. Ağırlık, dünyanın ağırlığıydı ve o da altında yıkılıyordu. Takhisis onu parçalayacak, toz haline getirecekti. Dişlerini sıktı, ejderha küresini elinde tuttu ve hareket etmedi.</p>

  <p class="p51">Sonra, bir anda, ağırlık kalktı.</p>

  <p class="p51">"<span class="t19">Bu sözünü tutacaks</span><span class="t19">ı</span><span class="t19">n.</span>"</p>

  <p class="p51">Raistlin yere çöktü, titriyordu. Ses bir daha konuşmadı. Yavaş yavaş, sarsak bir şekilde ayağa kalktı. Karanlık ışık, ejderhaların gözlerinde parlıyordu. Kraliçe'nin kötülüğünü hâlâ hissedebiliyordu, keskin dişlerin arasından tıslayan soğuk bir nefes gibiydi.</p>

  <p class="p51">Raistlin, tek parça hâlinde kalmasından ötürü şaşkın olsa da rahatlamıştı. Takhisis, onu yumurta kabuğu gibi ezebilirdi. Ama yapmamıştı.</p>

  <p class="p51">Bunun nedenini anladı Raistlin ve heyecanla titredi.</p>

  <p class="p51">"Yapamadı," dedi nefes nefese.</p>

  <p class="p51">Kötü ejderhalarının dönüşüyle birlikte, alimler, Takhisis'in de döndüğü kanaatine varmışlardı. Ancak Raistlin bundan pek emin değildi. Takhisis, ölümlülere ruhsal eliyle dokunabiliyordu, fiziksel eliyle değil. Gücünü ve kudretini tüm ağırlığıyla kullanamıyordu; bu da dünyaya tam olarak girmediği anlamına geliyordu. Bir şey onu durduruyor, yolunu kapatıyordu.</p>

  <p class="p51">Durum hakkında düşünen Raistlin, çıkışa doğru ilerledi. Kadının zalim gözlerinin ve içlerindeki karanlık kinin sırtını deldiğini hissetti; koşarak kaçmamak için kendini zor tuttu. İki kanatlı kapı zamanın sonu kadar uzak görünüyordu ama en sonunda ona ulaşmayı başardı. İtmesiyle birlikte kapı açıldı. Mabetten uzaklaştı ve kapının arkasından kapandığını duydu. Temiz havayı minnettarlıkla soludu. Başının dönmesi geçti.</p>

  <p class="p51">İşlemeli tavanı kalın, siyah, mermer sütunlarla desteklenen büyük bir odada buldu kendini. Konağın bu kısmına daha önce hiç gelmemişti, buradan nasıl çıkacağını düşünürken birinin geldiğini duydu ve bunun Ariakas olduğunu gördü. Ve ilk kez Ariakas da onu gördü.</p>

  <p class="p51">Bu bir tesadüf değil, diye düşündü Raistlin ve gerildi.</p>

  <p class="p51">Ariakas odasını ve oradan hoşlanıp hoşlanmadığını sordu ona. Raistlin hoşlandığını söyledi ama fırsatını bulduğu ilk anda oradan ayrılmaya niyetli olduğundan bahsetmedi. Ariakas, "<span class="t19">i</span><span class="t19">ş</span>"i  için Raistlin'in Kit'e müteşekkir olması gerektiğini söyledi ki henüz Raistlin'in bir işi olmadığına göre Kit'e müteşekkir olmasını gerektiren bir durum da yoktu. Raistlin, kardeşine epey borçlandığını söyledi sadece.</p>

  <p class="p51">Ariakas'ın onun ses tonundan hoşlanmadığı belliydi, zira adam kaşlarını çattı ve çoğu erkeğin önünde ezilip büzülmesine neden olacak bir şey söyledi. Kraliçe'nin önünde ezilip büzülmeyi daha henüz reddetmiş olan Raistlin'in uşağın önünde ezilmesi düşünülemezdi. Ancak birazcık dalkavukluk yapmayacak da değildi. Etkilenmiş olmasının korkuyor olması gerekmediğini belirtecek bir şey söyledi, Ariakas'ın korkaklarla işinin olmadığını biliyordu.</p>

  <p class="p51">"Beni takdir etmenizi sağlayacağım," dedi Raistlin.</p>

  <p class="p51">Ariakas gülmeye başladı ve onu henüz takdir etmediğine, ancak kendisini kanıtladığında bunu yapabileceğine dair bir şeyler söyledi. Ve uzaklaştı.</p>

  <p class="p51">Raistlin, o gün Kırmızı Konak'tan ayrıldı. Şehir kapılardan geçmek zorunda kalmaktan kurtulmak için büyü koridorlarından ilerledi. Ancak caddelerden yürümek zorundaydı ve tapınak muhafızı rütbelerine sahip iki ejderanın yanından geçerken nabzı hızlandı.</p>

  <p class="p51">Şansına, Yargıç'ın öldürülmesinin yarattığı heyecan sönmüştü. Gecefendisi, Kuledeki Siyah Cübbeler'in cinayeti işlediklerine inanmıştı ve hepsi de öldüğünden, artık faal bir şekilde büyücü aramıyordu. Sayısız kişiyi tutuklamış, itiraf ettirene kadar kurbanlara işkence etmiş, hepsini öldürtmüş ve davanın kapandığını ilan etmişti.</p>

  <p class="p51">Raistlin, o ufak balık Mari'nin, Geceefendisi'nin ağlarına yakalanmış olmasından endişelenmişti. Biraz soruşturduktan sonra şüphelilerin hepsinin insan olduğunu öğrenip rahatladı. Kender için endişelenmiş olmasının tek nedeninin ona gerçek adını vermek salaklığında bulunması olduğunu söyledi kendine.</p>

  <p class="p51">Ariakas'tan bir iş teklifi almayacağına emin olan Raistlin. hayatını kazanması gerektiğini farketti; hançerini geri almalı, oda ve yemeklerinin parasını ödemeliydi (İolanthe'nin önerdiği gibi kardeşinin sırtından geçinmemeye kararlıydı!). Çelik kazanmanın en iyi ve en hızlı yolunun Snaggle'a iksir satmak olduğuna karar verdi.</p>

  <p class="p51">Raistlin, Kırık Kalkan'a geri döndü. Anahtarını aldı ve odasının kapısını açtı; döşeği parçalanmış, mobilyaları kırılmıştı ve duvarda da bir delik vardı.</p>

  <p class="p51">Raistlin, yatağının başına asılmış bir fatura da buldu: Talent Orren, hasar için iki çelik talep ediyordu. Raistlin derinden bir göğüs geçirdi ve çalışmaya başladı.</p>
</body>
</html>
