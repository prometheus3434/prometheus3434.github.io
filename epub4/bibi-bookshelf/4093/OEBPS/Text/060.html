<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 1 -</span><span class="t22"><br /></span><span class="t22">Karde</span><span class="t22">ş</span><span class="t22">ler ve Karde</span><span class="t22">ş</span><span class="t22">ler.</span></h3>

  <p class="p25"><span class="t26">–</span> <span class="t26">23. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">O</span> sabah erken saatlerde, Raistlin ve İolanthe, büyü koridorlarından ilerleyerek Dargaard Kalesi'ne ulaştılar. Gökkuşağı ether'den, harabede yaşamaya elverişli tek odaya çıktılar: Kitiara'nın yatak ve oturma odasına. Orada bile uzun zaman önce kaleyi sarmış olan yangının izlerinin olduğunu farketti Raistlin.</p>

  <p class="p51">Kurşun çerçeveli pencerelerdeki camlar kırılmış ve yenilenmemişti. Çerçeveden geriye kalanların arasından soğuk bir rüzgar esti, çürümüş dişlerin arkasından gelen nefes gibiydi. Raistlin pencereden dışarıya, ıssız, virane ve ölüm dolu manzaraya baktı. Miğferlerinin göz yarıkları alevdendi, hayaletimsi savaşçılar korkunç nöbetlerini tutuyorlar, bir zamanlar gül hatırına muhteşem bir kırmızı renginde olan ama sonra kendi kanlarıyla korkunç bir kırmızıya dönüşen duvarlarda yürüyorlardı.</p>

  <p class="p51">Dargaard Kalesi, efsaneye göre, bir zamanlar dünyanın harikalarından biriydi. Kale, aile arması olan güle benzeyecek şekilde yapılmıştı. Taç yaprağı şeklindeki taş duvarlar, bir zamanlar sabah güneşi altında ışıldıyorlardı. Gül kırmızısı kuleler, gururla yükseliyorlardı mavi göğe. Gül kanser olmuş, şövalyenin karanlık tutkuları yüzünden içten mahvolmuştu. Gül duvarlar alevlerden, ölümden ve onursuzluktan kararmış ve lekelenmişti. Kırık kuleler, fırtına bulutları içinde parçalanmıştı. Bazıları, Soth'un kendisini ve kalesini sonsuz bir fırtınaya sararak, artık nefret ettiği ışıktan gözlerini korumak için özellikle güneşi uzaklaştırdığını söylüyorlardı.</p>

  <p class="p51">Raistlin, tutkularını kontrol edememesi çöküşüne yol açan saygın bir adamın harabesine baktı ve böylesi zayıflıkları olmadığı için doğumunda kendisini kutsayan tanrılara teşekkür etti.</p>

  <p class="p51">Ablasına bakmak için gözlerini pencerenin dışındaki bu dehşetli görüntüden çevirdi. Kadın, bir masaya oturmuş, beklemesi mümkün olmayan emirler yazıyordu. İşini bitirene kadar ziyaretçilerinden sabırlı olmalarını istemişti.</p>

  <p class="p51">Raistlin, fırsattan istifade, kadını inceledi. Kit'i kısa bir süreliğine Flotsam'da görmüştü ama o pek sayılmazdı, zira kadın mavi ejderhasını sürüyor ve bir Ejderha Yüceefendisi zırhı ile miğferi takıyordu. Birlikte olmalarının üzerinden beş yıl geçmişti, o zaman da Son Yuva Hanı'nda tekrar buluşmaya söz vermişlerdi; Kit'in yerine getirmediği bir söz. Beş yıl içinde son derece değişmiş olan Raistlin, ablasının hiç değişmemiş olmasına hayret etti.</p>

  <p class="p51">Uzun ve kıvrak, bir savaşçının gücüne ve kaslı vücuduna sahip olan, otuzlu yaşlarının ortasındaki Kitiara, yirmisinde nasıl görünüyorsa öyleydi. Çarpık gülümsemesi hâlâ büyüleyiciydi. Kısa, siyah, kıvırcık saçları, gençken olduğu gibi gür ve dağınıktı. Yüzü pürüzsüzdü, ne keder ne de sevinç çizgileriyle bozulmuştu.</p>

  <p class="p51">Kitiara'ya hiçbir duygu derinden işlememişti. Hayatı olduğu gibi kabul eder, her anı doyasıya yaşar, sonra da bir sonrakine atlayarak derhal unuturdu. Hiçbir şeyden pişman değildi. Geçmiş hatalarını nadiren düşünür, daha da az hayıflanırdı. Aklı, geleceği kurmakla meşguldü. Sızlayan bir vicdanı, yoluna ket vuran ahlaki değerleri yoktu. Zırhındaki tek çatlak, tek zayıf noktası, Tanis Yarımelf'e, ona sırtını dönüp uzaklaşıncaya kadar istemediği erkeğe olan saplantısıydı.</p>

  <p class="p51">İolanthe, kollarını pelerininin altında birleştirmiş, huzursuzca odada geziniyordu. Oda serindi ve o da titriyordu, ancak bu pek soğuktan değil de korkudanmış gibiydi. Günün erken saatlerinde gitmek konusunda ısrar etmişti, böylece gece çökmeden önce ayrılabileceklerdi. Raistlin, hâlâ emrini yazmaya çabalayan Kit'i izlemeye devam etti.</p>

  <p class="p51">Yazı yazmak, Kitiara için zor bir işti. Hareketi ve heyecanı seven, çabucak sıkılan kadın, hep kötü bir öğrenci olmuştu. Okula gitme fırsatı bulamamıştı. Anneleri Rosamund'un büyüye yatkınlığı vardı ki bunu da oğluna geçirmişti. Rosamund, bu yetenekle başa çıkamıyordu; onun için bu bir ıstıraptı. İkiz oğulları doğduktan sonra yıllar boyunca garip rüyalar ve fanteziler denizinde sürüklenmiş, aklı başına nadiren gelmişti. Kocası öldüğünde Rosamund'un eli, onu yüzeyde tutan son gerçeklik parçasından da kaymış ve kadın, dalgaların altında boğulmuştu. Küçük kardeşlerini yetiştirme görevini Kit üstlenmişti. Kendi başlarına bakabilecekleri kadar büyüdüklerine karar verene dek onlarla kalmıştı. Sonra da kardeşlerini bir başlarına bırakıp kendi yoluna gitmişti.</p>

  <p class="p51">Ancak Kitiara, üvey kardeşlerini unutmamıştı. Nasıl olduklarını görmek için birkaç yıl sonra geri dönmüştü. İşte o zaman arkadaşları Tanis Yarımelf'le tanışmıştı. İkisi arasında tutukulu bir ilişki başlamıştı. Raistlin, bu ilişkinin kötü biteceğini o zamandan görmüştü.</p>

  <p class="p51">Raistlin, Kitiara'yı en son gördüğünde, kadın mavi ejderhası Skie'nin üzerindeydi ve adam da Kan Denizi'nde felaketine doğru ilerleyen bir gemideydi. Caramon, Tanis'e Flotsam'da Kit'le oynaşarak vakit geçirdiğini, arkadaşlarına ihanet ettiğini itiraf ettirmişti Raistlin. Caramon'un şiddetli öfkesini, gemileri fırtınada savrulurken onun haykırarak Tanis'i suçladığını anımsadı.</p>

  <p class="p51">"Demek son dört gündür oradaydın. Ablamızla, bir Ejderha Yüceefendisi'yle!..</p>

  <p class="p51">"Evet, onu seviyorum,'' demişti Tanis. "Bunu anlamanı beklemiyorum."</p>

  <p class="p51">Raistlin, Tanis'in bile kendisini anladığından şüpheliydi. Cüce içkilerine olan susuzluğunun üstesinden gelemeyen bir adama benziyordu. Kitiara onu sarhoş ediyordu ve adam, onu bünyesinden çıkartıp atamıyordu. Kadın, adamın felaketi olmuştu.</p>

  <p class="p51">Kitiara, dövüş için giyinmişti. Kılıcı, çizmeleri ve mavi ejderha pulu zırhı üzerindeydi, mavi pelerini omuzlarında duruyordu. Tamamen işine gömülmüş, sınıfta nefret ettiği bir ödevi yapmaya zorlanan bir çocuk gibi masanın üzerine eğilmişti. Siyah kıvırcık saçlarıyla dolu başı neredeyse masaya değiyordu. Dişlerini alt dudağına geçirmişti ve alnı konsantrasyonla kırışmıştı. Homurdanarak yazdı, sonra yazdıklarını karaladı ve tekrar başladı.</p>

  <p class="p51">En sonunda, zamanın geçtiğinin farkında olan İolanthe, hafifçe öksürdü.</p>

  <p class="p51">Kitiara elini kaldırdı. "Beklediğini biliyorum, dostum." Kit hapşırmak için durdu. Burnunu sildi ve tekrar hapşırdı. "Şu senin korkunç parfümün yüzünden! Ne yapıyorsun? İçinde yıkanıyor musun? Bir saniye ver. Neredeyse bitirdim. Ah, Abyss'e kadar yolun var! Ne yaptığıma bak!"</p>

  <p class="p51">Acele içinde Kit, avucunu sayfaya sürtmüş, yazdığı son cümleyi dağıtmıştı. Küfrederek kalemi masaya fırlatınca kağıda mürekkep serperek karmaşaya katkıda bulundu.</p>

  <p class="p51">"O salak Garibaus kendini öldürttüğünden beri emirlerimi kendim yazmak zorundayım!"</p>

  <p class="p51">"Ya ejderanların?" diye sordu İolanthe, ardından Kit'in muhafızlarının pençelerinin yere sürtünmesini ve kısık seslerini duydukları kapıya doğru bakarak. Ejderanlar homurdanıyorlardı. Belli ki kertenkele adamlar bile Dargaard Kalesi'nin iğrenç bir yer olduğunu düşünüyorlardı. Raistlin, Kit'in burada yaşamaya nasıl dayandığını merak etti. Hayattaki diğer pek çok şey gibi, Dargaard Kalesi'nin trajedisi ve dehşeti, buz üzerinde kayan patenciler gibi onun sert yüzeyinden kayıp gittiği içindi belki de.</p>

  <p class="p51">Kitiara kafasını salladı. "Ejderanlar iyi savaşçılar ama katiplikleri kötü."</p>

  <p class="p51">"Belki ben yardımcı olabilirim, abla," dedi Raistlin yumuşak sesiyle.</p>

  <p class="p51">Kitiara ona bakmak için döndü. "Ah, küçük kardeşim. Seni hayatta gördüğüme sevindim. Girdap'ta öldüğünü sanmıştım."</p>

  <p class="p51">Senin sayende değil, ablam, demek istedi Raistlin iğneleyici bir şekilde ama sessiz kaldı.</p>

  <p class="p51">"Küçük kardeşin, seni gözetlemek için Ariakas'ı yüz çelik vermeye kandırdı," dedi İolanthe.</p>

  <p class="p51">"Öyle mi?" Kitiara, o çarpık gülümsemesiyle gülümsedi. "Aferin ona."</p>

  <p class="p51">İki kadın, fesat fesat güldüler. Raistlin, görülmeden gözlemek için özellikle yüzüne kadar indirdiği başlığının gölgesi altında gülümsedi. İolanthe hakkındaki şüphelerinin doğrulandığını görmekten memnun olmuştu. Bilmezden gelerek ne kadar daha öğrenebileceğini görmeye karar verdi.</p>

  <p class="p51">"Anlamıyorum," dedi, bir kadından diğerine bakarken. "Sanmıştım ki..."</p>

  <p class="p51">"Ariakas'ın seni, beni gözetlemen için kiraladığını sanmıştın," dedi Kitiara.</p>

  <p class="p51">"Bu da tam olarak senin düşünmeni istediğimiz şeydi." dedi İolanthe.</p>

  <p class="p51">Raistlin şaşırmış gibi kafasını salladı, ancak aslında bu kadarından zaten şüphelenmişti.</p>

  <p class="p51">"Daha sonra açıklarım," dedi Kit. "Söylediğim gibi, İolanthe'den hayatta olduğunu duyduğumda mutlu olmuştum. Senin, Caramon'un ve diğerlerinin Girdap'tan kurtulamayacağınızdan korkmuştum."</p>

  <p class="p51">"Ben kaçtım," dedi Raistlin. "Diğerleri kaçamadı. Kan Denizi'nde öldüler."</p>

  <p class="p51">"O hâlde bilmiyorsun..." diye başladı Kitiara, sonra sustu.</p>

  <p class="p51">"Neyi bilmiyorum?" diye sordu Raistlin sert bir şekilde.</p>

  <p class="p51">"Kardeşin ölmedi. Caramon kurtuldu, Tanis ve adını asla hatırlayamadığım o kızıl saçlı tezgahtar; mavi kristal asalı kadınla barbar irisi kocası da. Dün hepsi Kalaman'daydılar. Ve orada, casuslarıma göre, Flint ve Tas ile buluştular."</p>

  <p class="p51">Kit, Laurana hakkında konuşmaya devam etti ama Raistlin dinlemiyordu. Başlığıyla yüzünü örttüğüne memnundu, zira aklı sarhoş gibi sendeleyip dönüyordu, Caramon'un ölmüş olduğundan o kadar emindi ki. Buna kendini inandırmış, tekrar tekrar, her sabah, her akşam bunu söylemişti. Odanın dönmesini durdurmak için gözlerini kapattı ve kontrolünü geri kazanmak amacıyla oturduğu iskemlenin kollarını sıktı.</p>

  <p class="p51">Caramon'un ölü olup olmamasından bana ne? diye sordu Raistlin kendine, parmaklarını tahtaya geçirirken. Hiçbir şey ifade etmiyor.</p>

  <p class="p51">Ancak öyle değildi. Derinde, çok derinlerde bir yerde, zayıf ve hor gördüğü bir kısmı, uzun zamandır kesip atmaya çalıştığı bir parçası ağlayabilirdi.</p>

  <p class="p51">Kitiara ona bakıyor, duymadığı bir sorunun cevabını vermesini bekliyordu.</p>

  <p class="p51">"Kardeşimin hayatta olduğunu bilmiyordum," dedi Raistlin, duygularını kontrol altında tutmaya çalışarak. "Kalaman'da olması garip. O şehir Flotsam'dan çok uzak. Kardeşimiz oraya nasıl ulaşmış?"</p>

  <p class="p51">"Sormadım. Bir aile buluşmasının ne yeri ne de zamanıydı," dedi Kitiara gülerek. "Şu sözde Altın Komutan'larının fidyesini nasıl ödeyeceklerini anlatıyordum zavallı halka."</p>

  <p class="p51">"O kim?" diye sordu Raistlin.</p>

  <p class="p51">"Elf karısı Laurana."</p>

  <p class="p51">"Ah, evet," dedi Raistlin. "Palanthas'tayken Şövalyeler'in onu seçtiğini duymuştum. Seçimin mülhem olduğu belli. Kazanıyor."</p>

  <p class="p51">"Şans," dedi Kitiara sinirli sinirli. Hırsla nefes aldı. "Onun zaferlerini sona erdirdim. Şu anda benim tutsağım."</p>

  <p class="p51">"Peki ona ne yapmak niyetindesin?"</p>

  <p class="p51">Kitiara, duraksadıktan sonra, "Güç Tacı'nı ele geçirmek için kullanacağım onu. Kalaman halkına, onu geri istiyorlarsa, Berem Hepadam'ı bana teslim etmeleri gerektiğini söyledim."</p>

  <p class="p51">Raistlin anlamaya başlıyordu. "Berem, Tanis ile birlikte, değil mi?"</p>

  <p class="p51">Kitiara, adama şaşkın şaşkın baktı. "Nereden biliyorsun?" Raistlin omuzlarını silkti. "Sadece bir tahmin. Tanis'in Laurana karşılığında Berem'i vereceğini mi düşünüyorsun?"</p>

  <p class="p51">"Vereceğini biliyorum," dedi Kitiara. "Ve ben de Laurana karşılığında tacı alacağım."</p>

  <p class="p51">"Yani gizli planın bu. Tanis ve kardeşim neredeler şu anda?' diye sordu Raistlin.</p>

  <p class="p51">"Laurana'yı kurtarmanın bir yolunu bulmaya çalışıyorlar. Casuslarım onların peşindelerdi ama izlerini kaybettiler, ancak Godshome denen bir yere nasıl gideceğini soran, Tasslehoff'u andıran bir kenderi hatırlayan birine rastlamışlar."</p>

  <p class="p51">"Godshome..." diye tekrarladı Raistlin düşünceli bir şekilde.</p>

  <p class="p51">"Orayı duymuş muydun?"</p>

  <p class="p51">Raistlin başını olumsuzca salladı. Elbette ki Godshome'u duymuştu; tanrılara adanmış kutsal, mukaddes bir yerdi orası. Böylesi bir bilgiyi ablasıyla paylaşmayacaktı. Bilgi, güçtü. Tanis, kardeşi ve diğerlerinin neden oraya gittiklerini merak etti.</p>

  <p class="p51">"Khalkist dağlarında, Neraka yakınlarında bir yerde olduğu söyleniyor," diyerek devam etti Kit konuşmaya. "Onları arayan devriyelerim var. Yakında onları bulurlar ve Tanis de beni Berem'e götürür."</p>

  <p class="p51">"Bu adam neden bu kadar önemli?" diye sordu Raistlin. '"Neden ordunun yarısı onu arıyor? Onu Güç Tacı kadar değerli kılan ne?"</p>

  <p class="p51">İolanthe şüphelenmiş gibiydi. "Bilmen gerekmiyor."</p>

  <p class="p51">"Yardımımı istiyorsanız, gerekiyor."</p>

  <p class="p51">"Küçük kardeşim kendini beğenmiş bir hergeledir." Kitiara adama sırıttı. "Ama onu bu şekilde yetiştiren benim. Sana bir hikaye anlatacağım."</p>

  <p class="p51">Bir iskemle çekip oturdu. Odada sadece iki iskemle olduğundan, İolanthe yatağın üzerine bağdaş kurdu.</p>

  <p class="p51">"Bu hikayeyi ilginç bulacaksın," dedi Kitiara, çarpık gülümsemesiyle dudakları aralanırken. "İki kardeş hakkında; biri, diğerini öldürüyor."</p>

  <p class="p51">Raistlin'in bir tepki vermesini beklemişse, hayal kırıklığına uğramıştı. Adam, hiç kıpırdamadan oturup beklemeye devam etli.</p>

  <p class="p51">"Hikayeye göre," dedi Kit, "bu Berem isimli adam ve kız kardeşi yürürlerken nadir ve değerli taşlarla kaplı, kırık bir sütuna rastlamışlar. Çok fakirlermiş ve adam, yani Berem, bir zümrüt çalmaya karar vermiş. Kardeşi ona karşı çıkmış ve adam, lafı uzatmamak gerekirse, kızın kafasını sütuna geçirmiş."</p>

  <p class="p51">"Kız düşmüş ve kafasını taşa vurmuş," dedi İolanthe.</p>

  <p class="p51">Kitiara elini salladı. "Bunun bir önemi yok. Önemli olan, Berem'in, göğsüne yapışan zümrütle, tanrılar tarafından lanetlemiş olması. O zamandan beri dünyada dolanıp günahından kaçmaya çalışıyor. Bu arada kardeşi onu affetmiş ve iyi ruhu taşa girmiş ve Takhisis onu aşmaya çalıştığında başaramamış. Böylece dünyaya gelmesi engellenmiş."</p>

  <p class="p51">Raistlin bu çarpıcı hikayeye inanmazdı ama Berem'in göğsündeki zümrüdü kendi gözleriyle görmüştü.</p>

  <p class="p51">Haklıydım, diye düşündü, Takhisis, bu dünyaya bütün gücüyle giremiyor. İyi bir şey bu. Yoksa savaş başlamadan bitmiş olurdu.</p>

  <p class="p51">"Kırık sütun, İstar Tapınağı'nın Temel Taşı'ydı," diye açıkladı İolanthe. "Takhisis onu buldu ve Neraka'ya getirerek tapınağını etrafına kurdu. Berem'i, onu yok etmek için arıyor, zira eğer adam kardeşiyle birleşirse Abyss'in kapısı sonsuza dek kapanır."</p>

  <p class="p51">"Peki ben ne yapacağım?" diye sordu Raistlin. "Neden beni bu işe soktunuz? Siz her şeyi düşünmüşsünüz gibi gözüküyor."</p>

  <p class="p51">Kitiara, kirpiklerinin altından İolanthe'ye yan yan baktı; bu bakış, cadının görmesi için değildi. Bakış, sessizce, <span class="t19">Bunu sen ve ben özel olarak konu</span><span class="t19">ş</span><span class="t19">aca</span><span class="t19">ğı</span><span class="t19">z</span>, diyordu. Kit, yüksek sesle, "Gitmek için bu acelen ne?" diye sordu. "Seni yıllardır görmedim. Söylesene, şu elf karısı hakkında ne düşünüyorsun?"</p>

  <p class="p51">"Kitiara," dedi İolanthe uyarırcasına. "Duvarların kulağı vardır. Yanmış duvarların bile."</p>

  <p class="p51">Kit, kadını duymazdan geldi. "Herkes onun güzelliğinden bahsediyor. Çok solgun ve tek renkte, süte batırılmış ekmek gibi. Ama ben onu Yüce Ermiş Kulesi'nde, muharebeden hemen sonra gördüm. En iyi halinde değildi."</p>

  <p class="p51">"Kitiara, daha önemli konular..." diyerek söze girdi İolanthe ama Kit onu susturdu.</p>

  <p class="p51">"Onun hakkında ne düşünüyorsun?" diye ısrar etti Kit.</p>

  <p class="p51">Raistlin, Laurana hakkında ne düşünüyordu? O kadının, bu dünyada kendisi için geride kalan tek güzellik olduğunu. Her şeyi yaşlanıp, kuruyup ölürken gören lanetli görüşü bile, onun güzelliğine dokunamamıştı. Elfler çok uzun yaşarlardı ve yaşlılık, ona nazikçe dokunmuştu. Geçen yıllar onu, bu mümkünse, daha da güzelleştirmişti.</p>

  <p class="p51">Laurana, adama biraz huşu duyuyor, biraz da ondan korkuyordu. Ancak ona güvenmişti. Adam bunun nedenini bilmiyordu; tek bildiği, kadının onda başkalarının, hatta kendisinin bile görmediği bir şey görmüş gibi olduğuydu. Kadının güveninin kadrini bilmiş, bundan etkilenmişti. Kadını sevmişti... hayır, sevmemişti, ona değer vermişti; çölde kaybolmuş, susuzluktan kurumuş bir adamın, bir yudum soğuk suya verdiği değer gibi.</p>

  <p class="p51">"O, senin olduğun ve olmadığın her şey, abla," dedi Raistlin alçak bir sesle.</p>

  <p class="p51">Ablası güldü, hoşuna gitmişti. Bunu bir iltifat olarak aldı.</p>

  <p class="p51">"Kitiara, seninle konuşmam lazım," dedi İolanthe, sabırsız bir şekilde. "Özel."</p>

  <p class="p51">"Şu mektubu senin için yazabilirim," diye önerdi Raistlin. Düşünmek, edindiği bu bilgileri sindirmek için zamana ihtiyacı vardı.</p>

  <p class="p51">Kitiara elini sallayarak masaya gelmesini işaret etti ve kendisi de pencerenin önüne doğru ilerleyip İolanthe ile kısık sesle konuşmaya başladı.</p>

  <p class="p51">Raistlin oturdu. Magius'un Asası'nı yanına, elinin uzanabileceği bir yere koydu ve leke içindeki yanlış hecelenmiş kelimeleri yeni bir kağıda geçirirken düşünmeye koyuldu. Kit'ten çok daha hızlı, rahat ve okunaklı yazıyordu.</p>

  <p class="p51">Raistlin, çalışırken, iki kadının ne konuştuğunu duymak için başlığını kulağının arkasına itti. Aradan birkaç kelime yakalayabildi sadece ama bu bile ona, kadınların ne konuştuğu hakkında genel bir bilgi vermeye yetti.</p>

  <p class="p51">"...Ariakas senden şüpheleniyor... Bu yüzden kardeşini gönderdi... Ona söylemek için bir şeyler düşünmemiz lazım..."</p>

  <p class="p51">Raistlin mektuba devam etti. Dinlemeye daldığından, yazdığı kelimelere dikkat etmiyordu ki bir kelime sanki alev alıp sayfada delik açtı.</p>

  <p class="p51">Laurana... Emir onun hakkındaydı.</p>

  <p class="p51">Raistlin, artık Kit ve İolanthe'nin söylediklerine aldırmıyordu. Bütün dikkatini mektuba verdi ve yazdıklarını okudu. Kit, emri astlarından birine gönderiyordu, emirleri değişmişti. Tutsak'ı Dargaard Kalesi'ne getirmeyecekti artık. Onu doğrudan Neraka'ya götürecekti. Ast, Laurana'nın hayatta olmasından ve zarar görmemesinden –en azından Hepadam'la takas edilene kadar– sorumluydu. Bundan sonra, Kitiara tacı alınca, Kara Kraliçe'ye kurban edilecekti Laurana.</p>

  <p class="p51">Raistlin düşündü. Kitiara haklıydı. Tanis'in Laurana'yı kurtarmaya çalışmak için Neraka'ya geleceği kesindi. Raistlin'in bir yardımı olabilir miydi? Kitiara, bir nedenden ötürü, onun geride kalmasını istiyordu ve Raistlin bunun ne olduğunu anlayamıyordu. Berem'i yakalamak için ona ihtiyacı yoktu kadının. Komplo başarılıydı ve adamın yapabileceği hiçbir şey yoktu. Ariakas, Kit'e ihanet etmesi için göndermişti onu. Gizli Işık da Kit ve Ariakas'a ihanet etmesi için. İolanthe'nin kendi kurduğu entrikalar için ihtiyacı vardı ona. Herkes hançerini çekmiş, bir başkasının sırtına saplamaya hazır bekliyordu. Herkesin birbirini bıçaklamasını sağlamalıydı.</p>

  <p class="p51">Düşünceleri, taş zeminde yankılanan ağır ayak sesleriyle kesildi. İolanthe'nin beti benzi soldu.</p>

  <p class="p51">"Gitmeliyim," dedi aceleyle ve pelerinine sarındı. "Raistlin, Neraka'ya döndüğünde bana uğra. Konuşmamız gereken çok şey var."</p>

  <p class="p51">Adam daha bir kelime edemeden İolanthe büyülü kilini duvara attı ve daha tam açılmamışken büyülü geçide girerek hızla ardından kapattı.</p>

  <p class="p51">Ayak sesleri yaklaştı; yavaş, kararlı, azimli bir şekilde hareket ediyordu. Ölüme benzer bir soğuk doldu odaya.</p>

  <p class="p51">"Dargaard Kalesi'nin efendisiyle tanışmak üzeresin, küçük kardeşim," dedi Kitiara ve o çarpık gülümsemesiyle gülümsemeye çalıştı ama Raistlin, kadının dudaklarının seğirdiğini farketti.</p>
</body>
</html>
