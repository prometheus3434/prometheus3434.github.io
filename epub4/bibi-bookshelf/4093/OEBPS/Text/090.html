<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 16 -</span><span class="t22"><br /></span><span class="t22">A</span><span class="t22">ş</span><span class="t22">k Tac</span><span class="t22">ı</span><span class="t22">. Güç Tac</span><span class="t22">ı</span><span class="t22">.</span></h3>

  <p class="p25"><span class="t26">–</span> <span class="t26">26. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, Tanis'in orada olmasını beklemiyordu ve bundan rahatsız oldu. Yarımelfin varlığı planlarını tamamen bozabilirdi. Tanis, Kit'in yanında durmuyordu; kürsünün üzerinde yüceefendiden başkasının durmasına izin yoktu. Ancak kadına elinden geldiğince yaklaşmış, tahta çıkan merdivenin alt basamağında dikiliyordu.</p>

  <p class="p51">Raistlin dudağını büktü. Tanis, Neraka'ya sevdiği kadını kurtarmak için gelmişti. Ama acaba, o anda bile, onun hangi kadın olduğunu biliyor muydu?</p>

  <p class="p51">Meclis toplantısı başladı. Yüceefendilerin tahtlarının üzerinde duran Raistlin, Ariakas'ın derinden gelen kükremesini duyabiliyordu ama söylediklerinin büyük bir kısmı odanın büyüklüğünde kayboluyordu. Anlayabildiklerinden çıkardığı kadarıyla, Yüceefendi Toede'nin orada bulunmamasının nedeni, bir kender tarafından öldürülmüş olmasıydı. Ve bu haber, Raistlin'in apaçık duyabildiği bir sesi yankılandırdı odada; Kitiara'nın aşağılayıcı kahkahasını.</p>

  <p class="p51">Ariakas küplere binmişti. Ayağa kalktı ve kürsüsünden inmeye başladı. Kitiara kıpırdamadı. Askerleri silahlarını kavradılar. Raistlin, Tanis'in, Ariakas'a ifade edilemez bir küçümseme ile bakarak tahtında oturmaya devam eden Kit'e doğru, onu korumak için bir adım attığını görünce eğlendi. Diğer iki yüceefendi ayaklanmış, herhangi bir destek önermeden olanları ilgiyle izliyor, muhtemelen Ariakas ile Kit'in birbirlerini öldürmelerini umuyorlardı.</p>

  <p class="p51">Raistlin köprünün kenarına yürüdü ve hemen aşağısında duran Ariakas'a baktı. Saldırmanın tam zamanıydı. Kimse ona ilgi göstermiyordu. Herkes yüceefendileri izliyordu. Raistiin büyüsünü hazırladı.</p>

  <p class="p51">Sonra kör oldu. Karanlık görüşünü yok etti, aklını, kalbini ve ciğerlerini doldurdu. Olduğu yerde dondu kaldı, çünkü köprünün kenarında durduğundan yanlış bir adımla aşağı düşeceğinden korkuyordu. Asasının kendisini havada bir tüy gibi taşımasını sağlayacak büyüsünü her zaman kullanabilirdi ama o durumda salondaki herkes, Ariakas da dahil, onu görürdü; tabii onlar da kendisi gibi kör olmamışlarsa. Sonra görünmez bir el asasını elinden çekip aldı ve onu geriye itti. Kalbi korkudan deliler gibi atarken öne attı kendini adam. Ellerinin ve dizlerinin üzerine düştü sert bir şekilde ve bileklerinin sızlamasına ve dizlerinin berelenmesine karşın rahatladı; kenardan düşmemişti.</p>

  <p class="p51">Titreyen elini uzatıp da önünde hava dışında hiçbir şey hissetmeyince ne kadar yaklaşmış olduğunu farketti. Güvenli bir yere çekilmek istiyordu fakat yön duygusunu tamamen kaybetmiş ve hâlâ düşebileceğinden korkuyordu. El onu yumrukluyor, eziyor, taşa bastırıyordu. Sonra, bir anda, kalbi çatlayacakmış gibi olduğunda, el onu bıraktı ve karanlık gözlerinden kalktı. Raistlin köprünün kenarından baktı ve sert bir şeye. Kara Kraliçe'nin tahtına çarpana kadar geri emekledi.</p>

  <p class="p51">Raistlin ona bakmak için döndü ama bunu istediğinden değil, kadın onu zorladığından yaptı. Ve bu, onun hatasıydı.</p>

  <p class="p51">O bir gölgeydi ve Raistlin için gölgelerde korkulacak hiçbir şey yoktu.</p>

  <p class="p51">Aşağı bakınca, ablasının ve diğerlerinin korku içinde yere kapanmış olduğunu gördü. Kitiara, tahtında sinmişti. Tanis Yarımelf dizlerinin üzerindeydi. Ariakas. Kraliçe'sinin önünde diz çökmüştü. Onlar hiçbir şey değildiler; önemli olan tek şey tanrıçanın kendisiydi. Takhisis, onları yularlarından yakalamıştı. İtaatkarlıklarından, sahiplerinin kendisi olduğunu anladıklarından emin olunca, ayağını kaldırdı ve ayağa kalkmalarına izin verdi.</p>

  <p class="p51">Bakışları Raistlin'in üzerinden kayınca, unutulmuş olduğunu anladı adam. Kendisi hiçbir şey değildi, önemsizdi, bir kum tanesi, bir toz zerresi, bu su damlası, bir küldü. Kadının ilgisi, gücü elinde tutanlar, kendisi için önemli olanlar üzerinde yoğunlaşmıştı; yüceefendileri ve aralarından en güçlü olanın tahta geçmesi ve Işık Güçleri'ne ölümcül darbeyi indirmesiyle sonuçlanacak olan mücadelelerine...</p>

  <p class="p51">Raistlin karanlığa karıştı, karanlık oldu. Fırsatını yakalamak için izledi ve bekledi.</p>

  <p class="p51">Takhisis, yüceefendileri ile konuşuyordu. Kitiara memnun gözüküyordu; Ariakas tehditkardı. Raistlin, ne konuştuklarını duyamıyordu. Kadın, önem taşıyanlarla konuşuyordu sadece. Olanları izlerken, en arka sıradaki en son koltuktan bir oyun izliyor gibi hissetti kendini adam.</p>

  <p class="p51">Kitiara tahtından ayrıldı, Tanis'e işaret etti ve merdivenden inip salonda yürüdü. Askerler geri çekilerek ona yol açtılar. Tanis de sadık bir köpek gibi peşinden ilerledi kadının.</p>

  <p class="p51">Bir kürsü yükseldi salonun ortasında, saldıran bir yılan gibiydi. Kitiara, peşinden gelen Tanis için çıkması zor olan sivri uçlu basamaklardan tırmandı. Tanis'in durmadan ayağı kayıyor, izleyenleri eğlendiriyordu. Oyun benzetmesine devam edilirse, Tanis, son anda oyunda yer alması için çağrılmış yedek oyuncuydu. Prova yapmamıştı, sözlerini bilmiyordu.</p>

  <p class="p51">Kitiara abartılı bir el hareketi yaptı ve Lord Soth içeri girdi; onun korkunç varlığı, diğer bütün oyuncuları bastırdı. Ölüm şövalyesi, beyaz bir kumaşa sarılmış bir beden taşıyordu kollarında. Sarmalanmış vücudu Kitiara'nın ayaklarının dibine bıraktıktan sonra yok olarak etkileyici bir çıkış yaptı.</p>

  <p class="p51">Kitiara aşağı uzandı ve örtüyü kaldırdı. Işık parladı altın saçlar üzerinde. Laurana, kendini saran çarşaftan kurtulmaya çalışırken, Raistlin köprünün kenarına yaklaştı. Tanis, içgüdüsel olarak yardım etmek için kadına uzandı. Kitiara onu bir bakışıyla durdurdu. Adam itaat edince kadın, onu çarpık gülümsemesiyle ödüllendirdi.</p>

  <p class="p51">Raistlin bunları ilgiyle izledi. Her şeyi başlatan üç kişi en sonunda bir araya gelmişlerdi. Bu üçü, mücadelenin simgesiydi. Karanlık, Işık ve arada kararsız kalan ruh.</p>

  <p class="p51">Laurana, gümüş zırhıyla sırtı dik, gururlu bir şekilde durdu salonda; Raistlin'in güzellik hakkında hatırladığı her şeydi kadın. Kadına baktı, hafifçe içini çekti ve dudaklarını sıkıca birbirine bastırdı. O anda kaybettiğini anlamıştı ama zaten asla kendisinin olmadığını da biliyordu.</p>

  <p class="p51">Tanis, Laurana'ya baktı ve Raistlin, kararsız ruhun en sonunda seçimini yaptığını gördü. Belki de Tanis'in ruhu seçimi uzun zaman önce yapmıştı zaten ve kalbi ancak şimdi anlamıştı. Aşkın ışığı ikisini aydınlatarak Kitiara'yı dışarıda, karanlıkta yalnız bıraktı.</p>

  <p class="p51">Kit anladı ve anlayış acıydı. Raistlin, gülümsemenin çarpılıp sertleştiğini gördü.</p>

  <p class="p51">"Demek sevme yetisine sahipsin, abla," dedi Raistlin. Ve o anda bir şansının olacağını farketti.</p>

  <p class="p51">Kitiara, kılıcını imparatorun ayağının dibine koymasını, Ariakas'a bağlılık yemini etmesini emretti Tanis'e. Tanis de itaat etti. Sevdiği kadın, bir zamanlar sevdiğine inandığı kadının esiriyken başka ne yapabilirdi ki?</p>

  <p class="p51">Esir olan Laurana'nın gerçekten özgür olan tek kişi olması garipti. Kadın, Tanis'i bütün varlığıyla seviyordu. Kadını, bu karanlık yere aşkı getirmişti ve ışığı artık daha da parlaktı. Aşkı kendisine aitti ve eğer Tanis buna karşılık vermezse, bunun bir önemi yoktu artık. Aşkı onu güçlendiriyor, ulvileştiriyordu. Bir kişiye olan sevgisi, kalbini herkesi sevmeye açmıştı.</p>

  <p class="p51">Kitiara ise, tam aksine, kendi hırslarının ağına dolanmış, her zaman uzanamayacağı kadar yüksekteki ödülü almaya çalışıyordu. Sevgi onun için bir kişi üzerinde güç sahibi olmaktı ve bu da herkes üzerinde güç sahibi olmak anlamına geliyordu.</p>

  <p class="p51">Tanis, Ariakas'ın tahtına uzanan basamaklardan çıktı ve Raistlin, yarımelfin gözlerinin taçta olduğunu farketti. Tanis'in bakışları onun üzerinde sabitlendi. Adamın dudakları kıpırdadı, gayri ihtiyari, <span class="t19">Tac</span><span class="t19">ı</span> <span class="t19">her kim takarsa o hükmeder!,</span> cümlesini tekrarladı. Yüz ifadesi sertleşti; eli, kılıcının kabzasını kavradı.</p>

  <p class="p51">Raistlin, o ve yarımelf yıllar boyunca üzerinde çalışmışlar gibi açık bir şekilde anladı Tanis'in planını. Aslında belki de öyleydi. İkisi, diğer dostlarının asla anlayamadığı bir şekilde yakın olmuşlardı. Karanlıkla konuşan karanlık belki de, diye düşündü Raistlin.</p>

  <p class="p51">Ya Takhisis? Karanlıklar Kraliçesi, utancını gizlemek için uzattığı sakalını kesmiş olan, kaderiyle yüzleşmek için merdivenden tırmanan yarımelfin başkaları için kendi hayatını vermeye hazırlandığını biliyor muydu? Karanlığın kalbinde, zindanlarında, bir kender, bir tezgahtar ve bir savaşçının da aynısını yapmaya ümitsizce hazırlandıklarının farkında mıydı? Sadece kendi işine gelenlere bağlılığını gösteren siyah cübbeyi giymekte olan büyücünün seçtiği yolda yürüme özgürlüğü için hayatını feda etmeye hazır olduğunu anlamış mıydı?</p>

  <p class="p51">Takhisis'in gözleri, kendi karanlığından körleşmişti. Asla anlayamazdı. Kurban etmeye hazırdı ama bunun tek nedeni, kurbanına artık ihtiyacının kalmamış olmasıydı. Adam, yararlılığını yitirmişti.</p>

  <p class="p51">Raistlin elini kaldırdı. Bir gece önce ezberlediği büyünün kelimeleri, kuzu derisine yazdığı kan gibi alev aldı zihninde.</p>

  <p class="p51">Tanis, eli kılıcının kabzasında, basamaklardan çıkmaya devam etti. Raistlin kılıcı hatırladı. Alhana Yıldızmeltemi, Silvanesti'de vermişti onu Tanis'e. Kılıç, Ejderbiçer'di, Tanis'in Pax Tharkas'ta ölü elf kralı Kith-Kanan'dan aldığı kılıcın eşi. Raistlin, silahın büyülü olduğunu anımsadı ancak kılıcın hangi büyüye sahip olduğunu çıkartamadı o anda.</p>

  <p class="p51">Bunun önemi yoktu zaten. Kılıcın büyüsü, Güç Tacı'nın yarattığı büyülü alanı delecek kadar güçlü olamazdı. Kılıcı güç alanına çarptığında, patlama yüzünden yarımelf parçalara ayrılırdı. Ariakas ise kalkanının ardında güven içinde durur, parlak zırhına bir damla kan bile bulaşmazdı.</p>

  <p class="p51">Merdivenin üstüne ulaşan Tanis, kılıcını çekmeye başladı. Gergindi, elleri titriyordu.</p>

  <p class="p51">Ariakas, güçlü bacaklarını uzatıp kaslı kollarını göğsünde kavuşturarak tahtına iyice yerleşti. Tanis'e bakmıyordu. Salonun diğer tarafındaki Kitiara'daydı gözleri; o da kollarını aynı şekilde göğsünde kavuşturmuş ve Ariakas'a bakıyordu. Taçtan rengarenk bir ışık çıktı ve Ariakas'ın etrafında parıldayarak adamın gökkuşaklarından oluşan bir kalkanla korunduğu görüntüsünü yarattı.</p>

  <p class="p51">Tanis, kılıcını kınından çıkarttı ve sesi duyunca Ariakas'ın dikkati derhal yarımelfe döndü. Burnunun üzerinden adama baktı, onu küçümsedi, ona gözdağı vermeye çalıştı. Tanis bunu farketmedi. Gözleri kaygıyla büyümüş, taca bakıyordu. Ariakas'ı öldürme planının başarısızlıkta sonuçlanacağını şimdi farketmişti.</p>

  <p class="p51">Raistlin'in büyüsü dudaklarında yandı, kanını yaktı. Tanis'in sonsuz tereddüdünü bekleyecek vakti yoktu.</p>

  <p class="p51">"<span class="t19">Sald</span><span class="t19">ı</span><span class="t19">r, Tanis!</span>" dedi Raistlin. "<span class="t19">Büyüden korkma! Sana yard</span><span class="t19">ı</span><span class="t19">m edece</span><span class="t19">ğ</span><span class="t19">im!</span>"</p>

  <p class="p51">Tanis şaşırmış gözüktü ve kulaklarından ziyade kalbiyle duymuş olabileceği sesin geldiği tarafa baktı; Raistlin o kadar usulca konuşmuştu ki duymuş olmasına imkan yoktu.</p>

  <p class="p51">Ariakas sabırsızlanmaya başlamıştı. Bir eylem adamıydı o, merasimden sıkılmıştı. Meclis toplantısının zaman kaybı olduğunu, savaşarak daha verimli geçirilebileceğini düşünüyordu. Homurdandı ve Tanis'e sadakat yeminini edip çekilmesini belirten bir el hareketi yaptı.</p>

  <p class="p51">Tanis hâlâ tereddüt içindeydi.</p>

  <p class="p51">"<span class="t19">Sald</span><span class="t19">ı</span><span class="t19">r, Tanis! Derhal!</span>" dedi Raistlin.</p>

  <p class="p51">Tanis doğrudan Raistlin'e baktı ama Raistlin, adamın kendisini görüp görmediğini, saldırıp saldırmayacağını anlayamıyordu. Tanis, kılıcını yere koymak için eğildi; sonra, kararlılık ile sertleşen bir yüz ifadesi ile kılıcını kaldırdı ve Ariakas'a saldırdı.</p>

  <p class="p51">Raistlin ve Caramon uzun süreler boyunca beraber dövüşmüşler, büyü ve çeliği birleştirmişlerdi. Tanis'in kılıç tutan kolu yükselmeye başlayınca, Raistlin büyüsünü yaptı.</p>

  <p class="p51">"<span class="t19">Bentuk-nir daya sihir, colang semua pesona dalam. Perubahan kesihir-nir!</span>" diye haykırdı Raistlin ve havaya bir rün çizerek büyüyü Ariakas'a fırlattı.</p>

  <p class="p51">Büyü, Raistlin'den geçerek ileri fırladı, parmak uçlarında çatırdadı ve havayı yardı. Gökkuşağı kalkana çarpan büyü, tacın büyüsünü bozdu. Tanis'in kılıcı hiçbir engelle karşılaşmadı. Ejderbiçer, Ariakas'ın siyah, ejderha pulu göğüs zırhını yardı; et, kas, kemiği kesti ve adamın göğsüne saplandı.</p>

  <p class="p51">Ariakas, acıdan ziyade şaşkınlıkla kükredi. Ölüm acısı ve ölmekte olduğunun korkunç anlayışı, bir sonraki ve son nefesiyle gelecekti ona. Raistlin, sonu görmek için oyalanmadı. Güç Tacı'nı kimin kazanacağı umurunda değildi. O an için, Kara Kraliçe mücadeleye yoğunlaşmıştı. Şimdi kaçmak zorundaydı.</p>

  <p class="p51">Yapmış olduğu güçlü büyü, Raistlin'i zayıflatmıştı. Öksürüğünü cübbesinin yeniyle bastırdı ve asasını kaparak ön odaya ulaşmak için köprüde koşmaya başladı. Tam girişe ulaşmıştı ki bir ejderan muhafız yığını tıkadı yolunu.</p>

  <p class="p51">Nefes nefese, "Suikastçı!" dedi Raistlin işaret ederek. "Bir büyücü. Onu durdurmaya çalıştım ama..."</p>

  <p class="p51">Ejderanlar beklemediler, Raistlin'i itip duvara yapıştırdılar. Hızla köprüye doluşan askerler adamın yanından geçti.</p>

  <p class="p51">Kısa bir süre içinde kandırıldıklarını anlayacaklar ve geri döneceklerdi. Öksürmeye devam eden Raistlin kesesini karıştırdı ve ejderha küresini çıkarttı. Büyülü kelimeleri söyleyebilecek kadar nefesi kalmıştı sadece.</p>

  <p class="p51">Sonra, Caramon'un hücresinin önündeydi. Kapı açıktı. Hücre boştu. Yerdeki kömürleşmiş leke, bir bozak ejderandan geriye kalanlardı. Yağlı bir kül yığını da bir baaz ejderanın öldüğünü gösteriyordu. Caramon, Berem, Tika ve Tas gitmişlerdi. Raistlin, mahkumların kaçtığını bağıran gırtlaksı sesler duydu.</p>

  <p class="p51">Ama nereye gitmişlerdi?</p>

  <p class="p51">Raistlin, içinden küfretti ve bir ipucu bulabilmek için etrafına bakındı. Koridorun sonunda, menteşelerinden sökülmüş bir demir kapı vardı. Jasla çağırıyordu ve Berem de cevap vermişti.</p>

  <p class="p51">Raistlin asasına yaslandı ve nefes aldı. Soluk alması kolaylaşıyor, gücü geri dönüyordu. Tam Berem'in peşine düşecekti ki, gölgelerin arasından bir el çıktı. Soğuk parmaklar bileğini acı vererek kavradı. Uzun tırnaklar derisini çizdi ve etine battı.</p>

  <p class="p51">"O kadar acele etme, genç büyücü," dedi Fistandantilus. "Sen ve ben, bizim bitmemiş bir işimiz var."</p>

  <p class="p51">Ses gerçekti ve yanından geliyordu, kafasından değil. Raistlin, yaşlı adamın ılık nefesini yanağında hissedebiliyordu. Nefes canlı bir bedenden geliyordu, yaşayan bir cesetten değil.</p>

  <p class="p51">Uzun, sarı tırnaklı, kemikli, bir cesedinkine benzer parmaklar, adamın bileğini daha da sıktı. Raistlin yüzü göremiyordu, zira gölgelerin arkasına saklanmıştı. Ama görmesine de gerek yoktu. O yüzü en az kendisinin ki kadar, hatta ondan bile daha iyi biliyordu. Bir açıdan, o yüz kendi yüzüydü.</p>

  <p class="p51">"Sadece birimiz efendi olabiliriz," dedi Fistandantilus.</p>

  <p class="p51">Kan kırmızısı çizgilerle lekelenmiş bir yeşil ziynet parladı Magius'un Asası'nın ışığında.</p>
</body>
</html>
