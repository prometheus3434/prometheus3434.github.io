<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 12 -</span><span class="t22"><br /></span><span class="t22">Ariakas’la görü</span><span class="t22">ş</span><span class="t22">me.</span><span class="t22"><br /></span><span class="t22">Ba</span><span class="t22">ş</span><span class="t22">ka bir i</span><span class="t22">ş</span> <span class="t22">teklifi.</span></h3>

  <p class="p25"><span class="t26">–</span> <span class="t26">15. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">T</span>alent'le görüştüğü günün ertesi sabahı Raistlin. Kule'deki laboratuvarda çalışıyor, Snaggle'a vereceği son iksirleri hazırlıyordu. Hançerini satın almıştı zaten. Handaki odasının parasını ödeyecek kadar çeliğe ihtiyacı vardı sadece. Kitiara'ya borçlu olarak gitmeyecekti. Daha da önemlisi, hem onu gözetleyip hem de ondan yardım alamazdı.</p>

  <p class="p51">"Benimle gurur duyardın, Sturm," dedi Raistlin. acıyan bir boğazı rahatlatmaya yarayan karışımı kaşık kaşık bir kavanoza doldururken. "Bir nebze de olsa onurum varmış gibi gözüküyor."</p>

  <p class="p51">Alt kattan ön kapının açıldığı ve kapandığı sesi geldi, hızla yukarı çıkan hafif ayak sesleri duyuldu. Raistlin işini bırakmadı. Hafif gardenya kokusu olmadan da ziyaretçisinin İolanthe olduğunu biliyordu. Kule'nin ölü Siyah Cübbeler'in hayaletleri tarafından lanetlenmiş olduğu dedikodusu şehirde dolandığından, başka kimse Kule'nin yakınına bile gelmezdi.</p>

  <p class="p51">"Raistlin?" diye seslendi İolanthe.</p>

  <p class="p51">"Buradayım," diye yanıtladı adam.</p>

  <p class="p51">İtolanthe odaya girdi. Koşmaktan nefes nefese kalmıştı. Saçları karışmıştı, gözleri parlak ve sabırsızdı.</p>

  <p class="p51">"Ne yapıyorsan derhal bırak," dedi. "Ariakas seninle görüşmek istiyor."</p>

  <p class="p51">"Benimle mi görüşmek istiyor?" diye sordu Raistlin, gözlerini işinden ayırmadan.</p>

  <p class="p51">"Evet, seninle! Başka kimden bahsediyor olabilirim ki? Seninle şimdi görüşmek istiyor! Hemen şunu bırak," dedi İolanthe adamın elindeki kaşığı alırken. "Bekletilmekten hiç hoşlanmaz."</p>

  <p class="p51">Raistlin'in aklına gelen ilk şey, Ariakas'ın bir şekilde Gizli Işık'a bulaşmış olduğunu öğrenmiş olduğuydu. Ama mantıken, konu buysa, Ariakas onu alması için ejderanlarını gönderirdi, metresini değil.</p>

  <p class="p51">"Benden ne istiyor?"</p>

  <p class="p51">"Kendin sor," dedi İolanthe.</p>

  <p class="p51">Raistlin kavanozun ağzını kapattı.</p>

  <p class="p51">"Gideceğim; ama bunu henüz bırakamam." Ocağın üzerine yerleştirmiş olduğu ufak tencereye eğildi. "Kaynaması gerekiyor."</p>

  <p class="p51">İolanthe, çaydanlığın içine baktı ve burnunu buruşturdu. "Ih. Bu ne?"</p>

  <p class="p51">"Bir deney," dedi Raistlin.</p>

  <p class="p51">İzlenen bir tencerenin asla kaynamayacağı sözünü bildiğinden başka bir işe koyuldu, satmak için hazırladığı diğer iksir ve merhemlerin durduğu kutuya boğaz ilacıyla dolu kavanozu yerleştirdi. Sabırsızlanan İolanthe, ayağını yere vurup parmaklarını şıklatarak izledi adamı.</p>

  <p class="p51">"Tenceren kaynıyor," dedi.</p>

  <p class="p51">Raistlin, kulbu bir bezle tuttu ve tencereyi ateşten aldı. Tezgaha koyduktan sonra cübbesini korumak için giydiği önlüğü çıkarttı.</p>

  <p class="p51">"Hepsi bu kadar mı? Şimdi ne olacak?" diye sordu İolanthe. karışıma tiksinerek bakıyordu.</p>

  <p class="p51">"Fermante olması gerekiyor," dedi Raistlin. önlüğü düzgün bir şekilde katlarken. "Göz Gecesi'nde..."</p>

  <p class="p51">"Göz Gecesi! Ah, evet!" dedi İolanthe. elini alnına vurup. "Ne kadar aptalım. Çok az kaldı, değil mi? Wayreth'teki Kule'deki kutlamalara mı katılacaksın?"</p>

  <p class="p51">"Hayır, planım burada kalıp deneylerime devam etmek." dedi Raistlin. "Ya sen?"</p>

  <p class="p51">"İmparatora giderken konuşuruz bunu." Adamın elini yakaladı ve onu merdivenlerden aşağı çekiştirip dışarı çıkarttı.</p>

  <p class="p51">"Neden Kule'ye gitmiyorsun?" diye sordu kadın.</p>

  <p class="p51">Adam, ters ters baktı. "Sen neden gitmiyorsun?"</p>

  <p class="p51">İolanthe güldü. "Çünkü Neraka'da daha iyi vakit geçiririm. Biliyorum, inanması zor; ama Göz Gecesi'nde Talent, Kırık Kalkan'da hep büyük bir parti verir ve Kıllı Trol'de de başka bir parti olur. Bedava bira. Herkes sarhoş olur... ya da daha sarhoş olur. Sokaklarda ateşler yakılır ve herkes büyücü gibi giyinip büyü yapıyormuş gibi davranır. Bu şehirdeki eğlenceli tek zamandır."</p>

  <p class="p51">"Geceefendisi'nin bunu onayladığını hiç sanmıyorum," dedi Raistlin.</p>

  <p class="p51">"Ah, elbette onaylamıyor. Ve bu eğlencenin sadece yarısı. Her yıl, Geceefendisi, kutlamaların aleyhine bir karar yayınlar ve askerleri gönderip meyhaneleri kapatmakla tehdit eder. Ama bütün askerler partiye katıldığından tehditleri hiç işe yaramaz."</p>

  <p class="p51">Cilveli cilveli gülümsedi adama. "Soruma cevap vermedin. Sen neden Kule'ye gitmiyorsun?"</p>

  <p class="p51">"Beni hoş karşılamayacaklardır. Bağlılığımı Kırmızı'dan Siyah'a değiştirmek için Meclis'in iznini istemedim."</p>

  <p class="p51">"Eh, bu aptalca olmuş," dedi İolanthe dobra dobra. "Düşman edinmek için yolundan çıkıyor gibisin. Tek yapman gereken, Meclis'in önüne çıkıp nedenlerini açıklamak ve onaylarını istemekti. Sadece bir formalite. Neden yapmadın ki?"</p>

  <p class="p51">"Çünkü başkalarından bir şey istemekten hoşlanmıyorum," dedi Raistlin.</p>

  <p class="p51">"Ve bu yüzden de diğer büyücülerle aranı iyi tutmanın avantajlarından faydalanamıyorsun; hayatını tehlikeye atmandan bahsetmiyorum bile. Ne için? Ne kazanıyorsun?"</p>

  <p class="p51">"Özgürlüğümü," dedi Raistlin.</p>

  <p class="p51">İolanthe gözlerini devirdi. "Ölmek için özgürlük. Üç ayın üzerine yemin ederim ki seni anlamıyorum Raistlin Majere."</p>

  <p class="p51">Raistlin de kendisini anladığından pek emin değildi. Göz Gecesi kutlamalarına katılmak için Wayreth Kulesi'ne gitme fikrini aklından çıkartırken, orada olmayacağından ötürü pişmanlık hissetti.</p>

  <p class="p51">Bu kutlamalardan hiçbirine katılmamıştı; daha önce Kule'ye seyahat etme şansı olmamıştı hiç. Ama ne olduğunu biliyordu ve birçok kez gitmek istemişti.</p>

  <p class="p51">Göz Gecesi: Üç ayın sıralanarak gökte bir "<span class="t19">göz</span>" oluşturdukları gece... Gümüş ay gözün akı olurdu, kırmızı irisi ve siyah da bebeği. O gece, büyünün en güçlü olduğu geceydi. Ay ışıkları gibi parıldayan büyü gücünden yararlanmak için Ansalon'un dört bir tarafındaki büyücüler Wayreth'te bulunan Kule'ye giderlerdi. Ondan yararlanarak büyülü eşyalar yaratırlar ya da onları büyüyle doldururlar, büyüleri kaydederler, iksirler yaparlar, başka düzlemlerden iblisler çağırırlardı. O gece harikulade büyüler yapılırdı ve bunu kaçıracaktı.</p>

  <p class="p51">Omuzlarını silkti. Kararını vermişti ve bundan pişman değildi. Ertesi gece Kule'de kalacak ve kendi harikulade büyülerini izleyecekti.</p>

  <p class="p27">Elbette, eğer Ariakas'ın kendisi için başka planları yoksa.</p>

  <p class="p28"><span class="t30">*  *  *  *  *</span></p>

  <p class="p51">İolanthe, adamın beklediğinin aksine, Raistlin'i Kırmızı Konak'a götürmedi. Ariakas, Kırmızı Ejderha Ordusu kampındaki karargahındaydı; duvarlarına haritalarını asabileceği, isterse ogre muhafızlarıyla kılıç düellosuna tutuşabileceği ve Geceefendisi'ne iletileceğinden korkmadan aklından geçenleri söyleyebileceği küçük bir binaydı bu.</p>

  <p class="p51">Ariakas'ın odasının kapısında zırhlara bürünmüş iki devasa ogre, Raistlin'in şimdiye kadar gördüğü en iri ogreler duruyordu. Raistlin kolay etkilenen biri değildi ama sadece zırhlarının bile ağırlık olarak muhtemelen kendisinin iki katı olduğunu idrak etti. Ogreler, İolanthe'yi tanıyorlar ve belli ki ona hayranlık duyuyorlardı zira kadını gördükleri zaman kıllı yüzleri gülümsemeleriyle ikiye bölündü. Yine de ona karşı profesyonelce davrandılar ve üzerindeki keseleri çıkartmasını istediler.</p>

  <p class="p51">İolanthe, üzerinde hiç kese olmadığını beyan etti, bunu onlar da biliyorlardı. Sonra da kollarını kaldırdı ve üzerinde silah aramaları için davet etti.</p>

  <p class="p51">"Bugün yazı turayı kim kazandı?" diye sordu alayla.</p>

  <p class="p51">Ogrelerden biri sırıttı ve kadını aramaya koyuldu. Ogrenin yaptığı işten keyif aldığı belliydi ama Raistlin, ogrenin işini profesyonel bir edayla, dikkatle yaptığını gördü. Muhafız, birinin komutanına bıçak çekmesi durumunda başına gelecek korkunç şeylerin farkındaydı.</p>

  <p class="p51">İolanthe'yle işini bitiren ogre, Raistlin'e döndü. Kadın, büyücülerin odaya herhangi bir büyü malzemesi ya da büyülü asa sokmalarının yasak olduğu konusunda onu önceden uyarmış olduğundan Raistlin, keselerini ve asasını Kule'de bırakmıştı. Misketleri ve ejderha küresini taşıyan kese ise, uzun zaman önce, böceklenmiş bir un çuvalına konmuştu zaten.</p>

  <p class="p51">Ogreler adamı aradılar ve bir şey bulamadıklarından içeri girebileceğini söylediler.</p>

  <p class="p51">İolanthe adamı kapıya götürdü ama kendisi içeri girmedi. "Endişelenme," dedi, "yan odadan dinliyor olacağım."</p>

  <p class="p51">Adam, kadının şaka yapmadığını hissetti.</p>

  <p class="p51">Raistlin, küçük, içinde az mobilya bulunan bir odaya girdi. Duvarları haritalar süslüyordu. Odadaki tek pencere, ejderan birliklerin talim yaptığı bir avluya bakıyordu.</p>

  <p class="p51">Ariakas, Raistlin'in onunla sarayda karşılaştığı günden çok daha rahat giyinmişti. Ilık gündeki bahar esintisi, havayı neredeyse solunabilir yapmıştı. Ariakas pelerinini çıkartıp bir iskemlenin üzerine atmıştı. Kaliteli deriden bir yelek giyiyordu. Deri ve ter kokuyordu ve bu, Raistlin'in aklına Caramon'u getirdi.</p>

  <p class="p51">İmparator raporları okumaya dalmıştı, Raistlin'in odada bulunduğunun farkında olduğunu gösterir hiçbir şey yapmadı. Büyük adam tenezzül edene kadar Raistlin, elleri cübbesinin yenleri içinde, ayakta bekledi.</p>

  <p class="p51">En sonunda Ariakas elindeki raporu bıraktı. "Otur." Masasının yanındaki iskemlelerden birini işaret etti.</p>

  <p class="p51">Raistlin emre uydu. Neden çağrılmış olduğunu duyana kadar hiçbir şey söylemeden sessizce bekledi. Bunun önemsiz, sıkıcı bir iş olacağına emindi ve reddetmeye hazırlanıyordu.</p>

  <p class="p51">Ariakas bir süre ona gözlerini dikip baktıktan sonra, "Kahretsin, çok çirkinsin. İolanthe, bu cilt hastalığının Sınav sonucunda olduğunu söyledi bana."</p>

  <p class="p51">Raistlin sinirle gerildi. Soğuk bir edayla kafasını sallamaktan başka bir şey yapmadı, en azından öyle düşünüyordu. Yanıldığı belliydi, zira Ariakas sırıttı.</p>

  <p class="p51">"Ah, şimdi kardeşini sende görüyorum. Gözlerindeki o parlama. Onun gözlerinde de gördüm ve ne anlama geldiğini biliyorum; bıçağını bağırsaklarıma sokmak istiyorsun. Ya da senin durumunda beni bir ateştopuyla yakmak."</p>

  <p class="p51">Raistlin sessizliğini korudu.</p>

  <p class="p51">"Kardeşinden ve bıçaklardan bahsetmişken..." dedi Ariakas sevimli bir şekilde, düşünmeye devam ediyordu. "Benim için bir şey yapmanı istiyorum. Kitiara, şu ölüm şövalyesiyle birlikte bir şeyler çeviriyor ve ben de bunun ne olduğunu öğrenmek istiyorum."</p>

  <p class="p51">Raistlin şaşırmıştı. Kitiara ile ilgili olarak Talent Orren de hemen hemen aynı kelimeleri kullanmıştı. Kit'in gizli bir iş peşinde olduğuna dair Orren'in iddiasına pek inanmamıştı. Ancak Ariakas da bundan bahsettikten sonra, gerçekten de bir şeyler dönüyor olabileceğini düşünmeye başladı ve ablasının neyin peşinde olduğunu merak etti.</p>

  <p class="p51">Raistlin, Ariakas'ın gözlerini dikip kendisine bakmasından hoşlanmamıştı. Konuşulan konu yüzünden olabilirdi; ablasının gizli işlerini öğrenme isteği... Ya da Raistlin'in de bulaşıp bulaşmadığını anlama çabası... Tehlikeli sulardaydı ve dikkatli olması gerekiyordu.</p>

  <p class="p51">"Yüce Majestelerine söylemiş olduğum üzere." dedi Raistlin. "üvey ablam Kitiara'yı ne gördüm ne de onunla irtibata geçtim..."</p>

  <p class="p51">"Bunları umursayan birine anlat," dedi Ariakas. adamın lafını sabırsızlanarak keserek. "Onunla irtibata geçeceksin. Onu kardeşçe ziyaret edeceksin. Onun ve o lanet olası ölüm şövalyesinin ne yaptığını öğreneceksin ve geri dönüp bana rapor edeceksin. Anlaşıldı mı?"</p>

  <p class="p51">"Evet, lordum," dedi Raistlin düz bir sesle.</p>

  <p class="p51">"Bu kadar," dedi Ariakas, çıkmasını işaret ederken. "İolanthe seni Dargaard Kalesi'ne götürecek. Kendini nakletmek için kullandığı bir tür büyüsü var. Sana yardımcı olacak."</p>

  <p class="p51">Raistlin aşağılanmış hissetti kendini. "Onun yardımına ihtiyacım yok, lordum. Kendi büyümü kullanarak seyahat edebilirim." Ariakas başka bir raporu eline aldı ve okumaya başladı. "Bunu yapmak için bir ejderha küresi kullanıyor olamazsın, değil mi?" diye sordu kayıtsızca.</p>

  <p class="p51">Tuzağı o kadar düzgün kurmuş, soruyu o kadar rahatça sormuştu ki, Raistlin neredeyse düşecekti. Kendine son anda hakim oldu ve sakin, inandırıcı bir şekilde konuştu; en azından öyle olduğunu umuyordu.</p>

  <p class="p51">"Özür dilerim, lordum, ancak neden bahsettiğiniz hakkında hiçbir fikrim yok."</p>

  <p class="p51">Ariakas gözlerini kaldırdı ve adama delercesine baktı; sonra gözlerini rapora çevirdi ve muhafızlarını çağırdı.</p>

  <p class="p51">Ogreler kapıyı açarak Raistlin'i beklediler. Bu görüşmeden dolayı terliyordu, sarsılmıştı adam. Ama yine de bir yalaka gibi çıkmayacaktı odadan.</p>

  <p class="p51">"Affınıza sığınıyorum, lord hazretleri," dedi Raistlin, kalbi hızla atar, kan kulaklarına hücum ederken. "Fakat hizmetlerim karşılığında alacağım ücreti henüz konuşmadık."</p>

  <p class="p51">"O kahrolası küstah boğazını kesmememe ne dersin?" diye sordu Ariakas.</p>

  <p class="p51">Raistlin hafifçe gülümsedi. "Bu tehlikeli bir iş, lordum. İkimiz de Kitiara'yı tanıyoruz. Onu gözetlemek için gönderildiğimi fark ederse bana ne yapacağını ikimiz de biliyoruz. Ücretim, aldığım riske uygun olmalı."</p>

  <p class="p51">"Orospu çocuğu!" diye mırıldandı Ariakas. Raistlin'e öfkeyle baktı. "Kraliçene hizmet etme fırsatını veriyorum sana ve sen de bir karı gibi dırdır ediyorsun. Olduğun yerde öldürmeliyim seni!" Raistlin çok ileri gittiğini farketti ve böyle salakça davrandığı için kendine lanet okudu. Üzerinde büyü malzemesi yoktu ama paralı askerlik yaptığı dönemdeki komutanlarından biri, ona malzemeler olmadan büyü yapmayı öğretmişti. Zordu. Bir büyücünün buna başvurmak için çaresiz olması gerekirdi ama Raistlin, çaresiz kelimesinin şu anda hissettiklerini tam karşıladığını düşündü. Aklına bir büyüyü getirdi...</p>

  <p class="p51">"Yüz çelik," dedi Ariakas.</p>

  <p class="p51">Raistlin gözlerini kırpıştırdı ve ağzını açtı.</p>

  <p class="p51">"Daha fazlasını istemeye cüret edersen," diye ekledi Ariakas, koyu gözleri parlayarak, "o altın tenini eriterek para yapar ve sana onunla öderim. Şimdi çık dışarı!"</p>

  <p class="p51">Raistlin hızla dışarı çıktı. İolanthe'yi görmek için etrafına bakındı, göremeyince de büyücüyü beklemenin akıllıca olmadığına karar verdi. Kadın ona yetiştiğinde sokağı yarılamıştı ve kadının koluna dokunduğunu hissettiğinde neredeyse bayılacaktı.</p>

  <p class="p51">"Ölmek istiyor olmalısın!" İolanthe, adamın rahatsız olmasına rağmen, kolunu sıkıca tuttu. "Ne düşünüyordun? Neredeyse ikimizi de öldürtecektin. Bundan çok daha azı yüzünden başkalarını öldürdüğü oldu. Umarım yüz çeliğe değmiştir!"</p>

  <p class="p51">"Çelik için yapmadım," dedi Raistlin. "Ariakas, isterse çeliklerini Kan Denizi'ne atsın, umurumda değil."</p>

  <p class="p51">"O halde neden riske attın kendini?"</p>

  <p class="p51"><span class="t19">Gerçekten de, neden?</span> Raistlin soruyu düşündü.</p>

  <p class="p51">"Nedenini söyleyeyim," diye yanıtladı İolanthe onun yerine. "Her zaman kendini kanıtlamak zorundasın. Kimse senden daha uzun olamaz. Eğer uzunlarsa, dizlerinden kesersin onları. Bir gün biri seni kesecek."</p>

  <p class="p51"><span class="t19">Hakl</span><span class="t19">ı</span><span class="t19">,</span> diye kabul etti Raistlin. Bir gün çok ileri gideceğim. Çok yükselmeye kalkacağım.</p>

  <p class="p51">İolanthe kafasını salladı. "Ariakas güçlü olduğu için zekasının az olduğunu düşünenler, yanıldıklarını anladıklarında çok geç oluyor."</p>

  <p class="p51">Raistlin, Ariakas'ı küçümsediğini kabullenmek zorundaydı; bunu neredeyse hayatıyla ödeyecekti. Bunun hatırlatılmasından hoşlanmamıştı ve kadının kendisini yalnız bırakmasını, düşünmesine izin vermesini diledi sinirle. Kolunu kadından kurtarmaya çalıştı ama kadın daha sıkı kavradı.</p>

  <p class="p51">"Dargaard Kalesi'ne gidecek misin?"</p>

  <p class="p51">"Yapmam için bana yüz çelik veriliyor," dedi adam.</p>

  <p class="p51">"Oraya ulaşmak için yardımıma ihtiyacın olacak; ejderha küresi olsa da olmasa da."</p>

  <p class="p51">Raistlin kadına baktı, dalga geçip geçmediğini merak ediyordu. Konu o olunca asla bilemiyordu. "Teşekkür ederim," dedi, "ancak kendi başımın çaresine bakabilirim."</p>

  <p class="p51">"Öyle mi? Lord Soth bir ölüm şövalyesi," dedi kadın. "Bunun ne olduğunu biliyor musun? Seni bir dokunuşuyla dondurabilecek, bir kelimesiyle öldürebilecek korkunç ve güçlü bir namevt. Ziyaretçilerden de hoşlanmaz. Hikayesini biliyor musun?"</p>

  <p class="p51">"Yaşlı bir ninenin anlattığını duymuştum bir kez sanırım," dedi Raistlin.</p>

  <p class="p51">"Yaşlı nineleri daima dinlemelisin. O kadar uzun yaşamalarının bir nedeni var. Afet'ten önce Soth, saygı duyulan ve sevilen bir Solamniya Şövalyesi'ydi. Güçlü ve ihtiraslı bir adamdı ve bir elf kadınına aşık olma talihsizliğine kapıldı; bazıları bunun elflerin bir komplosu olduğunu söyler, zira onlar İstar'ın Kralrahibi'ne sadıklardı ama Soth onun diktatörlük yönetimine karşıydı.</p>

  <p class="p51">Soth evliydi ama yeminini bozdu ve elf kadını baştan çıkartarak onu hamile bıraktı. Bu sıralarda karısı da uygun bir şekilde ortadan kaybolarak Soth'un elf metresiyle evlenmesine olanak sağladı. Elf kadın Dargaard Kalesi'ne gelince adamın korkunç sırrını keşfetti; adam, ilk karısını öldürmüştü ve dehşet içinde, adamın suçunu yüzüne vurdu. Adamın iyi tarafı yüze çıktı ve kadının affını istedi, kefaretini ödeyebilmek için tanrılardan bir fırsat diledi. Tanrılar duasını duydular ve Soth'a Afet'i engelleme gücünü bahşettiler ancak bu, onun hayatına malolacaktı."</p>

  <p class="p51">"Soth, İstar'a giderken önüne elf kadınlarından oluşan bir grup çıktı. Bu kadınlar, adama karısının sadakatsiz olduğunu, çocuğun kendisinden olmadığını söylediler. Adam tutkularına yenik düştü. Öfkeye kapıldı. Görevinden vazgeçerek hızla kalesine geri döndü."</p>

  <p class="p51">"Karısmı suçlarken Afet gerçekleşti. Tavan çöktü ya da düşen avizeydi; hatırlayamıyorum. Soth karısını ve çocuğunu kurtarabilirdi ama çok sinirliydi, çok gururluydu. Kaleyi saran alevlerde ikisinin de ölmesini izledi.</p>

  <p class="p51">Karısının son sözleri, adama okuduğu lanetti; suçunun bilincinde olarak sonsuza dek yaşamalıydı. Şövalyeleri iskelet savaşçılara dönüştüler. Çöküşüne neden olan elf kadınlar lanetlendiler ve ona her gece suçlarını anlatan banşiler oldular."</p>

  <p class="p51">"Didaktik bir masal," dedi Raistlin iğneli iğneli. "Birçok Solamn çocuğun bunun yüzünden yatağa dehşet içinde gittiğine eminim."</p>

  <p class="p51">"Seni temin ederim ki, hepsi doğru," dedi İolanthe. Sesi değişti. Adam, kadının titrediğini hissetti. "Lord Soth ile tanıştım. Gözlerine baktım. Keşke bakmamış olsaydım."</p>

  <p class="p51">Raistlin, kadının bu kadar korktuğunu hiç görmemişti. Omurgasından bir şey aktı. "Bu ölüm şövalyesi o kadar korkunçsa, nasıl oluyor da Kitiara onunla aynı kalede yaşıyor?"</p>

  <p class="p51">"Çünkü ablan olağanüstü bir kadın," dedi İolanthe. "Mezarın ne bu tarafında ne de diğer tarafında korktuğu hiçbir şey yok."</p>

  <p class="p51">"Dargaard Kalesi'nde bulunmuşsun. Ablamı orada ziyaret etmişsin. Onun ne yaptığını biliyor musun? Ariakas ona neden güvenmiyor? Daha birkaç gün önce bana onların görüştüğünü ve aralarının iyi olduğunu söylemiştin."</p>

  <p class="p51">İolanthe kafasını salladı. "Öyle olduğunu sanıyordum."</p>

  <p class="p51">"Ariakas, Kit'i görmeye gittiğini biliyor. Beni senin götüreceğini o söyledi. Bu görevi neden sana vermedi?"</p>

  <p class="p51">"Bana güvenmiyor," dedi İolanthe. "Benim Kit'le arkadaş olmamdan şüpheleniyor. Onu rakibi olarak görüyor."</p>

  <p class="p51">"Ancak beni gönderiyor ve Kit benim akrabam. Neden benim ablama ihanet edeceğimi düşünüyor?"</p>

  <p class="p51">"İkizine ihanet ettiğini bildiğindendir belki de," dedi İolanthe.</p>

  <p class="p51">Raistlin kadına bakakaldı. Bunu inkar etmesi gerektiğini biliyordu ama kelimeler çıkmıyordu ağzından. Konuşmayı başaramadı.</p>

  <p class="p51">"Bunu, sana bir uyarı olarak söylüyorum, Raistlin," dedi İolanthe. "Lord Ariakas'ı küçümseme. Sahip olduğun bütün sırlarını bilir. Bazen rüzgarın onun için casusluk yaptığını düşünüyorum. Evet, seni Dargaard Kalesi'ne götürmem emredildi. Ne zaman gitmek istersin?"</p>

  <p class="p51">"İksirlerimi teslim etmem ve bazı hazırlıklar yapmam lazım," dedi Raistlin ve ters ters ekledi, "Ama bunları sana neden anlatıyorum ki? Şüphesiz sen ve Ariakas, ne yapacağımı benden önce biliyorsunuz."</p>

  <p class="p51">"İstediğin kadar sinirlenebilirsin arkadaşım; ama Kara Kraliçe'ye hizmet etmeyi seçtiğinde ne bekliyordun ki? Seni ödüllere boğacağını ve karşılığında da hiçbir şey istemeyeceğini mi? Tam aksine, canım," dedi İolanthe, kedi gibi mırıldayarak. "Takhisis, kendisine hem bedeninle hem ruhunla hizmet etmeni talep eder."</p>

  <p class="p51">Ejderha küresinin bende olduğunu biliyor, diye düşündü Raistlin. Ariakas da biliyor, Takhisis de.</p>

  <p class="p51">"Zamanın gelmesini bekliyor," dedi İolanthe, adamın düşüncelerini dile getirerek, sanki adamın gözlerinden okuyor gibiydi onları. "Saldırmak için fırsatını bekliyor. Bir tökezleme, bir hata..."</p>

  <p class="p51">İolanthe, elini adamın kolundan çekti.</p>

  <p class="p51">"Yarın sabah erkenden seninle Kule'de buluşacağız. Magius'un Asası'nı yanında getir, zira Dargaard Kalesi'nde onun ışığına ihtiyacın olacak."</p>

  <p class="p51">Bir an durdu, sonra kasvetle ekledi, "Ancak o korkunç karanlığı, büyülü olsun ya da olmasın, hiçbir ışık yok edemez."</p>
</body>
</html>
