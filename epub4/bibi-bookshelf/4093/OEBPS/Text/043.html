<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p21"><span class="t31">- 7 -</span><span class="t22"><br /></span><span class="t22">Yanl</span><span class="t22">ı</span><span class="t22">ş</span> <span class="t22">yer.</span><span class="t22"><br /></span><span class="t22">Yanl</span><span class="t22">ı</span><span class="t22">ş</span> <span class="t22">zaman.</span></h3>

  <p class="p25"><span class="t26">–</span> <span class="t26">8. Gün, Mishamont Ay</span><span class="t26">ı</span><span class="t26">, AS 352 Y</span><span class="t26">ı</span><span class="t26">l</span><span class="t26">ı</span> <span class="t26">–</span></p>

  <p class="p51"><span class="t32">R</span>aistlin, bütün gün kulede çalışarak önce mutfağı temizledi, sonra da oda oda dolaşıp devrilmiş mobilyaları düzeltti ve ejderanların tekmelediği kapılardan düşen tahta parçalarını topladı. Siyah Cübbeler bira içtiler, atıştılar, Raistlin'in onlar için hazırladığı yemeği yediler, biraz daha atıştılar, sonra da yataklarına gittiler.</p>

  <p class="p51">Raistlin, büyülü kelimeler söyleyebilen bir papağanın bile açabileceği rünüyle kapıyı kapattığında karanlık çökmüştü. Uzun ve yorucu günün sonunda fiziksel olarak bitap düşmüştü ancak asla uyuyamayacağını biliyordu, çünkü aklı hâlâ karman çormandı. Uyanık bir şekilde yatıp karanlığa bakmaktan daha fazla nefret ettiği bir şey yoktu.</p>

  <p class="p51">Snaggle'a uğrayıp hançerini geri alabileceği geldi aklına. Sivak komutan, herhangi bir şeyin pençelerine yapışmasına izin vermeyecek biri gibi gözükmüştü, hele ki konu çelikse.</p>

  <p class="p51">Raistlin o civardayken İolanthe'ye uğramayı düşündü. Gizli Işık olarak bilinen örgüt ilgisini çekiyordu ve kadın da Neraka'daki herkesi tanıyor gibiydi. Şehrin karanlık nabzını tutuyordu. Ama adam bu fikri reddetti. Kadınla konuşmak çok tehlikeliydi. Ne düşündüğünü hemen anlıyordu ve adam, kadının şu anda aklından geçenleri de tahmin etmesinden korktu. Kadın tam bir muammaydı. Sadakatinin kime karşı olduğu konusunda hiçbir fikri yoktu. Takhisis için mi çalışıyordu? Ariakas mı? Yoksa Kitiara mı? İolanthe, Kit hakkında pek konuşmamıştı ama kardeşinden bahsederken kadının sesindeki sıcak hayranlık tonunu farketmişti Raistlin.</p>

  <p class="p51">İolanthe bana benzediğine göre, diyerek hatırlattı Raistlin kendine, sadakati hiç şüphesiz İolanthe'ye, ki bu da ona güvenilemeyeceği anlamına geliyor.</p>

  <p class="p51">Beyaz Kapı'dan geçerek girdi Neraka'ya. Bu geç saatte sıra azdı, ancak Raistlin kendilerine Talent Orren'in selamlarıyla Kırık Kalkan'dan bir sürahi soğuk bira getirmiş olan bir garson kıza kur yapan muhafızlar yüzünden bir süre beklemek durumunda kaldı. Raistlin, Orren'in Neraka muhafızlarım mutlu tutarak akıllıca davrandığını düşündü. Orren biraya çok para ödemiyordu ama karşılığında epey güven kazanıyordu.</p>

  <p class="p51">Raistlin, Beyaz Kapı'dan tek başına birkaç kez geçmişti ve sahte belgesine sadece bir göz atmışlardı. Artık ondan endişelenilmiyordu. İolanthe'nin onu temin etmiş olduğu gibi, muhafızların nöbeti çok gevşekti. Raistlin sadece kenderlerin geri çevrildiğini görmüştü ve o da muhafızların bu ufak baş belalarını yakalayabilecek kadar ayık oldukları zamandı.</p>

  <p class="p51">Kapıdan en sonunda geçmeyi başardıktan sonra Raistlin gözlerini açık tutarak hızla hedefine doğru yürüdü. Elinde gül yaprakları vardı ve uyku büyüsünün kelimelerini tekrarlıyordu içinden. Kimse ona bulaşmadı ve güvenli bir şekilde Büyücüler Sokağı'na ulaştı.</p>

  <p class="p51">Sokaktaki tek ışık, Snaggle'ın büyü malzemeleri dükkanının penceresinden geliyordu. İolanthe'nin penceresi karanlıktı. Raistlin. düzenli ve özenle yerleştirilmiş birkaç lambayla aydınlatılan dükkana girdi. Snaggle tezgahın arkasında, bir tabureye tünemiş oturuyor, bitki çayı içiyordu.</p>

  <p class="p51">Dükkanın sahibiyle zaten tanışmış ve İolanthe'nin ona nasıl davrandığını izlemiş olduğundan, ne yapması gerektiğini biliyordu.</p>

  <p class="p51">"<span class="t19">Duvarlarda bir</span> <span class="t19">ş</span><span class="t19">ey görmezsin. Kutularda iksir</span> <span class="t19">ş</span><span class="t19">i</span><span class="t19">ş</span><span class="t19">eleri olmaz. Bu</span> <span class="t19">ş</span><span class="t19">ehirde a</span><span class="t19">ş</span><span class="t19">ikar nedenlerden ötürü aç</span><span class="t19">ı</span><span class="t19">kta hiçbir</span> <span class="t19">ş</span><span class="t19">ey yoktur,</span>" diyerek uyarmıştı kadın onu. "<span class="t19">Snaggle bütün mallar</span><span class="t19">ı</span><span class="t19">n</span><span class="t19">ı</span> <span class="t19">etiketli kutular ve sand</span><span class="t19">ı</span><span class="t19">klarda saklar, onlar da uzun tezgah</span><span class="t19">ı</span><span class="t19">n arkas</span><span class="t19">ı</span><span class="t19">nda, yerden tavana kadar uzanan raflara dizilmi</span><span class="t19">ş</span><span class="t19">tir. Hiçbir mü</span><span class="t19">ş</span><span class="t19">terinin tezgah</span><span class="t19">ı</span><span class="t19">n arkas</span><span class="t19">ı</span><span class="t19">na geçmesine izin verilmez. Geçmeye çal</span><span class="t19">ı</span><span class="t19">ş</span><span class="t19">an son adam</span><span class="t19">ı</span> <span class="t19">yerden süngerle temizlediler. Snaggle'a neye ihtiyac</span><span class="t19">ı</span><span class="t19">n oldu</span><span class="t19">ğ</span><span class="t19">unu söylersen sana getirir.</span>"</p>

  <p class="p51">Snaggle dişsiz ağzıyla gülümsedi. "Majere Usta, sizin için ne yapabilirim? Örümcek ağı mı arıyorsunuz? Çok güzel ağlarım var, efendim. Bugün geldi. Thorbardin'in kara cüceleri tarafından yetiştirilmiş örümceklerin ağları. Çok mutlu o örümcekler. Kaliteli ağ örmekte mutlu örümcekler gibisi yoktur."</p>

  <p class="p51">"Hayır, teşekkür ederim efendim," dedi Raistlin. "Bir hançer için geldim. Bugün size bir ejderan muhafız tarafından satılmış olabilir. Tapınak muhafızlarından bir sivak ejderan..."</p>

  <p class="p51">"Komutan Slith," dedi Snaggle başını anlayışla sallayarak. "Onu iyi tanıyorum, efendim. Şehre yeni geldi ama şimdiden izini bıraktı. Evet, bugün buradaydı. Bana bir hançer getirdi. Kaliteli. Bir zamanlar Magius'a aitmiş. Bileğinizde taşıyabilmeniz için deri bir ipi de var..."</p>

  <p class="p51">"Biliyorum," dedi Raistlin ters ters. "Hançer eskiden benimdi."</p>

  <p class="p51">"Ah şu Slith!" Snaggle kıkırdadı. "Sanırım hançerinizi geri istiyorsunuz. Emin olmak için, onu bana tarif edebilir misiniz? Ayırt edilmesini sağlayacak özellikleri var mı?"</p>

  <p class="p51">Raistlin sabırla tarif etti hançerini ve ağzında ufak bir çentiğinin olduğundan bahsetti.</p>

  <p class="p51">"Cesur bir kaçış sırasında mı oldu, efendim?" diye sordu Snaggle ilgiyle. "Bir trolle mi dövüşüyordunuz? Yoksa goblinlerle mi savaşıyordunuz?"</p>

  <p class="p51">"Hayır," dedi Raistlin, olayı gülümseyerek hatırlarken. "Kardeşim ve ben, bıçak fırlatmaca oynuyorduk..."</p>

  <p class="p51">Durdu. Caramon'dan bahsetmek, hatta onu anımsamak bile istememişti. Raistlin, kendi tasarımı olan deri kılıfı anlatmaya koyuldu.</p>

  <p class="p51">Snaggle taburesinden kalktı ve kutulardan birine gitti, yerinden aldı ve tezgahın üzerine koydu. Kapağını açarak içindeki birkaç hançeri ortaya çıkarttı. Raistlin kendininkini gördü ve tam eline alacaktı ki, Snaggle, maharetli bir hareketle onu engelledi.</p>

  <p class="p51">"Bu sizin hançeriniz mi efendim? Beş çelik verirseniz onu memnuniyetle size iade ederim."</p>

  <p class="p51">"Beş çelik!" Raistlin'in soluğu kesildi.</p>

  <p class="p51">"Magius'a aitmiş. Bana öyle söylendi," dedi Snaggle ciddiyetle.</p>

  <p class="p51">"Ansalon'un dört bir yanındaki diğer beş bin hançer de öyle," dedi Raistlin.</p>

  <p class="p51">Snaggle, adama gülümsedi sadece ve kutunun içindeki hançeri düzeltip kapağını kapattı.</p>

  <p class="p51">"Size bir teklifim var," dedi Raistlin. "Hiç param yok ama duyduğuma göre iksir alıyormuşsunuz. Uzun süredir iksir yapıyorum ve bu konuda yetenekliyim."</p>

  <p class="p51">"İşinizden örnek getirin, efendim. Eğer iksir söylediğiniz kadar iyiyse anlaştık."</p>

  <p class="p51">Raistlin selam vererek teşekkür etti ve Kırık Kalkan'a dönmek için ayrıldı. Yürüyüş iyi gelmişti. Yorgundu, uyuyabilirdi.</p>

  <p class="p51">Kraliçe'nin Yolu'ndaki kaldırımlardan birinden Beyaz Kapı'ya doğru ilerlerken, kara hacıların uzun, siyah cübbesini giymiş üç adamın kendisine doğru geldiğini gördü. Üçü kol kola girmiş, derin bir tartışmaya dalmışlardı. Muhtemelen Kırık Kalkan'dan geliyorlardı, zira kelimelerini yuvarlıyorlar ve birbirlerine bağırıyorlardı, ki sakin gecede sesleri çok yüksek çıkıyordu.</p>

  <p class="p51">Adamlardan ikisinde fener vardı ve o ışıkta Yargıç'ın köpeğe benzer yüzünü ve kaslı kollarını tanıdı Raistlin. Konuşmanın çoğunu cellat yapıyor, kurbanlarından birinin son can çekişmelerini iğrenç detaylarını vererek anlatıyordu sarhoş kafayla. Diğer ikisiyse heyecanla onu dinliyor ve vidanın her dönüşüne ya da kamçının her darbesine kahkahalarla gülüyorlardı. Üçü doğrudan Raistlin'in üzerine doğru yürüyorlardı.</p>

  <p class="p51">Raistlin çarpışmadan kaçınması gerektiğini biliyordu. Yargıç, sarhoş da olsa, tehlikeli bir adamdı. Raistlin bir sokağa dönmeli ya da uysalca caddenin karşısına geçmeliydi. Ancak Yargıç'ı izlerken, Raistlin işkence odasındaki zavallıların çığlıklarını hatırladı ve öfke alev aldı içinde. Kabadayılardan hep nefret etmişti, muhtemelen kendisi onların hedefi olduğu için ve kabadayı, konu Yargıç olunca, nazik bir ifadeydi.</p>

  <p class="p51">Raistlin, kaldırımın ortasında durdu. Yargıç ve iki arkadaşı, kol kola, ona doğru geldiler. Ya onu farketmeyecek kadar sarhoşlardı, ya da çekileceğini farzetmişlerdi.</p>

  <p class="p51">Raistlin olduğu yerde kaldı. Üçlü ya duracak ya da onun üzerinden geçecekti.</p>

  <p class="p51">En sonunda Yargıç onu gördü. Küfretmeye başladı ve üçlü sallanarak durdu.</p>

  <p class="p51">"Kenara çekil pislik ve efendilerinin geçmesine izin ver," dedi Yargıç hırlayarak.</p>

  <p class="p51">Raistlin başlıklı kafasını eğdi. "Eğer siz üçünüz bir adım kenara çekilme nezaketini gösterirseniz, saygıdeğer beyler, ben..."</p>

  <p class="p51">"Bizden kenara çekilmemizi istemeye cüret ediyorsun!" diye bağırdı fener taşıyan rahiplerden biri. "Onun kim olduğunu bilmiyor musun?"</p>

  <p class="p51">"Bilmiyorum, umursamıyorum da," dedi Raistlin.</p>

  <p class="p51">"Bu sesi hatırlıyorum. Bu bok yiyenle daha önce karşılaşmıştım," dedi Yargıç. "Feneri ona doğru tut ki kim olduğunu görebileyim..." Yargıç'ın bedeni bir anda kasıldı. Geriye eğildi, gözleri açıldı. Acı dolu bir çığlıkla nefes verdi, sonra da boğulur gibi bir ses çıkartarak öne eğildi, ellerini uzatmıştı. Yargıç'ın ağzının kenarından kan damladı ve adam yüz üstü kaldırıma düştü. İki fenerin ışığı, Yargıç'ın sırtına saplanmış kasap bıçağından yansıdı. Raistlin, siyahlara bürünmüş birinin köşeden döndüğünü gördü.</p>

  <p class="p51">İki kara hacı, ölü adama bira dolu bir şaşkınlıkla bakakaldı. Raistlin de en az onlar kadar şaşkındı. Şoktan ilk kurtulan o oldu ve adamın öldüğü belli olmasına karşın yanında diz çöküp boğa benzeri boynunda nabız aradı. Kara hacılardan biri aniden çığlık attı.</p>

  <p class="p51">"Sen!" diye bağırdı, parmağını Raistlin'e uzatarak. "Senin yüzünden öldü!"</p>

  <p class="p51">Raistlin'in kafasına vurmak için fenerini salladı ama darbesi hedefinin yakınına bile gelmedi.</p>

  <p class="p51">Diğer kara hacı muhafızları çağırmaya başladı. "Cinayet! İmdat! Suikastçılar! Cinayet!"</p>

  <p class="p51">Raistlin içinde bulunduğu tehlikeyi farketti. Kara hacılar onun Yargıç'ı özellikle durdurup konuşmaya tuttuğunu ve böylece suikastçının arkadan gelip onu bıçakladığını düşünüyorlardı! Raistlin suçsuz olduğunu istediği kadar söyleyebilirdi ama durum onun aksineydi. Kimse ona inanmazdı.</p>

  <p class="p51">Raistlin ayağa kalktı. Gül yaprakları elindeydi. Uyku büyüsünün kelimeleri de zihnindeydi ve derhal diline geçtiler.</p>

  <p class="p51">"<span class="t19">Ast ta</span><span class="t19">ş</span><span class="t19">arak sinuralan krynawi</span>!"</p>

  <p class="p51">Gül yapraklarını iki kara hacmin yüzüne attı ve adamlar kaldırıma yığılarak uyumaya başladılar; biri su oluğuna, diğeri de Raistlin'in ayaklarının dibine düşmüştü. Fenerlerden biri yere düşerek kırıldı. Işığı söndü. Maalesef diğeri yanmaya devam ediyordu. Raistlin ışığı söndürmek isterdi ama cesaret edemedi. Islıklar ve bağırtılar duyabiliyordu ve İolanthe'nin ona Neraka muhafızlarının bir kara hacının öldürülmesini ne kadar ciddiye aldıklarını anlattığını hatırladı. Yargıç'ın öldürülmesi üzerine bütün garnizon ayağa kalkardı.</p>

  <p class="p51">Raistlin ne yapacağını düşünerek bir an için tereddüt etti. Kendini büyü koridorlarına atabilir ve odasının güvenliğine ulaşabilirdi. Göğe baktı ve Lunitari'nin kırmızı gözü ona kırpılırmış gibi geldi. Tanrıça, ondan her zaman hoşlanmıştı. Bu, aradığı şey olabilirdi. Kendini riske atıyor olsa da bu fırsatı tepemezdi.</p>

  <p class="p51">Siyahlara bürünmüş kişinin caddeden aşağı koştuğunu hatırlayan Raistlin, aynı güzergahı izledi. Solinari'nin gümüş ışığı Lunitari'nin kırmızı parıltısıyla karışıyordu ve Raistlin. suikastçının bir hata yapmış olduğunu derhal gördü. Aceleyle yanlış köşeden dönmüştü. Bir caddeye çıkmamış, yüksek, taş bir duvarla sonlanan bir çıkmaz sokağa girmişti. Suikastçı hâlâ burada olmalıydı. Kanatları yoksa kaçmış olamazdı.</p>

  <p class="p51"> Raistlin yavaşladı; dikkatli ilerliyor, gölgelere bakıyor, en hafif sesi bile dinliyordu. Suikastçı birden fazla bıçak taşıyor olabilirdi ve Raistlin de karburgaları arasında bir bıçak hissetmek istemiyordu. Bir sürtünme sesi duydu ve simsiyah giyinmiş, taş duvara tırmanmaya çalışan suikastçıyı gördü. Duvar çok yüksekti; çamur kaplı taşlar kaygandı ve el ya da ayak koyacak bir yer yoktu. Suiksatçı kayarak yere düştü ve olduğu yerde kalıp küfretti.</p>

  <p class="p51">Ay ışığı ve gölgeler altında tam olarak seçilmeyen suikastçı kısa boylu ve inceydi; Raistlin, ilk başta, katilin bir çocuk olduğunu sandı. Daha da yaklaşınca, Lunitari'nin ışığında, onun, Talent Orren'in Kırık Kalkan'dan attığı dişi kender olduğunu anladı. Kenderlerin giydiği parlak kıyafetleri yoktu üzerinde, simsiyah giyinmişti; siyah gömlek, siyah pantolon. Sarı örgülerini siyah bir berenin altına sokmuştu.</p>

  <p class="p51">Çelik parladı kadın elinde. Gözleri ışıldadı. Yüzünde bir kendere hiç yakışmayan bir ifade vardı; sert, kararlı ve soğuk.</p>

  <p class="p51">"Muhafızları çağır ve boğazını kesivereyim," dedi. "Onu da yapabilirim. Bıçakla çok hızlıyımdır. Ne kadar hızlı olduğumu görmüşsündür belki."</p>

  <p class="p51">"Çağırmayacağım," dedi Raistlin. "Duvarı aşmana yardım edebilirim."</p>

  <p class="p51">"Senin gibi zayıf biri mi?" Kender alay etti. "Bu duvardan bir kedi yavrusunu bile atamazsın sen."</p>

  <p class="p51">Arkalarında muhafızlar bağırıyor ve düdüklerini öttürüyorlardı. Kender hiç de sinirli ya da korkmuş gibi değildi, bu konuda herhangi bir kender gibi davranıyordu.</p>

  <p class="p51">"Büyümü kullanabilirim," dedi Raistlin. "Ancak bir bedeli var."</p>

  <p class="p51">"Ne kadar?" siye sordu kender tehditkar bir bakışla.</p>

  <p class="p51">"Pazarlık edecek durumda değilsin," dedi sakin sakin Raistlin ve elini kadına uzattı. "Al ya da reddet."</p>

  <p class="p51">Kender adama tereddütle baktı, şüphe içindeydi. Artan düdük sesleri ve kaldırıma çarpan ayakların gürültüsü kadının karar vermesine yardım etti. Adamın elini tuttu. Raistlin büyü kelimelerini söyledi ve ikisi birden yükselerek duvarın üzerinden uçtular. Sokağın diğer tarafında, tüy kadar hafif indiler yere.</p>

  <p class="p51">Tasslehoff olsaydı ohlar, ahlar ve büyüyü tartışıp Raistlin'den kendisini tekrar uçurmasını isterdi. Yanındaki kender ağzını kapalı tuttu. Yere indikleri anda kadın yaydan fırlayan bir ok gibi fırladı.</p>

  <p class="p51">Ya da aslında fırlamaya çalıştı. Raistlin kadının elini sıkıca tutmuştu ve kenderlerin oyunlarına alışkın olduğundan, kadın kaçmaya çalışırken bileğini kırarcasına büküp neredeyse omuzunu çıkartmasına karşın onu bırakmadı.</p>

  <p class="p51">Arkalarından yükselen seslere bakılırsa, olay yerinde daha fazla muhafız birikiyordu ve katili arama alanlarını genişleteceklerdi.</p>

  <p class="p51">"Bana borçlusun," dedi adam, kenderi sıkı sıkı tutarken.</p>

  <p class="p51">"Hiç çeliğim yok," dedi kender.</p>

  <p class="p51">"Çelik değil. Bilgi."</p>

  <p class="p51">"Ondan da hiç yok," dedi kender ve adamdan tekrar kurtulmaya çalıştı.</p>

  <p class="p51">"Senin adın ne?" diye sordu adam.</p>

  <p class="p51">"Seni ilgilendirmez."</p>

  <p class="p51">"Benimki Raistlin Majere," dedi kadına. "İşte, benimkini biliyorsun artık. Sen de bana seninkini söyle. Zararı dokunmaz, değil mi?"</p>

  <p class="p51">Kender düşündü. "Sanırım dokunmaz. Ben Marigold Featherwinkle'ım."</p>

  <p class="p51">Krynn'in uzun tarihi boyunca bundan daha garip isimli bir soğukkanlı katil olmamıştır herhalde, diye düşündü Raistlin.</p>

  <p class="p51">"Bana Mari derler," diye ekledi kender. "Sana da Raist diyorlar mı?"</p>

  <p class="p51">"Hayır," dedi Raistlin. Ona bu şekilde seslenen sadece bir kişi vardı. "Sen Gizli Işık'ın bir üyesisin, Mari," dedi bildirir gibi, soru gibi sormadan.</p>

  <p class="p51">"Gizli Işık mı? Hiç duymadım," dedi Mari.</p>

  <p class="p51">"Sana inanmıyorum. Kenderler hakkında bir şeyler bilirim ve bu cüretkar planı tek başına yapmadığına eminim."</p>

  <p class="p51">"Yaptım işte!" diye bağırdı Mari içerleyerek.</p>

  <p class="p51">Raistlin omuzlarını silkti. "Seni büyüyle duvarın diğer tarafına gönderebilirim."</p>

  <p class="p51">Muhafızların sokağa doluştuğunu ikisi de duyabiliyordu.</p>

  <p class="p51">Mari suratını astı ve inatla hiçbir şey söylemedi.</p>

  <p class="p51">"Yardım edebilirim," dedi Raistlin. "Biraz önce gördüğün gibi."</p>

  <p class="p51">"Siyah Cübbe giyiyorsun," dedi kadın.</p>

  <p class="p51">"Sen de şen kalpli bir kendersin," dedi Raistlin, "ve yüzünde kan var."</p>

  <p class="p51">"Öyle mi?" Mari cebinden bir mendil çıkarttı ve yanaklarını sildi.</p>

  <p class="p51">"Sanırım o benim," dedi Raistlin, mendili tanıyarak.</p>

  <p class="p51">"Düşürmüş olmalısın." Mari kocaman gözleriyle baktı adama. "Geri istiyor musun?"</p>

  <p class="p51">Raistlin gülümsedi. En azından bazı şeyler hiç değişmeyecekti. Garip bir şekilde rahatlamış hissetti kendini. "Arkadaşlarınla nasıl temasa geçebileceğimi söyle bana Mari ve ben de gitmene izin vereyim."</p>

  <p class="p51">Mari adamı inceledi, onunla ilgili karar vermeye çalışıyormuş gibiydi. Duvarın diğer tarafında muhafızların çöp yığınlarını dürttükleri ve arka kapılara vurdukları duyulabiliyordu.</p>

  <p class="p51">"Çok vaktimiz yok," dedi Raistlin. "Birinin aklına bu sokağa bakmak gelecektir eninde sonunda. Ve ben de bilmek istediklerimi bana söyleyene kadar seni bırakmayacağım."</p>

  <p class="p51">"Pekala, bu Gizli Işık grubu hakkında bir şeyler duymuş olabilirim," dedi Mari istemeye istemeye. "Hatırladığım kadarıyla Trol'ün Saçı isimli meyhaneye gitmeli, bir içki istemeli ve '<span class="t19">Girdaptan kurtuldum,</span>' deyip beklemelisin."</p>

  <p class="p51">"Girdaptan kurtuldum!" Raistlin dehşet içinde tekrarladı. Kadını daha sıkı tuttu. "Bunu nereden biliyorsun?"</p>

  <p class="p51">"Neyi? Bırak beni! Canımı acıtıyorsun," diye inledi Mari.</p>

  <p class="p51">Raistlin elini gevşetti. Aptalca davranıyordu. Kadının Girdap'ı, geminin batmasını, Kan Denizi'ni bilmesinin imkanı yoktu. Girdap bir parolaydı, hepsi bu. Kenderi bıraktı; tam teşekkür edecekken Mari sokakta koşmaya başlamıştı bile. Karanlığın içinde kayboldu kadın.</p>

  <p class="p51">Raistlin sırtını duvara dayadı. Heyecan ve tehlike geçince bitmiş, tükenmiş hissediyordu kendini. Ve Kırık Kalkan'a kadar önünde uzun bir yol vardı. Etrafındaki binaların içinde ışıklar yanıyordu; muhafızların bağırtılarını duyanlar uyanmış, pencerelerinden sarkarak ne olduğunu öğrenmeye çalışıyorlardı. Bu karmaşaya ek olarak muhafızlar şehir kapılarının kapatılmasını, kimsenin ne dışarı bırakılmasını ne de içeri alınmasını emrediyorlardı.</p>

  <p class="p51">Raistlin'in son bir büyü yapacak gücü kalmıştı. Ejderha küresini avucuna aldı, kelimeleri söyledi ve büyü koridorlarına girdi. Kırık Kalkan'daki odasında çıktı. Keselerini çıkartıp yastığının altına koyduktan sonra soyundu ve yatağın üzerine yığılarak anında uykuya daldı.</p>

  <p class="p51">Rüyasında, her zamanki gibi, Caramon'u gördü. Ancak bu sefer Raistlin'i kasap bıçağıyla dürten bir kender vardı Caramon'un yanında.</p>
</body>
</html>
