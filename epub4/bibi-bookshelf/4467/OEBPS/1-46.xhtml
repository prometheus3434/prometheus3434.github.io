<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-50" xml:lang="tr-TR">
		<div>
			<p id="_idParaDest-49"><st c="0">Okuyucuya Not</st></p>
			<p><st c="14">Bu kitaptaki birçok olay gerçek hadiselerden etkilenerek kaleme alındı ama son tahlilde elbette ki her şey kurmaca.</st></p>
			<p><st c="130">Kilyos’ta, birçoğunuzun bildiği üzere, gerçekten bir Kimsesizler Mezarlığı var. </st><st c="211">Hızla genişlemekte. </st><st c="231">Son zamanlarda, Avrupa’ya geçmeye çalışırken Ege Denizi’nde boğulan sığınmacılardan buraya gömülenlerin sayısı giderek arttı. </st><st c="357">Bütün diğer mezarlar gibi onlarınkilerde de yalnızca sayılar var. </st><st c="423">Nadiren isimler yazılı bu mezarlıkta.</st></p>
			<p><st c="460">Kitapta sözü geçen pek çok mezarlık sakini, –Nepal’den New York’a seyahat eden Zen Budisti büyükanne dahil– burada gömülü olan insanlarla ilgili gazete kupürlerinden ve gerçek hikâyelerden esinlenilerek yaratılmıştır.</st></p>
			<p><st c="678">Genelevler Sokağı da gerçek, malum. </st></p>
			<p><st c="715">Hikâyede sözü geçen tarihi olaylar da öyle –1968’de Vietnam’da gerçekleşen My Lai katliamı ile 1977’deki İşçi Bayramı’nda İstanbul’da yaşanan katliam da buna dahil. </st><st c="880">Keskin nişancıların kalabalıklara ateş açtığı Intercontinental Oteli şimdi The Marmara Oteli oldu.</st></p>
			<p><st c="978">Romanın 1990 senesinde bitmesinin sembolik bir önemi var: 1990 yılına dek, Türk Ceza Kanunu’nun 438. </st><st c="1080">maddesi, tecavüz sanıkları eğer kurbanın fahişe olduğunu ispatlayabilirlerse cezalarının üçte bir oranında azaltılmasına izin veriyordu. </st><st c="1217">“Bir fahişenin ruhsal ya da bedensel sağlığı tecavüzden olumsuz etkilenemez” diyerek savundular bu maddeyi kimileri. </st></p>
			<p><st c="1334">1990’da, seks işçilerine karşı saldırılarda korkunç bir artış yaşandığında, kadınlar birlikte eylem yaptılar. </st><st c="1444">Her zaman inanıyorum ki kadınların birbirleriyle dayanışma içinde oldukları ülkelerde ataerkillik geriler. </st><st c="1551">Kadınlar bölündüklerinde ataerkillik pekişir. </st></p>
			<p><st c="1597">O protesto eylemlerinin de etkisiyle 438. </st><st c="1639">madde kaldırıldı. </st></p>
			<p><st c="1657">Ve son olarak, kitaptaki beş arkadaş tümüyle benim hayal gücümün ürünü olmakla beraber, ilhamlarını İstanbul’da karşılaştığım gerçek insanlardan aldılar elbette. </st><st c="1819">İstanbul’un yerlileri, yabancıları, ‘sonradan gelenleri’, sürgünleri... </st><st c="1891">hepsini severek düşündüm, hayal ettim. </st></p>
			<p><st c="1930">Leyla ve beş kadim dostu tamamen kurmaca karakterler olsalar da, bu romanda anlatılan arkadaşlıklar ve vefakâr dostluklar, en azından benim nazarımda, tıpkı bu can ve canan şehir kadar gerçektir, derindir.</st></p>
		</div>
		<div id="charCountTotal" value="2135"></div></body>
</html>
