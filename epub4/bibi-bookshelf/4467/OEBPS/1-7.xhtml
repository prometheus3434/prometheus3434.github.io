<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<p id="_idParaDest-8"><st c="0">Dört dakika</st></p>
			<p><st c="12">Kalbi durduktan dört dakika sonra, Leyla’nın zihninde bir anlığına beliriveren hatıra yanı sıra karpuz kokularını getirdi. </st></p>
			<p><st c="136">Ağustos 1953. </st><st c="150">Onyıllardır yaşanan en sıcak yaz! </st><st c="184">Annesi öyle demişti. </st></p>
			<p><st c="205">Leyla on yılın nasıl bir şey olduğunu tahayyül etmeye çalıştı, ne kadar uzundu acaba? </st><st c="291">Zaman kavramı ipek bir kurdele gibi kayıp gitti parmaklarının arasından. </st><st c="364">Bir ay önce Kore Savaşı bitmiş, teyzesinin erkek kardeşi sağ salim köyüne dönmüştü. </st><st c="448">Şimdi başka şeyler vardı teyzesini kaygılandıran. </st><st c="498">Geçen seferkinin aksine bu kez gebeliği iyi gidiyor gibiydi ama gece gündüz midesi bulanıyordu. </st><st c="594">Feci bulantı nöbetleri yüzünden yediği şeyleri içeride tutmakta zorlanıyordu. </st><st c="672">Sıcak da iyi gelmiyordu tabii. </st></p>
			<p><st c="703">O yüzden Harun, hep beraber tatile gitmeyi önerdi. </st><st c="754">Akdeniz kıyısında bir yerlere; hava değişikliği iyi olurdu. </st><st c="814">Erkek ve kız kardeşleriyle onların ailelerini de davet etti.</st></p>
			<p><st c="874">Bir minibüse doluşarak Doğu Akdeniz kıyısında bir kasabaya doğru yola çıktılar. </st><st c="955">Toplam on iki kişiydiler. </st><st c="981">Amcası sürücünün yanına oturmuştu, öğrencilik yıllarına dair komik hikâyeler anlattı yol boyunca. </st><st c="1079">Anlatacak anısı kalmayınca bu sefer de marşlar söylemeye başladı ve herkesi de katılmaya teşvik etti. </st><st c="1181">Harun bile katıldı sonunda.</st></p>
			<p><st c="1208">Leyla’nın amcası ince yapılı, uzun boyluydu; kısacık kesilmiş saçları, biçimli bir burnu, mavimsi gri gözleri ve uçları kıvrık uzunca kirpikleri vardı. </st><st c="1361">Yakışıklıydı, herkes öyle söylerdi. </st><st c="1397">Bu iltifatı tüm hayatı boyunca duymuş olmanın üzerindeki etkisi açıkça görülüyordu. </st><st c="1481">Ailenin diğer üyelerinde rastlanmayan bir rahatlık vardı hareketlerinde, gülüşünde. </st><st c="1565">Kim bilir belki de kendine âşıktı. </st></p>
			<p><st c="1600">“Bakın hele bize, muhteşem Akarsu ailesi yollarda! </st><st c="1651">Kendi futbol takımımızı kurabiliriz istesek!” dedi amcası.</st></p>
			<p><st c="1709">Arkada, annesinin yanında oturan Leyla itiraz etti hemen: “On bir oyuncu gerekir ona, on iki değil.” </st></p>
			<p><st c="1811">“Öyle mi?” dedi amcası, omuzunun üstünden çocuğa bakarak. </st><st c="1869">“O halde biz oyuncular oluruz, sen de teknik direktör. </st><st c="1924">Sen komut verirsin; ne istersen yaparız. </st><st c="1965">Emrinizdeyiz, han’fendi.”</st></p>
			<p><st c="1990">Leyla’nın yüzü ışıldadı, bir kerecik de olsa patron olmak hoşuna gitmişti. </st><st c="2066">Seyahatin geri kalanı boyunca amcası keyifle devam ettirdi bu oyunu. </st><st c="2135">Her molada Leyla’ya kapıyı açtı, ona içecekler ve bisküviler getirdi ve öğleden sonra yağan hafif yağmurun ardından ayakkabıları kirlenmesin diye yoldaki su birikintisinden kucağında geçirdi onu. </st></p>
			<p><st c="2331">“Teknik direktör mü, Saba Kraliçesi mi bu yahu?” dedi yandan seyreden babası.</st></p>
			<p><st c="2408">“Futbol takımımızın teknik direktörü” dedi amcası. </st><st c="2460">“Ve benim kalbimin kraliçesi.”</st></p>
			<p><st c="2490">Herkes gülümsedi buna.</st></p>
			<p><st c="2513">Uzun ve yavaş bir yolculuktu. </st><st c="2544">Sürücü elde sarılmış sigaralar tüttürüyordu. </st><st c="2589">Kıvrıla kıvrıla adamın etrafını saran incecik duman, havaya okunması imkânsız elyazısı mesajlar yazıyordu başının üstünde. </st><st c="2712">Dışarıda güneş ortalığı yakıyordu. </st><st c="2747">İçerideki havaysa ağır ve boğucuydu. </st><st c="2784">Leyla, uyluklarının arkası sıcak suni deriden yanmasın diye ellerini bacaklarının altında tutuyordu ama bir süre sonra yorulup bıraktı. </st><st c="2920">Pamuklu şort yerine uzun bir elbise ya da bol bir şalvar giyseydim keşke, diye düşündü. </st><st c="3008">Allahtan, hasır şapkasını getirmeyi akıl etmişti; üstelik şapkanın kenarındaki parlak kırmızı kirazlar da fazlasıyla iştah açıcı görünüyordu. </st></p>
			<p><st c="3150">“Gel şapkaları değişelim” dedi amcası. </st><st c="3189">Dar kenarlı beyaz bir fötr şapka vardı başında, biraz eskimiş olmakla birlikte yakışıyordu ona. </st></p>
			<p><st c="3285">“Evet, değişelim!”</st></p>
			<p><st c="3303">Hava karardıktan sonra, başında yeni şapkası, pencereden akan otoyolun bulanık görüntüsüne baktı Leyla, geçen arabaların ışıklarını bahçede sümüklüböceklerin bıraktığı gümüşi, yapışkan izlere benzetti. </st><st c="3506">Otoyolun ötesinde küçük kasabaların sokak lambaları ışıldıyordu; oraya buraya toplanmış ev kümeleri, cami ve minarelerin siluetleri vardı. </st><st c="3645">O evlerde nasıl ailelerin oturduğunu merak etti; şimdi onların minibüsüne bakıp nereye gittiklerini merak eden çocuklar var mıydı acaba, varsa nasıl çocuklardı? </st><st c="3806">Akşamın geç bir saatinde varış yerine ulaştıklarında göğsüne bastırdığı fötr şapkaya sarılıp uyuyakalmıştı Leyla; penceredeki küçük, solgun yansıması yanından geçtikleri binaların üstüne vuruyordu. </st></p>
			<p><img src="image/1fish.png" alt="" /></p>
			<p><st c="4004">Leyla nerede kalacaklarını görünce şaşırmış, hafifçe de düş kırıklığına uğramıştı. </st><st c="4087">Bütün pencerelerde eski, yırtık sinek telleri, duvarlarda yukarıya tırmanan küf lekeleri, bahçedeki taşların arasında bir yolunu bulup başlarını çıkarmış ısırganlar ve dikenli otlar vardı. </st><st c="4276">Ama avluda içine su pompalayabildikleri tahta bir küvet olmasına çok sevinmişti. </st><st c="4357">Yolun yukarısında, dev bir dut ağacı tarlaların içinde boy gösteriyordu. </st><st c="4430">Rüzgâr döne döne dağdan aşağı esip ağaca vurduğunda gökten mor dutlar yağar, giysilerini ve ellerini leke yapardı. </st><st c="4545">Rahat, konforlu bir ev değildi belki ama farklıydı, maceralıydı.</st></p>
			<p><st c="4609">Her biri benzer somurtkanlık nöbetleri geçiren ergenler olan büyük kuzenleri Leyla’yı odalarına almak istemediler. </st><span><st c="4725">Sen küçüksün, anlamazsın.</st></span><st c="4750"> Böyle diyorlardı. </st><st c="4769">Annesine bavullarının bile zar zor sığdığı küçücük bir oda verildiği için onunla da kalamıyordu. </st><st c="4866">Bu yüzden Leyla bazıları yatağını ıslatan ve rüyalarının içeriğine göre uykularında ağlayan ya da gülen bir iki yaşındaki kuzenleriyle birlikte yatmak zorunda kalmıştı. </st></p>
			<p><img src="image/1fish.png" alt="" /></p>
			<p><st c="5035">Gecenin geç bir saatinde, yatağında uyanık yatıyordu Leyla; gözlerini kocaman açmış, her çıtırtıya, geçen her gölgeye dikkat kesilmişti. </st><st c="5172">Vızıltılara bakılırsa sivrisinekler teldeki deliklerden içeri girmişlerdi besbelli. </st><st c="5256">Leyla’nın başının üstünde dönüp duruyor, kulaklarında vızlıyorlardı. </st><st c="5325">Karanlığın tamamen çökmesini bekleyip odaya aynı anda sızmışlardı – hem sivrisinekler hem de amcası.</st></p>
			<p><st c="5425">“Uyuyor musun?” diye sordu ilk geldiğinde ve yatağın kenarına oturdu. </st><st c="5496">Sesi alçaktı, fısıltıdan az yüksek; ufaklıkları uyandırmamaya çalışıyordu.</st></p>
			<p><st c="5570">“Evet... </st><st c="5580">yani hayır, uyumuyorum.”</st></p>
			<p><st c="5604">“Sıcak, değil mi? </st><st c="5623">Ben de uyuyamadım.”</st></p>
			<p><st c="5642">Leyla onun mutfağa gidip kendisine bir bardak soğuk su almamış olmasını tuhaf buldu. </st><st c="5728">Buzdolabındaki bir kâse karpuz gayet harika bir gece yarısı atıştırmalığı olurdu. </st><st c="5810">Ferahlatıcı. </st><st c="5823">Leyla bazı karpuzların, içinde bir bebeğin rahat rahat yatacağı kadar büyüdüğünü biliyordu. </st><st c="5915">Ama bu bilgiyi kendine sakladı. </st></p>
			<p><st c="5947">Amcası sanki onun düşüncelerini okumuş gibi başını salladı. </st><st c="6007">“Fazla kalmayacağım, azıcık sadece – tabii majesteleri bana izin verirse?”</st></p>
			<p><st c="6081">Leyla gülümsemeye çalıştı ama yüzü kaskatıydı. </st><st c="6129">“Hımm, tamam.”</st></p>
			<p><st c="6143">Amcası Leyla’nın üzerindeki örtüyü hızla kaldırıp yanına yattı. </st><st c="6208">Leyla kalp atışlarını duydu adamın – ne kadar da yüksek sesli ve hızlıydı.</st></p>
			<p><st c="6282">“Tolga’ya bakmaya mı geldin?” diye sordu Leyla, huzursuz bir anın ardından.</st></p>
			<p><st c="6358">Tolga, amcasının en küçük oğluydu; pencere önündeki beşikte uyuyordu. </st></p>
			<p><st c="6429">“Evet, herkes iyi mi diye bakmaya geldim. </st><st c="6471">Konuşmayalım ama, olur mu? </st><st c="6498">Uyanmasınlar.”</st></p>
			<p><st c="6512">Leyla olur der gibi salladı başını. </st><st c="6549">Mantıklı bulmuştu bu talebi.</st></p>
			<p><st c="6577">Amcasının midesinden bir gurultu yükseldi. </st><st c="6621">Adam mahcup bir şekilde gülümsedi. </st><st c="6656">“Ah, biraz fazla yemişim galiba.”</st></p>
			<p><st c="6689">“Ben de” dedi Leyla, sırf bir şey söylemek için. </st><st c="6739">Doğrusu pek fazla bir şey yememişti yemekte.</st></p>
			<p><st c="6783">“Sahi mi? </st><st c="6794">Bakayım ne kadar dolmuş göbeğin.” Amcası Leyla’nın geceliğini yukarı sıyırdı. </st><st c="6872">“Burada mı yemekler? </st><st c="6893">Yoksa burada mı?”</st></p>
			<p><st c="6910">Leyla bir şey demedi.</st></p>
			<p><st c="6932">Adam çocuğun göbek deliğinin etrafında daireler çizmeye başladı. </st><st c="6998">“Hımm. </st><st c="7005">Gıdıklanıyor musun?”</st></p>
			<p><st c="7025">Leyla başını iki yana salladı. </st><st c="7057">Çoğu insan ayaklarından ya da koltukaltlarından gıdıklanırdı. </st><st c="7119">Leyla ise boynundan; ama bunu söylemenin anlamı yoktu şimdi. </st><st c="7180">İnsanlara en zayıf noktanı söylersen kesinlikle orayı hedef alıyorlardı, gördüğü kadarıyla. </st><st c="7272">Hiç sesini çıkarmadı. </st></p>
			<p><st c="7294">Başta daireler küçük ve hafifti ama giderek büyüyüp mahrem yerlerine ulaştılar. </st><st c="7374">Leyla geri çekildi, utanmıştı. </st><st c="7405">Amcası biraz daha yanaştı. </st><st c="7432">Hoşuna gitmeyen şeyler kokuyordu adam – çiğnenmiş tütün, alkol, patlıcan kızartması. </st></p>
			<p><st c="7517">“Sen benim en sevdiğim yeğenimsin” dedi, bir lütufta bulunurcasına. </st><st c="7585">“Eminim farkındasındır.”</st></p>
			<p><st c="7609">En sevdiği miydi sahi? </st><st c="7633">Onu futbol takımının teknik direktörü yapmıştı, evet ama yine de... </st><st c="7701">Şaşkınlığını gören amcası diğer eliyle onun yanağını okşadı. </st><st c="7762">“Neden en çok seni sevdiğimi biliyor musun?”</st></p>
			<p><st c="7806">Leyla bekledi, yanıtı merak etmişti.</st></p>
			<p><st c="7843">“Çünkü sen diğerleri gibi bencil değilsin. </st><st c="7887">Akıllı, tatlı bir kızsın. </st><st c="7913">Sakın değişme ama. </st><st c="7932">Söz ver bana hiç değişmeyeceğine.”</st></p>
			<p><st c="7966">Leyla başını olur der gibi salladı; büyük kuzenleri amcasının ona böyle iltifat ettiğini duysalar nasıl bozulurlardı kim bilir. </st><st c="8095">Şu an burada olmamaları büyük talihsizlikti. </st></p>
			<p><st c="8140">“Bana güveniyor musun?” Adamın gözleri bir çift mavi akikti karanlıkta.</st></p>
			<p><st c="8211">Ve işte yine sallıyordu başını Leyla. </st><st c="8250">Hayatının çok sonraki zamanlarında, yaptığı bu hareketten tiksinecekti Leyla – yaş ve otorite karşısında koşulsuz itaat.</st></p>
			<p><st c="8370">“Sen bi büyü” dedi adam, “bak seni oğlanlardan koruyacağım. </st><st c="8431">Bilmezsin onların ne mal olduğunu. </st><st c="8466">Sana yaklaşmalarına izin vermeyeceğim.”</st></p>
			<p><st c="8505">Alnından öptü Leyla’yı. </st><st c="8530">Tıpkı her bayram ailece ziyarete geldiklerinde yaptığı gibi, sanki arkasından akideşekeri ve harçlık da verecekmiş gibi öptü. </st><st c="8656">Sonra da gitti. </st><st c="8672">O ilk gece.</st></p>
			<p><st c="8683">Ertesi gece amcası gelmedi. </st><st c="8712">Leyla da bütün olayı unutmaya hazırdı. </st><st c="8751">Ama üçüncü gece yine geldi adam. </st><st c="8784">Bu kez daha da çok gülümsüyordu, tavırları daha rahattı. </st><st c="8841">Havaya baharlı bir koku yayıldı; tıraş losyonu sürmüş olabilir miydi? </st><st c="8911">Yaklaştığını görür görmez gözlerini kapatmıştı Leyla, uyuyor gibi yapıyordu. </st></p>
			<p><st c="8988">Adam sessizce örtüyü çekip Leyla’nın yanına sokuldu. </st><st c="9041">Elini yine göbeğine koydu ama bu kez çizdiği daireler daha geniş, daha ısrarcıydı – zaten kendisine ait olduğuna inandığı bir şeyi arıyor, talep ediyor gibiydi. </st></p>
			<p><st c="9202">“Dün gelemedim, yengen kendini pek iyi hissetmiyordu” dedi, sanki kaçırdığı randevu için özür diler gibi.</st></p>
			<p><st c="9307">Leyla koridorun aşağısından annesinin horultusunu duyabiliyordu. </st><st c="9373">Babasıyla teyzesine yukarıda, banyoya yakın, büyük bir oda verilmişti. </st><st c="9444">Teyzesi gece boyunca tuhaf tuhaf saatlerde uyandığı için evdeyken yalnız uyuması daha iyi olur dediklerini duymuştu Leyla. </st><st c="9567">Bu onun artık iblislerle savaşmadığı anlamına mı geliyordu acaba? </st><st c="9633">Yoksa iblislerin nihayet savaşı kazandığı anlamına mı? </st></p>
			<p><st c="9688">“Tolga yatağa işiyor” deyiverdi Leyla, gözlerini açarak.</st></p>
			<p><st c="9744">Bunu neden söylediğini kendi de bilmiyordu. </st><st c="9789">Ufak oğlanın böyle bir şey yaptığına tanık olmamıştı doğrusu. </st><st c="9851">Sırf bir şeyler söyleyip amcasının dikkatini başka yöne çekmek istemişti, beceriksizce.</st></p>
			<p><st c="9938">Amcası şayet şaşırdıysa bile çaktırmadı. </st><st c="9980">“Biliyorum canım. </st><st c="9998">Geçer zamanla, sen dert etme.”</st></p>
			<p><st c="10028">Adamın soluğu boynuna vuruyordu sıcak sıcak. </st><st c="10074">Sakalları hafifçe uzamıştı. </st><st c="10102">Leyla’nın tenini acıtıyordu. </st><st c="10131">Leyla, babasının yoldaki bebek için yaptığı tahta beşiği yaparken kullandığı zımpara kâğıdını hatırladı. </st></p>
			<p><st c="10236">“Amca...”</st></p>
			<p><st c="10245">“Şşş. </st><st c="10252">Diğerlerini rahatsız etmeyelim.”</st></p>
			<p><span><st c="10284">Etmeyelim. </st></span><st c="10296">Onlar bir takımdı artık.</st></p>
			<p><st c="10320">“Tut” dedi ve Leyla’nın elini aşağıya, pijama şortunun önüne, bacaklarının arasındaki bir yere doğru itti. </st><st c="10428">Çocuk irkilerek parmaklarını geri çekti. </st><st c="10469">Bileğinden tutup elini yeniden aşağıya itti adam; öfkelenmiş gibiydi sesi. </st><st c="10544">“Tut dedim!”</st></p>
			<p><st c="10556">Avucunun altında adamın sertliğini hissetti Leyla. </st><st c="10608">Amcası garip bir ses çıkardı birden, inildedi, dişlerini sıktı. </st><st c="10672">İleri geri hareket etti, solukları hızlandı. </st><st c="10717">Leyla korkudan taş kesilmiş, öylece yatıyordu. </st><st c="10764">Artık adama dokunmuyordu bile ama onun bunu fark ettiğini sanmıyordu. </st><st c="10834">Son bir kez daha inledi ve durdu amcası. </st><st c="10875">Soluk soluğaydı. </st><st c="10892">Havada keskin bir koku vardı ve çarşaf ıslanmıştı.</st></p>
			<p><st c="10942">“Bak ne yaptın bana” dedi adam, yeniden konuşabildiğinde.</st></p>
			<p><st c="11000">Leyla’nın kafası karıştı, tam olarak ne olduğunu anlamamıştı. </st><st c="11063">Mahcup hissetti kendisini. </st><st c="11090">Suçlu hissetti. </st><st c="11106">İçgüdüsel olarak, bunun yanlış bir şey olduğunu ve aslında hiç yaşanmaması gerektiğini seziyordu. </st><st c="11204">Hepsi kendi suçuydu.</st></p>
			<p><st c="11224">“Ne yaramaz bir kızsın” dedi amcası. </st><st c="11262">Ciddi, neredeyse kederli bir hali vardı. </st><st c="11303">“Çok tatlı ve masum görünüyorsun ama hepsi bir maskeden ibaret, öyle değil mi? </st><st c="11382">Alttan alta sen de diğerleri gibisin. </st><st c="11420">Terbiyesiz. </st><st c="11432">Nasıl da kandırdın beni.”</st></p>
			<p><st c="11457">Suçluluk duygusu keskin bir bıçak gibi saplandı Leyla’ya, hem de öyle bir acıttı ki yerinden bile kıpırdayamadı çocuk. </st><st c="11577">Gözleri yaşardı. </st><st c="11594">Kendini tutmaya çalıştı ama başaramadı. </st><st c="11634">Hüngür hüngür ağlıyordu şimdi.</st></p>
			<p><st c="11664">Adam bir an izledi Leyla’yı. </st><st c="11694">“Tamam, tamam. </st><st c="11709">Ağlama, bak dayanamam.”</st></p>
			<p><st c="11732">Neredeyse anında hafifledi Leyla’nın ağlaması, oysa daha iyi değil, daha kötü hissediyordu kendini.</st></p>
			<p><st c="11832">“Seni sevmem mi sandın yoksa? </st><st c="11863">Bak hâlâ seviyorum.” Dudaklarını çocuğun ağzına bastırdı.</st></p>
			<p><st c="11920">Daha önce kimse dudağından öpmemişti Leyla’yı. </st><st c="11968">Bütün bedeni uyuştu bir anda.</st></p>
			<p><st c="11997">“Merak etme, kimseye söylemeyeceğim” dedi adam, Leyla’nın sessizliğini itaat olarak algılayarak. </st><st c="12095">“Ama sen de aynısını yaparsan ancak. </st><st c="12132">Yoksa itimat edemem sana. </st><st c="12158">Kendini ispatlaman gerek.”</st></p>
			<p><st c="12184">Ne kadar da uzun ve çapraşık bir sözdü o öyle. </st><span><st c="12232">İtimat etmek.</st></span><st c="12245"> Ne demek olduğundan bile emin değildi Leyla.</st></p>
			<p><st c="12290">“Kimseye bir şey söyleme, söylersen bacaklarını kırarım” dedi amcası. </st><st c="12361">“Bu bizim sırrımız, anladın mı? </st><st c="12393">Bir sen, bir ben. </st><st c="12411">Başkasına söylersen ben de senin bana ne yaptığını anlatırım. </st><st c="12473">Sır nedir biliyorsun, değil mi?”</st></p>
			<p><st c="12505">Tabii ki biliyordu Leyla. </st><st c="12532">Sakladığı haddinden fazla sır vardı zaten; bu da onlara eklenecekti işte.</st></p>
			<p><img src="image/1fish.png" alt="" /></p>
			<p><st c="12605">Sonraları, büyürken, amcasının neden onu seçtiğini tekrar tekrar soracaktı kendi kendine Leyla. </st><st c="12702">Büyük bir aileydi onlarınki. </st><st c="12731">Etrafta başkaları da vardı. </st><st c="12759">O en güzelleri değildi. </st><st c="12783">En akıllıları da değildi. </st><st c="12809">Aslına bakılırsa herhangi bir açıdan özel olduğunu düşünmüyordu kendisinin. </st><st c="12885">Buna kafa yormaya bir süre devam etti Leyla, ta ki günün birinde bu sorduğunun ne kadar berbat bir soru olduğunu fark edene kadar. </st><st c="13016">“Neden ben?” diye sormak, “Neden bir başkası değil?” demenin bir başka şekliydi; bunu yaptığı için kendisinden nefret etti. </st></p>
			<p><st c="13140"> Bahçe çiti çakıl taşlı sahilin başladığı yere kadar uzanan, yosun yeşili panjurlu bir yazlık ev. </st><st c="13237">Kadınlar yemek pişirir, yerleri süpürür, çamaşır yıkarlar... </st><st c="13298">erkekler iskambil, tavla, domino oynarlar... </st><st c="13343">ve çocuklar da birbirlerine, değdikleri her şeye yapışan pıtraklardan atarak etrafta denetimsizce koşuştururlardı. </st><st c="13458">Yerler ezilmiş dutlarla, döşemelik kumaşların her yanı karpuz lekeleriyle kaplıydı.</st></p>
			<p><st c="13541">Deniz kenarında bir yazlık ev.</st></p>
			<p><st c="13572">Leyla altı yaşındaydı; amcası ise kırk üç.</st></p>
			<p><img src="image/1fish.png" alt="" /></p>
			<p><st c="13615">Van’a döndükleri gün ateşlenip yatağa düştü çocuk. </st><st c="13667">Ağzına metalik bir tat, midesine de ağrılı bir yumru gelip yerleşmişti. </st><st c="13739">Ateşi o kadar yüksekti ki Binnaz’la Suzan onu kucaklayıp beraber banyoya götürdüler ve soğuk suya daldırdılar – ama nafile. </st><st c="13863">Yatağa yatırıp alnına sirkeye batırılmış bir bez, göğsüne soğan lapası, sırtına haşlanmış lahana yaprakları ve göbeğinin her yerine de patates dilimleri koydular. </st><st c="14026">Birkaç dakikada bir ayaklarının altına yumurta akı sürüyorlardı. </st><st c="14091">Balık çarşısı bir yaz gününün sonuna doğru nasıl kokarsa bütün ev öyle kokuyordu. </st><st c="14173">Hiçbiri işe yaramadı. </st><st c="14195">Çocuk sayıklıyor, dişlerini gıcırdatıyor, bilinci gidip geliyor, gözlerinin önünde kıvılcımlar dans ediyordu. </st></p>
			<p><st c="14305">Harun mahallenin berberini çağırmaya gitti – diğer işlerinin yanında sünnet de yapar, diş de çeker, lavman da yapardı berber. </st><st c="14431">Ama adam acil bir vaka için bir yere gitmişti o sırada. </st><st c="14487">Bunun üzerine, Eczacı Hanım’ı çağırdı Harun çarnaçar – kolay bir karar olmadı bu, çünkü kadını hiç sevmezdi; tabii kadın da Harun’u. </st></p>
			<p><st c="14620">Kimse kadının gerçek adının ne olduğundan emin değildi. </st><st c="14676">Herkes onu Eczacı Hanım diye bilirdi; nereden baksan “tuhaf” bir kadındı ama bir yandan da bir ağırlığı vardı. </st><st c="14787">Bu tıknaz ve oturaklı ve ciddi görünümlü dul kadın, saçlarını tıpkı gülümsemesi kadar gergin bir topuz halinde toplar, terzi elinden çıkma döpiyesler giyip minik, şık şapkalar takar ve sözünü dinletmeye alışık insanlara has bir özgüvenle konuşurdu. </st><st c="15036">Laiklikten, modernlikten, eğitimden ve Batı’dan gelen bir sürü şeyden yanaydı. </st><st c="15115">Çok eşliliğin sıkı bir muhalifi olarak, iki karılı bir adamdan hazzetmediğini hiç saklamazdı –bunun düşüncesi bile son derece irkiltici geliyordu ona. </st><st c="15266">Onun gözünde, Harun ve ailesi, batıl inançları ve kendilerini akıl ve bilim çağına uydurmayı inatla reddedişleriyle, vahim bir hataydılar. </st><st c="15405">Onlar, Eczacı Hanım’ın bu zıtlıklarla dolu ülkenin selameti için kafasında çizdiği geleceğin antiteziydiler. </st><st c="15514">Tabii Harun da ondan hazzetmezdi hiç. </st><st c="15552">Uzaktan uzağa diş bilerlerdi birbirlerine. </st></p>
			<p><st c="15595">Yine de yardıma geldi kadın. </st><st c="15624">Yanında oğlu Sinan da vardı. </st><st c="15653">Leyla’yla aynı yaşlardaydı oğlan. </st><st c="15687">Çalışan, yalnız bir annenin büyüttüğü bir tek çocuk: Duyulmuş şey değildi. </st><st c="15762">Şehrin insanları sık sık onlar hakkında dedikodu yapar, onları bazen hor görür, bazen alaya alırlardı ama yine de söylediklerine hep dikkat ederlerdi. </st><st c="15913">Bütün bu fısıldaşmalara karşın Eczacı Hanım’a çok saygılı davranıyorlardı ve beklenmedik anlarda kendilerini onun yardımına muhtaç buldukları çok oluyordu. </st><st c="16069">Sonuç olarak, ana-oğul toplumun bir kıyıcığında yaşar, tam bir kabul değilse de tahammül görürlerdi.</st></p>
			<p><st c="16169">“Ne zamandır devam ediyor bu?” diye sordu Eczacı Hanım, gelir gelmez.</st></p>
			<p><st c="16239">“Dün geceden beri... </st><st c="16261">Aklımıza gelen her şeyi yaptık” dedi Suzan.</st></p>
			<p><st c="16304">Binnaz başını salladı yanında.</st></p>
			<p><st c="16335">“Evet, görüyorum yaptıklarınızı – soğanlar, patatesler filan” dedi Eczacı Hanım, dalga geçer gibi.</st></p>
			<p><st c="16434">Berberlerin sünnet düğünlerine giderken yanlarına aldığı çantaya benzeyen siyah deri çantasını açtı iç geçirerek. </st><st c="16549">Bir sürü gümüş rengi kutu, bir şırınga, cam şişeler, ölçü kaşıkları çıkardı.</st></p>
			<p><st c="16625">Bu arada, oğlan annesinin eteğinin arkasına saklanmış, oradan boynunu uzatarak yatakta titreyip terleyen kıza bakıyordu.</st></p>
			<p><st c="16746">“Ölecek mi anne?”</st></p>
			<p><st c="16764">“Şşş, saçmalama. </st><st c="16782">Hiçbir şey olmayacak” dedi Eczacı Hanım.</st></p>
			<p><st c="16822">Sesin nereden geldiğini anlamaya çalışan Leyla başını yana döndürüp kadına baktı, havada tuttuğu iğneyi gördü o an; ucundaki damla kırık bir elmas gibi ışıldıyordu. </st><st c="16988">Ağlamaya başladı.</st></p>
			<p><st c="17005">“Merak etme evladım, hiç acımayacak” dedi Eczacı Hanım.</st></p>
			<p><st c="17061">Leyla bir şey demek istedi ama mecali yoktu. </st><st c="17107">Gözkapakları kırpışmaya başladı, bilinci kayıp gitti.</st></p>
			<p><st c="17160">“Pekâlâ, ikinizden biri bana yardım edebilir mi? </st><st c="17210">Yan çevirmemiz lazım çocuğu” dedi Eczacı Hanım.</st></p>
			<p><st c="17257">Binnaz derhal gönüllü oldu. </st><st c="17286">Yardıma aynı derecede hevesli olan Suzan da yapacak manalı bir iş arandı ve sonunda başucu masasındaki kâseye biraz daha sirke eklemekte karar kıldı. </st><st c="17436">Keskin bir koku doldurdu havayı.</st></p>
			<p><st c="17468">“Söylemeyeceğim” diye sayıkladı Leyla, yatağın yanında beliren siluete. </st><st c="17541">“Amca, tamam, söz.”</st></p>
			<p><st c="17560">“Ne diyor ya?” diye sordu Suzan, kaşları şaşkınlıkla çatılmıştı.</st></p>
			<p><st c="17625">Eczacı Hanım başını iki yana salladı. </st><st c="17664">“Hayal görüyor yavrucak, sayıklıyor. </st><st c="17701">Ateştendir. </st><st c="17713">İğneden sonra iyi olur.”</st></p>
			<p><st c="17737">Leyla daha çok ağlamaya başladı – derinden, hırıltılı çıkıyordu hıçkırıkları.</st></p>
			<p><st c="17815">“Anne dur bi bekle” dedi oğlan; kaygılı bir ifade gelmişti yüzüne.</st></p>
			<p><st c="17882">Çocuk yatağa yaklaştı, Leyla’nın kulağına eğilip alçak sesle konuştu. </st><st c="17953">“İğne olurken bir şeyden cesaret alman lazım. </st><st c="17999">Benim oyuncak bir baykuşum var. </st><st c="18031">Bir de maymunum var ama baykuş en iyisi. </st><st c="18072">Ama ikisi de evde.”</st></p>
			<p><st c="18091">Leyla’nın hıçkırıkları azalarak uzun ve yavaş bir iç çekişe dönüştü, sonra da sesi kesildi. </st></p>
			<p><st c="18184">“Oyuncağın yoksa benim elimi sıkabilirsin. </st><st c="18227">Hiç kızmam.”</st></p>
			<p><st c="18239">Kıza dokundu usulca. </st><st c="18261">Hafif, neredeyse cansız gibiydi el. </st><st c="18297">Ama hayrettir, tam iğne girdiği sırada Leyla parmaklarını oğlanınkilere geçirdi ve hiç bırakmadı. </st></p>
			<p><st c="18395">Sonrasında, hemen uyuyakaldı. </st><st c="18425">Derin, ağır bir uyku. </st><st c="18447">Rüyasında bir gölün yanında gördü kendini, sık sazların arasında bata çıka yürüyordu tek başına. </st><st c="18544">Sazlığın ötesinde uçsuz bucaksız bir deniz uzanıyor, sert ve çırpıntılı dalgalar birbiri ardınca kırılıyordu. </st><st c="18654">Amcasının uzaktaki bir balıkçı sandalından seslendiğini gördü, havaya rağmen kolayca kürek çekerek hızla yaklaşıyordu adam. </st><st c="18778">Leyla paniğe kapılarak geri dönmeye çalıştı ama yapış yapış balçığın içinde zar zor hareket edebiliyordu. </st><st c="18884">O sırada huzur veren birinin varlığını hissetti yanında: Eczacı Hanım’ın oğluydu bu. </st><st c="18969">Elinde büyük bir çanta, ta başından beri orada duruyor olmalıydı çocuk.</st></p>
			<p><st c="19040">“Al bak” diyerek çantasından parlak folyoya sarılmış bir çikolata çıkardı. </st><st c="19116">Çocuğun ikramını kabul ederken, içindeki huzursuzluğa rağmen rahatlamaya başladığını hissetti Leyla.</st></p>
			<p><st c="19216">Ateşi düşüp de gözlerini açtığında ve nihayet biraz yayla çorbası içebildiğinde, hemen çocuğu sordu. </st><st c="19318">Çok geçmeden yeniden karşılaşacaklarını, birlikte okula başlayacaklarını ve bu yumuşak kalpli, aşırı utangaç oğlanın hayattaki ilk gerçek arkadaşı olacağını bilmiyordu.</st></p>
			<p><st c="19486">Sinan, Leyla’nın esirgeyen ağacı, sakin sığınağı; geçtiği nice aşamaların ve çıktığı ama başaramadığı seyrüseferin birebir tanığı.</st></p>
			<p><st c="19617">Sinan, beş kadim dostundan biri.</st></p>
		</div>
<div id="charCountTotal" value="19650"></div></body>
</html>
