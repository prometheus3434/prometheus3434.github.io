<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-41" xml:lang="tr-TR">
		<div>
			<p id="_idParaDest-39"><st c="0">Votka</st></p>
			<p><st c="5">Karşılarına çıkan yeni bir patikayı izlediler bir müddet. </st><st c="64">Yolun çatallandığı bir köşeye geldiklerinde durdular. </st><st c="118">Burada mezar numaraları karmakarışık görünüyordu, sıralı değildi. </st><st c="184">Fenerin ışığını üstlerinden geçirerek okudu Nalan: “7040, 7024, 7048...”</st></p>
			<p><st c="256">Belli belirsiz kaşlarını çattı, sanki birisi onunla dalga geçiyor gibiydi. </st><st c="332">Matematikle arası hiçbir zaman iyi olmamıştı. </st><st c="378">Ne matematikle ne de başka bir dersle aslına bakılırsa. </st><st c="434">Bugün hâlâ döne döne gördüğü kâbuslardan biri, yeniden okula gitmekle ilgiliydi. </st><st c="515">Kendini çirkin bir önlük giydirilmiş ve saçları kıpkısa kesilmiş küçük bir oğlan çocuğu olarak, imla ve dilbilgisi hataları yüzünden bütün sınıfın önünde öğretmenden dayak yerken görürdü rüyasında. </st></p>
			<p><st c="713">O zamanlar kimse bilmezdi </st><span><st c="739">disleksi</st></span><st c="747"> ne demek. </st><st c="758">Köyün Günlük Hayat Sözlüğü’nde yerini almış bir kelime değildi ki. </st><st c="825">Ne sınıf öğretmeni ne de okul müdürü Nalan’ın halinden anlardı. </st><st c="889">Öğrencilik yılları öyle kötü geçmişti ki bugün bile hatırladıkça irkiliyor, beti benzi atıyordu. </st></p>
			<p><st c="986">“İyi misin?” diye sordu Zeynep122.</st></p>
			<p><st c="1020">“Hımmm, yok bi şey.” Nalan hemen toparlandı.</st></p>
			<p><st c="1065">“Bu işaret plakaları çok tuhaf” diye homurdandı Hümeyra. </st><st c="1123">“Ne yöne gideceğiz şimdi?”</st></p>
			<p><st c="1149">“En iyisi siz hepiniz burada durun. </st><st c="1186">Ben bir gidip bakayım” dedi Nalan.</st></p>
			<p><st c="1220">“Birimiz seninle gelsek daha iyi olmaz mı?” Cemile endişeli görünüyordu.</st></p>
			<p><st c="1293">Nalan elini salladı. </st><st c="1315">Azıcık yalnız kalıp kafasını toplamaya ihtiyacı vardı. </st><st c="1370">Ceketinin iç cebinden bir matara çıkarıp koca bir yudum içti güç versin diye. </st><st c="1448">Sonra da matarayı, grupta kendisi dışında alkol kullanan tek kişi olan Hümeyra’ya uzattı: “Denesene ama dikkatli ol.”</st></p>
			<p><st c="1565">Böyle dedi ve yollardan birinde gözden kayboldu. </st></p>
			<p><st c="1615">Şimdi fenersiz kalan dörtlü, ayın da bir anda bulutların arkasına girmesiyle tamamen karanlığa bürünmüştü. </st><st c="1722">Milim milim birbirlerine yanaştılar.</st></p>
			<p><st c="1758">“Filmlerde kritik an hep böyle başlar, farkındasınız, değil mi?” diye mırıldandı Hümeyra. </st><st c="1849">“İçlerinden biri diğerlerinden ayrılır ve vahşice öldürülür. </st><st c="1910">Grubun sadece birkaç metre ilerisinde hem de... </st><st c="1958">ama diğerlerinin ruhu bile duymaz tabii. </st><st c="1999">Sonra biri daha gider ona bakmaya, onun da sonu aynı olur...”</st></p>
			<p><st c="2060">“Sakin ol, kimseye bir şey olmayacak” dedi Zeynep122.</st></p>
			<p><st c="2114">Hümeyra içtiği bütün o sakinleştiricilere rağmen geriliyorsa, Sabotaj’ın kendini daha da kötü hissetmesi normaldi. </st><st c="2230">Bir adım attı Hümeyra’ya doğru Sabotaj Sinan. </st><st c="2276">“Şu Nalan’ın sana verdiği içki...” dedi. </st><st c="2317">“Birer yudum alsa mıydık?”</st></p>
			<p><st c="2343">Hümeyra tereddüt etti. </st><st c="2367">“Sen mi? </st><st c="2376">Hayatta olmaz. </st><st c="2391">İçki içince fena oluyorsun, biliyorsun.”</st></p>
			<p><st c="2431">“Ama o normal günlerde. </st><st c="2456">Bu gece acil durum söz konusu. </st><st c="2487">Şu halimize bak, gecenin bir yarısı mezarlıktayız. </st><st c="2538">Bugün bir yudum içmeyeceğim de ne zaman içeceğim? </st><st c="2588">Ailemdeki erkeklerin başına gelenleri anlattım. </st><span><st c="2636">Bu yer</st></span><st c="2642"> benim en büyük korkum hayatta. </st><st c="2674">Van’da evimizin arka bahçesinde vardı bir mezarlık. </st><st c="2726">Hep o geliyor aklıma. </st><st c="2748">Ölüm kanımı donduruyor.”</st></p>
			<p><st c="2772">“Cigaralığını içsen?” diye bir öneride bulundu Cemile, yardımcı olmaya çalışarak. </st></p>
			<p><st c="2855">“Kalmadı ki. </st><st c="2868">Nasıl yürüyeceğim ben bu halde? </st><st c="2900">Vallahi dizlerim titriyor.”</st></p>
			<p><st c="2927">Hümeyra’yla Zeynep122 birbirlerine baktılar. </st><st c="2973">Cemile omuz silkti.</st></p>
			<p><st c="2992">“Peki” dedi Hümeyra. </st><st c="3014">“Benim de bir yudum içmeye ihtiyacım var doğrusu.”</st></p>
			<p><st c="3064">Matarayı Hümeyra’dan alarak sağlam bir yudum içti Sabotaj. </st><st c="3124">Sonra bir büyük yudum daha.</st></p>
			<p><st c="3151">“Tamam, yeter” dedi Hümeyra. </st><st c="3181">O da dikti matarayı kafasına. </st><st c="3211">Boğazından aşağı ateşten bir ok atılmış gibi oldu. </st><st c="3262">Yüzünü buruşturup iki büklüm oldu. </st><st c="3297">“Neydi... </st><st c="3307">aaahh... </st><st c="3316">neydi bu be?”</st></p>
			<p><st c="3329">“Bilmiyorum ama ben sevdim” dedi Sabotaj ve matarayı kaparak bir yudum daha aldı hızlıca. </st><st c="3420">Çok iyi gelmişti, kaşla göz arasında bir fırt daha götürdü.</st></p>
			<p><st c="3479">“Hop, dur artık.” Hümeyra matarayı geri alıp kapağını kapattı. </st><st c="3543">“Bayağı kuvvetli bir şey bu. </st><st c="3572">Ben hiç...”</st></p>
			<p><st c="3583">“Tamam, hadi gidelim! </st><st c="3606">Buldum yolu” diye bir ses yükseldi gölgelerin arasından. </st><st c="3663">Nalan geri geliyordu.</st></p>
			<p><st c="3684">“Şu senin içki” dedi Hümeyra Nalan’a doğru yürürken. </st><st c="3738">“Ne biçim bir zehirmiş ya o?”</st></p>
			<p><st c="3767">“Haa, denedin mi? </st><st c="3786">Özel bir şey. </st><st c="3800">Adı Spiritus Magnanimus. </st><st c="3825">Polonya votkası – ya da Ukrayna, Rus veya Slovak. </st><st c="3875">Biz nasıl Türkler, Lübnanlılar, Suriyeliler ve Yunanlar kendi aramızda baklavayı kim buldu diye kavga ediyorsak... </st><st c="3990">Slavların da votka savaşları var.”</st></p>
			<p><st c="4024">“Haa, votkaydı yani o?” dedi Hümeyra, inanmazlıkla.</st></p>
			<p><st c="4076">Nalan’ın yüzü bir gülümsemeyle aydınlandı. </st><st c="4120">“Ne sandın! </st><st c="4132">Başka hiçbir votkaya benzemez ama. </st><st c="4167">Yüzde doksan yedi alkol. </st><st c="4192">Fonksiyonel, pratik. </st><st c="4213">Dişçiler hastalarına içirir dişlerini çekmeden önce. </st><st c="4266">Doktorlar ameliyatlarda kullanır. </st><st c="4300">Hatta parfüm bile yapıyorlar bundan. </st><st c="4337">Ama Polonya’da cenazelerde içerlermiş – ölünün şerefine. </st><st c="4394">O nedenle uygun olur dedim ben de.”</st></p>
			<p><st c="4429">“Votka mı getirdin yani mezarlığa?” dedi Zeynep122 ve başını iki yana salladı. </st><st c="4509">‘Günah, hiç aklına gelmedi mi?” </st></p>
			<p><st c="4541">“Yahu içen benim içiren benim, kime günah?”</st></p>
			<p><st c="4584">“Ölülere saygısızlık.”</st></p>
			<p><st c="4607">“Ne saygısızlığımı gördün be kadın?” dedi Nalan, alınmış gibiydi. </st><st c="4674">“Senin beğenmeni beklemiyordum zaten.”</st></p>
			<p><st c="4712">“Eee şey, Leyla’nın mezarını bulabildin mi peki?” diye sordu Cemile, gerilimi dağıtmak için konuyu değiştirerek. </st></p>
			<p><st c="4826">“Evet, evet! </st><st c="4839">Diğer tarafta. </st><st c="4854">Hazır mıyız millet?”</st></p>
			<p><st c="4874">Yanıt vermelerini beklemeden, Nostalji Nalan feneri sol taraflarındaki patikaya doğrultarak yürümeye başladı. </st><st c="4985">Sabotaj’ın yüzüne yerleşen tuhaf tebessümü ve gözlerinin cam gibi olmaya başladığını fark edememişti.</st></p>
		</div>
<div id="charCountTotal" value="5086"></div></body>
</html>
