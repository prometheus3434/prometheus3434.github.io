<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-8" xml:lang="tr-TR">
		<div>
			<p id="_idParaDest-5"><st c="0">İki dakika</st></p>
			<p><st c="11">Kalbi duralı iki dakika olmuştu. </st><st c="45">Tekila Leyla’nın zihni birdenbire iki zıt tadı hatırladı: limon ve şeker. </st></p>
			<p><st c="119">Haziran 1953. </st><st c="133">Altı yaşındaydı, çalı gibi sık, kestane rengi bukleleri ince, solgun yüzünü çevreliyordu. </st><st c="223">Olağanüstü iştahlı bir çocuktu; özellikle fıstıklı baklavaya, susamlı kıtır helvaya ve her türlü kurabiyeye bayılırdı. </st><st c="342">Gel gör ki yine de dal gibi incecikti. </st><st c="381">Tek çocuktu. </st><st c="394">Yalnızdı. </st><st c="404">Huzursuz, enerjik ve hep biraz kafası karışık halde, günlerini tek kişilik karmaşık oyunlar üretmeye çalışarak geçirir, yere düşmüş bir misket gibi oradan oraya yuvarlanıp dururdu.</st></p>
			<p><st c="584">Van’daki evleri o kadar büyüktü ki, fısıltılar bile yankılanırdı dört bir yanda. </st><st c="666">Gölgeler duvarlarda sanki devasa bir mağaranın içindeymiş gibi dans ederdi. </st><st c="742">Uzunca bir döner merdivenle oturma odasından birinci katın sahanlığına çıkılırdı. </st><st c="824">Girişi süsleyen karoların üzerlerine baş döndürücü sahneler resmedilmişti: rengârenk tüyleriyle hava atan tavus kuşları, şarap kadehlerinin yanında duran peynir tekerlekleri ve örgü ekmek somunları, tabakların içinde duran yakut gülüşlü narlar, asla arzu ettikleri şekilde sevilmeyeceklerini bilen âşıklar gibi boyunlarını özlemle güneşe doğru uzatan ayçiçekleri. </st><st c="1188">Leyla’yı büyülerdi bu resimler. </st><st c="1220">Kimi karolar çatlamış, kenarları kırılmıştı; kimileriyse kısmen sıvayla kaplanmıştı ama parlak renkli desenleri alttan görünüyordu hâlâ. </st><st c="1357">Hepsi bir araya gelince kadim bir hikâye anlatıyorlar hissine kapılırdı çocuk ama kafasını ne kadar yorsa da bu hikâyenin ne olduğunu çıkaramazdı.</st></p>
			<p><st c="1503">Koridor duvarlarındaki yaldızlı nişlerde gaz lambaları, gümüş şamdanlar, seramik kâseler ve bilumum dekoratif nesneler sergilenmekteydi. </st><st c="1641">Püsküllü halılar –akla gelebilecek her renkteki Afgan, İran, Kürt ve Türk halıları– ahşap döşemeler boyunca uzanırdı yerlerde. </st><st c="1768">Leyla, odadan odaya boş boş dolanır, objeleri tek tek kucağına alır, dokunmaya muhtaç kör biri gibi elini yüzeylerinde gezdirirdi. </st><st c="1899">Evin çeşitli bölümleri tıka basa eşya doluydu ama tuhaftır, oralarda bile bir eksiklik hissederdi sanki Leyla. </st><st c="2010">Ayaklı büyük saat salonda çınlar, pirinç sarkacı ileri geri sallanır, gongu yüksek ve neşeli sesiyle ortalığı gümbürdetirdi. </st><st c="2135">Leyla bazen boğazında bir gıdıklanma hisseder, eski zamanlardan kalma tozları yuttuğundan endişe ederdi. </st><st c="2240">Oysa her bir eşyanın titizlikle temizlenip cilalandığını da bilirdi. </st><st c="2309">Köylü bir kadın her gün yardıma gelirdi ve haftada bir de “büyük temizlik” yapılırdı. </st><st c="2395">Mevsimlerin başında ve sonunda daha da büyük temizlikler olurdu. </st><st c="2460">Şayet gözden kaçacak bir kir kalıntısı olursa da Binnaz Teyze mutlaka yakalar ve karbonatla ovardı. </st><st c="2560">Temizlik konusunda çok müşkülpesentti zira.</st></p>
			<p><st c="2603">Annesi bu evin eskiden bir Ermeni hekimle karısına ait olduğunu anlatmıştı. </st><st c="2680">Altı kızları varmış ailenin, altısı da şarkı söylemeye bayılırmış – en kalından en tize uzanan sesleriyle. </st><st c="2787">Yörede çok sevilen biri olan hekim, zaman zaman hastalarının gelip yanlarında kalmasına izin verirmiş. </st><st c="2890">Müziğin insan ruhundaki en derin, en saklı yaraları bile iyi edeceğine inanırmış. </st><st c="2972">Bu sebepten, ister yetenekli olsun ister olmasın, tüm hastalarına bir enstrüman çaldırırmış. </st><st c="3065">Onlar çalarken –ki kimileri hayli beceriksizmiş doğrusu– hekimin kızları da bir ağızdan şarkı söyler, koca konak dalgalı denizdeki bir sal gibi sallanırmış. </st><st c="3222">Bütün bunlar Birinci Dünya Savaşı’nın patlak vermesinden önceymiş. </st><st c="3289">Savaşın başlamasının üzerinden çok geçmeden hepsi ortadan kaybolmuşlar, pat diye, her şeyi arkalarında bırakarak. </st></p>
			<p><st c="3403">Bunları anlatırdı annesi. </st><st c="3429">Leyla nereye gittiklerine, neden hâlâ geri dönmediklerine bir türlü akıl erdiremezdi. </st><st c="3515">Ne olmuştu acaba onlara – o hekimle ailesine ve bir zamanlar görkemli ağaçlar olan bütün o müzik enstrümanlarına?</st></p>
			<p><st c="3628">Hemen ardından, Harun’un nüfuzlu bir Kürt ağası olan dedesi Mahmut, ailesiyle birlikte yerleşmiş eve. </st><st c="3731">Yöredeki Ermenilerin tehcirinde oynadığı rolden ötürü Osmanlı hükümeti tarafından ödül olarak verilmiş burası Mahmut’a. </st><st c="3851">Bir an bile tereddüt etmeden, kararlılık ve sadakatle yerine getirmiş zira İstanbul’dan gelen emirleri. </st><st c="3955">Madem devletin başındaki muktedirler bazı gayrimüslimlerin topunun birden ‘vatan haini’ olduğuna ve derdest edilip gönderilmeleri gerektiğine karar vermişler, o halde gönderilmeliymiş bütün o şahıslar – her ne kadar çok da iyi komşular ya da eski, kadim dostlar olsalar da. </st><st c="4229">Devlete sadakatini bu şekilde ispatlayan Mahmut, hızla yükselmiş, mühim bir kişi olmuş; yöre halkı onun bıyıklarının mükemmel simetrisine, simsiyah deri çizmelerinin parlak cilasına, duruşunun heybetine bakar dururmuş. </st><st c="4448">Ezelden beridir gaddar ve güçlü insanlara nasıl yaklaşırlarsa ona da öyle yaklaşırlarmış: çokça korku yüklü ama bir damlacık bile sevgi barındırmayan türden bir mesafeyle. </st></p>
			<p><st c="4620">Mahmut önceleri evdeki her şeyin olduğu gibi korunmasını emretmiş. </st><st c="4687">Ama bir süre sonra, kıymetli eşyalarını yanlarında götüremeyen Ermenilerin gitmeden önce kolay ulaşılır bir yerlere para dolu testiler ve yakut dolu sandıklar gizlediklerine dair dedikodular alıp yürümüş. </st><st c="4892">Çok geçmeden Mahmut ve akrabaları kazmaya başlamışlar – bahçeyi, avluyu, bodrumu... </st><st c="4976">Zeminde altüst edilmedik tek santim yer kalmamış. </st><st c="5026">Bir şey bulunamayınca bu sefer de duvarları kırmaya başlamışlar. </st><st c="5091">Tüm bunları yaparken bir kez bile şunu getirmemişler akıllarına: Velev ki bir hazine bulsalar bile kendilerine ait değilmiş ki içindekiler. </st></p>
			<p><st c="5231">Nihayet aramaktan vazgeçtiklerinde, ev bir moloz yığınına dönmüşmüş ve yeniden inşa edilmesi gerekmiş. </st><st c="5334">Leyla biliyordu ki küçük bir oğlanken bu çılgınlığa tanıklık eden babası, hemen bir solukluk mesafede bir yerlerde bir altın sandığı ya da tarifsiz kıymette başka bir şeyler gizli olduğuna hâlâ inanıyordu. </st><st c="5540">Bazı geceler, tam gözlerini kapatıp uykuya sürüklenmeye başladığı anlarda, uzaklarda, bir çayırın üstündeki ateşböcekleri gibi ışıldayan mücevherler girerdi çocuğun rüyasına.</st></p>
			<p><st c="5714">O küçücük yaşında parayla bir işi olduğundan değil tabii. </st><st c="5773">Cebinde paradansa bir paket fındıklı çikolata ya da kocaman küpeli zenci kadın resimli bir Zambo sakız olmasını tercih ederdi. </st><st c="5900">Babası bu zor bulunur lezzetleri ta İstanbul’dan ısmarlardı onun için. </st><st c="5971">Yeni ve ilginç olan her şey İstanbul’daymış gibi gelirdi küçük kıza, kıskanırdı biraz. </st><st c="6058">Harikalar ve efsunlar şehriydi İstanbul. </st><st c="6099">“Bir gün mutlaka gideceğim oraya” derdi kendi kendine – bir istiridyenin incisini kalbinde sakladığı gibi herkesten saklardı kendine verdiği bu sözü. </st></p>
			<p><st c="6249">Oyuncak bebeklerine çay ikram etmeyi, alabalıkların soğuk sulu derelerde yüzüşünü seyretmeyi ve üstündeki şekiller canlanana (yani gözleri bulanıklaşana) dek halının desenlerine bakmayı severdi Leyla; ama en çok da dans etmeyi severdi. </st><st c="6485">Bir gün ünlü bir dansöz olmayı arzu ediyordu. </st><st c="6531">Babası Leyla’nın bu fantezisinin detaylarını nasıl eksiksizce hayal ettiğini bilse dehşete düşerdi: parıltılı pullar, eteklerine çil çil paralar dikilmiş giysiler, parmaklara takılan zillerin çın çın sesleri, darbukanın trak trakları eşliğinde titretip kıvırdığı kalçaları; büyülenmiş seyircilerin giderek yükselen coşkulu alkışları; döne kıvrıla oynak bir ezgiye eşlik ederek kimseye bakmadan saatlerce raks etmek! </st><st c="6947">Bunları düşünmek bile yetiyordu Leyla’nın nabzını yükseltmeye. </st><st c="7010">Oysa Harun dansın, Şeytan’ın insanları yoldan çıkarmak için kullandığı sayısız taktiklerden biri olduğunu söylerdi hep. </st><st c="7130">Baş döndürücü parfümler ve parlak incik boncukla önce kadınları baştan çıkarırdı Şeytan –çünkü zayıf cinsti, cins-i latif– sonra da kadınlar aracılığıyla erkekleri düşürürdü tuzağına.</st></p>
			<p><st c="7313">Çok beğenilen bir terzi olarak, hanımlara </st><span><st c="7356">alafranga</st></span><st c="7365"> giysiler dikerdi babası – evaze elbiseler, dar elbiseler, kloş etekler, bebe yakalı bluzlar, boyundan bağlamalı üstler, kapri pantolonlar. </st><st c="7505">Subayların, memurların, gümrük amirlerinin, demiryolu mühendislerinin ve baharat tacirlerinin eşleri vardı devamlı müşterilerinin arasında. </st><st c="7645">Ayrıca çeşit çeşit şapkalar, eldivenler ve bereler de –kendi aile üyelerinin kullanmasına asla izin vermeyeceği birtakım çok havalı, ipekli tasarımlar– satardı.</st></p>
			<p><st c="7805">Babası dansa karşı olduğu için annesi de karşıydı – gerçi etrafta kimse yokken o kadar da katı olmuyor, yumuşuyordu Suzan. </st><st c="7929">Aslına bakılırsa, ikisi yalnızken bambaşka biri oluyordu annesi. </st><st c="7994">Leyla’nın, kınalı kızıl saçlarının örgülerini açmasına, tarayıp yeniden örmesine, kırışık yüzünü kremlemesine ve kirpiklerini koyulaştırmak için kömür tozuyla karıştırılmış vazelin sürmesine izin verirdi. </st><st c="8199">Leyla’yı sevgiye ve övgüye boğardı, ona gökkuşağı renklerinde cafcaflı ponponlar yapar, iplere atkestanesi dizer, onunla iskambil oynardı – ama başkalarının yanında asla yapmazdı bunları. </st><st c="8387">Hele Binnaz Teyze etraftaysa iyice dikkatli davranırdı. </st></p>
			<p><st c="8443">“Eğer teyzen bizi böyle eğlenip keyfederken görürse gönül koyar” derdi annesi. </st><st c="8522">“Beni onun yanında öpme sakın.”</st></p>
			<p><st c="8553">“Neden?”</st></p>
			<p><st c="8562">“Çünkü onun hiç çocuğu olmadı. </st><st c="8594">Kalbi kırılsın istemeyiz, değil mi?”</st></p>
			<p><st c="8630">“Ama olsun. </st><st c="8643">İkinizi de öpebilirim.”</st></p>
			<p><st c="8666">Annesi sigarasından bir nefes çekerdi. </st><st c="8706">“Unutma canımın içi. </st><st c="8727">Teyzen kafadan hasta – anası da öyleymiş diyorlar. </st><st c="8778">İrsî delilik, yedi düvel. </st><st c="8804">Her nesilde çıkıyor anlaşılan. </st><st c="8835">Onu üzmesek iyi olur.”</st></p>
			<p><st c="8857">Teyzesi Binnaz içine kapanık bir kadındı, üzüldüğünde kendi kendine zarar verme eğilimi vardı. </st><st c="8953">Saçlarını avuç avuç yolar, yüzünü tırmalar, tenini kanatana kadar çimdiklerdi. </st><st c="9032">Leyla doğduğu zaman, kapıda bekleyen Binnaz’ın, ya kıskançlıktan ya başka bir sapkın nedenden ötürü durup dururken kendi yüzüne yumruk attığını anlatmıştı annesi. </st><st c="9195">Niye böyle bir şey yaptığı sorulduğunda da sokaktan geçen kayısı satıcısının açık pencereden ona kartopu attığını iddia etmişti. </st><st c="9324">Kayısı, ocak ayında! </st><st c="9345">İler tutar yanı yoktu hiçbir söylediğinin. </st><st c="9388">Ödleri kopmuştu aklını kaybetti kadın diye. </st><st c="9432">Bu ve bunun gibi tekrar tekrar anlatılan başka birtakım hikâyeleri dehşetle karışık bir büyülenmeyle dinlerdi Leyla. </st></p>
			<p><st c="9549">Ama teyzesinin kendi kendisine verdiği zararlar her zaman kasıtlıymış gibi görünmüyordu. </st><st c="9638">Yürümeyi yeni öğrenen bir bebek kadar sakardı bir kere. </st><st c="9694">Parmaklarını kızgın tavalarda yakar, dizlerini mobilyalara çarpar, uyurken yataktan düşer, kırık camlarla ellerini keserdi. </st><st c="9818">Bedeninin her yanında hüzünlü morluklar ve yangılı, öfkeli yara izleri vardı. </st></p>
			<p><st c="9896">Teyzesinin hisleri, büyük saatin sarkacı gibi ileri geri salınır dururdu. </st><st c="9970">Kimi günler enerji dolar, yorulmak bilmez, bir işten diğerine koşuştururdu. </st><st c="10046">Halıları hırsla süpürür, bütün yüzeylerin tozunu alır, daha bir gece önce yıkadığı çarşafları kaynatır, yerleri saatlerce ovar, her yere kötü kokulu bir dezenfektan sıkardı. </st><st c="10220">Elleri hep kızarık ve çatlaktı ve düzenli olarak kuyruk yağıyla ovaladığı halde bir türlü yumuşamazlardı. </st><st c="10326">Her zaman serttiler, çünkü onları gün boyunca onlarca kere yıkar, yine de yeterince temiz olmadıklarını düşünürdü. </st><st c="10441">Hiçbir şey yeterince temiz değildi aslına bakılırsa. </st><st c="10494">Kimi zaman da öyle bitkin görünürdü ki Binnaz hareket edecek hali olmazdı. </st><st c="10569">Soluk almak bile zahmet gibi gelirdi ona.</st></p>
			<p><st c="10610">Ama öyle günler de vardı ki, teyzesi şu âlemde hiçbir şeyi dert etmiyormuş gibi görünürdü. </st><st c="10702">Sakin ve mutlu olur, Leyla’yla bahçede oynardı saatlerce. </st><st c="10760">Çiçek açmış elma dallarına kumaş parçaları bağlayıp onları balerin yaparlardı; söğüt dallarından minik sepetler örerek ve papatyalardan taçlar yaparak saatler geçirirlerdi; gelecek Kurban Bayramı’nda kesilmeyi bekleyen koçun boynuzlarına kurdeleler sararlardı. </st><st c="11021">Bir keresinde, koçu sundurmaya bağlayan ipi gizlice kesmişlerdi. </st><st c="11086">Ama planladıkları gibi olmamış, hayvan kaçıp gitmemişti. </st><st c="11143">Taze ot peşinde sağda solda biraz dolandıktan sonra, esaretin aşinalığını özgürlüğün yabancı ve yabani çağrısına tercih edercesine gene aynı yere dönmüştü kendiliğinden. </st></p>
			<p><st c="11313">Leyla’yla teyzesi masa örtülerinden gece elbiseleri yapmaya ve dergilerdeki modellere bakıp onların dik duruşlarını ve özgüvenli gülümseyişlerini taklit etmeye bayılırlardı. </st><st c="11487">Yakinen inceledikleri modeller ve oyuncular içinde bir tanesi vardı ki en çok ona hayrandılar: Rita Hayworth. </st><st c="11597">Kirpikleri ok, kaşları yay gibiydi; vücudu incecik beliyle çay bardağını andırıyordu, teni ipek kadar pürüzsüzdü. </st><st c="11711">Osmanlı dönemi şairlerinin arayışlarına yanıt olabilirdi Rita ama tek bir sorun vardı: Hem yanlış zamanda hem de taa Amerika’da doğmuştu. </st></p>
			<p><st c="11849">Rita Hayworth’ın hayatını ne kadar merak etseler de bütün yapabildikleri onun fotoğraflarına bakmaktan ibaretti, çünkü ikisinin de okuması yoktu. </st><st c="11995">Leyla daha okula başlamamıştı, teyzesi ise hiç gitmemişti. </st><st c="12054">Binnaz’ın büyüdüğü köyde okul yoktu ve babası da, her gün tekerlek izlerinin aşındırdığı yoldan yürüyerek erkek kardeşleriyle beraber kasabadaki okula gitmesine izin vermemişti. </st><st c="12232">Hem evde yeterli sayıda ayakkabı yoktu, hem de Binnaz’ın küçük kardeşlerine bakması gerekiyordu zaten. </st></p>
			<p><st c="12335">Teyzesinin aksine, annesi okuma yazma bilir ve bununla gurur duyardı. </st><st c="12405">Yemek kitabındaki tarifleri okur, duvar takviminin sayfalarını karıştırır ve hatta gazete yazılarını takip ederdi. </st><st c="12520">Dünya haberlerini onlara ileten kişiydi annesi: Mısır’da bir grup subay cumhuriyet ilan etmişlerdi; Amerika’da casuslukla suçlanan bir çift idam edilmişti; Doğu Almanya’da binlerce kişi hükümet politikalarını protesto etmek için yürümüş, protestolar Sovyet işgalciler tarafından bastırılmıştı; ve Türkiye’de –bazen onlara bambaşka bir ülkeymiş gibi gelen o uzak ve efsunlu İstanbul’da– bir güzellik yarışması düzenlenmiş, genç kadınlar tek parça mayolarıyla poz vermişlerdi. </st><st c="12995">Dinci gruplar bu gösteriyi ahlaksızlık ilan ederek sokaklara dökülmüşlerdi ama organizatörler vazgeçmeye niyetli değillerdi. </st><st c="13120">“Milletler üç temel şekilde medenileşir” diyordu mayolu fotoğrafları basan gazetenin editörü: “bilimle, eğitimle ve güzellik yarışmalarıyla.”</st></p>
			<p><st c="13261">Ne zaman Suzan böyle haber okuyacak olsa Binnaz hemen gözlerini kaçırırdı. </st><st c="13337">Şakağındaki bir damar sessiz ve kesintisiz bir alarm sinyali gibi atmaya başlardı. </st><st c="13420">Leyla, teyzesinin halinden anlar, kadının bu kırılganlığında tanıdık, hatta neredeyse içini ısıtan bir hal bulurdu. </st><st c="13536">Ama bu konuda teyzesi ile çok da uzun süre aynı tarafta olamayacağını da hissediyordu bir yandan. </st><st c="13634">Yakında okula başlamak için sabırsızlanıyordu.</st></p>
			<p><img src="image/1fish.png" alt="" /></p>
			<p><st c="13680">Yaklaşık üç ay önce, merdivenlerin tepesindeki sedir dolabın arkasında, çatıya açılan eğreti bir kapı bulmuştu Leyla. </st><st c="13799">Birileri kapıyı aralık bırakmış olmalıydı; içeriye giren serin, hoş esinti yolun aşağısında yetişen yabani sarımsağın kokusunu eve taşıyordu. </st><st c="13941">O günden beri Leyla hemen her gün çatıyı ziyaret ediyordu. </st></p>
			<p><st c="14000">Oradan ne zaman önü sıra uzanan şehre baksa ve uzaktaki büyük, pırıl pırıl gölün üstünde uçan kızıl kuyruklu şahinin çığlığına, sığlarda yiyecek arayan flamingoların ötüşlerine ya da bir kızılağaçtan diğerine uçup duran kırlangıçların cıvıltılarına kulak kabartsa, denediği takdirde istese kendisi de kesin uçabilirmiş gibi bir his gelirdi içine. </st><st c="14347">Sırtından bir çift kanat çıkarıp göklerde hafif ve tasasızca süzülebilmek için ne yapmalıydı acaba? </st><st c="14447">Bölgede gri ve beyaz balıkçıllar, dikkuyruklar, uzunbacaklar, alamecekler, kamışçınlar, yalıçapkınları ve yöre halkının “sultan kuşu” dediği saz horozları yaşardı. </st><st c="14611">Bir çift leylek, bacayı sahiplenmiş ve incecik dalları sabırla bir bir taşıyarak müthiş bir yuva yapmıştı. </st><st c="14718">Şimdi gitmişlerdi gerçi ama bir gün geri geleceklerini biliyordu Leyla. </st><st c="14790">Teyzesi, –insanların aksine– leyleklerin anılarına sadık olduklarını söylemişti. </st><st c="14871">Bir kere bir yeri kendilerine “yuva” yaptılar mı, kilometrelerce uzaklara da gitseler mutlaka geri dönerlerdi. </st></p>
			<p><st c="14982">Her çatı ziyaretinden sonra, çocuk kimselere görünmemeye özen göstererek parmaklarının ucuna basa basa aşağıya inerdi. </st><st c="15101">Annesine yakalanırsa yanardı çünkü, ona hiç şüphe yoktu.</st></p>
			<p><st c="15157">Ama 1953 yılının o öğleden sonrasında, annesi ona dikkat edemeyecek kadar meşguldü. </st><st c="15242">Evin içi, bir sürü misafirle –hepsi de kadın– doluydu. </st><st c="15297">Her ay istisnasız iki kere tekrarlanırdı bu durum: bir mukabele günlerinde, bir de ağda günlerinde. </st><st c="15397">İlkinde yaşlıca bir imam gelip bir vaaz verir, Kuran’dan ayetler okurdu. </st><st c="15470">Mahallenin kadınları, başlarını örtüp, bacaklarını sıkıca kapatarak, sessiz ve saygılı bir şekilde oturur, düşüncelere dalarlardı. </st><st c="15601">Ortalıkta dolaşan çocuklardan biri azıcık ses edecek olsa derhal susturulurdu.</st></p>
			<p><st c="15679">Ağda günü geldiğinde işler bunun tam tersi oluyordu. </st><st c="15733">Etrafta hiç erkek olmadığı için kadınlar en açık giysilerini giyerlerdi. </st><st c="15806">Bacaklarını açar, çıplak kolları ve bastırılmış bir muzırlıkla parlayan gözleriyle sedire yayılırlardı. </st><st c="15910">Durmaksızın çene çalar, laflarının arasına da öyle küfürler serpiştirirlerdi ki en gençleri utançtan Isparta gülü misali kızarırlardı. </st><st c="16045">Leyla bu çılgın yaratıkların imamı pür dikkat dinleyenlerle aynı kişiler olduğuna inanmakta güçlük çekerdi. </st></p>
			<p><st c="16153">Bugün yine ağda günüydü. </st><st c="16178">Ellerinde pasta-börek tabakları ve çay bardakları, halıların, taburelerin ve koltukların üstüne çökmüş kadınlar oturma odasının her santimini kaplamışlardı. </st><st c="16335">Ağdanın ocağın üstünde fokurdamakta olduğu mutfaktan doğru tatlı, yapış yapış bir koku geliyordu. </st><st c="16433">Limon, şeker ve su. </st><st c="16453">Karışım hazır olduğunda hepsi hızla ve ciddiyetle işe koyulacaklar, yapışkan bezleri tenlerine bir yapıştırıp bir çekeceklerdi yüzlerini buruştura buruştura. </st><st c="16611">Ama can acısı faslı bekleyebilirdi biraz; doya doya dedikodu yapıp yemek yiyorlardı şimdi.</st></p>
			<p><st c="16701">Koridordan kadınları seyreden Leyla, onların bu hallerinde kendi geleceğine dair ipuçları arayarak öylece bakakaldı bir an. </st><st c="16826">Büyüdüğünde tıpkı onlar gibi olacağından emindi o zamanlar. </st><st c="16886">Bacağına asılan bir ufaklık, kucağında bir bebek, itaat edeceği bir koca ve hep derli toplu tutacağı bir ev – böyle olacaktı hayatı. </st><st c="17019">Annesi, Leyla doğduğu zaman, ebenin ileride öğretmen olsun diye göbek bağını okulun damına attığını söylemişti ama babası sıcak bakmıyordu bu fikre. </st><st c="17168">Artık bakmıyordu yani. </st><st c="17191">Bir süre önce tanıştığı bir şeyh, kadınların evde oturmalarının daha münasip olduğunu ve dışarı çıkmalarını gerektiren nadir durumlarda da örtünmeleri gerektiğini izah etmişti ona. </st><st c="17372">Başkaları tarafından ellenmiş, mıncıklanmış ve kirletilmiş domatesleri kimse almak istemezdi sonuçta. </st><st c="17474">Kadınlar için de aynı şey geçerli diyordu şeyh. </st><st c="17522">Başörtüsü de onların ambalajıydı, manidar bakışlardan ve sarkıntılıklardan koruyan kalkanlarıydı. </st></p>
			<p><st c="17620">Annesiyle teyzesi de böylece başlarını örtmeye başlamışlardı – oysa mahallelerindeki kadınların çoğu başını örtmez, Batı modasını yakından takip eder, saçlarına küt kesimli kabarık modeller, kıvır kıvır permalar ya da Audrey Hepburn’ünki gibi şık topuzlar yaptırırlardı. </st><st c="17891">Bu durum onları etraflarından epey ayırmıştı. </st></p>
			<p><st c="17937">Annesi kara çarşafta karar kılmıştı ama teyzesi parlak renkli eşarplar takıp çenesinin altından sıkıca bağlamayı tercih ediyordu. </st><st c="18067">Her ikisi de saçlarının tek bir teli görünmesin diye büyük özen gösterirdi. </st><st c="18143">Leyla bir gün kendisinin de onların izinden gideceğinden emindi. </st><st c="18208">O gün geldiğinde birlikte çarşıya çıkıp Leyla’ya en güzel başörtüsünü ve onunla uyumlu bir de uzun pardösü seçeceklerini söylemişti annesi. </st></p>
			<p><st c="18348">“Altına da dansöz kıyafetimi giyebilir miyim yine de?”</st></p>
			<p><st c="18402">“Şapşal kız seni” demişti Suzan gülerek.</st></p>
			<p><st c="18443">Düşüncelere dalmış halde, parmaklarının ucuna basarak oturma odasının yanından geçip mutfağa yöneldi Leyla. </st><st c="18552">Annesi, sabahın köründen beri uğraşıp duruyordu orada – börek yapmış, çayı koymuş ve ağdayı hazırlamıştı. </st><st c="18658">Leyla, kendisinin yaptığı gibi bayıla bayıla yemek varken, insanların bu şahane şekerli şeyi neden kıllı bacaklarına sürdüklerine bir türlü akıl sır erdiremezdi. </st></p>
			<p><st c="18820">Mutfağa girip de orada başka birini bulunca şaşırdı. </st><st c="18873">Binnaz Teyze tek başına tezgâhın yanında durmuştu, elinde de öğleden sonra güneşinde parıldayan tırtıklı bir bıçak vardı. </st><st c="18995">Leyla onun kendi kendine zarar vereceğinden endişe etti. </st><st c="19052">Teyzesi bugünlerde daha da fazla dikkat etmeliydi, çünkü bebek bekliyordu – yine. </st><st c="19134">Nazar korkusundan, hiç kimse bu konuda konuşmuyordu. </st><st c="19187">Leyla’nın deneyimlerine göre, ilerleyen aylarda, teyzesinin göbeği iyice belirginleştikçe etrafındaki büyükler sanki karnı, iştahı çok açıldığından ya da kronik hazımsızlıktan şişiyormuş gibi davranacaklardı ona. </st><st c="19400">Şimdiye dek her seferinde böyle olmuştu: Karnı büyüdükçe daha da görünmez oluyordu teyzesi. </st><st c="19492">İnsafsız bir güneşin altında asfaltın üstünde bırakılmış bir fotoğraf gibi gözlerinin önünde silinip gidiyordu sanki kadıncağız.</st></p>
			<p><st c="19620">Dikkatle bir adım daha yaklaşıp bir süre seyretti Leyla. </st></p>
			<p><st c="19678">Bir öbek kıvırcık salata gibi görünen bir şeyin üzerine doğru hafifçe eğilmiş olan teyzesi onun geldiğini fark etmemiş gibiydi. </st><st c="19806">Teninin solukluğu yanında alev alev duran delici gözleriyle, tezgâha yayılmış olan gazeteye bakıyordu. </st><st c="19909">İç geçirerek bir avuç yeşilliği alıp ritmik hareketlerle kesme tahtasının üstünde doğramaya başladı; bıçak kısa süre içinde öyle hızlandı ki net seçemez oldu Leyla.</st></p>
			<p><st c="20073">“Teyze?”</st></p>
			<p><st c="20082">El durdu. </st><st c="20093">“Hımmmm.”</st></p>
			<p><st c="20102">“Neye bakıyorsun?”</st></p>
			<p><st c="20121">“Askerlere. </st><st c="20134">Geri geliyorlarmış diye duydum.” Gazetedeki bir fotoğrafı gösterdi kadın ve bir an ikisi de durup resmin altındaki yazıya baktılar; harflerden, piyade taburu gibi dizilmiş o siyah noktalarla sarmallardan bir anlam çıkarmaya çalıştılar.</st></p>
			<p><st c="20369">“Aa, erkek kardeşin yakında evde olacak yani.”</st></p>
			<p><st c="20416">Teyzesinin erkek kardeşlerinden biri, Kore’ye gönderilen beş bin Türk askerinin arasındaydı. </st><st c="20510">Amerikalılara yardım ediyor, kötü Korelilerle mücadele eden iyi Korelilere destek oluyorlardı. </st><st c="20605">Her ülkede başka bir dil konuşulduğunu öğrendiğinde çok şaşırmıştı Leyla. </st><st c="20679">Peki ama bütün bu tabancalı, tüfekli adamlar birbirleriyle nasıl iletişim kurabiliyorlar acaba diye merak ediyordu çocuk; iletişim kuramıyorlarsa nasıl anlaşıyorlardı acaba? </st><st c="20853">Ama bu soruyu ortaya atmak için doğru zaman değildi bu. </st><st c="20909">Onun yerine kocaman, ışıl ışıl gülümsedi teyzesine. </st><st c="20961">“Heyecanlı mısın?”</st></p>
			<p><st c="20979">Teyzesinin yüzü düştü. </st><st c="21003">“Niye olayım ki? </st><st c="21020">Kim bilir bir daha ne zaman görürüm onu – eğer görebilirsem tabii. </st><st c="21087">O kadar uzun zaman oldu ki. </st><st c="21115">Annem babam, kardeşlerim... </st><st c="21143">hiçbirini görmedim. </st><st c="21163">Onların buralara kadar gelecek parası yok ve ben de onlara gidemiyorum. </st><st c="21235">Özledim ailemi, burnumda tütüyor her biri.”</st></p>
			<p><st c="21278">Leyla ne diyeceğini bilemedi. </st><st c="21309">Teyzesinin ailesinin </st><span><st c="21330">kendileri</st></span><st c="21339"> olduğunu varsaymıştı hep. </st><st c="21366">Uyumlu bir çocuk olduğundan, konuyu değiştirmeyi, daha fazla deşmemeyi daha akıllıca buldu. </st><st c="21458">“Misafirlere yemek mi hazırlıyorsun?”</st></p>
			<p><st c="21495">Soruyu sorarken bir yandan da kesme tahtasının üstündeki kıvırcık salata yığınını inceliyordu Leyla. </st><st c="21597">Yeşilliklerin arasında bir an öyle bir şey gördü ki şaşkınlıktan küçük dilini yutacaktı az kalsın.</st></p>
			<p><st c="21695">Marullar arasında bazıları parçalanmış, bazıları hâlâ kıpırdaşan, pembe renkli solucanlar gördü.</st></p>
			<p><st c="21792">“Iyy, o da ne?”</st></p>
			<p><st c="21808">“Bebekler için. </st><st c="21825">Bayılıyorlar buna.”</st></p>
			<p><st c="21844">“Bebekler mi?” </st></p>
			<p><st c="21860">Leyla’nın içi burkuldu. </st><st c="21884">Besbelli doğruydu annesinin söyledikleri: Binnaz Teyze kafadan hastaydı. </st><st c="21957">Çocuğun bakışları aşağıya kaydı. </st><st c="21990">Teyzesinin ayağında terlik olmadığını fark etti; sanki taa uzaklardan buraya kadar kilometrelerce yürüyüp gelmiş gibi ayak tabanları çatlamış, kenarları nasır bağlamıştı. </st><st c="22161">Neden olabilir acaba, diye düşündü Leyla: Belki de teyzesi uyurgezerdi ve her gece ağaçların hışırtısından başka sesin duyulmadığı karanlığın içinde kaybolup, sonra da şafak sökerken, serin havada soluğu buğular halinde çıkarak, alelacele eve koşuyordu. </st><st c="22415">Belki bahçe kapısından süzülüp, yağmur borusundan yukarı tırmanıyor, balkon demirlerinin üstünden atlayıp yatak odasına giriyordu gizlice, hem de bütün bunları yaparken gözlerini hiç açmadan! </st><st c="22607">Ama ya bir gün yolu hatırlayamazsa ne olacaktı?</st></p>
			<p><st c="22654">Teyzesinin uykusunda çıkıp sokaklarda gezip gezmediğini en iyi babası bilirdi. </st><st c="22734">Yazık ki Leyla bunu ona soramazdı. </st><st c="22769">Konuşulması yasak olan birçok şeyden biriydi bu da. </st><st c="22821">Leyla ile annesi bir odada uyurken babasının üst kattaki bir başka odada Binnaz Teyzesiyle beraber kalması çocuğun canını sıkıyordu. </st><st c="22954">Bunun neden böyle olduğunu sorduğunda annesi Binnaz Teyze’nin yalnız uyumaktan korktuğunu, çünkü uykusunda iblislerle savaştığını söylemişti.</st></p>
			<p><st c="23095">“Yiyecek misin bu marulları yoksa?” diye sordu teyzesine. </st><st c="23154">“Hasta olursun yersen.”</st></p>
			<p><st c="23177">“Ben mi? </st><st c="23187">Hayır! </st><st c="23194">Bebekler için dedim ya.” Binnaz’ın çocuğa bakışı bir uğurböceğinin parmağa konuşu kadar beklenmedik, bir o kadar da yumuşaktı. </st><st c="23321">“Görmedin mi sen onları? </st><st c="23346">Çatıdalar. </st><st c="23357">Sen hep oralarda dolaşıyorsun ya hani.” </st></p>
			<p><st c="23397">Leyla şaşkınlıkla kaşlarını kaldırdı. </st><st c="23435">Teyzesinin onun gizli yerini biliyor olabileceği hiç aklına gelmemişti. </st><st c="23507">Ama yine de kaygılanmadı. </st><st c="23533">Hayalimsi, adeta hayaletimsi bir hali vardı teyzesinin; hiçbir şeyi sahiplenmez, sadece geçip giden bir gölge gibi süzülerek dolaşırdı aralarında. </st><st c="23680">Hem zaten, çatıda bebek filan olmadığından da emindi çocuk. </st></p>
			<p><st c="23740">“Bana inanmıyorsun, değil mi? </st><st c="23770">Deli olduğumu düşünüyorsun. </st><st c="23798">Herkes deli olduğumu düşünüyor.”</st></p>
			<p><st c="23830">Kadının sesinde öyle bir kırgınlık vardı, güzel gözlerine öyle bir keder dolmuştu ki bir an şaşaladı Leyla. </st><st c="23939">Kendi düşüncelerinden utanarak gönlünü almaya çalıştı teyzesinin. </st><st c="24005">“Hayır, öyle düşünmüyorum. </st><st c="24032">Ben inanıyorum sana!”</st></p>
			<p><st c="24053">“Emin misin? </st><st c="24067">Birine inanmak ciddi meseledir. </st><st c="24099">Öylesine söylenmez. </st><st c="24119">Eğer gerçekten inanıyorsan, inandığın kişiyi her durumda desteklemen gerekir. </st><st c="24197">Başkaları o kişi hakkında feci şeyler söylese bile. </st><st c="24249">Bunu yapabilir misin?” </st></p>
			<p><st c="24272">Çocuk evet der gibi salladı başını, seve seve kabul etmişti bu teklifi. </st></p>
			<p><st c="24344">Teyzesi memnuniyetle gülümsedi. </st><st c="24376">“O halde, sana bir sır vereceğim, büyük bir sır. </st><st c="24425">Kimseye söylemeyeceğine söz veriyor musun?”</st></p>
			<p><st c="24468">“Veriyorum” dedi Leyla hemen.</st></p>
			<p><st c="24498">“Suzan senin annen değil.”</st></p>
			<p><st c="24525">Leyla’nın gözleri büyüdü.</st></p>
			<p><st c="24551">“Gerçek annenin kim olduğunu bilmek istiyor musun?”</st></p>
			<p><st c="24603">Sessizlik.</st></p>
			<p><st c="24614">“Seni ben doğurdum. </st><st c="24635">Soğuk bir gündü ama adamın biri sokakta kayısı satıyordu. </st><st c="24693">Tuhaf, değil mi? </st><st c="24710">Eğer sana söylediğimi öğrenirlerse beni köye geri yollarlar – ya da belki akıl hastanesine kapatırlar ve bir daha birbirimizi hiç göremeyiz. </st><st c="24851">Anlıyor musun?”</st></p>
			<p><st c="24866">Çocuk evet der gibi salladı başını yeniden, yüzü hareketsizdi.</st></p>
			<p><st c="24929">“Güzel. </st><st c="24938">Mühürle o zaman dudaklarını.”</st></p>
			<p><st c="24967">Yeniden işine koyuldu, bir ezgi mırıldanıyordu. </st><st c="25016">Fokurdayan kazan, salondaki kadınların gevezelikleri, bardaklara çarpan çay kaşıklarının çınlaması... </st><st c="25118">hatta bahçedeki koç bile koroya katılmaya heveslenmiş, kendi melodisiyle melemeye başlamıştı.</st></p>
			<p><st c="25211">“Bak aklıma ne geldi” dedi Binnaz Teyze birden. </st><st c="25260">“Bir daha eve misafir geldiğinde ağdalarının içine solucan koyalım. </st><st c="25328">Bütün bu kadınların, bacaklarına yapışmış solucanlarla yarı çıplak sokağa fırladıklarını düşünsene!”</st></p>
			<p><st c="25428">O kadar çok güldü ki, gözlerinden yaş geldi. </st><st c="25474">Geriye doğru sendeleyip bir sepete takıldı, sepeti devirince içindeki patatesler sağa sola saçıldı.</st></p>
			<p><st c="25573">Leyla da elinden olmadan gülümsedi. </st><st c="25610">Gevşemeye çalıştı. </st><st c="25629">Bütün bunlar bir şaka olmalıydı. </st><st c="25662">Başka ne olabilirdi ki? </st><st c="25686">Ailede kimse teyzesini ciddiye almazdı zaten – o halde Leyla niye alsındı ki? </st><st c="25764">Bir otun üstündeki çiy damlalarından ya da bir kelebeğin iç çekişinden daha anlamlı değildi teyzesinin söyledikleri. </st></p>
			<p><st c="25881">O an ve orada karar verdi Leyla duyduklarını tamamen unutmaya. </st><st c="25944">Başka ne yapabilirdi ki? </st><st c="25969">Ama bir kuşku tohumu vardı yine de aklını kurcalayan. </st><st c="26023">Bir yanı, geri kalanını öğrenmeye hazır olmadığı ve belki de asla hazır olmayacağı bir gerçeği ortaya çıkarmak istiyordu. </st><st c="26145">Bir yanı ise hiçbir şey duymamış gibi yapmayı tercih ediyordu, suları bulandırmamayı. </st><st c="26231">Böylece Binnaz Teyze ile aralarında, tıpkı eski bir radyonun kesik kesik, parazitli sesi ile iletilen karışık bir mesaj gibi tam çözümlenemeyen cümleler kaldığını hissediyordu – kelime zincirleri nakledilmişti edilmesine ama anlamlı bir bütün oluşturulamamıştı. </st></p>
			<p><img src="image/1fish.png" alt="" /></p>
			<p><st c="26493">Yaklaşık yarım saat sonra, Leyla, elinde ağdaya daldırılmış bir kaşıkla, çatıda her zamanki yerine oturmuş, bacaklarını da bir çift küpe gibi kenardan aşağı sallandırmıştı. </st><st c="26666">Haftalardır yağmur yağmadığı halde, kiremitler kaygan gibi gelmişti; o yüzden büyük bir dikkatle hareket ediyordu, zira biliyordu ki düşerse kemiklerini kırabilirdi, olur da o kırmazsa bile annesi kesin kırardı zaten. </st></p>
			<p><st c="26884">Ağda şekerini yemeyi bitirince, çatının –nadiren gittiği– diğer ucuna doğru, bir ip cambazının konsantrasyonuyla milim milim ilerledi. </st><st c="27019">Yarı yolda durdu; tam geri dönecekken kulağına bir ses ilişti – lambanın kenarına çarpan bir gece kelebeğinin çıkardığı ses gibi alçak ve kısık bir sesti bu. </st><st c="27177">Derken ses yükseldi, katlanarak arttı. </st><st c="27216">Bin tane gece kelebeği olmuştu. </st><st c="27248">Merakla o tarafa doğru yürüdü. </st><st c="27279">Ve orada, köşeye yığılmış kutuların arkasında, büyük bir tel kafesin içindeki güvercinleri gördü. </st><st c="27377">Bir sürü, bir sürü güvercin. </st><st c="27406">Kafesin her iki yanında, içlerinde temiz su ve yiyecek olan kaplar vardı. </st><st c="27480">Birisi iyi bakıyordu kuşlara.</st></p>
			<p><st c="27509">Çocuk gülerek ellerini çırptı. </st><st c="27541">İçinde kabaran sevecenlik dalgası, çok sevdiği gazozun karbonlu kabarcıkları gibi gırtlağını okşadı. </st><st c="27642">Tüm zaaflarına rağmen –ya da belki de tam da onlar nedeniyle– teyzesine karşı bir koruma hissi dolmuştu içine. </st><st c="27753">Ama çok kısa süre sonra içine düştüğü kafa karışıklığı bu duyguyu bastırdı. </st><st c="27829">Şayet Binnaz Teyze güvercinler konusunda doğru söylediyse başka konularda da doğruyu söylüyor olabilir miydi? </st><st c="27939">Ya gerçekten annesiyse?</st></p>
			<p><st c="27962">Her ikisinin de burunları küçük ve uçları kalkıktı; ikisini de sanki günün ilk ışıklarına alerjileri varmış gibi uyanır uyanmaz hapşırık tutardı. </st><st c="28109">Ayrıca ekmeklerine tereyağı ve reçel sürerken ıslık çalmak, üzüm yerken çekirdeklerini çıkarmak, domates yerken kabuklarını soymak gibi tuhaf huyları vardı. </st><st c="28266">Başka ne gibi ortak yönleri olduğunu düşünmeye çalıştı Leyla ama her seferinde dönüp dolaşıp aynı düşünceye takıldı: Bunca yıldır hep, küçük çocukları kaçırdıkları söylenen, kaçırıp da aç bitap sokaklarda dilendirdikleri iddia edilen Çingene taifesinden korkmuştu, oysa şimdi anlıyordu ki böyle safsatalara, yalanlara kapılmak yerine belki de asıl dikkat etmesi gereken kişiler kendi ailesinin içindeydi. </st><st c="28671">Belki de onu annesinin kollarından çekip alan insanlar bizzat bu evdeydi. </st></p>
			<p><st c="28745">Hayatında ilk kez durup, kendine ve ailesine belli bir zihinsel mesafeden bakmıştı ve keşfettiği şeyden son derece rahatsız olmuştu. </st><st c="28878">Herkesinki gibi normal ve sıradan bir ailesi olduğunu varsaymıştı bunca zaman hep. </st><st c="28961">Oysa şimdi o kadar emin değildi bundan. </st><st c="29001">Ya başka ailelerden farklılarsa? </st><st c="29034">Ya sadece farklı değil, bir de yanlış giden bir şeyler varsa bu çatının altında? </st><st c="29115">Bunları düşünüyordu. </st><st c="29136">Bilmiyordu ki çocuklar, ergenlikte bedenleri gelişmeye başlayınca değil, seneler boyu hiç sorgulamadıkları ailelerini adeta bir yabancının, başkalarının gözüyle dışarıdan görmeye başladıkları anda ve esas o noktadan sonra, büyürler. </st></p>
			<p><st c="29369">Paniğe kapıldı Leyla. </st><st c="29391">Annesini seviyordu ve onun hakkında kötü düşünmek istemiyordu. </st><st c="29454">Babasından zaman zaman korksa da onu da seviyordu. </st><st c="29505">Sakinleşmek için derin soluklar aldı peş peşe. </st><st c="29552">İçinde bulunduğu durumu düşündü. </st><st c="29585">Neye inanacağını, nereye gideceğini bilemiyordu; bir ormanda kaybolmuş gibiydi ve önündeki patikalar sanki sürekli yer değiştiriyor, gözünün önünde sayıları artıyordu. </st><st c="29753">Ailede daha güvenilir olan yetişkin kimdi acaba – babası mı, annesi mi, yoksa teyzesi mi? </st><st c="29843">Leyla bir yanıt arar gibi etrafına bakındı. </st><st c="29887">Ama içini kaplayan huzursuzluk dağılmadı. </st></p>
			<p><st c="29929">İlk bakışta her şey hâlâ aynıydı. </st><st c="29963">Ama hiçbir şey aynı olmayacaktı bundan sonra.</st></p>
			<p><st c="30008">Limonla şekerin tatları dilinde nasıl eridiyse, hisleri de aynı şekilde birbirine karıştı. </st><st c="30100">Yıllar sonra tekrar tekrar hatırlayacaktı bu günü. </st><st c="30151">Hadiselerin göründüğü gibi olmayabileceğini ilk kez fark ettiği andı bu. </st><st c="30224">Bu dünya zıtlıklar âlemiydi bir bakıma. </st><st c="30264">Ekşi ile tatlının birbirinin içine saklanabilmesi gibi, her akıllı insanın içinde bir delilik kalıntısı vardı ve her deliliğin derinliklerinde de bir aklıselim tohumu ışıldıyordu. </st></p>
			<p><st c="30444">O güne dek teyzesi yanlarındayken annesine olan sevgisini göstermemeye dikkat etmişti. </st><st c="30531">Şimdiden sonra teyzesine duyduğu sevgiyi de annesinden bir sır gibi saklaması gerekecekti. </st><st c="30622">Leyla tüm bunlardan, sevgiye dair her şeyin her zaman gizli kapaklı kalması gerektiği sonucuna varmıştı – demek böyle şeyler yalnızca kapalı kapılar ardında yaşanabilirdi. </st><st c="30794">Demek insan ilişkileri hep böyle sır olarak tutulur, sonrasında da asla konuşulmazdı. </st><st c="30880">Yetişkinlerden öğrendiği tek sevgi gösterme biçimi buydu ve ne yazık ki öğrendiği bu yanlış bilginin vahim sonuçları olacaktı.</st></p>
		</div>
<div id="charCountTotal" value="31006"></div></body>
</html>
