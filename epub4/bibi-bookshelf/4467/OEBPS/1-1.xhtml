<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
		<div id="_idContainer086">
			<p id="_idParaDest-1"><st c="0">Son</st></p>
			<p><st c="4">Adı Leyla’ydı. </st><st c="20">Tekila Leyla.</st></p>
			<p><st c="33">Öyle derdi ona arkadaşları, ahbapları ve müşterileri. </st><st c="88">Evde ve işyerinde –rıhtımın yakınlarında, lambacılarla kebapçıların ortasında, bir kiliseyle bir sinagoğun arasına sığışmış arnavutkaldırımlı çıkmazda, yani İstanbul’un en eski genelevlerini barındıran o meşum sokakta yer alan gülkurusu renkli evde– bilinen adıyla Tekila Leyla. </st></p>
			<p><st c="367">Yine de böyle dediğinizi duyacak olsa vallahi bozulabilir ve ayakkabısını –yüksek topuklu pabuçlarından birini– şaka yollu kafanıza fırlatabilirdi. </st><st c="515">Benden söylemesi.</st></p>
			<p><st c="532">“Bi dakka. </st><st c="544">‘Adı Leyla’ diyeceksin canikom, ‘adı Leyla’ydı’ değil, tamam mı?.. </st><st c="611">Geçmiş zamana konulacak kadın mıyım ben yahu!”</st></p>
			<p><st c="657">Hiç istemezdi kendisinden geçmiş zaman diliminde söz edilmesini, tüm hayatı ve varlığı adeta bir masalmışçasına ondan bahsedilmesini. </st><st c="792">Zinhar razı olmazdı buna. </st><st c="818">Böyle bir şeyin düşüncesi bile kendini önemsiz ve bitik ve yenik hissetmesine neden olurdu muhtemelen ve şu garip dünyada istediği en son şeydi böyle hissetmek. </st><st c="979">Ne yenikti o, ne bitik, ne de önemsiz.</st></p>
			<p><st c="1017">Ama işte şu an itibariyle, ne kadar ısrar ederse etsin şimdiki zamana sımsıkı tutunmakta, Tekila Leyla’nın kalbi daha az evvel durmuş, soluk alıp verişi ise hepten kesilmişti. </st><st c="1194">Nasıl inkâr edebilirdi ki öldüğünü?</st></p>
			<p><st c="1229">Arkadaşlarının hiçbirinin haberi yoktu henüz. </st><st c="1276">Sabahın bu erken saatinde hepsi horul horul uykuda olmalıydı. </st><st c="1338">Her biri kendi rüyalar labirentinin çıkış yolunu arıyordu muhtemelen. </st></p>
			<p><st c="1408">“Keşke ben de evimde olsaydım” diye düşündü Tekila Leyla, “yorganımın sıcağıyla sarmalanmış halde, ayakucumda kıvrılmış, mahmur bir mutlulukla mırıldanan kedimle birlikte.”</st></p>
			<p><st c="1580">Kedisi, sağ olsun, hem yaşlı hem duvar gibi sağırdı. </st><st c="1634">Patilerinin birindeki kar beyazı leke dışında da simsiyahtı. </st><st c="1695">Tıpkı erken dönem sinema kahramanları gibi kendine ait sessiz bir evrende yaşıyordu. </st><st c="1780">Zaten bu yüzden ona, Charlie Chaplin’den esinlenerek Çapkın Çarli ismini koymuştu Tekila Leyla.</st></p>
			<p><st c="1875">Şu an evinde olmak için neler vermezdi ki. </st><st c="1919">Ama orada değil, buradaydı işte; İstanbul’un kenar mahallelerinden birinde, karanlık ve nemli bir futbol sahasının karşısında, tutamaçları paslanmış, boyası dökülen, metal bir çöp kutusunun içinde. </st><st c="2117">Tekerlekli bir çöp kutusuydu bu; yaklaşık 1,20 metre yüksekliğinde, eni de onun yarısı kadar. </st><st c="2211">Leyla’nın kendisi 1,70 boyundaydı – üstüne bir on beş santim de hâlâ ayaklarında olan arkası açık, mor parıltılı stilettoları eklemek gerek.</st></p>
			<p><st c="2351">Merak ettiği öyle çok şey vardı ki. </st><st c="2388">Hayatının son anlarını tekrar tekrar düşünmekten alamıyordu kendini. </st><st c="2457">Zihninde son saniyelerini yeniden kurguluyor, nerede neyin ters gittiğini sorgulayıp duruyordu – halbuki beyhude bir çabaydı bu, zira zaman dediğin çözülmüş bir yün yumağı gibi geriye sarılamazdı. </st><st c="2654">Son nefesini verdikten sonra insan, işlerin nerede tökezlediğini sormanın ne yararı vardı!</st></p>
			<p><st c="2744">Teni donuk, soluk gri-beyaz bir renge dönmeye başlamıştı bile. </st><st c="2808">Ama ne ilginçtir ki hücreleri hummalı bir faaliyet içindeydi hâlâ. </st><st c="2875">Bir koşuşturma ki sormayın. </st><st c="2903">Organ ve uzuvlarında hayat enerjisi kesilmemişti henüz. </st><st c="2959">Ne gariptir; cesetlerin devrilmiş bir ağaç ya da içi boş bir kütük kadar cansız olduğu varsayılır. </st><st c="3058">“Halbuki hakikat böyle değilmiş” diye düşündü Leyla. </st><st c="3111">Fırsatı olsa, sanılanın aksine, cesetlerin enerji dolu olduğunu anlatırdı bizlere.</st></p>
			<p><st c="3193">Bir fani olarak varoluşunun sonuna gelmiş olduğuna inanamıyordu. </st><st c="3259">Daha dün akşam Beyoğlu’ndan salınarak geçmiş, adlarını ya askeri liderlerden ya milli kahramanlardan –hep ama hep erkeklerden– alan sokaklarda gezdirmişti gölgesini. </st><st c="3425">Daha bu hafta, Galata ve Kurtuluş’un alçak tavanlı tavernalarında, Tophane’nin basık, boğucu batakhanelerinde, yani turist rehberlerinde katiyen yer almayan mekânlarda kahkahası yankılanmıştı doya doya. </st><st c="3628">Tekila Leyla’nın bildiği ve yaşadığı ve sırtlandığı İstanbul, Turizmve Kültür Bakanlığı’nın yabancılara göstermek istediği İstanbul değildi zaten.</st></p>
			<p><st c="3774">Dün gece, lüks bir otelin en üst katındaki süitte, bir viski bardağının etrafında bırakmıştı parmak izlerini. </st><st c="3885">Parfüm kokusu da yabancı bir adamın yatağının üstüne atıverdiği ipek fularda kalmıştı. </st><st c="3972">Beş can dostunun yaş günü hediyesiydi ona bu parfüm – Paloma Picasso. </st><st c="4042">Gökyüzünde, ta yukarılarda, geceden kalma ayın silueti görünüyordu hâlâ; incecik bir dilim şeklinde ve mutlu bir anın yadigârı gibi parlak ve ulaşılmazdı.</st></p>
			<p><st c="4196">Madem hâlâ bu dünyanın bir parçasıydı Tekila Leyla ve madem içinde hâlâ hayat vardı, enerji vardı, o halde nasıl yitip gitmiş olabilirdi? </st><st c="4335">Günün ilk ışıklarıyla silinen bir rüya değildi ki “var” iken “yok” olsun böyle birdenbire? </st><st c="4426">Daha birkaç saat önce şarkı söylüyor, sigara içiyor, yürüyor, küfrediyor, düşünüyordu... </st><st c="4515">gerçi hâlâ düşünüyordu ya. </st><st c="4542">İlginç! </st><st c="4550">Zihninin gene de tıkır tıkır çalışıyor olması fevkalade bir şeydi – tabii bunun ne kadar süreceği belli değildi. </st><st c="4663">“Keşke geri gidebilsem de herkese ölülerin hemen ölmediğini, hiç değilse bir süre daha birtakım şeylere kafa yorabildiklerini anlatabilsem...” diye geçirdi aklından. </st><st c="4829">Ama bunu bilseler kesin korkarlardı. </st><st c="4866">Kendisi de hayattayken ürkerdi muhtemelen böyle bir bilgiden. </st><st c="4928">Ama bu hakikatin bilinmesinin önemli olduğuna kanaat getirdi. </st><st c="4990">Ah keşke yaşayanlara bunu anlatabilseydi. </st></p>
			<p><st c="5032">Âdemoğulları Havvakızları nedense varoluşlarının dönüm noktalarıyla ilgili bitimsiz bir sabırsızlık içindelerdi. </st><st c="5145">Mesela zannediyorlardı ki evlilik defterine imza atar atmaz insan hemen “koca” olur, “eş” olur. </st><st c="5241">Oysa işin aslı şuydu ki, evlilik denilen müesseseyi anlamak uzun yıllar sürüyordu. </st><st c="5324">Benzer şekilde, herkes zannediyordu ki insanın çocuğu doğduğu an anne olunur ya da baba olunur. </st><st c="5420">Gerçekteyse, ebeveyn olmayı öğrenmek hayli zaman alıyordu. </st><st c="5479">Keza anneanne babaanne olmayı öğrenmek de öyle. </st><st c="5527">Aynısı emeklilik ve yaşlılık için de geçerliydi. </st><st c="5576">Hayatının yarısını geçirip uğruna hayallerinin çoğunu heba ettiğin bir ofisten çıktığın anda nasıl birdenbire vites değiştirebilirdin ki? </st><st c="5714">O kadar kolay değildi değişime ayak uydurmak, bir sonraki aşamaya geçiş yapmak. </st><st c="5794">Hâlâ saat yedide kalkıp duşunu alan, tıraş olup düzgünce giyinen ama kahvaltı masasına oturunca gidecek bir vazifeleri olmadığını hatırlayarak oracığa çöküveren emekli öğretmenler tanıyordumesela. </st><st c="5991">Alışmaya çalışıyorlardı hayatlarının bu yeni safhasına. </st><st c="6047">Velhasıl hayat birbirinden kopuk ve kesik kategorilerden değil, birbirine iplik iplik dolanan süreçlerden örülüydü.</st></p>
			<p><st c="6162">İş ölüme gelince de durum pek farklı değildi belki. </st><st c="6215">İnsanlar sanıyordu ki, son nefesini verdiğin an otomatik olarak bir cesede dönüşürsün. </st><st c="6302">Vallahi o kadar mekanik değildi bu dönüşüm. </st><st c="6346">Nasıl kömür karasıyla pırıl pırıl beyazın arasında sayısız renk tonu mevcutsa, “hayat” ve “daimi istirahat” denilen mertebeler arasında da birtakım farklı geçişlilikler vardı.</st></p>
			<p><st c="6521">Güneşin doğmasını bekliyordu sabırla. </st><st c="6560">O zaman birileri onu görüp bu pis çöp kutusundan çıkaracaktı muhakkak. </st><st c="6631">Kimliğini aydınlatmak yetkililerin fazla zamanını almazdı herhalde. </st><st c="6699">Bütün yapmaları gereken Tekila Leyla’nın bir hayli kabarık dosyasını bulup çıkarmaktı tozlu arşivlerinden. </st><st c="6806">Yıllar içinde haddinden fazla kere durdurulmuş, aranmış, fotoğraflanmış, parmak izi vermiş ve gözaltına alınmıştı. </st><st c="6921">Arka sokaklardaki polis karakollarının kendilerine has kokusu ne kadar da tanıdıktı ona: bir gün önceden kalma izmaritlerle tepeleme dolu küllükler, kenarı kırık fincanlarda kahve telveleri, ekşi nefesler, ıslak bezler ve ne kadar çamaşır suyu kullanılsa da bastırılamayan o keskin tuvalet kokusu. </st><st c="7219">Polis memurları ile sabıkalı suçlular daracık mekânları paylaşırlardı eninde sonunda. </st><st c="7305">Saçları, ölü deri hücreleri aynı zemine dökülürdü. </st><st c="7356">İnsan gözünün göremediği bir boyutta, zıt unsurlar en beklenmedik şekillerde birbirine karışabiliyordu. </st><st c="7460">Ne tuhaf!</st></p>
			<p><st c="7469">Yetkililer kimliğini tespit edince ilk iş ailesine haber verirlerdi herhalde. </st><st c="7548">Annesiyle babası bin altı yüz küsur kilometre uzakta, Van’da yaşıyorlardı. </st><st c="7623">Ama onu çok zaman önce reddettikleri düşünülürse, kalkıp cenazesini almaya geleceklerine ihtimal vermiyordu Leyla.</st></p>
			<p><span><st c="7737">Bizi rezil rüsva ettin cümle âleme. </st><st c="7774">Herkes arkamızdan konuşuyor</st></span><st c="7801">.</st></p>
			<p><st c="7802">O nedenle polis, ailesi yerine arkadaşlarına gitmek zorunda kalacaktı. </st><st c="7874">Beş can dostu vardı Tekila Leyla’nın: Sabotaj Sinan, Nostalji Nalan, Cemile, Zeynep122 ve Hollywood Hümeyra.</st></p>
			<p><st c="7982">Arkadaşlarının her şeyi bırakıp koşa koşa geleceklerinden hiç kuşkusu yoktu. </st><st c="8060">Gözleri şoktan kocaman açılmış, yüreklerinde ağır bir üzüntü ve henüz tam olarak büyüklüğünü kavrayamadıkları bir matemle, telaşlı ve mütereddit adımlarla ona doğru koşarken görebiliyordu neredeyse onları. </st><st c="8266">Arkadaşlarını üzeceği için kötü hissetti kendini. </st><st c="8316">İstemezdi onları böyle yaralamak. </st><st c="8350">Ama biliyordu ki beş dostu ona harika bir cenaze töreni yapacaklardı. </st><st c="8420">Bunu düşünmek içini rahatlattı. </st><st c="8452">Mademki gidiyordu bu âlemden, tantanayla, aşkla gitmeliydi. </st><st c="8512">Ona da bu yakışırdı! </st><st c="8533">Kâfuru ve tütsü. </st><st c="8550">Müzik ve çiçekler – bilhassa güller. </st><st c="8587">Ateş kırmızısı, canlı sarı, koyu bordo... </st><st c="8629">Klasik, zamana meydan okuyan, rakipsiz. </st><st c="8669">Lale fazla ihtişamlı, nergis fazla narindi, zambaksa oldum olası Leyla’yı hapşırtırdı. </st><st c="8756">En iyisi güldü her zaman; albenisi ve sivri dikenleriyle gül kadar bir kadına yakışan çiçek var mıydı?</st></p>
			<p><st c="8858">Usul usul şafak söküyordu. </st><st c="8886">Rengârenk ışık huzmeleri –şeftalili belliniler, portakallı martiniler, çilekli margaritalar, buzlu negroniler– ufkun üstünde uzanıyorlardı doğudan batıya. </st><st c="9041">Çevredeki camilerden yükselen birbiriyle senkronize olmayan ezan sesleri çoktan dağılmıştı. </st><st c="9133">Turkuaz uykusundan uyanan İstanbul Boğazı esniyordu. </st><st c="9186">Duman tıksıran motoruyla bir balıkçı teknesi limana dönüyordu. </st><st c="9249">Ağır bir dalga kıyıya vurdu nazlı nazlı. </st><st c="9290">Zamanında buraları bezeyen zeytinlikler ve incir bahçeleri daha fazla binaya ve otoparka yer açmak için buldozerlerce dümdüz edilmişti. </st><st c="9426">Yarı karanlığın içinde bir yerlerde, bir köpek havladı – bitimsiz bir sadakat ve görev duygusuyla. </st><st c="9525">Yakınlarda bir kuş öttü yüksek sesle ve bir başkası da ona yanıt verdi, kim bilir neler diyerek. </st><st c="9622">Bir şafak korosu. </st><st c="9640">Delik deşik yolda bir çukurdan çıkıp diğerine düşen bir sevkıyat kamyonunun gümbürtüsünü duyuyordu şimdi Leyla. </st><st c="9752">Birazdan, sabah trafiğinin uğultusu kulakları sağır eder hale gelecekti. </st><st c="9825">Yaşam tüm gücüyle bastıracaktı her gün olduğu gibi. </st></p>
			<p><st c="9877">Tekila Leyla hayattayken, ha bire dünyanın sonu hakkında atıp tutanlara bir türlü akıl sır erdiremezdi. </st><st c="9981">Kıyametle ilgili tahminlerde bulunmaktan adeta zevk alan bu tiplere şaşırır, hatta onları tedirgin edici bulurdu. </st><st c="10095">İlk bakışta aklı başında görünen insanlar nasıl oluyordu da gezegeni tarumar eden göktaşları, ateş topları ve kuyrukluyıldızlar hakkındaki bütün o çılgın senaryolara kafayı takabiliyorlardı öyle? </st><st c="10291">Leyla’ya kalsa, insanlığın başına gelebilecek en kötü şey kıyamet değildi. </st><st c="10366">Medeniyetin bir anda toptan silinip gitmesi ihtimali ürkütücüydü, doğru. </st><st c="10439">Ama çok daha ürkütücü olan bir şey vardı: tek tek bizim kendi bireysel ölümlerimizin dünyanın düzenine zerre kadar etkisi olmadığını ve hayatın bizle ya da bizsiz ertesi sabah aynı şekilde devam edeceğini kavramak. </st><st c="10654">En korkutucu olan bu değil miydi?</st></p>
			<p><img src="image/1fish.png" alt="" /></p>
			<p><st c="10687">Meltemin yönü değişti birden, futbol sahasının kuzeyinden esmeye başladı.</st></p>
			<p><st c="10761">Ve derken, ayak sesleri. </st><st c="10787">Yaklaşmakta olan dört gölge. </st><st c="10816">Dört ergen oğlan. </st><st c="10834">Çöpleri karıştırıp bir şeyler bulmak için erkenden yola düşmüş yoksul, yoksun çocuklar. </st><st c="10922">İkisi plastik şişeler ve ezilmiş teneke kutularla dolu bir el arabasını itiyordu. </st><st c="11004">Omuzları düşmüş, dizleri bükülmüş bir başka oğlan, ağır mı ağırpis bir çuvalı sırtlamış, arkalarından geliyordu. </st><st c="11117">Besbelli elebaşları olan dördüncü ise, kemikli göğsünü bir dövüş horozu gibi şişirmiş, kendisine özgü bir çalımla kasıla kasıla yürüyordu önlerinden. </st><st c="11267">Aralarında şakalaşarak, itişerek Tekila Leyla’nın içinde bulunduğu çöp kutusuna doğru yaklaşıyorlardı.</st></p>
			<p><span><st c="11369">Yürümeye devam edin.</st></span></p>
			<p><st c="11390">Yolun karşı tarafındaki bir çöp kutusunun önünde durup içini karıştırmaya giriştiler. </st><st c="11477">Şampuan şişeleri, meyve suyu kutuları, salça kavanozları, yoğurt kâseleri, yumurta kartonları... </st><st c="11574">ganimetlerini bir bir seçip el arabasına yığmaya başladılar. </st><st c="11635">Hareketleri becerikli, ustacaydı. </st><st c="11669">İçlerinden biri eski bir deri şapka buldu. </st><st c="11712">Gülerek başına taktı ve muhtemelen bir filmde gördüğü bir gangsteri taklit ederek ellerini arka ceplerine sokup, abartılı, mağrur bir edayla yürümeye başladı. </st><st c="11871">Elebaşı, ceberut bir havayla anında şapkayı çocuktan kaptığı gibi kendi başına taktı. </st><st c="11957">Kimse itiraz etmedi. </st><st c="11978">Kimse ona diklenmedi.</st></p>
			<p><st c="11999">Çöpü yeterince temizlemiş, gitmeye hazırdılar şimdi. </st><st c="12053">Tekila Leyla, çocukların geriye dönüp ters yöne yürümeye başladıklarını fark etti dehşetle.</st></p>
			<p><span><st c="12144">Şşt, baksanıza, buradayım ben! </st><st c="12176">Hey!</st></span></p>
			<p><st c="12180">Elebaşı, sanki Leyla’nın yalvarışını duymuş gibi, çenesini ağır ağır kaldırıp gözlerini kıstı ve yükselen güneşe baktı. </st><st c="12301">Değişen ışığın altında, bakışları ufku taradı.Derken birdenbire durdu. </st><st c="12372">Kaşları kalktı, dudakları hafifçe titredi.</st></p>
			<p><span><st c="12414">Lütfen kaçma.</st></span></p>
			<p><st c="12428">Kaçmadı. </st><st c="12438">Onun yerine, diğerlerine dönüp duyulmayan bir şeyler söyledi. </st><st c="12500">Şimdi onlar da yüzlerinde aynı afallamış ifadeyle Leyla’ya bakıyorlardı. </st><st c="12573">Ne kadar genç olduklarını fark etti Leyla. </st><st c="12616">Büyük adam gibi davranmaya çalışsalar da daha ufacık, ana kuzusu veletlerdi aslında.</st></p>
			<p><st c="12700">Elebaşı, atılabilecek en küçük adımlarla ona doğru ilerledi. </st><st c="12762">Bir fare yere düşmüş bir elmaya nasıl yaklaşırsa –ürkek ve tedirgin ama bir o kadar da kararlı ve hızlı– öyle yürüyordu çocuk Leyla’ya doğru. </st><st c="12904">Yaklaşıp da Leyla’nın halini görünce çehresi karardı oğlanın.</st></p>
			<p><span><st c="12965">Korkma ne olur</st></span><st c="12980">.</st></p>
			<p><st c="12981">Çocuk biraz daha sokuldu ve durdu. </st><st c="13017">O kadar yakındaydı ki şimdi kanlanmış gözlerinin sarıya çalan aklarını görebiliyordu Leyla. </st><st c="13109">Bali kokluyordu besbelli. </st><st c="13135">İstanbul’un kucak açıp bağrına basar gibi yaptığı ama en beklenmedik anda eski bir bez bebek gibi fırlatıp kenara atacağı yüzlerce, binlerce gariban çocuktan biriydi o da; taş çatlasa on beş yaşındaydı daha.</st></p>
			<p><span><st c="13342">Polisi ara oğlum.</st></span></p>
			<p><span><st c="13360">Polisi ara ki sevgili arkadaşlarıma haber verebilsinler.</st></span></p>
			<p><st c="13417">Kimsenin onu izlemediğinden emin olmak için sağa sola bakındı oğlan. </st><st c="13487">İleri doğru atılarak Leyla’nın kolyesine uzandı – ortasında minicik bir zümrüt taş olan kapaklı, altın kaplama bir madalyondu bu. </st><st c="13617">Elinde patlayacağından korkuyormuş gibi dikkatle dokundu kolyeye, metalinserinliğini hissetti avucunda. </st><st c="13721">Madalyonu açtı. </st><st c="13737">İçinde bir fotoğraf vardı. </st><st c="13764">Fotoğrafı çıkarıp bir an dikkatle inceledi. </st><st c="13808">Kadını –daha genç halini– tanıdı hemen; kadının yanında ise saçları eski moda uzun ve bambaşka bir devrin tarzında taranmış, yeşil gözlü, yumuşak gülüşlü bir adam vardı. </st><st c="13978">Mutlu görünüyorlardı beraber, birbirlerine âşık görünüyorlardı.</st></p>
			<p><st c="14041">Fotoğrafın arkasında bir yazı vardı:</st><span><st c="14078">D/Ali ve ben... </st><st c="14095">1976 baharında.</st></span></p>
			<p><st c="14110">Oğlan ilgisizce burnunu çekti. </st><st c="14142">Fotoğraf değildi derdi. </st><st c="14166">Hızlıca asılıp kopardı kolyeyi ve ganimetini cebine sokuşturdu. </st><st c="14230">Şayet arkasında sessizce duran diğerleri onun ne yaptığını fark ettilerse bile görmezden gelmeyi tercih ettiler. </st><st c="14343">Henüz küçüktüler belki ama ne zaman uyanıklık edip ne zaman aptal taklidi yapmaları gerektiğini bilecek kadar deneyimleri vardı bu zor şehirde. </st></p>
			<p><st c="14487">Oğlanlardan en ufağı bir adım öne gelip, ancak bir fısıltı kadar çıkan sesiyle sormaya cesaret edebildi: </st></p>
			<p><st c="14592">“Sence şey mi?”</st></p>
			<p><st c="14607">“Ney mi?”</st></p>
			<p><st c="14617">“Yani yaşıyor mu?”</st></p>
			<p><st c="14636">“Saçmalama” dedi elebaşı. </st><st c="14663">“Çoktan nalları dikmiş karı, baksana.”</st></p>
			<p><st c="14701">“Zavallı, yazık. </st><st c="14719">Kimmiş acaba?”</st></p>
			<p><st c="14733">Elebaşı kafasını yana eğip sanki ilk kez fark ediyormuş gibi dikkatle inceledi Tekila Leyla’yı. </st><st c="14830">Onu baştan aşağı süzerken, tıpkı dökülen mürekkebin sayfaya yayılması gibi pis bir sırıtış yüzüne yayıldı. </st></p>
			<p><st c="14937">“Görmüyor musun ulan geri zekâlı? </st><st c="14971">Orospunun teki.”</st></p>
			<p><st c="14987">“Öyle mi dersin?” diye sordu en genç oğlan – böyle bir kelimeyi ağzına almayacak kadar utangaç ve masumdu.</st></p>
			<p><st c="15094">“Ben demiyorum salak. </st><st c="15117">Ortada işte.” </st></p>
			<p><st c="15131">Elebaşı gruba doğru dönerek yüksek ve kesin bir sesle konuştu ardından: </st></p>
			<p><st c="15203">“Bütün gazetelere çıkar bu valla. </st><st c="15237">Televizyonlara da! </st><st c="15256">Meşhur olacağız! </st><st c="15273">Gazeteciler gelince onlarla konuşma işini bana bırakın, tamam mı?”</st></p>
			<p><st c="15339">Uzakta bir yerlerde, ara gazını alan bir araba çevre yoluna doğru kükrercesine atıldı ve virajda patinajlar yaparak uzaklaştı. </st><st c="15467">Egzoz kokusu tuzlu rüzgârın yakıcılığına karıştı. </st><st c="15517">Gün ışığının minarelere, çatılara ve erguvan ağaçlarının en üst dallarına ancak dokunmaya başladığı bu erken saatte, körpe demde bile insanların acelesi vardı bu şehirde, sanki daha şimdiden gecikmişlerdi bir yerlere.</st></p>
		</div>
<div id="charCountTotal" value="15734"></div></body>
</html>
