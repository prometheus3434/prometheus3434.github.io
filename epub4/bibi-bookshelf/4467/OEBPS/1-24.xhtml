<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-28" xml:lang="tr-TR">
		<div>
			<p id="_idParaDest-26"><st c="0">Bu yaşlı, delişmen şehir</st></p>
			<p><st c="25">Bir illüzyondu İstanbul. </st><st c="51">Belki de kocamış bir sihirbazın sarpa saran numarasıydı.</st></p>
			<p><st c="107">İstanbul diye bir yer yoktu aslında. </st><span><st c="145">İstanbullar</st></span><st c="156"> vardı – çoğul. </st></p>
			<p><st c="172">Mücadele ve rekabet ve sebat eden, ha bire çarpışan ve birbirlerine yenilen ve eninde sonunda içlerinden sadece birinin hayatta kalabileceğini sezinleyen birden fazla İstanbul vardı.</st></p>
			<p><st c="354">Yürüyerek ya da sandallarla, teknelerle geçilecek şekilde tasarlanmış bir eski İstanbul vardı mesela – seyyah dervişlerin, nakkaşların, külhanilerin, falcıların, natırların, çöpçatanların, hakkakların, hattatların, kazazların, şimşirgeranların, zergeranların ve hasır küfeli hamalların şehri... </st><st c="650">Bir de modern İstanbul vardı –vızır vızır oraya buraya giden araba ve motosikletlerin; yeni alışveriş merkezleri, gökdelenler ve sanayi tesisleri için yapı malzemeleri taşıyan inşaat kamyonlarının istila ettiği çarpık çurpuk büyüyen şehir... </st><st c="892">İmparatorların İstanbulu da vardı, ‘ayaktakımı’ diye horlananların İstanbulu da; küresel İstanbul da vardı, dar kafalı İstanbul da; kozmopolit İstanbul da vardı, kaba saba İstanbul da; </st><span><st c="1077">kâfir </st></span><st c="1083">addedilen bir İstanbul da vardı, </st><span><st c="1116">mümin</st></span><st c="1121"> addedilen bir İstanbul da; maço İstanbul da vardı, Afrodit’i –arzu ve çelişkilerin tanrıçasını– kendisine sembol ve koruyucu olarak seçmiş kadınsı bir İstanbul da... </st><st c="1288">Ve bir de çoktan çekip gitmiş, uzak limanlara yelken açmış olanların İstanbulu vardı. </st><st c="1374">Gidenlerin İstanbulu. </st><st c="1396">Onlar için bu şehir, anılardan, efsanelerden ve hayallerden müteşekkil bir metropol idi; sevgilinin sisin içinde giderek silinen yüzü gibi bir daha sonsuza dek yakalanamayacak buruk bir aşk olacaktı hep.</st></p>
			<p><st c="1599">Bütün bu İstanbullar, canlanmış matruşka bebekleri gibi, birbirinin içinde yaşayıp soluk alıp verirdi. </st><st c="1703">Ama şayet hınzır bir büyücü onları birbirinden ayırıp yan yana koymayı başarsaydı, görürdü ki Beyoğlu bambaşkaydı. </st><st c="1818">Hiçbir muhit Beyoğlu kadar tarih boyunca arzulanmamış, sevilmemiş ama aynı zamanda karalanmamış, şeytanlaştırılmamıştı. </st><st c="1938">Bir hırgür ve hengâme ve kaos merkezi olan bu bölge yüzyıllardır genç Türk erkeklerini yoldan çıkaran üç temel unsurla –liberalizm, hedonizm ve Batılılaşma ile– ilişkilendirilirdi edebiyatta. </st><st c="2130">Eski adı Pera, Yunancada “uzak tarafta” ya da basitçe “karşı” veya “öte” anlamına geliyordu. </st><st c="2223">Haliç’in karşısı. </st><st c="2241">Yerleşmiş normların, kabullenilmiş törelerin ötesi. </st><st c="2293">Bilinen ilk adı, “incirlik” anlamına gelen “Sykai”ydi. </st><st c="2348">Ve burası, daha düne kadar Tekila Leyla’nın eviydi. </st><st c="2400">Onun mekânıydı.</st></p>
			<p><st c="2415">D/Ali’nin ölümünden sonra Leyla daireden taşınmayı reddetmişti. </st><st c="2480">Her köşesi sevdiceğinin kahkahasıyla, sesiyle doluydu. </st><st c="2535">Kira epeyce yüksekti ama zor da olsa kalktı altından. </st><st c="2589">İş dönüşü, gecenin bir vakti, hiçbir zaman yeterince tazyikli akmayan paslı duş başlığının altında yıkanır, tenini uzun uzun ovardı. </st><st c="2722">Sonra da yeni doğmuş bir bebek gibi kıpkırmızı ve hassas, pencerenin önündeki koltuklardan birine oturur, şehrin üstünde söken şafağı seyrederdi. </st><st c="2868">D/Ali’nin hatırası, bir battaniye gibi sıcak ve yumuşacık sarmalardı onu. </st><st c="2942">Çoğu zaman, ayağının dibinde kıvrılan Çapkın Çarli’yle beraber oracıkta uyuyakalır; öğleden sonra, iki büklüm olmuş ve her tarafı tutulmuş halde uyanırdı. </st></p>
			<p><st c="3097">Kaftanlı Kafka Sokağı, birtakım harap binalar ile aydınlatma ürünleri satan küçük, izbe dükkânların arasında uzanırdı. </st><st c="3216">Akşamları, bütün lambalar yakıldığında, ortalık, sanki başka bir yüzyıla ait bir yermiş gibi, sepya rengi bir ışığa bürünürdü. </st><st c="3343">Bir zamanlar, buranın adı Kürklü Kaftan Sokağı’ymış – bir kısım tarihçiler de Sarı Saçlı Cariye Sokağı olduğu konusunda ısrarcıydılar gerçi. </st><st c="3484">Her halükârda, azimli bir “kentleştirme” projesi kapsamında, belediye bölgedeki sokak tabelalarını değiştirmeye karar verdiğinde, yetkili kişi sokağın adını çok alengirli bularak kısaltmış ve Kaftan Sokağı yapmıştı. </st><st c="3700">Ve sokak o şekilde bilinir olmuştu. </st><st c="3736">Ama bu da pek uzun sürmemişti. </st><st c="3767">Muzip bir edebiyat öğrencisi, bir sabah, sabit keçeli kalemiyle ‘Kaftan’ı ‘Kafka’ya çevirmişti. </st><st c="3863">Kaftan’dı Kafka’ydı derken böylece sokağın ismini Kaftanlı Kafka’ya dönüştürüvermişti. </st><st c="3950">Yazarın hayranları bu yeni lakaba bayılmışlar; diğer ahaliyse kelimenin ne demek olduğu hakkında en ufak bir fikirleri olmasa da kulağa güzel geldiğini düşünüp o şekilde benimsemişlerdi.</st></p>
			<p><st c="4136">Bundan bir ay sonra, aşırı milliyetçi bir gazetede, “azınlıkların İstanbul’daki gizli emelleri” konulu bir yazı yayınlanmıştı. </st><st c="4264">Deniyordu ki makalede, bu Kafka nam Yahudi yazara yapılan apaçık hürmet ve bağlılık gösterisi, İslam-Türk kültürünü Beyoğlu’ndan kazımak ve kaldırmak amaçlı nahoş ve karanlık bir planın parçasıdır. </st></p>
			<p><st c="4462">Böylece, her ne kadar orijinal isminin ne olduğu konusundaki tartışma bir sonuca bağlanamamış olsa da sokağın adını ilk haline geri döndürmek için bir imza kampanyası başlatılmıştı. </st><st c="4644">İki balkon arasına, üzerinde, </st><span><st c="4674">Ya sev ya terk et: tek yüce millet </st></span><st c="4709">yazan bir pankart gerilmişti. </st><st c="4739">İstanbul’un lodosunda öylece devinip durmuştu bir müddet. </st><st c="4797">Yağmurun yıkayıp güneşin ağarttığı pankart, bir öğleden sonra iplerini koparıp öfkeli bir uçurtma gibi göklere uçup gitmişti sonra. </st></p>
			<p><st c="4929">O sırada gericiler çoktan konuyu unutmuş, başka meselelere odaklanmışlardı. </st><st c="5005">Kampanya da başladığı gibi hızlıca unutulmuştu. </st><st c="5053">Zaman içinde, bu kafası-daima-karışık şehirdeki diğer her mevzuda olduğu gibi, bu konuda da eskiyle yeni, doğruyla uyduruk, gerçekle gerçeküstü birbirine karışmıştı. </st><st c="5219">Ve bu ilginç sokak Kaftanlı Kafka Sokağı olarak bilinir olmuştu.</st></p>
			<p><st c="5283">Bu sokağın orta yerinde, eski bir hamamla yeni bir caminin arasına sıkışmış, bir zamanlar modern ve gösterişliyken, şimdi ne modernlikle ne gösterişle alakası kalmış bir apartman vardı. </st><st c="5470">Acemi bir hırsız sokak kapısının camını kırmıştı ve sonra da gürültüden korkarak bir şey çalmadan kaçıp gitmişti. </st><st c="5584">Apartman sakinlerinden hiçbiri tamir ettirecek parayı vermeye yanaşmadığı için, o zamandan beri, nakliye şirketlerinin kullandığı türden kahverengi koli bandıyla tutturulmuş olarak duruyordu cam.</st></p>
			<p><st c="5779">Kapının önünde, Çapkın Çarli kuyruğunu ayaklarına dolamış oturuyordu şimdi. </st><st c="5856">Kömür karası tüyleri ve altın hareli zümrüt yeşili gözleri vardı. </st><st c="5922">Patilerinden biri, sanki kireç kovasına daldırmış da sonra anında fikrini değiştirip çıkarmış gibi beyazdı. </st><st c="6030">Minik gümüş zillerle süslenmiş olan tasması her hareketiyle çınlardı. </st><st c="6100">O duymazdı ama. </st><st c="6116">Onun evreninin sükûnetini hiçbir şey bozamazdı. </st></p>
			<p><st c="6164">Bir önceki gece Tekila Leyla işe giderken o da dışarı sıvışmıştı. </st><st c="6230">Sıra dışı bir şey yoktu bunda, zira Çapkın Çarli bir gece gezginiydi. </st><st c="6300">Sahibinin kapıyı onun için aralık bıraktığını bilir, şafak sökmeden, yorgun ve susamış olarak geri dönerdi her zaman. </st><st c="6418">Ancak bu sefer kapıyı kapalı bularak şaşırmıştı. </st><st c="6467">O zamandan beri de sabırla bekliyordu. </st></p>
			<p><img src="image/1fish.png" alt="" /></p>
			<p><st c="6506">Bir saat daha geçip gitti. </st><st c="6533">Arabalar bol keseden korna çalarak geçtiler; sokak satıcıları bağırarak neler sattıklarını duyurdular; köşedeki okulun hoparlöründen İstiklal Marşı çalındı ve öğrenciler de bir ağızdan eşlik ettiler. </st><st c="6733">Marş sona erince, </st><span><st c="6751">Varlığım Türk varlığına armağan olsun,</st></span><st c="6789"> diye ant içtiler hep beraber. </st><st c="6820">Uzaklarda, geçenlerde bir işçinin üst katlardan bir yere düşüp öldüğü şantiyede, bir buldozer yeri sarsarak gümbürtüyle çalışıyordu. </st><st c="6953">İstanbul’un sesler cümbüşü yeri göğü dolduruyordu ama kedi onları da duymuyordu.</st></p>
			<p><st c="7033">Başı okşansın istiyordu Çapkın Çarli. </st><st c="7072">Yukarıda, kendi evinde, en sevdiği yemek olan uskumru ve patates püresi ile dolu mama kabının yanında olmak istiyordu. </st></p>
			<p><st c="7191">Gerinip sırtını yay gibi yaptı. </st><st c="7223">Biricik sahibinin nerelerde olduğunu merak etti – Tekila Leyla neredeydi acaba? </st><st c="7303">Bugün neden böyle alışılmadık derecede geç kalmıştı?</st></p>
		</div>
<div id="charCountTotal" value="7355"></div></body>
</html>
