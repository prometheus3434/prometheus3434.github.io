<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-32" xml:lang="tr-TR">
		<div>
			<p id="_idParaDest-30"><st c="0">Gümüşi Mercedes</st></p>
			<p><st c="15">Intercontinental Oteli’nin aşağısında, kıyıda yeşilli-kırmızılı bir tekne demirli olurdu her akşam. </st><st c="116">“Güney” yazardı üzerinde.</st></p>
			<p><st c="141">Tekne, adını Yılmaz Güney’den alıyordu ve dünyaca ünlü yönetmenin filmlerinden birinde kullanılmıştı. </st><st c="244">Şimdiki sahibi bunların hiçbirini bilmiyordu lakin; bilse de umurunda olmazdı zaten. </st><st c="329">Yıllar önce artık denize çıkamayan bir balıkçıdan satın almıştı tekneyi. </st><st c="402">Yeni sahibi içine minicik bir mutfak yaptırmış, köfte-ekmek hazırlamak için bir de demir ızgara koydurmuştu. </st><st c="511">Kısa süre sonra, soğan ve domates garnitürlü ızgara uskumru da eklenmişti mönüye. </st><st c="593">İstanbul’da, sokakta yiyecek satan birinin başarısı ne sattığından ziyade ne zaman ve nerede sattığıyla yakından bağlantılıydı. </st><st c="721">Gece vakti başka açılardan riskli olsa da daha kârlıydı – yalnızca müşteriler daha cömert davrandığı için değil, aynı zamanda daha da aç oldukları için. </st><st c="874">Damarlarında dolaşan alkolle kulüp ve barlardan dışarı dökülürlerdi. </st><st c="943">Henüz havlu atmaya tam da hazır olmadıklarından, eve gitmeden önce son bir haylazlık daha yapma arzusuyla teknedeki tezgâha uğrarlardı. </st><st c="1079">Parlak giysili hanımlar ve koyu renk takım elbiseli beyler rıhtımdaki taburelere çökerler ve gün ışığında muhtemelen burun kıvıracakları o kalın, beyaz pideleri dişleyerek sandviçlerine yumulurlardı. </st></p>
			<p><st c="1279">Bu akşam ilk müşteriler saat yedide –normalden çok daha erken– damladılar. </st><st c="1354">Rıhtıma yanaşan Mercedes-Benz arabayı gördüğünde, ilk düşündüğü bu oldu satıcının. </st><st c="1437">Çırağına seslendi. </st><st c="1456">Yeğeni ve aynı zamanda şehrin en tembel oğlanı olan çırak, bir köşeye kaykılmış, sonsuz bir gamsızlıkla bir yandan televizyonda dizi seyredip, bir yandan ay çekirdeği çıtlatıyordu. </st><st c="1637">Yanındaki masada giderek büyüyen bir kabuk yığını oluşmuştu. </st></p>
			<p><st c="1698">“Kaldır lan kıçını. </st><st c="1718">Müşteri var. </st><st c="1731">Git bak bakalım ne istiyorlarmış.”</st></p>
			<p><st c="1765">Oğlan ayağa fırlayıp bacaklarını esnetti ve ciğerlerini denizden gelen tuzlu esintiyle doldurdu. </st><st c="1863">Teknenin yanına vuran dalgalara bakarak biraz oyalandıktan sonra sanki tam bir sır perdesini aralamak üzereyken vazgeçmiş gibi yüzünü ekşitti. </st><st c="2006">Kendi kendine homurdanarak rıhtıma atladı ve ayaklarını sürüye sürüye Mercedes’e doğru gitti. </st></p>
			<p><st c="2100">Sokak lambasının altında cilalı bir özgüvenle parlıyordu araç. </st><st c="2163">Koyu renk camları, özel yapım, havalı bir rüzgârlığı ve grili-kırmızılı krom jantlı tekerlekleri vardı. </st><st c="2267">Küçüklüğünden beri lüks araba hastası olan oğlan hayranlıkla ıslık çaldı. </st><st c="2341">O olsa bunun yerine Bugatti kullanırdı tabii – çelik mavisi bir Bugatti. </st><st c="2414">Asıl araba oydu işte! </st><st c="2436">Kullanmak ne kelime, uçardı, uçardı... </st></p>
			<p><st c="2475">“Şşt, ne o, ayakta mı uyuyorsun oğlum? </st><st c="2514">Siparişimizi alsana lan!” dedi direksiyondaki adam, yarı açık pencereden dışarı uzanarak.</st></p>
			<p><st c="2603">Hayallerinden çekilip çıkarılan çocuk yanıt vermekte acele etmedi: “Ne istiyon, buyur.”</st></p>
			<p><st c="2691">“Öncelikle biraz efendilik. </st><st c="2720">Anladın mı? </st><st c="2732">Efendice konuşacaksın müşteriyle.” </st></p>
			<p><st c="2767">Oğlan ancak o zaman kafasını kaldırıp iki adama dikkatlice baktı. </st><st c="2833">Konuşan, çelimsiz ve keldi. </st><st c="2861">Köşeli bir çenesi ve sivilce izleriyle oyuk oyuk olmuş, süzgün bir yüzü vardı. </st><st c="2940">Diğer adamsa neredeyse tam tersiydi: tombik ve al yanaklı. </st><st c="2999">Ama bir şekilde akraba gibi duruyorlardı yine de... </st><st c="3051">belki de gözlerdendi.</st></p>
			<p><st c="3072">Merak içinde biraz daha yaklaştı çocuk arabaya. </st><st c="3121">İçi de dışı kadar etkileyiciydi. </st><st c="3154">Bej deri koltuklar, bej deri direksiyon, bej deri ön panel... </st><st c="3216">Derken öyle bir şey gördü ki soluğu kesildi. </st><st c="3261">Beti benzi attı. </st><st c="3278">Siparişi alıp, ayaklarının izin verdiği ölçüde hızla yürüyerek ve kalbi göğüs kafesinin içinde gümbür gümbür atarak, alelacele tekneye döndü.</st></p>
			<p><st c="3419">“Ee? </st><st c="3425">Ne istiyorlar? </st><st c="3440">Köfte mi, uskumru mu?” diye sordu satıcı.</st></p>
			<p><st c="3481">“Ha, köfte. </st><st c="3494">Ve yanında da ayran. </st><st c="3515">Ama...”</st></p>
			<p><st c="3522">“Ama ne?”</st></p>
			<p><st c="3532">“Servis yapmam ben onlara. </st><st c="3560">Bu adamlar bir tuhaf.”</st></p>
			<p><st c="3582">“Nasıl </st><span><st c="3590">tuhaf</st></span><st c="3595"> yani?”</st></p>
			<p><st c="3602">Daha sorarken hissetmişti satıcı, sorusuna yanıt alamayacağını. </st><st c="3667">Başını iki yana sallayarak iç geçirdi. </st><st c="3706">İnşaat işçisi olan babası bir yapı iskelesinden düşüp öldüğünden beri ailesini geçindirmek bu oğlana kalmıştı. </st><st c="3817">Aile inşaat şirketine dava açmıştı haklı olarak, ortada büyük ihmal vardı ama hiçbir olumlu karar çıkmayacaktı muhtemelen mahkemeden. </st><st c="3951">İstanbul’un çeşitli bölgelerinde emlak fiyatları birden yükselince, lüks dairelere talep artmıştı, bu da şantiyelerde kazaların artmasına neden oluyordu. </st><st c="4105">Ama kimsenin umursadığı yoktu bu ölümleri. </st><st c="4148">Varsa yoksa para pul, ranttı önemsenen. </st></p>
			<p><st c="4188">Böylece hâlâ öğrenci olan oğlan, istese de istemese de geceleri çalışmak zorunda kalmıştı. </st><st c="4279">Ama fazlasıyla hassas, fazlasıyla sessiz ve fazlasıyla inatçıydı mizaç gereği; ne zahmetli işlerde çalışabiliyor ne de İstanbul’un temposuna ayak uydurabiliyordu – ki zaten bu şehir zahmetli işlerin şehri olduğundan her ikisi de aynı kapıya çıkıyordu. </st></p>
			<p><st c="4531">“Beceriksiz oğlan” dedi adam, çırağının duyacağı kadar yüksek bir sesle.</st></p>
			<p><st c="4603">Söyleneni duymazdan gelerek, köfteleri ızgaraya atıp siparişi hazırlamaya girişti oğlan. </st></p>
			<p><st c="4693">“Bırak, bırak!” dedi adam, hoşnutsuzca homurdanarak. </st><st c="4746">“Kaç kere söylemem lazım, önce ızgarayı yağla diye!”</st></p>
			<p><st c="4798">Maşayı elinden kapıp havada sallayarak çocuğu kovaladı. </st><st c="4855">Yarın ilk iş kurtulacaktı bu oğlandan – bugüne dek erteleyip durmuştu bu kararı ama artık canına yetmişti. </st><st c="4962">Kızılay değildi ki burası. </st><st c="4989">Aşevi işletmiyordu bedavaya. </st><st c="5018">Onun da bakmakla yükümlü olduğu bir ailesi ve koruması gereken bir işi vardı eninde sonunda.</st></p>
			<p><st c="5110">Hızlı ve becerikli hareketlerle, yanan korları tırmıkladı, ateşi canlandırdı, sekiz tane köfteyi ızgara edip birkaç dilim domatesle birlikte yarım yuvarlak pide arasına yerleştirdi. </st><st c="5293">İki de ayran kaparak her şeyi bir tepsiye koydu ve arabaya doğru yürüdü.</st></p>
			<p><st c="5365">“İyi akşamlar efendim, hoş geldiniz, sefa getirdiniz” dedi, her tarafından yapay ve yapmacık bir kibarlık akan bir sesle. </st></p>
			<p><st c="5488">“Nerede senin tembel çırak?” diye sordu direksiyondaki adam.</st></p>
			<p><st c="5548">“Tembel, evet. </st><st c="5564">İyi dediniz vallahi beyim. </st><st c="5591">Yanlış bir şey yaptıysa onun adına ben özür dilerim. </st><st c="5644">Bugün yarın kapı dışarı edeceğim serseriyi zaten.”</st></p>
			<p><st c="5694">“Bir an evvel yolla bana sorarsan.”</st></p>
			<p><st c="5730">Başıyla onaylayarak tepsiyi yarı açık pencereden içeri uzattı satıcı. </st><st c="5801">Çaktırmadan arabanın içine de şöyle bir göz attı. </st></p>
			<p><st c="5851">Ön panelin üzerinde dört tane biblo vardı. </st><st c="5894">Başlarında haleler, ellerinde arplar olan meleklerin tenleri kırmızımsı-kahverengi bir boyayla benek benekti ve şu an araba sabit durduğu için başları çok belli belirsiz sallanıyordu.</st></p>
			<p><st c="6077">“Üstü kalsın” dedi adam.</st></p>
			<p><st c="6102">“Allah razı olsun.”</st></p>
			<p><st c="6122">Satıcı parayı cebine atarken bile gözlerini meleklerden ayıramamıştı. </st><st c="6193">Midesi bulandı bir an, belli belirsiz. </st><st c="6232">Çırağının muhtemelen hemen fark ettiği şeyi o ancak şimdi ağır ağır anlıyordu: Bibloların üstündeki lekeler, ön panelin üstündeki lekeler... </st><st c="6373">o kırmızımsı-kahverengi benekler boya değildi. </st><st c="6420">Kurumuş kandı. </st></p>
			<p><st c="6435">Sürücü, sanki adamın aklından geçenleri okumuş gibi, “Geçen gece bir kaza yaptık” dedi. </st><st c="6523">“Burnumu çarptım, hayvan gibi kanadı.”</st></p>
			<p><st c="6561">Satıcı anlayışla gülümsedi. </st><st c="6590">“Hay Allah, geçmiş olsun.”</st></p>
			<p><st c="6616">“Temizletecektik arabayı ama fırsat olmadı.”</st></p>
			<p><st c="6661">Satıcı başını sallayarak tepsisini geri almış, tam adamlara veda edecekken arabanın diğer tarafındaki kapı açıldı. </st><st c="6777">O ana dek sessiz kalmış olan diğer adam, elinde köfte ekmeğiyle arabadan indi. </st><st c="6856">“Köften güzelmiş” dedi.</st></p>
			<p><st c="6879">Satıcı, adama baktı, çenesindeki izleri fark etti. </st><st c="6931">Yüzünde tırnak izleri vardı. </st><st c="6960">Bir kadın, diye düşündü ama onun üstüne vazife değildi. </st><st c="7016">Aklından geçenleri bastırmaya çalışarak normalden daha tiz çıkan bir sesle cevap verdi: “Eh, bayağı tanınmış bir işletmeyiz beyim. </st><st c="7147">Başka şehirlerden gelen müşterilerimiz bile var.”</st></p>
			<p><st c="7196">“İyi, iyi... </st><st c="7210">Eşek eti yedirmiyorsundur yani bize?” dedi adam, kendi şakasına gülerek.</st></p>
			<p><st c="7282">“Olur mu öyle şey? </st><st c="7302">Sadece dana. </st><st c="7315">Süt danası. </st><st c="7327">En iyisinden.”</st></p>
			<p><st c="7341">“Aferin! </st><st c="7351">Bizi böyle memnun et ki yine gelelim.”</st></p>
			<p><st c="7389">“Her zaman beklerim beyim.”</st></p>
			<p><st c="7417">“Bana bak, her türden müşteri geliyordur senin buraya. </st><st c="7473">Ahlaksız tipler filan da geliyor mu? </st><st c="7510">Fahişeler? </st><st c="7521">O biçimler?”</st></p>
			<p><st c="7533">Geçen bir geminin dalgalarından etkilenen tekne yukarı aşağı sallanıyordu arka planda.</st></p>
			<p><st c="7620">“Aman, yok efendim, ne demek. </st><st c="7651">Benim müşterilerimin hepsi düzgün insanlar. </st><st c="7695">Saygın ve düzgün.”</st></p>
			<p><st c="7713">“İyi, iyi, aferin” dedi adam, yolcu koltuğuna geri dönerken. </st><st c="7775">“Çerçöp istemeyiz buralarda, değil mi? </st><st c="7814">Değişti bu şehir. </st><st c="7832">Kirlendi çok.”</st></p>
			<p><st c="7846">“Evet, kirlendi” dedi satıcı, hak verdiğinden değil, başka diyecek bir laf bulamadığından.</st></p>
			<p><img src="image/1fish.png" alt="" /></p>
			<p><st c="7937"> Tekneye geri döndüğünde yeğenini elleri belinde, yüzü gergin ve endişeli, onu beklerken buldu. </st></p>
			<p><st c="8033">“Ee? </st><st c="8038">Nasıl gitti?”</st></p>
			<p><st c="8051">“İyi, sorun yok. </st><st c="8069">Sen servis yapmalıydın adamlara. </st><st c="8102">Neden ben yapıyorum senin işini?”</st></p>
			<p><st c="8135">“Amca, görmedin mi?”</st></p>
			<p><st c="8156">“Neyi?”</st></p>
			<p><st c="8164">Adam sanki olduğu yerde küçülüyormuş gibi, gözlerini kısarak baktı çocuk amcasına. </st><st c="8248">“Arabanın içini... </st><st c="8267">kan vardı ön tarafta... </st><st c="8291">bibloların üstünde. </st><st c="8311">Polisi aramamız gerekmez mi?”</st></p>
			<p><st c="8340">“Aman, yok daha neler, polis molis istemiyorum etrafta. </st><st c="8397">Dertsiz başına dert mi istiyorsun? </st><st c="8432">Korumam gereken bir itibarım var benim.”</st></p>
			<p><st c="8472">“Ah, tabii, </st><span><st c="8485">itibarın</st></span><st c="8493">!”</st></p>
			<p><st c="8495">“Ne o, beğenemedin mi küçük bey?” diye parladı satıcı. </st><st c="8551">“Senin şu burun kıvırdığın iş için önümde kuyruğa girecek yüzlercesi var, biliyor musun?”</st></p>
			<p><st c="8640">“O zaman sen de onlara ver bu işi. </st><st c="8676">Senin bayat köftelerin umurumda değil. </st><st c="8715">Kokusuna bile dayanamıyorum zaten. </st><st c="8750">Bildiğin at eti.”</st></p>
			<p><st c="8767">“Bu ne cüret be!” dedi satıcı, yanakları alev alev.</st></p>
			<p><st c="8819">Ama oğlan dinlemiyordu. </st><st c="8844">Dikkati yeniden Mercedes-Benz’e çevrilmişti tamamen. </st><st c="8897">Artık limanın üstüne iyice çökmüş olan akşam göğünün altında soğuk ve görkemli görünüyordu araba. </st><st c="8995">Çocuk mırıldandı: “O iki adam var ya...”</st></p>
			<p><st c="9035">Satıcının yüz ifadesi yumuşadı. </st><st c="9068">“Unut onları oğlum. </st><st c="9088">Bak baban vefat etti, benden sana baba nasihati: Daha çok gençsin. </st><st c="9155">Bu kadar meraklı olma. </st><st c="9178">İşine bak, başkalarından sana ne!”</st></p>
			<p><st c="9212">“Amca, peki sen merak etmiyor musun yani? </st><st c="9255">Azıcık olsun? </st><st c="9269">Ya o iki adam kötü şeyler yaptılarsa? </st><st c="9307">Ya birini öldürdülerse? </st><st c="9331">O zaman biz de işbirlikçi sayılırız kanun önünde.”</st></p>
			<p><st c="9381">“Aaa, daha neler! </st><st c="9400">Yeter, tamam.” Satıcı kaşlarını çattı. </st><st c="9439">“Çok fazla televizyon seyrediyorsun sen. </st><st c="9480">Bütün o boktan Amerikan polisiyelerini seyrede seyrede dedektif mi oldun lan başımıza! </st><st c="9567">Yarın sabah ilk iş annenle konuşacağım. </st><st c="9607">Sana başka bir iş bulacağız – ve bundan sonra televizyon filan da yok.”</st></p>
			<p><st c="9678">“Umurumdaydı sanki” dedi oğlan. </st></p>
			<p><st c="9711">Söyleyecek başka bir şey kalmamıştı. </st><st c="9748">Bir süre ikisi de konuşmadılar, kös kös durdular, birbirlerine bile bakmadılar; üstlerine bir uyuşukluk çöktü. </st><st c="9859">Güney isimli, kırmızı-yeşil renkli balıkçı teknesinin dört bir yanında deniz burgular yapıp köpükleniyor, kayaları tüm gücüyle dövüyordu. </st><st c="9997">İstanbul’dan ta Kilyos’a kadar uzanan virajlı yolun kenarındaki kayaları...</st></p>
		</div>
<div id="charCountTotal" value="10072"></div></body>
</html>
