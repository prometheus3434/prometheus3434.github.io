<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-31" xml:lang="tr-TR">
		<div>
			<p id="_idParaDest-29"><st c="0">Normal hanım vatandaşlar</st></p>
			<p><st c="24">İki elinde birer torba, oflaya puflaya daireye girdi Zeynep122. </st></p>
			<p><st c="89">“Ah, şu merdivenler öldürüyor beni.”</st></p>
			<p><st c="125">“Nerede kaldın? </st><st c="142">Amma uzun sürdü alışverişin” dedi Hollywood Hümeyra.</st></p>
			<p><st c="194">“O hıyar herifle muhabbet etmek zorunda kaldım.”</st></p>
			<p><st c="243">“Hangi hıyar?”</st></p>
			<p><st c="258">“Bağnaz Bakkal. </st><st c="275">Leylacığım hiç sevmezdi zaten.”</st></p>
			<p><st c="306">“Doğru, sevmezdi” dedi Hümeyra düşünceli düşünceli.</st></p>
			<p><st c="358">Bir an için iki kadın da konuşmadı; her ikisi de kendi düşüncelerine dalmıştı. </st></p>
			<p><st c="438">“Leyla’nın giysilerini dağıtmamız lazım” dedi Zeynep122. </st><st c="495">“Ve ipek fularlarını – Allahım ne çok fuları vardı.”</st></p>
			<p><st c="547">“Onlar bizde kalsa olmaz mı?”</st></p>
			<p><st c="577">“Olmaz, âdet yerini bulmalı. </st><st c="607">Mevtanın giysileri muhakkak fakir fukaraya dağıtılır. </st><st c="661">Onların duaları da ölünün öbür dünyaya uzanan köprüyü geçmesine yardımcı olur. </st><st c="740">Zamanlama önemli. </st><st c="758">Hızlı hareket etmeliyiz. </st><st c="783">Leyla’nın ruhu yola çıkmak üzere. </st><st c="817">Kıldan ince, kılıçtan keskindir Sırat Köprüsü ve...” </st></p>
			<p><st c="870">“Ay ay ay, başladık gene! </st><st c="896">Ev Kuran kursuna döndü!” diye bir ses duyuldu birdenbire.</st></p>
			<p><st c="953">Nostalji Nalan’dı bunu söyleyen. </st><st c="987">Girişte durmuş, somurtuyordu. </st></p>
			<p><st c="1017">“Ödümüzü kopardın be” dedi Hümeyra, elini hızla çarpan kalbinin üstüne koyarak. </st></p>
			<p><st c="1097">“İyi. </st><st c="1103">Müstahaktır size. </st><st c="1121">Amma kaptırmışsınız kendinizi lak lak etmeye, geldiğimi bile duymadınız.”</st></p>
			<p><st c="1194">Zeynep122 ellerini kucağında birleştirdi. </st><st c="1237">“Fakir fukaraya yardım etmenin, mevtanın kıyafetlerini dağıtmanın neresi kötü anlayamıyorum.”</st></p>
			<p><st c="1330">“Eğri oturup doğru konuşalım, o iş tam da öyle değil aslında. </st><st c="1393">Daha çok bir değiş tokuş gibi. </st><span><st c="1424">Buyurun fakirler, siz şu elden düşme şeyleri alın, bize dualarınızı verin. </st><st c="1499">Ve sen de sevgili Tanrım, şu dua kuponlarını al da bize cennetin güneşli bir köşesini ayır.</st></span><st c="1590"> Yani hep bir beklenti var karşılığında. </st><st c="1631">Alınma ama din dediğin takas ve ticaretten ibaret gibi geliyor.”</st></p>
			<p><st c="1695">“Ama haksızlık...” dedi Zeynep122, dudaklarını bükerek. </st><st c="1752">İnancını başkalarına anlatamadığında, inancını başkalarına sevdiremediğinde, katiyen öfkelenmiyor, sadece hüzünleniyordu. </st><st c="1874">Ve söz konusu insanlar arkadaşları olduğunda kederi daha da derinleşiyordu.</st></p>
			<p><st c="1949">“Her neyse. </st><st c="1962">Unut söylediklerimi.” Nalan kendisini kanepeye attı “Cemile nerede?”</st></p>
			<p><st c="2030">“Öbür odada. </st><st c="2044">Uzanmam lazım dedi.” Hümeyra’nın yüzü gölgelendi. </st><st c="2094">“Kimseyle konuşmuyor. </st><st c="2116">Bir şey de yemedi. </st><st c="2135">Endişeleniyorum. </st><st c="2152">Sağlığı zaten iyi değil.”</st></p>
			<p><st c="2177">Nalan gözlerini yere indirdi. </st><st c="2208">“Ben konuşurum onunla. </st><st c="2231">Sabotaj nerede peki?”</st></p>
			<p><st c="2252">“Bir koşu ofise gitmesi gerekti” diye yanıtladı Zeynep122. </st><st c="2312">“Dönüş yolunda olmalı şimdi. </st><st c="2341">Muhtemelen trafiğe takılmıştır.”</st></p>
			<p><st c="2373">“İyi, bekleriz biz de” dedi Nalan. </st><st c="2409">“Şimdi söyler misiniz, bu kapıyı neden aralık bıraktınız? </st><st c="2467">Bi geldim, oh, kapı açık.”</st></p>
			<p><st c="2493">İki kadın hızlıca bakıştılar.</st></p>
			<p><st c="2523">“En yakın arkadaşınız acımasızca öldürüldü ve siz gelmiş onun dairesinde kapı açık oturuyorsunuz. </st><st c="2622">Aklınızı mı kaybettiniz?”</st></p>
			<p><st c="2647">“Hadi ama” dedi Hümeyra, içini titreten derin bir soluk alarak. </st><st c="2712">“Evine giren filan olmadı ki. </st><st c="2742">Leylacığım dün gece geç vakitte sokaklardaymış. </st><st c="2790">Tanıklar onu bir arabaya –gümüş rengi bir Mercedes’e– binerken görmüşler. </st><st c="2864">Kurbanların hepsi de aynı şekilde öldürülmüş, biliyorsun.”</st></p>
			<p><st c="2922">“Ee? </st><st c="2928">Siz de buna dayanarak kapı baca açık oturabileceğiniz, gayet güvende olduğunuz sonucunu çıkardınız öyle mi? </st><st c="3036">Sırf biriniz ufak tefek, diğeriniz de...”</st></p>
			<p><st c="3077">“Şişko mu?” Hümeyra’nın yanakları kızardı. </st><st c="3121">Astım spreyini çıkarıp avucunun içinde tuttu. </st><st c="3167">Geçmiş deneyimleri gösteriyordu ki Nalan etraftayken spreye daha çok ihtiyacı oluyordu. </st></p>
			<p><st c="3255">Zeynep122 omuz silkti. </st><st c="3278">Küçük diye tanımlanmaya o kadar alışkındı ki alınmıyordu artık. </st></p>
			<p><st c="3342">“</st><span><st c="3343">Emekli ve depresif </st></span><st c="3362">diyecektim.” Nalan manikürlü elini salladı. </st><st c="3406">“Biriniz ufak tefek, ötekiniz de emekli ve depresif diye sapıklardan korunacağınızı zannetmeyin diyecektim. </st><st c="3514">Leyla’nın katilinin bu şehirdeki tek psikopat olduğunu varsayıyorsanız o ayrı tabii, size bol şans dilerim! </st><st c="3622">Kapıları açık bırakın. </st><st c="3645">Hatta neden dışarıya bir de paspas koymuyorsunuz, üstünde </st><span><st c="3703">Wilkommen Pisikopaten</st></span><st c="3724"> yazsın!”</st></p>
			<p><st c="3733">“Keşke şu her şeyi abartma huyundan vazgeçsen.” Hümeyra kaşlarını çattı.</st></p>
			<p><st c="3806">Nalan bir an düşünceye daldı. </st><st c="3837">“Ben mi abartıyorum, yoksa İstanbul mu? </st><st c="3877">Keşke bu şehir vazgeçse her şeyi abartmaktan.”</st></p>
			<p><st c="3923">Zeynep122 hırkasındaki kaçmış bir ilmeği tutup çekti ve yuvarlayıp minnacık bir top yaptı. </st><st c="4015">“Sadece iki dakikalığına çıkmıştım bir şeyler almak için ve...”</st></p>
			<p><st c="4078">“İki dakika yeter zaten” dedi Nalan. </st><st c="4116">“Saldırıya uğramak için yani.”</st></p>
			<p><st c="4146">“Lütfen feci şeyler söylemeyi keser misin!..” Hümeyra’nın sesi kısık çıktı. </st><st c="4223">Kalbinin hızlandığını hissetti, avuç içleri terliyordu. </st><st c="4279">Panik atak! </st><st c="4291">Hemen anlamıştı yeni bir atağa yakalanmak üzere olduğunu. </st><st c="4349">Bir Xanax daha almaya karar verdi. </st><st c="4384">Hatta belki iki. </st></p>
			<p><st c="4401">“Haklı” dedi Zeynep122. </st><st c="4425">“Ölüye saygısızlık.”</st></p>
			<p><st c="4445">Nalan başını dik tuttu. </st><st c="4470">“Ölüye asıl saygısızlığın ne olduğunu söyleyeyim mi size?” Hızlı bir el hareketiyle çantasını açtı ve bir akşam gazetesi çıkardı. </st><st c="4600">Leyla’nın resminin şehir ve ülke haberlerinin arasından fırladığı sayfayı açtı, yüksek sesle okumaya başladı:</st></p>
			<p><st c="4709">... Emniyet müdür yardımcısı basına verdiği demeçte şunları söyledi: “İçiniz rahat olsun, suçluyu ya da suçluları en kısa zamanda bulacağız muhakkak. </st><st c="4859">Bu dosyayla ilgilenecek özel bir ekip oluşturduk. </st><st c="4909">Bu noktada halkımızdan, gördükleri ya da duydukları her türlü şüpheli durumu polisle paylaşmalarını talep ediyoruz. </st><st c="5025">Ancak vatandaşlarımızın, özellikle de hanımların, endişelenmelerine mahal olmadığını da belirtmeliyim. </st><st c="5128">Bunlar rasgele işlenmiş cinayetler değil. </st><st c="5170">İstisnasız hepsinde belli bir grup hedef alınmış. </st><st c="5220">Kurbanların hepsi malumunuz, hayat kadını. </st><st c="5263">Normal hanım vatandaşların güvenlikleri konusunda endişelenmelerine gerek yok.” </st></p>
			<p><st c="5343"> Nalan gazeteyi katladı hızla. </st><st c="5373">“Normal hanım vatandaşlarmış! </st><st c="5403">Yani bu hergele diyor ki, </st><span><st c="5429">değerli, kıymetli, iyi aile hanımları, aman siz endişelenmeyin. </st><st c="5493">Sizler güvendesiniz. </st><st c="5514">Sokaklarda canına kıyılanlar sadece orospular.</st></span> <span><st c="5560">Önemli de değil zaten onlar</st></span><st c="5588">. Bence ölüye saygısızlık dediğin aynen böyle olur. </st><st c="5640">İnsan ayrımı yaparak!”</st></p>
			<p><st c="5662">Dokunduğu her şeye yapışan sülfür dumanı gibi keskin ve yoğun bir yenilmişlik hissi çöktü odanın üstüne. </st><st c="5768">Hümeyra astım spreyini ağzına götürdü ve derin bir nefes çekti. </st><st c="5832">Soluğunun yavaşlamasını bekledi. </st><st c="5865">Gözlerini kapatıp uyumayı diledi. </st><st c="5899">Keşke bir avuç uyku hapı almış olsaydı şimdi. </st><st c="5945">Uzun, kimyasal, her şeyi unutturan bir uykuya ihtiyacı vardı. </st></p>
			<p><st c="6007">Bu arada Zeynep122, omuzları kaskatı, yüzünde boş bir ifade, konuşmadan duruyordu öylece. </st><st c="6097">Baş ağrısı şiddetleniyordu. </st><st c="6125">Birazdan dua etmeye ve Leyla’nın ruhuna bundan sonraki yolculuğunda destek olacak karışımı hazırlamaya başlayacaktı. </st><st c="6242">Ama henüz değil. </st><st c="6259">Şu anda o kadar buruktu ki içi, öylesine kırıktı ki kanadı, gereken gücü bulamıyordu kendisinde. </st><st c="6356">Ne gücü ne de inancı. </st></p>
		</div>
<div id="charCountTotal" value="6378"></div></body>
</html>
