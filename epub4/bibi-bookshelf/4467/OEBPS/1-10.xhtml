<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p id="_idParaDest-11"><st c="0">Altı dakika</st></p>
			<p><st c="12">Kalbi durduktan altı dakika sonra, Tekila Leyla’nın hafızası odunlu kuzinenin kokusunu bulup çıkardı arşivinden.</st></p>
			<p><st c="125">2 Haziran 1963. </st><st c="142">Amcasının büyük oğlu evleniyordu. </st><st c="176">Gelin adayı, servetini bu coğrafyadaki kadim ticaret yolları üzerinde katlayarak elde etmiş bir aileden geliyordu. </st><st c="291">İpek Yolu denince ekseriya ipek ve baharat gelirdi insanların aklına. </st><st c="361">Oysa başka ticaret unsurları da mevcuttu aynı hat üzerinde. </st><st c="421">Yöredeki birçok kişinin bildiği ama yabancıların yanında sözünü etmek istemedikleri bir hakikatti bu. </st><st c="523">Anadolu’dan Pakistan’a, Afganistan’dan Burma’ya, sayısız yerde haşhaş yetiştirilir; esintiyle sallanan çiçeklerinin rengi çorak arazilerin üstünde isyankârca parlardı. </st><st c="691">Sütsü sıvı, tohum kapsüllerinden büyülü damlacıklar halinde sızarken, birileri katbekat kâr elde ederdi bu işten ve zengin olurdu fazlasıyla ama çiftçiler değil, onlar hep yoksul kalırdı. </st></p>
			<p><st c="879">Düğün Van’ın en lüks otelinde yapıldı. </st><st c="918">Tabii ki pahalı ve cümbüşlü eğlence esnasında kimse gelin hanımın ailesinin servetinin meşum kaynağını konuşmadı. </st><st c="1032">Konuklar sabahın erken saatlerine dek eğlendiler. </st><st c="1082">O kadar çok sigara dumanı vardı ki ortalıkta, bütün mekân ateş almış gibiydi. </st><st c="1160">Leyla ara ara babasına bakıyordu göz ucuyla. </st><st c="1205">Harun, dans pistine adım atanları, tasvip etmeyen bakışlarla izliyordu. </st><st c="1277">Bilhassa da kol kola girip halay çeken, herkesin önünde kalça sallayan kadınlara ters ters bakıyordu. </st><st c="1379">Ona kalsa, düpedüz ahlaksızlıktı her türlü dans ve eğlence. </st><st c="1439">Yine de bir şey demiyordu – erkek kardeşinin hatırı için. </st><st c="1497">Düşkündü kardeşine.</st></p>
			<p><st c="1516">Ertesi gün, her iki ailenin fertleri bir fotoğrafçı stüdyosunda buluştular erkenden. </st><st c="1602">Yeni evliler, pahalı giysileri içinde ter dökseler de gülümsemeyi ihmal etmediler. </st><st c="1685">Genç çift, bir seri resim önünde kol kola, yanak yanağa poz verdi – Eyfel Kulesi’nin, Big Ben Saat Kulesi’nin, Pisa Kulesi’nin ve bir karede de günbatımına doğru havalanan bir flamingo sürüsünün önünde. </st><st c="1888">Arkadaki fon durmadan değişse de yüzlerine yapışmış tebessüm hep sabit kaldı, değişmeden. </st></p>
			<p><st c="1978">Leyla bir kenardan mutlu çifti inceledi. </st><st c="2019">İnci beyazı gelinlik, narin kemikli, koyu renk saçlı gelinin üstüne güzel oturmuştu; genç kadının elinde bir gardenya buketi ve belinde de bekâret sembolü olan kırmızı kuşak vardı. </st><st c="2200">Leyla gelinin yanında dururken öyle derin bir keder hissetti ki, sanki göğsünde bir taş taşıyordu. </st><st c="2299">Birden davetsiz bir düşünce geliverdi aklına. </st><st c="2345">Bir sezgi daha ziyade: O asla böyle bir gelinlik giyemeyecekti. </st><st c="2409">Hiçbir zaman böyle bir fotoğraf karesinde merkezde olamayacaktı. </st></p>
			<p><st c="2474">Gerdek gecesinde bakire çıkmayan gelinler hakkında bin tane hikâye dinlemişti – nasıl kocaları tarafından muayene için hastaneye sürüklendiklerini, ayak sesleri karanlık sokaklarda yankılanırken komşuların dantel perdelerin arkasından onları gözetlediğini; nasıl sonunda baba evine geri gönderildiklerini ve orada ailelerinin uygun gördüğü şekilde cezalandırıldıklarını; bir daha asla tam olarak toplumun bir parçası olamadıklarını, hep hor görülüp aşağılandıklarını, gencecik yüzlerine nasıl bomboş bir ifade yerleştiğini, bunların hepsini biliyordu. </st><st c="3026">Bildiklerinden korkuyordu. </st><st c="3053">Zihnini susturmak için tırnaklarının etrafındaki etleri çekiştirmeye başladı ve kanatana kadar da durmadı. </st><st c="3160">Sızı, ince bir sızı. </st><st c="3181">Alışkındı artık. </st><st c="3198">İçini hoplatan o tanıdık acıyla sakinleşti bir an. </st><st c="3249">Kimse bilmese de bu huyunu, böyle yapıyordu bazen. </st><st c="3300">Evde elma ya da portakal soymakta kullandığı bıçakla, kollarını ya da bacaklarını, yani ailesinin kolay kolay göremeyeceği yerlerini kesiyordu. </st></p>
			<p><img src="image/1fish.png" alt="" /></p>
			<p><st c="3444">Stüdyodan dönerken, hoş bir bahçesi ve gölgede masaları olan bir pastaneye uğradı Akarsular. </st><st c="3537">Fırından yeni çıkmış böreklerin iştah açıcı kokusu pencereden dışarı süzülüyordu.</st></p>
			<p><st c="3618">Amcası herkes adına sipariş verdi: büyükler için bir semaver çay, ufaklıklara buzlu limonata. </st><st c="3713">Oğlu varlıklı bir ailenin kızıyla evlendi diye başka bir ağırlık, yeni bir afra tafra gelmişti tavırlarına. </st></p>
			<p><st c="3821">“Garson! </st><st c="3830">Yiyecek bir şeyler de getir bize, sallanma hadi!”</st></p>
			<p><st c="3879">Birkaç dakika sonra, genç garson elinde tarçınlı çöreklerle cömertçe doldurulmuş bir tabak ve içecekleriyle geri geldi. </st><st c="4000">Tarkan burada olsa hemen bir çörek kapardı, diye düşündü Leyla, yalan dolan bilmez gözleri sevinçle parlar, o saf ve saydam mutluluğu yüzünden apaçık okunurdu. </st><st c="4160">O niye hiç olmuyordu böyle aile kutlamalarında? </st><st c="4208">Tarkan’ın hiçbir yere seyahat etmesine müsaade yoktu, hatta sahte bir Eyfel Kulesi’ne bile. </st><st c="4300">Küçükken doktora götürüldüğü zaman sayılmazsa, bahçe çitinin ötesindeki dünyayı hiç görmemişti. </st><st c="4396">Komşular misafirliğe geldiklerinde alelacele bir odaya kapatılır, meraklı gözlerden uzak tutulurdu çocukcağız. </st><st c="4507">Tarkan sürekli evde kaldığı için Binnaz da daima evdeydi. </st><st c="4565">Leyla ile teyzesi pek yakın değillerdi artık, sanki her geçen yıl biraz daha uzaklaştırıyordu onları birbirlerinden.</st></p>
			<p><st c="4681">Leyla bunları düşünürken, amcası çayını doldurup, bardağını ışığa tutmuştu. </st><st c="4758">Bir yudum içtikten sonra başını iki yana salladı. </st><st c="4808">Garsona işaret edip öne eğildi ve sanki her sözcük için ayrı bir emek sarf etmesi gerekiyormuş gibi ağır ağır konuştu: “Şunun rengine bak, görmüyor musun? </st><st c="4963">Ne koydunuz bunun içine, ha? </st><st c="4992">Ceviz kabuğu mu? </st><st c="5009">Bulaşık suyu gibi.”</st></p>
			<p><st c="5028">Garson derhal özür dileyerek semaveri alıp götürdü. </st><st c="5081">Telaşla giderken masa örtüsüne de birkaç damla çay döktü bu arada. </st></p>
			<p><st c="5148">“Amma da sakar herif” diye söylendi Leyla’nın amcası. </st><st c="5202">“Eli ayağına dolaştı.” </st></p>
			<p><st c="5225">Sonra Leyla’ya döndü. </st><st c="5247">Tekrar konuştuğunda sesi farklı çıktı bu sefer, daha yumuşak, daha uzlaşmacı. </st><st c="5325">“Ee? </st><st c="5330">Okul nasıl bakalım? </st><st c="5350">En sevdiğin ders hangisi?”</st></p>
			<p><st c="5376">“Hiçbiri” diye mırıldandı Leyla omuz silkerek. </st><st c="5424">Gözlerini masa örtüsüne yayılan çay lekelerinden ayırmamıştı.</st></p>
			<p><st c="5485">Babasının kaşları çatıldı. </st><st c="5513">“Kızım doğru dürüst cevap versene. </st><st c="5548">Büyüklerinle böyle mi konuşuyorsun sen?”</st></p>
			<p><st c="5588">“Zararı yok” dedi amca. </st><st c="5613">“Genç daha.”</st></p>
			<p><st c="5625">“Genç diye diye şımarttık zaten. </st><st c="5659">Anası onun yaşındayken çoktan evlenmiş, harıl harıl ev işi yapıyordu.”</st></p>
			<p><st c="5729">Suzan sırtını dikleştirdi, bir şey demese de. </st></p>
			<p><st c="5776">“Yeni nesil bunlar” dedi amca.</st></p>
			<p><st c="5806">“Vallahi şeyhim, Kıyamet Günü’nün yaklaştığını gösteren kırk alamet olduğunu söylüyor. </st><st c="5894">Bir tanesi de gençlerin hizadan çıkması. </st><st c="5935">Bugünlerde olan tam da bu, değil mi? </st><st c="5972">Saçlarını çirkin çirkin kestiren oğlanlar. </st><st c="6015">Utanmasalar kadın gibi uzatacaklar. </st><st c="6051">Leyla’ya hep, aman dikkat et, diyorum. </st><st c="6090">Ahlak diye bir şey kalmamış artık dünyada.” </st></p>
			<p><st c="6134">“Öbür alametler neymiş peki?” diye sordu amcanın karısı.</st></p>
			<p><st c="6190">“Hepsi ezberimde değil şimdi. </st><st c="6221">Otuz dokuz tane daha var işte. </st><st c="6252">Büyük toprak kaymaları görecekmişiz mesela. </st><st c="6296">Okyanuslar kabaracak. </st><st c="6318">Hah, bir de dünyadaki kadınların sayısı erkeklerinkini geçecek. </st><st c="6382">Ne vakit ki kadınlar sayıca daha fazla erkeklerden, o zaman anlayın yaklaştık Kıyamet’e. </st><st c="6471">Bütün bunların izah edildiği bir kitap var bende, vereyim sana.”</st></p>
			<p><st c="6535">Bu arada Leyla göz ucuyla, amcasının dikkatle ona baktığını fark etti. </st><st c="6607">Onunla göz göze gelmemek için, başını hızlıca diğer yana çevirdi. </st><st c="6673">İşte o zaman başka bir ailenin yaklaşmakta olduğunu gördü. </st><st c="6732">Mutlu bir aileye benziyorlardı: Gülüşü Fırat Nehri kadar geniş bir kadın, yumuşak bakışlı bir adam ve saçlarında saten kurdeleler olan iki kız. </st><st c="6876">Bir masa arayışıyla etrafa bakınıp, sonunda onların yanındakinde karar kıldılar. </st><st c="6957">Leyla kadının küçük kızın yanağını okşadığını ve kulağına onu güldüren bir şeyler fısıldadığını gördü. </st><st c="7060">Bu arada büyük kız da babasıyla birlikte mönüyü inceliyordu. </st><st c="7121">Nasıl da sevecen görünüyorlardı; birbirine harçlanmış taşlar gibi yakın ve ayrılmaz. </st><st c="7206">Leyla onları seyrederken öyle ani ve derin bir hüzün hissetti ki, kıskançlığı yüzünden okunur korkusuyla bakışlarını yere indirmek zorunda kaldı. </st></p>
			<p><st c="7352">Bu arada garson elinde yeni bir semaver ve temiz bardaklarla geri gelmişti. </st></p>
			<p><st c="7428">Amca yeni çaydan bir yudum içti ve memnuniyetsizlikle dudaklarını büktü. </st><st c="7501">“Bu ne ya? </st><st c="7512">Bu sefer de ılık lan bu, yeterince sıcak bile değil!” Sesini yükseltmişti yeniden. </st></p>
			<p><st c="7595">Garson, efendi, ürkek bir adamcağızdı belli ki. </st><st c="7643">Ve amca böyle birinin karşısında yeni bulduğu gücün tadını çıkarıyordu. </st></p>
			<p><st c="7715">Bir kez daha garson yana yakıla özür diledi ve hemen geri koştu. </st><st c="7780">Uzunca bir süre sonra üçüncü bir semaverle belirdi adam; bu seferki öyle sıcaktı ki, yoğun buhar halkaları salıyordu havaya.</st></p>
			<p><st c="7904">Leyla beti benzi atmış garsonun yüzüne baktı; bardakları doldururken ne kadar da yorgun görünüyordu. </st><st c="8006">O an bu eziyete bir son vermek için güçlü bir istek duydu. </st><st c="8065">Ani bir dürtüyle kalkıp bir bardak kaptı. </st><st c="8107">“Bir de ben bakayım tadına!”</st></p>
			<p><st c="8135">Daha kimse bir şey diyemeden bir yudum aldı. </st><st c="8181">Nasıl da sıcaktı! </st><st c="8199">Diliyle damağını öyle bir yaktı ki gözlerinden yaş geldi. </st><st c="8257">Yine de yutmayı başardı ve zorlukla da olsa garsona gülümsedi. </st><st c="8320">“Harika olmuş, elinize sağlık!”</st></p>
			<p><st c="8351">Adam endişeyle önce amcasına, ardından dönüp tekrar Leyla’ya baktı. </st><st c="8420">Sonra çabucak bir “Teşekkür ederim” mırıldanıp ortadan kayboldu. </st></p>
			<p><st c="8485">“Bana bak. </st><st c="8496">Ne yaptığını sanıyorsun?” dedi amca, kızmaktan çok şaşırmış gibiydi.</st></p>
			<p><st c="8564">Leyla’nın annesi ortamı yumuşatmaya çalıştı. </st><st c="8610">“Şey, yardım etmeye çalıştı sadece...”</st></p>
			<p><st c="8648">Babası araya girdi. </st><st c="8669">“Savunma şunu. </st><st c="8684">Şu tavırlarına bak. </st><st c="8704">Kafayı yemiş gibi davranıyor.”</st></p>
			<p><st c="8734">Leyla yüreğinin sıkıştığını hissetti. </st><st c="8773">Baştan beri içten içe farkında olduğu ama kendi kendine itiraf etmediği gerçek, gözlerinin önüne serilmişti işte. </st><st c="8887">Demek ki bir tavır alması gerektiğinde, bir seçim yapması gerektiğinde, babası ondan değil, amcasından yanaydı. </st><st c="8999">Bu her zaman böyle olacaktı, Leyla anlamıştı artık. </st><st c="9051">Babasının ilk refleksi her zaman kardeşine destek çıkmak olacaktı. </st><st c="9118">Yola yola yara yaptığı altdudağını ısırdı Leyla. </st><st c="9167">Bu küçücük ve sıradan anın ileride yaşanacakların bir habercisi olduğunu sonra, çok sonra anlayacaktı. </st></p>
			<p><st c="9270">Hayatında hiç bu kadar yalnız hissetmemişti kendisini. </st></p>
			<p><img src="image/1fish.png" alt="" /></p>
			<p><st c="9325">Babası </st><span><st c="9332">alafranga</st></span><st c="9341"> hanımlara kıyafet dikmeyi bıraktığından beri paraları kıttı. </st><st c="9403">Önceki kış, o koca evin sadece birkaç odasını ısıtmaya yetmişti güçleri. </st><st c="9476">Neyse ki mutfak her zaman sıcaktı. </st><st c="9511">Yaz kış çok zaman geçirirlerdi orada: Annesi pirinç ayıklar, fasulyeleri ıslatır, kuzinenin üstünde yemek pişirirdi. </st><st c="9628">Teyzesinin gözüyse sürekli Tarkan’ın üstündeydi, çünkü başıboş bırakıldığında giysilerini yırtıyor, düşüp canını yakıyor ya da ağzına onu boğma tehlikesi olan şeyler atıyordu.</st></p>
			<p><st c="9803">“Bak bunu iyi belle” dedi babası, o ağustos günü, önünde kitaplarla, mutfak masasında oturan Leyla’ya. </st><st c="9907">“Ölüp de mezarlarımızda tek başımıza kaldığımızda iki melek ziyaret edecek bizi: biri mavi, biri siyah. </st><st c="10011">Adları Münker ve Nekir. </st><st c="10035">Kuran’dan sureler okumanı isteyecekler senden – hem de satırı satırına. </st><st c="10107">Üç kere hata yaparsan doğruca cehenneme gidersin.”</st></p>
			<p><st c="10157">Sanki cehennem raflarda dizili hıyar turşusu kavanozlarının arasındaymış gibi eliyle dolabı işaret etti. </st></p>
			<p><st c="10263">Leyla’nın yüzüne bir gölge düştü. </st><st c="10297">Sınavlarla arası iyi değildi. </st><st c="10327">Okulda çoğundan kalıyordu zaten. </st><st c="10360">Şimdi babasının söylediklerini dinlerken merak etmeden duramadı: Zamanı geldiğinde, o iki melek din bilgisini nasıl sınayacaklardı acaba? </st><st c="10498">Sınav sözlü mü olacaktı, yazılı mı? </st><st c="10534">Soru-cevap şeklinde mi, çoktan seçmeli mi? </st><st c="10577">Sonuçları hemen öğrenecek miydi, yoksa tüm notların girilmesini mi beklemesi gerekecekti? </st><st c="10667">Ne kadar çok soru vardı zihninde. </st></p>
			<p><st c="10701">“Peki ya Kanada, Kore veya Fransa’dakiler?” diye sordu Leyla.</st></p>
			<p><st c="10762">“Ne olmuş onlara?”</st></p>
			<p><st c="10781">“Yani, işte... </st><st c="10797">Müslüman değiller ya. </st><st c="10819">Onlara ne olacak öldüklerinde? </st><st c="10850">Melekler onlara da </st><span><st c="10869">bizim</st></span><st c="10874"> dualarımızı soramazlar herhalde.”</st></p>
			<p><st c="10908">“Neden olmasın?” dedi babası. </st><st c="10939">“Herkese aynı sorular sorulacak.”</st></p>
			<p><st c="10972">“Ama o insanlar Kuran’ı ezbere bilemezler ki.”</st></p>
			<p><st c="11019">“Aynen. </st><st c="11028">Düzgün Müslüman olmayan herkes meleklerin sınavından çakacak. </st><st c="11090">Çakanların hepsi de doğruca cehenneme. </st><st c="11129">İşte bu yüzden Allah’ın kelamını olabildiğince çok insana yaymalıyız. </st><st c="11199">Onların ruhlarını böyle kurtaracağız.”</st></p>
			<p><st c="11237">Bir an için, öylece durup kuzinede yanan odunların tıslama ve çıtırtılarını dinlediler; sanki onlara kendi dillerinde acil bir şeyler anlatıyor gibiydi odunlar. </st></p>
			<p><st c="11399">“Baba...” Leyla oturduğu yerde sırtını dikleştirdi. </st><st c="11451">“Cehennemin en feci yanı ne sence?”</st></p>
			<p><st c="11486">Zannetti ki akrep ve yılan dolu çukurlar ya da sülfür kokan kaynar sular ya da zemherinin insanı ısıran soğuğu filan diyecek. </st><st c="11613">Erimiş kurşun içmek ya da dallarında leziz meyveler yerine şeytanların başları büyüyen Zakkum Ağacı’ndan yemeye zorlanmak da diyebilirdi. </st></p>
			<p><st c="11751">Oysa hafif bir duraksamadan sonra, “İlahi ses...” diye yanıt verdi babası. </st><st c="11826">“Sabah akşam kızacak, azarlayacak, bir an bile susmayacak. </st><st c="11885">Günahkârlara, onlara bir şans verildiğini ama bunu kullanamadıklarını ve şimdi de bedelini ödemeleri gerektiğini söyleyecek mütemadiyen.”</st></p>
			<p><st c="12022">Leyla bir an soluğunu tuttu. </st><st c="12052">“Allah affetmez mi?”</st></p>
			<p><st c="12072">Babası başını iki yana salladı. </st><st c="12105">“Hayır – eğer bir gün affetmeye karar verse bile, ancak tüm günahkârların en beter işkenceleri çekmesinden sonra.”</st></p>
			<p><st c="12219">Leyla camdan dışarı baktı. </st><st c="12247">Gökyüzü alacalı bir griye bürünüyordu. </st><st c="12286">Yalnız bir kaz, tuhaf bir şekilde hiç ses çıkarmadan göle doğru uçuyordu.</st></p>
			<p><st c="12359">“Peki ya...” Leyla ciğerlerini havayla doldurup, sonra nefesini yavaşça bıraktı. </st><st c="12441">“Diyelim ki yanlış bir şey yaptın ve yanlış olduğunu da biliyordun ama istemeden yaptın, o zaman ne olacak?”</st></p>
			<p><st c="12549">“Bir faydası yok. </st><st c="12568">Allah yine de cezalandırır; ama eğer sadece bir kere olduysa, daha merhametli davranabilir.”</st></p>
			<p><st c="12660">Leyla bir şeytantırnağını kurcalıyordu, minik bir kan havuzu oluşmuştu başparmağının üstünde. </st><st c="12755">“Peki ya bir kereden fazlaysa?”</st></p>
			<p><st c="12786">Babası başını iki yana salladı, alnı çizgi çizgi olmuştu. </st><st c="12845">“O zaman ebedi cehennemi boylarsın işte; hiç mazereti yok. </st><st c="12904">Cehennemden kaçış olmaz. </st><st c="12929">Söylediklerim şimdi sana sert geliyor olabilir ama bir gün bana minnet duyacaksın. </st><st c="13012">Sana doğruyu yanlışı öğretmek benim görevim. </st><st c="13057">Bütün bunları henüz daha genç ve günahsızken öğrenmen lazım. </st><st c="13118">Yarın çok geç olabilir. </st><st c="13142">Ağaç yaşken eğilir.”</st></p>
			<p><st c="13162">Leyla gözlerini kapattı, göğsünde bir sertlik oluşmaya başlıyordu. </st><st c="13230">Gençti ama günahsız addetmiyordu kendini. </st><st c="13272">Korkunç bir şey yapmıştı, hem de bir değil, iki değil, birçok kere. </st><st c="13340">Amcası ona dokunmaya devam ediyordu. </st><st c="13377">Ne zaman iki aile bir araya gelse, amcası ona yaklaşmanın bir yolunu buluyordu. </st><st c="13457">Ama birkaç ay önce –babası böbrek taşı ameliyatı olduğu ve annesi de bir hafta kadar hastanede, onun yanında kaldığı sırada– öyle ağza bile alınmayacak bir şey olmuştu ki şimdi bile hatırladıkça nefesi daralıyordu. </st><st c="13672">Teyzesi Tarkan’la beraber kendi odasındaydı ve hiçbir şey duymamıştı. </st><st c="13742">Bütün o hafta boyunca amcası her gün Leyla’nın yanına gelmişti hava karardıktan sonra. </st><st c="13829">İlk seferden sonra bir daha kanamamıştı ama canı hep yanmıştı. </st></p>
			<p><st c="13892">Ne kadar uzak durmaya çalışsa da adamdan, amcası onu korkutmanın bir yolunu buluyordu muhakkak. </st><st c="13988">Bunu başlatanın Leyla olduğunu söylüyordu – yıllar önce, dilimlenmiş karpuz kokan o yazlık evde. </st></p>
			<p><span><st c="14085">Eskiden hep kendi kendime derdim ki, aman ne de tatlı, ne masum bir kız bu Leyla. </st><st c="14167">Öyle düşünürdüm senin hakkında, meğer erkeklerin akıllarıyla oyunlar oynamayı seviyormuşsun besbelli... </st><st c="14271">Meğer hiç de masum değilmişsin. </st><st c="14303">Hatırlıyor musun o gün minibüste nasıl davrandığını, ha? </st><st c="14360">Dikkatimi çekmek için nasıl sürekli kıkırdadığını? </st><st c="14411">Neden öyle kısacık bir şort giydin? </st><st c="14447">Neden gece yatağına gelmeme izin verdin? </st><st c="14488">Bana ‘amca git’ diyebilirdin, ben de giderdim ikiletmeden ama hiçbir şey demedin. </st><st c="14570">Annenle babanın odasında uyuyabilirdin, onu da yapmadın. </st><st c="14627">Her gece beni bekledin. </st><st c="14651">Kendine hiç sordun mu neden diye? </st><st c="14685">Ben biliyorum nedenini. </st><st c="14709">Ve bence, sen de biliyorsun.</st></span></p>
			<p><st c="14737">Böyle diyordu amcası. </st><st c="14760">Eli ayağı titriyordu Leyla’nın bu lafları duyduğunda. </st><st c="14814">Utanıyordu kendinden. </st><st c="14836">Demek içinde kötü, pis bir şeyler vardı Leyla’nın, bundan emindi. </st><st c="14902">Avucunun içindeki çizgiler gibi etine işlemiş, binlerce kez yıkasa bile çıkmayacak bir pislik. </st></p>
			<p><st c="14997">Ve işte şimdi de babası, her şeyi bilen ve her şeyi gören Allah’ın onu asla affetmeyeceğini söylüyordu.</st></p>
			<p><st c="15100">Utanç ve suçluluk hissi, asla peşini bırakmayan ikiz gölgeler gibi, Leyla’nın değişmez yol arkadaşları olmuşlardı nicedir. </st><st c="15224">Ama bu kez daha önce hiç deneyimlemediği türden bir öfke hissediyordu. </st><st c="15295">Zihni tutuşmuş gibiydi; vücudundaki her bir kas, nasıl kontrol edeceğini bilemediği yakıcı bir öfkeyle gerilmişti. </st><st c="15410">Kullarını yargılayıp cezalandırmak için bir sürü yol icat eden, ama kulları O’na ihtiyaç duyduklarında onları korumak için hiçbir şey yapmayan bir Yaradan’ı sevebileceğinden emin değildi artık. </st><st c="15604">Bu öğretilen haliyle dinden de dindarlardan da soğumuştu farkında bile olmadan. </st></p>
			<p><st c="15684">Sandalyesini karo kaplı zemine gürültüyle sürterek ayağa kalktı.</st></p>
			<p><st c="15748">“Nereye gidiyorsun?” dedi babası – gözleri büyümüştü şaşkınlıktan.</st></p>
			<p><st c="15815">“Tarkan’a bakmam lazım.”</st></p>
			<p><st c="15840">“İşimiz bitmedi daha burada. </st><st c="15870">Çalışıyoruz.”</st></p>
			<p><st c="15883">Leyla omuz silkti “Tamam da ben artık istemiyorum. </st><st c="15935">Sıkıldım bu safsatadan.”</st></p>
			<p><st c="15959">Babası afallamıştı. </st><st c="15980">“Ne dedin?”</st></p>
			<p><st c="15991">“Sııkııldıııım dedim bütün bu abuk sabuk öğretilerden.” Kelimeyi sakız gibi uzatmıştı ağzında. </st></p>
			<p><st c="16087">“Abuk sabuk öyle mi?” </st></p>
			<p><st c="16109">Ayağa fırladı babası. </st><st c="16131">Hiddetten titriyordu. </st><st c="16153">Sağ eli havaya kalktı bir an. </st><st c="16183">Derken aynı şekilde, hızla geri çekti elini; gözlerinde düş kırıklığı vardı. </st><st c="16260">Yüzü, adeta kuruyan kil gibi çatlamış, yeni çizgilerle dolmuştu. </st><st c="16325">O da, Leyla da farkındaydı kızına az kalsın tokat atmak üzere olduğunun.</st></p>
			<p><st c="16397">Halbuki Babası Leyla’ya asla vurmazdı – ne daha önce ne de daha sonra. </st><st c="16469">Bir dolu kusuru olan bir adamdı belki ama kimseye fiziksel şiddet ya da kontrolsüz hiddet göstermezdi. </st><st c="16572">O nedenle, böyle bir tepki vermesine sebep olduğu için, kendinden görmeye alışkın olmadığı cinsten karanlık ve zalim bir şeyi harekete geçirdiği için Leyla’ya kırgındı babası.</st></p>
			<p><st c="16747">Bilmiyordu ki Leyla da kendisini suçluyordu – ve daha yıllarca suçlamaya devam edecekti. </st><st c="16837">Hayatı boyunca devam edecekti bu hal – ne yapsa, ne düşünse kesif bir suçluluk duygusuna kapılıyordu çok geçmeden.</st></p>
			<p><st c="16951">O öğleden sonranın hatırası zihninde öyle derin bir iz bırakmıştı ki, şimdi, yıllar sonra, İstanbul’un kenar mahallelerinden birindeki bu metal çöp kutusunun içinde, kalbi durduktan sonra, beyni yavaş yavaş kapanırken bile, o odunlu kuzinenin kokusunu ta içine işleyen, yoğun bir kederle hatırlıyordu hâlâ. </st></p>
		</div>
<div id="charCountTotal" value="17259"></div></body>
</html>
