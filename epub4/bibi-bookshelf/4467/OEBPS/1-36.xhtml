<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-40" xml:lang="tr-TR">
		<div>
			<p id="_idParaDest-38"><st c="0">Gece</st></p>
			<p><st c="4">Mezarlıkta gece, şehirdeki geceye benzemiyordu. </st><st c="53">Karanlık, ışığın yokluğu demek değildi burada, kendisi başlı başına bir varlıktı adeta – yaşayan, soluk alıp veren bir varlık. </st><st c="180">Meraklı bir yaratık gibi peşlerinde dolaşıyordu karanlık. </st><st c="238">Belki onları önlerindeki bir tehlikeye karşı uyarmak istiyordu. </st><st c="302">Belki de zamanı geldiğinde o tehlikeye doğru itiverecekti – orası belli değildi. </st></p>
			<p><st c="383">Şiddetli rüzgâra karşı yürümeye devam ettiler. </st><st c="430">Başta hızlı hareket ediyorlardı, düpedüz korkudan değilse en azından rahatsızlıktan kaynaklanan bir acelecilik vardı üzerlerinde. </st><st c="560">En önde, bir elinde küreği, bir elinde feneriyle Nostalji Nalan olmak üzere, tek sıra halinde ilerliyorlardı. </st><st c="670">Nalan’ın hemen arkasında ellerinde birer aletle Cemile ve Sabotaj, onların gerisinde de el arabasıyla Hümeyra vardı. </st><st c="787">Zeynep122 ise en arkadaydı – sadece bacakları daha kısa olduğundan değil, bir yandan da kötü ruhları uzak tutmak için etrafa kaya tuzu ve haşhaş tohumu serpmekle meşgul olduğu için. </st></p>
			<p><st c="969">Yerden tuhaf, ekşimsi bir koku yükseliyordu – nemli toprak, ıslak taşlar, yabani devedikenleri, çürüyen yapraklar ve düşünmek dahi istemedikleri birtakım başka şeyler. </st><st c="1137">Miskimsi, ağır bir koku. </st><st c="1162">Yeşil liken kaplı kayalar ve ağaç gövdeleri gördüler etrafta; likenlerin yapraksı kabukları karanlıkta hayalet elleri gibi parlıyordu. </st><st c="1297">Kâh orada kâh burada, fildişi rengi bir sis asılıydı havada. </st><st c="1358">Öylece duruyordu gözlerinin önünde. </st><st c="1394">Derken biraz sonra, sanki toprağın altından yükseliyormuş gibi gelen bir hışırtı duydular. </st><st c="1485">Nalan durup feneri etrafta gezdirdi. </st><st c="1522">Mezarlığın büyüklüğünü ve üstlendikleri vazifenin ne kadar müşkül olduğunu ancak o zaman kavradılar.</st></p>
			<p><st c="1622">Gidebildikleri sürece, darlığına ve kaygan yüzeyine aldırmadan tek bir patika üstünde ilerlediler; zira onları doğru yönde götürüyor gibi geliyordu yol. </st><st c="1776">Ama kısa süre sonra patika silgiyle silinmişçesine ortadan kayboldu ve kendilerini mezarların arasında yolsuz izsiz bir yamaca tırmanırken buldular. </st><st c="1925">Yüzlerce hatta binlerce mezar vardı, çoğu numaralı plakalarla işaretliydi ama bazılarının numaraları bile yitip gitmiş gibiydi. </st><st c="2053">Ayın ölgün ışığında tüm bu mezarlar başka bir dünyaya, bir hayal âlemine ait gibiydiler.</st></p>
			<p><st c="2141">Arada, mezar taşı olan ayrıcalıklı mezarlara rastladıkları da oluyordu, hatta bir tanesinde bir yazı bile vardı:</st></p>
			<p><span><st c="2254">Sanma ki sen hayattasın, bense yokum bu âlemde, </st></span></p>
			<p><span><st c="2303">Öyle hakikatler vardır ki bilsen korkarsın, </st></span></p>
			<p><span><st c="2347">Nefes alan mı ölü, mevta mı hayatta bilemezsin, görünenin aksine.</st></span></p>
			<p><span><st c="2412">YV </st></span></p>
			<p><st c="2416">“Tamamdır, ben geri dönüyorum” dedi Sabotaj, eli küreğine sımsıkı yapışmıştı.</st></p>
			<p><st c="2493">‘Nereye gidiyorsun?” Nalan giysisinin koluna saplanan iri bir dikeni çıkardı. </st></p>
			<p><st c="2572">“Okumadın mı? </st><st c="2586">Adam resmen tehdit ediyor bizi yahu.” </st></p>
			<p><st c="2624">“Saçmalama, gel buraya. </st><st c="2648">Şiirden mi korkuyorsun?”</st></p>
			<p><st c="2672">“Şiir mi bu?”</st></p>
			<p><st c="2686">“Hem erkek olduğunu nereden biliyorsun? </st><st c="2727">Adının baş harfleri var sadece.”</st></p>
			<p><st c="2759">Sabotaj başını iki yana salladı. </st><st c="2793">“Hiç fark etmez. </st><st c="2810">Burada her kim gömülüyse daha ileri gitmememiz konusunda uyarıyor bizi.”</st></p>
			<p><st c="2882">“Tıpkı filmlerde olduğu gibi” diye mırıldandı Hollywood Hümeyra. </st></p>
			<p><st c="2948">Sabotaj başını salladı. </st><st c="2972">“Evet, filmin başında bir grup şapşal insan hayaletli bir eve girer ve gecenin sonunda hepsi ölmüş olur! </st><st c="3077">Ve seyirciler de ne düşünürler biliyor musun? </st><st c="3123">Eee, ne işleri vardı öyle tuhaf yerde, onlar da arandılar ama! </st><st c="3186">– yarın sabah gazeteler aynen bunu diyecek bizim hakkımızda.”</st></p>
			<p><st c="3247">“Yarın sabahın gazeteleri baskıya girdi bile, merak etme” dedi Nalan muzipçe.</st></p>
			<p><st c="3325">“Aman neyse, iyi o zaman bari.” Sabotaj gülümsemeye çalıştı. </st><st c="3387">Ve kısacık bir müddet için de olsa, zaman bir gül gibi katmer katmer açıldı adeta. </st><st c="3470">Tekila Leyla’nın Kaftanlı Kafka Sokağı’ndaki evindeymişler gibi hissettiler kendilerini. </st><st c="3559">Sanki altısı bir arada, çene çalıp birbirlerine takılıyorlardı. </st><st c="3623">Sanki ne ölüm vardı, ne yas, ne de omuzlarında taşıdıkları bu kesif hüzün.</st></p>
			<p> <img src="image/1fish.png" alt="" /></p>
			<p><st c="3697">Bir şimşek daha çaktı, bu seferki o kadar yakındaydı ki önleri sıra uzanan toprak sanki aşağıdan aydınlatılmış gibi oldu. </st><st c="3820">Neredeyse hemen arkasından da gök gürültüsü geldi. </st><st c="3871">Kulakları sağır edercesine. </st><st c="3899">Sabotaj durup, hafiften titreyen elleriyle cebinden bir tütün kesesi çıkarttı. </st><st c="3978">Kendisine bir cigaralık sardı ama kibriti bir türlü yakamadı. </st><st c="4040">Rüzgâr fazla sert esiyordu. </st><st c="4068">Nihayet yakmayı başardığında derin bir nefes çekti.</st></p>
			<p><st c="4119">“Hoppala! </st><st c="4130">Ne yapıyorsun?” diye sordu Nalan. </st></p>
			<p><st c="4164">“Sinirlerimi yatıştırmak için. </st><st c="4195">Tel tel olmuş, zavallı sinirlerimi. </st><st c="4231">Yüreğime inecek valla. </st><st c="4254">Kalp krizi geçireceğim şuracıkta. </st><st c="4288">Baba tarafımdaki bütün erkekler kırk üçlerini görmeden ölmüşler zaten. </st><st c="4359">Rahmetli pederim kırk ikisinde kalp krizi geçirmişti. </st><st c="4413">Bil bakalım ben kaç yaşındayım! </st><st c="4445">Yemin ediyorum, buraya gelmeyi kabul etmekle hayatımın hatasını yaptım, sabaha çıkmayabilirim.”</st></p>
			<p><st c="4540">“Bi sakin ol. </st><st c="4555">Kendine gel. </st><st c="4568">Kafan güzel olursa ne işe yarayacaksın?” Nalan tek kaşını kaldırdı. </st><st c="4636">“Ayrıca sigara dediğin kilometrelerce uzaktan bile görülebilir, bilmiyor musun? </st><st c="4716">Savaş alanında askerlere neden sigara içme izni verilmez sanıyorsun?”</st></p>
			<p><st c="4785">“Hey Allahım, savaşta mıyız yahu! </st><st c="4820">Hem senin elindeki fenere ne demeli! </st><span><st c="4857">Düşman kuvvetleri</st></span><st c="4874"> benim cigaralığımın ucunu görebiliyor da senin o parlak ışığını göremiyor mu?”</st></p>
			<p><st c="4953">“Bir kere ben yere doğru tutuyorum” dedi Nalan, ne dediğini daha iyi anlatmak için feneri yakınlardaki bir mezara doğru tutarak. </st><st c="5083">Rahatı kaçan bir yarasa havalanıp başlarının üstünden kanat çırparak uzaklaştı.</st></p>
			<p><st c="5162">Sabotaj bir fiskeyle kenara attı cigaralığını. </st><st c="5210">“Peki. </st><st c="5217">Mutlu musun şimdi?”</st></p>
			<p><st c="5236">Tahta plakaların ve yamru yumru ağaçların arasından zikzaklar çizerek ilerlediler; istenmeyen misafirler olduklarını bilmenin huzursuzluğuyla, soğuk havaya rağmen ter içinde kalmışlardı. </st><st c="5424">Eğreltiotları ve devedikenleri bacaklarına sürünüyordu; sonbahar yaprakları ayaklarının altında çıtırdıyordu.</st></p>
			<p><st c="5533">Nalan’ın çizmesinin topuğu bir ağaç köküne sıkıştı. </st><st c="5586">Sendeleyerek dengesini yeniden sağlamaya çalıştı. </st><st c="5636">“Hay ben seni!..”</st></p>
			<p><st c="5653">“Küfür yok” diye uyardı hemen Zeynep122. </st><st c="5695">“Cinlerin kulağına gidebilir. </st><st c="5725">Mezarlıklar en sevdikleri yerler.”</st></p>
			<p><st c="5759">“Bunu söylemenin sırası mı şimdi?” dedi Hümeyra etrafa gergin bir bakış fırlatarak.</st></p>
			<p><st c="5843">“Ya sizi korkutmak filan değil niyetim.” Zeynep122 kederli bir ifadeyle baktı arkadaşının yüzüne. </st><st c="5942">“Ama bilmenizde fayda var. </st><st c="5969">Dinimizde yeri var cin taifesinin. </st><st c="6004">Şimdi pat diye bir tanesi çıksa karşınıza ne yapacağınızı biliyor musunuz?”</st></p>
			<p><st c="6079">Kimse cevap vermedi bu soruya.</st></p>
			<p><st c="6110">“Paniğe kapılmayacaksın, bu birinci kural. </st><st c="6154">Kaçmaya kalkmayacaksın, bu iki – çünkü onlar bizden hızlı koşarlar. </st><st c="6222">Üçüncüsü de, katiyen hiçbir cini küçük görmeyeceksin, ne dişisini ne erkeğini – bilhassa dişisini kızdırmaya gelmez.” </st></p>
			<p><st c="6340">“Bak bunu anlarım işte” dedi Nalan. </st><st c="6376">“Beni de kızdırmaya gelmez, hadi hızlanın.”</st></p>
			<p><st c="6419">“Eee, şey... </st><st c="6433">Başka kural var mı?” diye sordu Cemile, merakına mani olamadı.</st></p>
			<p><st c="6495">“Var, dördüncü ve son kural: Asla cazibelerine kapılmayacaksın. </st><st c="6560">Asla tatlı dillerine aldanmayacaksın. </st><st c="6598">Cin taifesi kılıktan kılığa girmekte mahirdir.”</st></p>
			<p><st c="6645">Nalan alaycı bir ses çıkardı ama baktı ki kimse katılmıyor, topladı hemen. </st><st c="6721">“Pardon.”</st></p>
			<p><st c="6730">“İnanmıyorsun ama hepsi doğru bu dediklerimin” diye devam etti Zeynep122. </st><st c="6805">“Kuran’ı okumuş olsaydın bilirdin. </st><st c="6840">Cinler istedikleri her şekle girebilirler: insan, hayvan, bitki, mineral... </st><st c="6916">Şu ağacı görüyor musun? </st><st c="6940">Sen ağaç olduğunu </st><span><st c="6958">sanıyorsun</st></span><st c="6968"> ama olmayabilir pekâlâ.” </st></p>
			<p><st c="6994">Hümeyra, Cemile ve Sabotaj çaktırmadan yan gözle baktılar kayın ağacına. </st><st c="7067">Düğüm düğüm olmuş gövdesi ve yerin altındaki cesetler kadar cansız görünen dallarıyla yaşlı ve sıradan bir ağaç gibi görünüyordu. </st><st c="7197">Ama biraz dikkatli bakınca, gerçekten de tekinsiz bir enerjisi, esrarengiz bir havası da var gibiydi hani. </st></p>
			<p><st c="7304">O ana dek istifini bozmadan yürümeye devam etmiş olan Nostalji Nalan yavaşlayıp omzunun üstünden arkaya baktı. </st><st c="7415">“Yahu yeter Zeynep! </st><st c="7435">Korkutma artık şunları. </st><st c="7459">Zaten ödleri boklarına karışmış vaziyette.”</st></p>
			<p><st c="7502">“Yardımcı olmaya çalışıyorum ben” dedi Zeynep122. </st><st c="7553">“Hem ne olur güzel konuş.” </st></p>
			<p><st c="7580">İçini çekti Nalan. </st><st c="7599">‘Bütün bu dediklerin doğru bile olsa, insanları ne yapacaklarını bilmedikleri bilgilere boğmanın ne âlemi var?’ diye sormak geldi içinden ama kendisini tuttu. </st><st c="7758">Onun gözünde, insanlar doğanlara benzerlerdi: Göklere çıkacak, özgürce ve zarafetle ve sınırsızca uçacak güç ve beceriye sahiptiler ama öte yandan, nedense, esarete de razıydılar.</st></p>
			<p><st c="7937">Eskiden, memleketinde yaşarken, doğanların nasıl sahiplerinin omuzlarına konup bir sonraki ödül ya da emri uysalca beklediklerini yakından görmüştü Nalan. </st><st c="8093">Doğancının ıslığı özgürlüğü bitiren çağrıydı. </st><st c="8139">Ayrıca bu asil yırtıcı kuşlara paniğe kapılmasınlar diye nasıl başlık takıldığına da tanıklık etmişti. </st><st c="8242">Görmek bilmek demekti ve bilmek korkutucuydu. </st><st c="8288">Her doğancı bilirdi ki bir kuş karada ne kadar az görürse, yani etrafında ne olduğunu ne kadar az bilirse, o kadar uysal olurdu. </st></p>
			<p><st c="8417">Şimdi, yıllar sonra, Nalan’a öyle geliyordu ki insanlar da, yani Âdemoğulları Havvakızları da biraz bu yırtıcı kuşlar gibiydi. </st><st c="8544">Güç ve para ve ideoloji ve politika da, görmelerini engelleyen bir başlık görevi görüyordu üzerlerinde. </st><st c="8648">Tüm bu batıl inançlar, kehanetler ve hurafeler insanları önlerini görmekten alıkoyuyor ve onları kontrol altında tutuyordu ama bir yandan da özgüvenlerini içten içe öyle zayıflatıyordu ki bir noktadan sonra her şeyden korkar hale geliyorlardı.</st></p>
			<p><st c="8891">O böyle değildi ama. </st><st c="8913">O farklıydı. </st><st c="8926">Bakışlarını fenerin ışığında parıldayan bir örümcek ağına sabitleyip, bir kez daha hiçbir şeye inanmamanın en iyisi olduğunu tekrarladı kendi kendine. </st><st c="9077">Ne din ne siyaset ne de ideoloji. </st><st c="9111">Hiçbir şey Nalan’ın gözünü bağlayamayacaktı. </st><st c="9156">Onun hiçbir kolektif inanışa ya da görüşe ihtiyacı yoktu. </st><st c="9214">Nostalji Nalan sadece bir insan, asi ruhlu bir birey olarak görüyordu kendini ve inanıyordu ki hep öyle kalacaktı. </st></p>
		</div>
<div id="charCountTotal" value="9329"></div></body>
</html>
