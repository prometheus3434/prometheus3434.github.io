<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-23" xml:lang="tr-TR">
		<div>
			<p id="_idParaDest-20"><st c="0">On dakika otuz saniye</st></p>
			<p><st c="21">Beyni tamamen teslim olmadan önceki son saniyelerde, Tekila Leyla malt viskinin tadını hatırladı. </st><st c="120">Öldüğü gece boğazından geçen son şeydi bu.</st></p>
			<p><st c="162">Kasım 1990. </st><st c="175">Sıradan bir gün. </st><st c="192">Öğleden sonra. </st><st c="207">Bir süredir Cemile’ye bakıyordu. </st><st c="240">Arkadaşının sağlığı iyiye gitmediği için onun bakım masraflarını üstlenmişti, kimselere söylemeden. </st><st c="340">Şimdi Cemile ile kendisine koca bir çanak patlamış mısır yapmıştı – özel tarif: tereyağı, şeker, mısır, tuz, biberiye. </st><st c="459">Daha yeni yemeye başlamışlardı ki telefon çaldı. </st><st c="508">Beter Ana’ydı hattaki. </st></p>
			<p><st c="531">“Nasılsın kız Leyla? </st><st c="552">Yorgun mu?” Fonda yumuşak, gizemli bir müzik çalıyordu – Beter Ana’nın normalde dinlemeyeceği türden bir şeyler. </st></p>
			<p><st c="665">“Ne fark eder ki?”</st></p>
			<p><st c="683">Beter Ana duymazdan geldi. </st><st c="711">Birbirlerini o kadar uzun süredir tanıyorlardı ki, dikkate almaya değmeyecek şeyleri basitçe kulak ardı ediveriyorlardı artık. </st></p>
			<p><st c="838">“Dinle bak, elimde acayip ballı bir müşteri var. </st><st c="887">Böylesi kolay gelmez valla. </st><st c="915">Şanslı günündesin.”</st></p>
			<p><st c="934">İç çekti Leyla usulca. </st></p>
			<p><st c="958">“Şu meşhur oyuncuya benziyor, hani var ya canım, konuşan arabayı süren herif, neydi kız?” </st></p>
			<p><st c="1048">“Televizyondaki </st><span><st c="1064">Kara Şimşek</st></span><st c="1075">’i mi diyorsun?”</st></p>
			<p><st c="1092">“Hah, tamam o! </st><st c="1108">Çocuk aynı o! </st><st c="1122">Öyle yakışıklı yani. </st><st c="1143">Her neyse, ailesi manyak zengin. </st><st c="1176">Katmerli!”</st></p>
			<p><st c="1186">“Ee? </st><st c="1192">Çapanoğlu nerede peki?” diye sordu Leyla. </st><st c="1234">“Parası çok, genç, yakışıklı... </st><st c="1266">Öyle bir adamın fahişeye niye ihtiyacı olsun?”</st></p>
			<p><st c="1312">Beter Ana kıkırdadı. </st><st c="1334">“E var bir sebebi. </st><st c="1353">Anlatıyoruz herhalde.” </st></p>
			<p><st c="1376">“Dinliyorum.”</st></p>
			<p><st c="1389">“Bu oğlanın ailesi, nasıl desem... </st><st c="1425">çok ama çok mutaassıp. </st><st c="1448">Aşırı derecede yani. </st><st c="1469">Baba despot bir herif, biraz da zorba. </st><st c="1508">Ben ne dersem o olurculardan, anladın mı? </st><st c="1550">Tabii oğlunun işlerini devralmasını istiyor günün birinde. </st><st c="1609">Yani onca mal mülk bu oğlana geçecek, düşün.”</st></p>
			<p><st c="1654">“Hâlâ söylemedin çapanoğlunu...”</st></p>
			<p><st c="1687">“Sabret yahu. </st><st c="1702">Sabır erdemdir kız. </st><st c="1722">Şimdi... </st><st c="1731">bu genç adam gelecek hafta evleniyor.” </st></p>
			<p><st c="1770">“Haftaya evleniyor!”</st></p>
			<p><st c="1790">“He ya. </st><st c="1799">Ama peder bey çok kaygılı.”</st></p>
			<p><st c="1826">“Nedenmiş?”</st></p>
			<p><st c="1838">“İki sebepten: Birincisi, oğlan evlenmek mevlenmek istemiyor. </st><st c="1901">Nişanlısını günahı kadar sevmiyormuş. </st><st c="1939">Duyduğuma göre kızla aynı odada bulunmaya bile tahammül edemiyormuş. </st><st c="2008">Hale bak. </st><st c="2018">İkincisi, ki asıl büyük problem de bu – bana göre değil tabii, babanın gözünde yani...”</st></p>
			<p><st c="2105">“Çıkar şu baklayı yahu Şeker Ana.”</st></p>
			<p><st c="2140">“Nasıl desem? </st><st c="2155">Bu oğlan kadınlardan hoşlanmıyor – yani o anlamda hoşlanmıyor” dedi Beter Ana iç geçirerek. </st><st c="2247">Bu dünyanın halleri gıcık yapıyormuş gibi bir de öksürdü uzun uzun. </st><st c="2315">“Meğer bu oğlan hemcinsi birini severmiş, hem de epey zamandır. </st><st c="2379">Peder biliyor tabii, kaçar mı ondan. </st><st c="2416">Adam her şeyi biliyor zaten, tilki! </st><st c="2452">Oğlunun peşine dedektif takmış. </st><st c="2484">İkisini ayırmaya kalkmış. </st><st c="2510">O da olmayınca bu sefer oğlunun apar topar evlenmesine karar vermiş. </st><st c="2579">Evlenince düzelir diye, anladın mı? </st><st c="2615">Görücü usulü acele posta bir gelin bulmuş, düğünü de ıcığına cıcığına kadar planlamış, davetli listesini belirlemiş, her şeyi o yapmış anlaşılan.” </st></p>
			<p><st c="2762">“Babaya bak! </st><st c="2775">Ne manyak herif.”</st></p>
			<p><st c="2792">“Evet ama öyle küçümsenecek bir manyak değil.”</st></p>
			<p><st c="2839">“Hıı, Büyük Manyak yani.” </st></p>
			<p><st c="2866">“Muhterem Manyak!”</st></p>
			<p><st c="2884">“Muktedir Manyak! </st><st c="2903">Me-Me-Me.”</st></p>
			<p><st c="2913">“Evet. </st><st c="2921">Ve işte bu Muhterem-Muktedir-Manyak, Me-Me-Me, şefkatli, zarif ve tecrübeli bir kadının gerdek gecesinden önce oğluna işin raconunu öğretmesini istiyor.”</st></p>
			<p><st c="3074">“Şefkatli, zarif ve tecrübeli... </st><st c="3108">ben yani” diye tekrarladı Leyla, her bir sözcüğün tadını çıkararak. </st><st c="3176">Beter Ana’nın övgü düzdüğü ender görülmüş şeydi.</st></p>
			<p><st c="3224">“Diğer kızlardan birini de arayabilirdim” dedi Beter Ana, sanki Leyla’nın hoşnutluğunu sezmiş gibi. </st><st c="3325">“Artık yaşlanıyorsun ne de olsa. </st><st c="3358">Ama paraya ihtiyacın olduğunu biliyorum. </st><st c="3399">O Afrikalı kıza bakıyor musun hâlâ?”</st></p>
			<p><st c="3435">“Evet, yanımda.” Leyla sesini alçalttı. </st><st c="3476">“Pekâlâ. </st><st c="3485">Nerede buluşuyoruz?”</st></p>
			<p><st c="3505">“Taksim’deki büyük otel.”</st></p>
			<p><st c="3531">Leyla’nın yüzü asıldı. </st><st c="3555">“Oraya gitmediğimi biliyorsun.”</st></p>
			<p><st c="3586">Beter Ana, böyle demesini bekliyormuş gibi boğazını temizledi. </st><st c="3650">“Valla, adres bu. </st><st c="3668">Karar senin. </st><st c="3681">Artık geçmişi arkada bırakmayı öğrenmelisin. </st><st c="3726">Senin D/Alin bu dünyadan gideli çok oldu. </st><st c="3768">Ha o otel olmuş, ha bu, ne fark eder kuzum?”</st></p>
			<p><st c="3812">Leyla bir şey demedi.</st></p>
			<p><st c="3834">“E ne diyorsun? </st><st c="3851">Karar ver. </st><st c="3862">Bütün gün bekleyemem.”</st></p>
			<p><st c="3884">“Peki, tamam. </st><st c="3899">Giderim” dedi Leyla.</st></p>
			<p><st c="3919">“Aferin sana. </st><st c="3934">Grand Deluxe Boğaziçi Süiti. </st><st c="3963">Saat ona çeyrek kala orada ol. </st><st c="3994">Ha, bir şey daha... </st><st c="4014">Elbise giyeceksin, talimat öyle: uzun kollu, dekolte, altın rengi, parlak – ve tabii ki mini. </st><st c="4108">Özel istek.”</st></p>
			<p><st c="4120">“Oğlanın mı isteği, yoksa babasının mı?”</st></p>
			<p><st c="4161">Beter Ana güldü. </st><st c="4179">“Babasının. </st><st c="4191">Oğlu altın rengi ve parlak şeylerden hoşlanıyormuş, dediğine göre. </st><st c="4258">Faydası olabilir diye düşünüyor.”</st></p>
			<p><st c="4291">“Bak ne diyeceğim. </st><st c="4311">Oğlanı bırak da Muktedir-Muhterem-Manyak’a gönder sen beni asıl. </st><st c="4376">Tanışmak isterdim kendisiyle.”</st></p>
			<p><st c="4406">“Saçmalama. </st><st c="4419">Adam vurur vallahi ikimizi de.”</st></p>
			<p><st c="4450">“Aman peki, tamam... </st><st c="4472">Yalnız öyle bir elbisem yok.”</st></p>
			<p><st c="4501">“O zaman git al bir tane” dedi Beter Ana tıslar gibi. </st><st c="4556">“Tepemi attırma.”</st></p>
			<p><st c="4573">Leyla duymazdan geldi. </st><st c="4597">“Oğlanın buna razı olduğundan emin misin?”</st></p>
			<p><st c="4639">“Razı değil tabii ki, niye olsun! </st><st c="4674">Daha önce dört tane hatun denemiş – oğlan hiçbirine dokunmamış bile besbelli. </st><st c="4752">Vazifen bu sefer nihayet fikrini değiştirmesini sağlamak. </st><st c="4810">Kapiş?”</st></p>
			<p><st c="4817">Cevabı bile beklemeden telefonu kapattı Beter Ana.</st></p>
			<p><st c="4868">Leyla bir an durdu, elinde ahize, dudaklarını ısırdı sessizce. </st></p>
			<p><img src="image/1fish.png" alt="" /></p>
			<p><st c="4932">Akşama doğru, Leyla kalkıp İstiklal Caddesi’ne gitti; mecbur olmadıkça tercih etmediği bir rotaydı bu. </st><st c="5035">Anayol üstündeki dükkânlar her zaman tıklım tıklımdı. </st><st c="5089">Bir sürü dirsek, bir sürü göz. </st><st c="5120">Dekolte bluzu ve kırmızı deri mini eteğiyle, yüksek topuklarının üstünde salına salına yaya seline karıştı. </st><st c="5228">Küçük, senkronize adımlar atarak, vücutları birbirine yapışmış halde hep birlikte hareket ediyordu insanlar. </st><st c="5337">Caddenin bir ucundan diğerine akan kalabalık, bozuk bir dolmakalemden dökülen mürekkep gibi gecenin içine sızıyordu. </st></p>
			<p><st c="5454">Kadınlar öfkeyle, erkekler iştahla bakıyordu Leyla’ya. </st><st c="5509">Kocalarının kollarına girmiş kadınlara baktı, kimisi erkeğini sahiplenir gibiydi, kimisiyse sahiplenilmekten hoşnut. </st><st c="5626">Bebek arabalarını iterek aile ziyaretinden eve dönen annelere, gözlerini yere dikmiş yürüyen genç kadınlara, el ele dolaşan çiftlere gizli bakışlar attı. </st><st c="5780">İnsanlar çevrelerinin sahibiymiş gibi davranıyorlardı, şehrin yarın da ve ondan sonraki günlerde de onlar için orada olacağından emindiler. </st><st c="5920">Derken bir dükkânın vitrininde bir an kendisini gördü Leyla – kendi kafasındaki imgesine göre daha yorgun ve daha dağınık görünüyordu. </st><st c="6055">Dükkâna girdi. </st><st c="6070">Başörtülü, nazik, tatlı dilli bir kadın olan tezgâhtar Leyla’yı önceki ziyaretlerinden tanıdı. </st><st c="6165">Onun tam da istediği gibi bir elbise bulmasına yardımcı oldu. </st><st c="6227">“Ah harika durdu üzerinizde, teninizin rengine çok uydu gerçekten” dedi, Leyla deneme kabininden çıkarken. </st><st c="6334">Ne denerlerse denesinler sayısız başka kadına da söylenmiş sözler. </st><st c="6401">Leyla yine de gülümsedi, çünkü tezgâhtar bir nebze bile önyargılı davranmamıştı ona. </st><st c="6486">Parasını ödedi ve elbiseyi çıkarmadı. </st><st c="6524">Eski giysilerini bir naylon torba içinde oraya bıraktı. </st><st c="6580">Daha sonra gelip alacaktı. </st></p>
			<p><st c="6607">Saatine baktı. </st><st c="6622">Biraz vakti olduğunu görerek Karavan’a doğru yürüdü. </st><st c="6675">Sokak yemeklerinin aromaları rüzgârla etrafa yayılıyordu – döner kebap, nohutlu pilav, kokoreç.</st></p>
			<p><st c="6770">Karavan’da Nalan’ı İsveçli eşcinsel bir çiftle sohbet ederken buldu. </st><st c="6840">İki genç adam bisikletle Göteborg’dan Karaçi’ye gidiyorlardı – tam 7.813 kilometre. </st><st c="6924">Türkiye’yi bir uçtan bir uca geçip, sonra da İran’ı aşacaklardı. </st><st c="6989">Önceki ay Berlin’de mola verip, saatler tam gece yarısını çaldığında Brandenburg Kapısı’na Batı Alman bayrağının çekilişini seyretmişlerdi. </st><st c="7129">Şimdi de Nalan’a fotoğraflarını gösteriyorlardı. </st><st c="7178">İşin ilginç yanı, birbirlerinin dilini konuşamadıkları halde gayet iyi anlaşıyor gibi görünüyorlardı. </st><st c="7280">Leyla, onları sessizce seyretmekten gayet memnun, bir süre oturdu orada. </st></p>
			<p><st c="7353">Masanın üstünde bir gazete vardı. </st><st c="7387">Önce haberleri okudu, sonra da burçları. </st><span><st c="7428">Kontrolün dışındaki şartların kurbanı olduğuna inanıyorsun. </st><st c="7488">Bu durumu değiştirmek için gün bugündür</st></span><st c="7527">, diyordu burç falı. </st><span><st c="7548">Yıldız dizilimleri sayesinde moralin olağanüstü yüksek. </st><st c="7604">Heyecanlı bir deneyim seni bekliyor ama bunun için inisiyatif alman şart. </st><st c="7678">Zihnini temizle, duygularını içine hapsetmeyi bırak, bir yürüyüşe çık, hayatının iplerini eline al ve kendini tanı. </st></span></p>
			<p><st c="7794">Başını iki yana sallayarak bir sigara yaktı ve Zippo’yu masanın üstüne koydu. </st><st c="7872">Ne kadar şahane geliyordu kulağa: </st><span><st c="7906">Kendini tanı</st></span><st c="7918">. Tarih boyunca insanlar öyle çok sevmişlerdi ki bu sloganı tapınak duvarlarına yazmışlardı. </st><st c="8011">Leyla ise içindeki hakikati görmekle birlikte bu tavsiyenin yarım bırakılmış olduğunu düşünüyordu. </st><st c="8110">Şöyle olmalıydı esas düstur: </st><span><st c="8139">Kendini tanı ama bi dallama gördün mü onu da tanı ki aldanmayasın.</st></span><st c="8205"> Kendini anlamak ile dallamaları şıp diye tanımak ayrılmaz bir bütün olmalıydı. </st><st c="8285">Yoksa insan şu hayatta ayakta kalamazdı.</st></p>
			<p><st c="8325">Yine de, eğer gecenin sonunda çok yorgun olmazsa eve geri yürümeye, zihnini temizleyip hayatının iplerini eline almaya çalışacaktı, her ne demekse.</st></p>
			<p><img src="image/1fish.png" alt="" /></p>
			<p><st c="8473">Leyla, yeni elbisesi ve arkası açık stilettolarıyla, tam anlaştıkları saatte geldi Intercontinental’e – otelin uzun, yekpare hatları laciverte bürünmüş gökyüzüne karşı göz alıyordu. </st><st c="8656">Sırtından bir ter damlasının aktığını, bütün vücudunun yay gibi gerildiğini hissetti Leyla. </st><st c="8748">Sanki her an bir köşeden bir zırhlı aracın gümbürtüsünü, başının yanından geçen bir kurşunun sesini, yükselen çığlık ve feryatları duymayı bekliyor gibiydi. </st><st c="8905">Binanın önündeki park alanı boştu ama Leyla onu her yönden sıkıştıran yüzlerce bedenin varlığını hissediyordu. </st><st c="9016">Nefesi sıkışır gibi oldu. </st><st c="9042">Sızlayan ciğerlerinde sıkışıp kalan havayı ağır ağır boşalttı. </st></p>
			<p><st c="9105">Bir an sonra, yüz ifadesine çekidüzen vermiş olarak cam kapılardan içeri girip etrafına bakındı. </st><st c="9202">Özel tasarım avizeler, parlak pirinç lambalar, mermer zeminler... </st><st c="9268">her yerdeki benzer mekânlarda bulunan zevksiz, abartılı dekorasyon. </st><st c="9336">Kolektif hafızadan eser yok. </st><st c="9365">Geçmişe dair en ufak bir ortak bilgi yok. </st><st c="9407">Bütün mekân baştan dekore edilmiş, pencereler gümüşi perdelerle kaplanmış, tarihin yerine ışıltı ve şatafat gelmiş.</st></p>
			<p><st c="9522">İçinden geçilen bir metal detektörü ile bir de hareketli bant vardı girişte, başında da üç irikıyım güvenlik görevlisi. </st><st c="9643">Ortadoğu’nun çeşitli yerlerinde lüks otelleri hedef alan terör saldırılarının ardından şehirde güvenlik tedbirleri artırılmıştı. </st><st c="9772">Leyla çantasını bandın üstüne koydu ve kalçalarını sallaya sallaya metal detektöründen geçti. </st><st c="9866">Güvenlik görevlileri iştahla baktılar ona, akıllarından geçenler yüzlerinden gayet net okunuyordu. </st><st c="9965">Leyla bandın diğer ucundan çantasını alırken, öne eğilerek dekoltesini iyice gösterdi onlara.</st></p>
			<p><st c="10058">Resepsiyonda, bronzluğu gerçek ama gülüşü sahte bir genç kadın duruyordu. </st><st c="10133">Leyla ona doğru yaklaşırken yüzünde hafif bir afallama ifadesi belirir gibi oldu kadının. </st><st c="10223">Leyla’nın onun düşündüğü şey mi, yoksa İstanbul’a gelmişken dışarıda çılgın bir gece geçirmeye kararlı bir yabancı konuk mu olduğundan emin olamadı bir an. </st><st c="10379">İkincisiyse gülümsemeye devam edecekti; yok, eğer birincisiyse somurtmaya başlayacaktı. </st></p>
			<p><st c="10467">Leyla konuşmaya başlar başlamaz, kadının yüzündeki kibar merak ifadesi apaçık bir aşağılamaya dönüştü. </st></p>
			<p><st c="10570">“İyi akşamlar tatlım” dedi Leyla şen şakrak. </st><st c="10615">O kadar alışkındı ki insanların ona tepeden bakmasına. </st><st c="10670">Yenilmeyecekti onlara. </st></p>
			<p><st c="10693">“Ne vardı?” Resepsiyon görevlisinin sesi de bakışları kadar soğuktu. </st></p>
			<p><st c="10762">Tırnaklarını tıkır tıkır resepsiyon tezgâhına vurdu Leyla. </st><st c="10821">Oda numarasını verdi ardından. </st></p>
			<p><st c="10852">“Kim arıyor diyeyim?”</st></p>
			<p><st c="10873">“Bütün ömrü boyunca beklediği dilberin geldiğini söyleyebilirsin mesela.”</st></p>
			<p><st c="10947">Resepsiyon görevlisi gözlerini kıstı ama bir şey demedi. </st><st c="11005">Çabucak tuşladı numarayı. </st><st c="11031">Hattın diğer ucundaki adamla aralarında kısa bir konuşma geçti. </st><st c="11095">Kadın telefonu kapattı ve Leyla’nın yüzüne bakmadan, “Sizi bekliyor” dedi. </st></p>
			<p><st c="11170">“Mersi tatlım.”</st></p>
			<p><st c="11185">Leyla salına salına asansörlere doğru gidip yukarı düğmesine bastı. </st><st c="11254">Odalarına çıkmakta olan yaşlı bir Amerikalı çift de aynı asansöre bindi ve Leyla’yı belli bir kuşaktan olan Amerikalılara özgü o rahat tavırlarla selamladılar. </st><st c="11414">Onlar için gecenin sonu gelmişti. </st><st c="11448">Leyla içinse daha yeni başlıyordu gece. </st></p>
			<p><img src="image/1fish.png" alt="" /></p>
			<p><st c="11488">En üst kat. </st><st c="11500">Uzun, iyi aydınlatılmış koridorlar, baklava biçimi desenli halılar. </st><st c="11568">Leyla süitin önünde durdu, derin bir soluk aldı ve kapıyı çaldı. </st><st c="11633">Bir adam açtı. </st><st c="11648">Gerçekten de konuşan arabalı dizideki adama benziyordu. </st><st c="11704">Hızlı hızlı kırpıştırdığı gözleri hafifçe kızarmış gibiydi; acaba ağlıyor muydu, diye merak etti Leyla. </st><st c="11808">Adamın elinde bir telefon vardı ve sanki bırakmaya korkuyormuş gibi sımsıkı tutuyordu telefonu. </st><st c="11904">Biriyle mi konuşuyordu? </st><st c="11928">Sevgilisi miydi? </st><st c="11945">Leyla’nın içinden bir ses, öyle olmalı, dedi – evlenmek üzere olduğu kişi olmadığı kesindi.</st></p>
			<p><st c="12036">“Ah, selam... </st><st c="12051">Ben de sizi bekliyordum. </st><st c="12076">Girin lütfen.”</st></p>
			<p><st c="12090">Biraz dili dolaşıyordu adamın. </st><st c="12122">Ceviz masanın üstündeki yarısı boşalmış viski şişesi de Leyla’nın kuşkularını destekledi.</st></p>
			<p><st c="12211">Başıyla kanepeyi işaret etti adam. </st><st c="12247">“Oturun lütfen. </st><st c="12263">Size ne ikram edebilirim?”</st></p>
			<p><st c="12289">Leyla fularını çıkarıp yatağın üstüne attı. </st><st c="12334">“Tekilan var mı tatlım?”</st></p>
			<p><st c="12358">“Tekila mı? </st><st c="12371">Yok ama oda servisini çağırabilirim isterseniz.”</st></p>
			<p><st c="12419">Ne kadar da kibardı – ve ne kadar üzgün. </st><st c="12461">Ne babasına karşı duracak cesareti, metaneti vardı ne de alıştığı hayatın rahatlığından vazgeçmek istiyordu ve muhtemelen bu yüzden kendisinden nefret ediyordu, belki hayatının geri kalanı boyunca da edecekti. </st></p>
			<p><st c="12671">Elini salladı Leyla. </st><st c="12692">“Gerek yok. </st><st c="12704">Sen ne içiyorsan ondan alırım ben de.”</st></p>
			<p><st c="12742">Leyla’ya hafifçe sırtını dönerek telefonu dudaklarına götürdü ve “Geldi, evet” dedi. </st><st c="12828">“Ben seni sonra ararım. </st><st c="12852">Evet, tabii ki. </st><st c="12868">Merak etme.”</st></p>
			<p><st c="12880">Konuştuğu kişi her kimse başından beri onları dinliyordu demek.</st></p>
			<p><st c="12944">“Dur.” Leyla elini kaldırdı.</st></p>
			<p><st c="12973">Adam dönüp Leyla’ya baktı, anlayamamıştı.</st></p>
			<p><st c="13015">“Beni dert etme sen. </st><st c="13037">Konuşmana bak, lafını bitir” dedi Leyla. </st><st c="13078">“Ben balkonda bir sigara içeceğim zaten.”</st></p>
			<p><st c="13119">Adamın itiraz etmesine fırsat bırakmadan dışarı çıktı Leyla. </st><st c="13181">Manzara müthişti. </st><st c="13199">Son vapurların yumuşacık ışıkları sulara dökülüyor, uzaklardan bir yolcu gemisi geçiyordu ve aşağıda, limanda, üzerindeki kocaman ışıklı tabeladan köfte ve balık ekmek sattığı anlaşılan bir tekne görünüyordu. </st><st c="13408">Şu anda burada, lüks bir otelin yedinci katında, birilerinin umutsuzluğuna eşlik etmek yerine, orada olmayı, o minik taburelerden birine çöküp balık ekmeğine iştahla yumulmayı ne kadar isterdi.</st></p>
			<p><st c="13601">Yaklaşık on dakika sonra ikili kapılar açıldı ve adam, elinde iki bardak viskiyle, Leyla’nın yanına geldi. </st><st c="13709">Birini ona uzattı. </st><st c="13728">Şezlongun üzerinde yan yana, diz dize oturup içkilerini yudumladılar. </st><st c="13798">Birinci sınıf </st><span><st c="13812">single</st></span><st c="13818"> malt viskiydi. </st></p>
			<p><st c="13834">“Baban bayağı dindarmış diye duydum. </st><st c="13871">İçki içtiğini biliyor mu?”</st></p>
			<p><st c="13897">Adamın yüzü asıldı. </st><st c="13918">“Babamın bir bok bildiği yok benim hakkımda!”</st></p>
			<p><st c="13963">Ağır ağır ama kararlılıkla içiyordu. </st><st c="14001">Eğer bu hızda giderse sabah çok fena akşamdan kalma olacaktı.</st></p>
			<p><st c="14062">“Bu ay bunu beşinci kez yapıyor, biliyor musun? </st><st c="14111">Bana kadın ayarlayıp duruyor, her seferinde de başka bir otele gönderiyor. </st><st c="14186">Masrafları kendisi karşılıyor. </st><st c="14217">Ve sonra ben geceyi bu zavallı kızlarla baş başa geçirmek zorunda kalıyorum. </st><st c="14294">Utanç verici.” Yutkundu. </st><st c="14319">“Babam bir iki gün bekliyor, bakıyor ki </st><span><st c="14359">tedavi</st></span><st c="14365"> olmamışım, bir randevu daha ayarlıyor. </st><st c="14405">Düğüne kadar bu böyle gidecek sanırım.”</st></p>
			<p><st c="14444">“Ya hayır dersen?”</st></p>
			<p><st c="14463">“Her şeyi kaybederim” dedi adam, gözlerini kısarak düşündü bunu bir an. </st></p>
			<p><st c="14536">Leyla içkisini başına dikti. </st><st c="14565">Ayağa kalktı, adamın bardağını elinden aldı, yere, kendisininkinin yanına koydu. </st><st c="14646">Adam Leyla’ya bakıyordu – gerilmişti.</st></p>
			<p><st c="14683">“Bak tatlım. </st><st c="14697">Bunu yapmak istemiyorsun, ben de anlıyorum. </st><st c="14741">Sevdiğin biri var ve şu anda benimle değil o </st><span><st c="14786">kişiyle</st></span><st c="14793"> olmayı tercih edersin, onu da anlıyorum.” Kişi sözcüğünü üstüne basarak söylemiş, herhangi bir cinsiyet belirtmemeye dikkat etmişti. </st><st c="14927">“Ara şimdi sevdiceğini güzelce, buraya davet et. </st><st c="14976">Geceyi bu şahane odada birlikte geçirin, uzun uzun konuşun, beraber bir çözüm bulmaya çalışın.”</st></p>
			<p><st c="15071">“Peki ya sen?”</st></p>
			<p><st c="15086">“Ben gidiyorum. </st><st c="15103">Ama kimseye söyleme. </st><st c="15124">Ne baban ne de aracım bilmesin sakın. </st><st c="15162">Sorarlarsa cayır cayır bir gece geçirdiğimizi söyleyeceğiz herkese. </st><st c="15230">Müthiştin sen, öyle böyle değil, birinci sınıf seks makinesi. </st><st c="15292">Böylece ben paramı alırım, seni de rahat bırakırlar... </st><st c="15347">ama mutlaka bir yol bulmak zorundasın. </st><st c="15386">Üzgünüm ama bu evlilik olacak iş değil. </st><st c="15426">Nişanlına da, yazık kızcağıza, onu da bu keşmekeşin içine çekmen doğru olmaz.”</st></p>
			<p><st c="15504">“Aman o cadı gayet mutlu, hiçbir şey umurunda değil. </st><st c="15558">O da, bütün ailesi de akbabalar gibiler, servetimizin peşindeler.” Adam durdu, gereğinden fazla konuştuğunu fark etmişti herhalde. </st><st c="15689">Eğilip Leyla’nın elini öptü. </st><st c="15718">“Teşekkür ederim. </st><st c="15736">Çok iyi insansın. </st><st c="15754">Sana borçluyum.”</st></p>
			<p><st c="15770">“Ne borcu Allah aşkına, iyi olalım yeter şu âlemde” dedi Leyla, kapıya doğru yönelirken. </st><st c="15860">“Ha, bu arada babana ne giydiğimi söylemeyi unutma, olur mu? </st><st c="15921">De ki altın rengi pullu bir elbisesi vardı. </st><st c="15965">Önemliymiş bu ayrıntı. </st><st c="15988">Aman sebebini sorma, ben de bilmiyorum valla.”</st></p>
			<p><img src="image/1fish.png" alt="" /></p>
			<p><st c="16034"> Leyla, bir İspanyol turist grubunun arkasına saklanarak sessizce çıktı otelden. </st><st c="16115">Yeni konukları kaydetmekle meşgul olan resepsiyon görevlisi onun gittiğini görmedi. </st></p>
			<p><st c="16199">Yeniden sokağa çıkınca derin bir soluk alıp ciğerlerini doldurdu. </st><st c="16265">Ay hilaldi ve kül gibi solgun renkliydi. </st><st c="16306">Fularını yukarıda, adamın yanında bıraktığını fark etti. </st><st c="16363">Bir an geri gideyim diye düşündü ama onu rahatsız etmek istemedi. </st><st c="16429">Ama o fuları da çok seviyordu be, saf ipekti meret. </st></p>
			<p><st c="16481">Dudaklarının arasına bir sigara yerleştirdi, çakmağı bulmak için çantasını karıştırdı. </st><st c="16568">Yoktu. </st><st c="16575">D/Ali’nin Zippo’su, kaybolmuştu.</st></p>
			<p><st c="16607">“Ateş mi lazım?”</st></p>
			<p><st c="16624">Leyla başını kaldırdı. </st><st c="16648">Bir araba kaldırıma yanaşıp az ilerisinde durmuştu. </st><st c="16700">Gümüş rengi bir Mercedes. </st><st c="16726">Arka camları film kaplı, ışıkları sönüktü. </st><st c="16769">Bir adam, elinde bir çakmak, yarı açık pencereden Leyla’yı seyrediyordu. </st></p>
			<p><st c="16842">Ağır ağır yürüdü adama doğru.</st></p>
			<p><st c="16871">“İyi akşamlar güzellik” dedi adam pişkince.</st></p>
			<p><st c="16915">“İyi akşamlar.”</st></p>
			<p><st c="16931">Gözlerini Leyla’nın göğüslerinden ayırmadan sigarasını yaktı. </st><st c="16994">Zümrüt yeşili kadife bir ceket ve onun içine de daha açık yeşil, boğazlı bir kazak giymişti. </st></p>
			<p><st c="17087">“Mersi tatlım.”</st></p>
			<p><st c="17102">Diğer kapı açıldı ve sürücü dışarıya çıktı. </st><st c="17147">Arkadaşından daha zayıftı, ceketinin omuzları düşük duruyordu. </st><st c="17210">Kel kafalıydı, yanakları içeri çökmüştü ve benzi solgundu. </st><st c="17269">Her iki adamın da birbirine yakın koyu kahverengi gözleri ve aynı kavisli kaşları vardı. </st><st c="17358">Akrabalar herhalde, diye düşündü Leyla. </st><st c="17398">Kuzen belki. </st><st c="17411">Ama ondan da önce fark ettiği şey, adamların ne kadar mutsuz göründükleri olmuştu – hele de bu kadar genç olmalarına rağmen. </st></p>
			<p><st c="17536">“Selam” dedi sürücü kısaca. </st><st c="17564">“Ne hoşmuş elbisen.”</st></p>
			<p><st c="17584">İki adam gizlice bakıştılar tam o anda. </st><st c="17625">Sessiz bir mesaj geçti aralarında – bir onaylama gibi. </st><st c="17680">Sanki Leyla’yı tanımışlardı. </st><st c="17709">Oysa Leyla her ikisini de daha evvel hiç görmediğinden gayet emindi. </st><st c="17778">İsimleri unuttuğu olurdu ama simaları asla.</st></p>
			<p><st c="17821">“Bizimle biraz gezmek ister misin?” dedi sürücü. </st><st c="17871">“Şöyle hava alırız hep beraber.”</st></p>
			<p><st c="17903">“Nereye?”</st></p>
			<p><st c="17913">“Canım sen nereye istersen. </st><st c="17942">Uzanırız şöyle biraz...”</st></p>
			<p><st c="17966">Adam bir fiyat söyledi.</st></p>
			<p><st c="17990">“Her ikiniz için mi? </st><st c="18012">Hayatta olmaz.”</st></p>
			<p><st c="18027">“Yok, yok. </st><st c="18039">Sadece arkadaşım için” dedi sürücü. </st><st c="18075">“Doğum günü de bugün, hediyem olacak.”</st></p>
			<p><st c="18113">Leyla bunu biraz tuhaf buldu ama bu şehirde daha tuhaf şeyler de görmüştü; umursamadı. </st></p>
			<p><st c="18201">Onun tereddüdünü hisseden adam üsteledi. </st><st c="18242">“Benle ilgisi yok ha. </st><st c="18264">Ben zaten pek sevmem...” Cümlesini yarım bıraktı. </st><st c="18314">Leyla adamın tam olarak neyi pek sevmediğini merak etmişti. </st><st c="18374">Kadınları mı sevmiyordu, yoksa Leyla’yı mı beğenmemişti? </st><st c="18431">Önerilen miktarın iki katını talep etti. </st></p>
			<p><st c="18472">Adam gözlerini kaçırdı. </st><st c="18496">“Peki, tamam.”</st></p>
			<p><st c="18510">Pazarlık etmeye çalışmamasına şaşırmıştı Leyla. </st><st c="18559">Bu şehirde en az bir tur pazarlık etmeden çok nadir iş bağlanırdı. </st></p>
			<p><st c="18626">Tereddüt etti. </st><st c="18641">Beter Ana duyarsa küplere binerdi. </st><st c="18676">Leyla onun bilgisi dışında çok ender iş alırdı. </st><st c="18724">Ama para geri çevrilmeyecek kadar iyi göründü gözüne, hele de Cemile’nin radyoterapi masrafları artıp dururken. </st><st c="18836">Tek gecede iki yüklü ödeme alacaktı böylece, biri oteldeki genç adamdan, bir de bu. </st></p>
			<p><st c="18920">“Bir saat, daha fazla olmaz. </st><st c="18949">Arabayı nereye çekeceğinizi ben söyleyeceğim.”</st></p>
			<p><st c="18995">“Anlaştık.”</st></p>
			<p><st c="19007">Leyla arabaya binip arka koltuğa yerleşti. </st><st c="19051">Kapı kapanmadan evvel, serin, temiz havayı ciğerlerine çekti. </st><st c="19113">Sanki yardımsever birilerinin attığı bir kova suyla yıkanmış gibi taptaze geliyordu insana bazen bu şehir. </st></p>
			<p><st c="19220">Ön panelin üstünde bir puro kutusu gördü, kutunun üzerinde uzun giysilerine kırmızı ve kahverengi boya benekleri sıçramış üç tane porselen melek vardı. </st><st c="19372">Bir an bakakaldı onlara, dikkati dağıldı. </st></p>
			<p><st c="19414">Araba hızlanmıştı şimdi.</st></p>
			<p><st c="19438">“Bir sonraki sağa girelim” dedi Leyla. </st></p>
			<p><st c="19478">Adam dikiz aynasından ona baktı, gözlerinde aynı anda hem korkutucu bir şeyler hem de dayanılmaz bir keder vardı.</st></p>
			<p><st c="19591">Bir ürperti yayıldı Leyla’nın sırtından aşağıya. </st><st c="19641">Adamın onu dinlemeyeceğini, aklında başka bir plan olduğunu anladığında artık çok geçti.</st></p>
		</div>
<div id="charCountTotal" value="19729"></div></body>
</html>
