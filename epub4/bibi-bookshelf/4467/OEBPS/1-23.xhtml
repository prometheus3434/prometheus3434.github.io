<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-27" xml:lang="tr-TR">
		<div>
			<p id="_idParaDest-25"><st c="0">Leyla’nın beş kadim dostu</st></p>
			<p><st c="26">Dışarıda, avluda, beş kişi tahta bir bankın üstüne yan yana sığışmıştı. </st><st c="99">Gölgeleri, birbiriyle uyumsuz biçim ve boyutlarıyla yerdeki taşların üstünde uzuyordu. </st><st c="186">Öğle civarı, peş peşe gelmişlerdi; birer birer ve soluk soluğa varmışlardı buraya. </st><st c="269">Saatlerdir bekliyorlardı. </st><st c="295">Artık güneş usuldan batmaya başlamıştı ve kestane ağaçlarının arasından yatık bir ışık süzülüyordu. </st><st c="395">Birkaç dakikada bir, içlerinden biri kalkıp, bir müdür, bir doktor ya da bir hemşire ile –ya da kimi yakalayabilirse onunla– konuşmak için bitkin adımlarla binaya doğru gidiyordu. </st><st c="575">Faydası yoktu. </st><st c="590">Ne kadar ısrar ederlerse etsinler, toprağa vermek şöyle dursun, arkadaşlarının ölüsünü görmelerine bile izin verilmemişti. </st></p>
			<p><st c="713">Yine de buradan ayrılmayı reddediyorlardı. </st><st c="756">Kederle şekillenmiş yüz ifadeleriyle beklemeye devam ettiler. </st><st c="818">Avludaki diğer insanlar –ziyaretçiler ve çalışanlar– ara ara onlara doğru meraklı bakışlar atıyor, kendi aralarında fısıldaşıyorlardı. </st><st c="953">Annesinin yanında oturan ergen bir kız, küçümsemeyle karışık bir hayretle her hareketlerini izliyordu. </st><st c="1056">Başörtülü orta yaşlı bir kadın, “tuhaf” ve “aykırı” addettiği tiplerle ne vakit karşılaşsa hep yaptığı gibi, bariz bir dışlama edasıyla kaşlarını çatmıştı. </st><st c="1212">Leyla’nın arkadaşları uyumsuz duruyorlardı bu mekânda ama aslına bakılırsa hiçbir yere ait değillerdi onlar. </st></p>
			<p><st c="1321"> Tam yakınlardaki bir camide akşam ezanı okunmaya başladığı sırada, saçları kısa ve düzgün kesimli bir kadın, hızla binadan çıkıp, dimdik bir yürüyüşle onlara doğru geldi. </st><st c="1492">Dizlerinin hemen altına kadar inen haki renkli dar bir etekle aynı tonlarda ince çizgili bir ceket giymiş, yakasına da orkide biçiminde bir broş takmıştı. </st><st c="1647">Bu kadın hastanenin hasta ilişkileri müdiresiydi.</st></p>
			<p><st c="1696">“Burada daha fazla durmanıza gerek yok” dedi müdire hanım, kimsenin gözünün içine bakmadan. </st><st c="1789">“Arkadaşınız... </st><st c="1805">doktor cesedi inceledi ve resmi raporu hazırladı. </st><st c="1855">Dilerseniz bir nüshasını alabilirsiniz. </st><st c="1895">Yaklaşık bir haftaya hazır olur. </st><st c="1928">Ama şimdi burada beklemenizin anlamı yok. </st><st c="1970">Hem... </st><st c="1977">herkesi rahatsız ediyorsunuz.”</st></p>
			<p><st c="2007">“Hiçbir yere gitmiyoruz” dedi Nostalji Nalan, müdireyi görünce ayağa fırlamış olan diğerlerinin aksine oturduğu yerden kalkmamıştı bile, dediğini ispatlamak istercesine. </st><st c="2178">Badem biçimli gözleri sıcacık bir kahverengiydi – ama bu ayrıntı ona bakanların ilk fark ettiği şey olmuyordu genellikle. </st><st c="2300">Uzun, ojeli tırnaklarını, geniş omuzlarını, deri pantolonunu, silikonlu memelerini görürdü insanlar ona bakar bakmaz. </st><st c="2418">Kendilerinden farklı birini –bir travestiyi– görürlerdi. </st><st c="2475">Tıpkı şu an müdirenin gördüğü gibi.</st></p>
			<p><st c="2510">“Pardon?” dedi kadın, sinirlenmiş gibiydi.</st></p>
			<p><st c="2553">Nalan özenle çantasını açıp gümüş tabakasından bir sigara çıkardı ama müthiş bir ihtiyaç hissettiği halde yakmadı. </st><st c="2669">“Diyorum ki, Leylamızı görmeden şuradan şuraya gitmeyeceğiz. </st><st c="2730">Gerekirse çadır kurarız burada.”</st></p>
			<p><st c="2762">Müdire hanım kaşlarını kaldırdı. </st><st c="2796">“Galiba ne dediğimi anlamadınız. </st><st c="2829">Burada daha fazla beklemenize müsaade edemeyiz – zaten bir yararı da yok kimseye. </st><st c="2911">Arkadaşınız için yapabileceğiniz bir şey yok. </st><st c="2957">Ailesi değilsiniz.”</st></p>
			<p><st c="2976">“Ama aileden daha yakınız biz” dedi Sabotaj Sinan, sesi titreyerek.</st></p>
			<p><st c="3044">Nalan yutkundu. </st><st c="3061">Bir türlü gitmeyen bir yumru vardı boğazında. </st><st c="3107">Leyla’nın öldürüldüğünü duyduğundan beri tek bir damla gözyaşı dökmemişti. </st><st c="3182">Acısının önünü kesen bir şey vardı, öfkeden yapılma bir duvar – her hareketini ve her sözcüğünü sertleştiren duvar.</st></p>
			<p><st c="3297">“Bakın, anlıyorum ama takdir edersiniz ki bunlar kurumumuzu ilgilendirmiyor” dedi müdire hanım. </st><st c="3394">“Arkadaşınız çoktan münasip bir mezarlığa transfer edildi. </st><st c="3453">Muhtemelen gömülmüştür bu saatte.”</st></p>
			<p><st c="3487">“Ne... </st><st c="3495">ne dedin sen?” Nalan, bir rüyadan uyanır gibi yavaşça ayağa kalktı. </st><st c="3563">“Neden söylemediniz peki?”</st></p>
			<p><st c="3589">“Kanuni olarak size bilgi verme yükümlülüğü taşımıyoruz.”</st></p>
			<p><st c="3647">“Kanuni olarak mı? </st><st c="3667">Peki ya </st><span><st c="3675">insani</st></span><st c="3681"> olarak?” </st></p>
			<p><st c="3691">“Dediğim gibi...”</st></p>
			<p><st c="3708">Lafını kesti kadının Nalan. </st><st c="3737">“Niye söylemiyorsunuz bize? </st><st c="3765">Ne biçim insansınız? </st><st c="3786">Burada saatlerdir beklediğimizi göre göre... </st><st c="3831">Bilseydik biz de giderdik cenaze arabasının peşinden. </st><st c="3885">Niye kimse bize bir şey söylemedi.”</st></p>
			<p><st c="3920">“Han’fendi, şimdi size hesap vermek durumunda değilim.”</st></p>
			<p><st c="3976">“Han’fendi senin anandır.”</st></p>
			<p><st c="4003">Müdire yüzünü buruşturdu, gözleri bir an için irileşti, sonra küçüldü. </st><st c="4075">“Öncelikle, benimle böyle konuşamazsınız. </st><st c="4117">Bu bir. </st><st c="4125">İkincisi, size bilgi verme yükümlülüğüm olmadığı gibi yetkim de yok...”</st></p>
			<p><st c="4196">“O zaman ne demeye dırdır ediyorsun kadın? </st><st c="4240">Bi çekil toz ol da yetkisi olan biri gelsin.” </st></p>
			<p><st c="4286">“Teessüf ederim. </st><st c="4303">Bana bu şekilde hitap etmenize izin vermiyorum” dedi müdire, çenesi gözle görülür şekilde titriyordu sinirden. </st><st c="4414">“Maalesef güvenliği çağırıp sizi buradan attırmak zorunda kalacağım. </st><st c="4483">Haberiniz olsun.”</st></p>
			<p><st c="4500">“Maalesef ben de senin o ablak suratına bir tane patlatmak zorunda kalacağım, haberin olsun” dedi Nalan ama diğerleri elini kolunu tutup geri çektiler onu.</st></p>
			<p><st c="4656">“Sakin olmamız lazım” diye fısıldadı Cemile – ama Nostalji Nalan’ın bu uyarıyı duyup duymadığı belli değildi. </st></p>
			<p><st c="4767">Müdire küçük, sivri topuklarının üstünde hızla döndü. </st><st c="4821">Tam gidecekken durup yan gözle ters ters baktı onlara. </st><st c="4876">“Niye bu kadar şaşırdığınızı da anlamış değilim. </st><st c="4925">Arkadaşınızın ne tür bir yere gömüleceğini bilmiyor muydunuz yani? </st><st c="4992">Onun gibilere ayrılmış mezarlıklar var.”</st></p>
			<p><st c="5032">“Kalpsiz kaltak...” diye homurdandı Nalan, kadının ardından kısık bir sesle. </st><st c="5110">Kısık da olsa yeterince kalın ve yüksekti sesi. </st><st c="5158">O da zaten müdire hakkında ne düşündüğünü kadının kendisinin de duymasını istemişti. </st></p>
			<p><img src="image/1fish.png" alt="" /></p>
			<p><st c="5243">Birkaç dakika sonra Leyla’nın arkadaşları güvenlik görevlilerince hastane dışına çıkarıldılar. </st><st c="5338">Adeta yaka paça uzaklaştırıldılar. </st><st c="5373">Hadiseyi, yüzlerinde gevrek sırıtışlarla, gözlerini ayırmadan mıhlanmışçasına seyreden bir kalabalık toplanmıştı kaldırımda. </st><st c="5498">İstanbul, doğaçlama gösterilerin, seyirlik sahnelerin ve ‘aman bi vaka çıksın da biz de izleyelim’ diye bekleyen hevesli seyircilerin hep hazır olduğu bir şehirdi ne de olsa. </st><st c="5673">Bunu bir kez daha ispatlamıştı böylece. </st></p>
			<p><st c="5713">Bu arada, Leyla’nın arkadaşlarını birkaç adım geriden takip eden yaşlı adamı kimse fark etmemişti.</st></p>
			<p><st c="5811">Asi beşli, güvenlik görevlileri eşliğinde hastaneden uzak bir köşeye yürüdüler tırıs tırıs. </st><st c="5904">Orada “Hadi toz olun bakalım” dendi kendilerine, serbest bırakıldılar. </st></p>
			<p><st c="5975">İşte o zaman Kâmil Efendi usulca yanlarına yaklaştı. </st><st c="6028">“Canlar, hele bir durun. </st><st c="6053">İşinize karışıyorsam kusura bakmayın.” </st></p>
			<p><st c="6092">Leyla’nın arkadaşları birer birer başlarını çevirip yaşlı adama baktılar.</st></p>
			<p><st c="6165">“Ne istiyorsun amca?” dedi Zeynep122. </st><st c="6204">Ses tonu kuşkuluydu ama nezaketsiz değildi. </st><st c="6248">Siyah-kahve alacalı çerçeveli gözlüğünün arkasındaki gözleri ağlamaktan kızarıp şişmişti. </st></p>
			<p><st c="6338">“Hastanede çalışırım” dedi müstahdem, yaklaşıp onlara doğru eğilerek. </st><st c="6408">“Sizi orada beklerken gördüm de, üzüldüm... </st><st c="6452">başınız sağ olsun demek istedim.”</st></p>
			<p><st c="6485">Durup dururken bir yabancıdan böyle duygudaş sözler duymaya hiç de alışkın olmayan beşli bir an öylece kalakaldı. </st></p>
			<p><st c="6600">“Sağ olasın bey amca. </st><st c="6622">Peki... </st><st c="6630">sen... </st><st c="6637">arkadaşımızı gördün mü?” diye sordu Zeynep122 çekinerek. </st><st c="6694">Kısık ve bitap bir sesle ekledi: “Sence şey olmuş mu... </st><st c="6750">çok acı çekmiş mi Leyla?”</st></p>
			<p><st c="6775">“Gördüm rahmetliyi, evet. </st><st c="6802">Yok, tasalanmayın. </st><st c="6821">Hızlı bir ölüm olmuş kanaatimce.” Kâmil Efendi, söylediklerine en başta kendini inandırmak istercesine başını salladı. </st><st c="6940">“Mezarlığa götürülmesi işini ben ayarladım. </st><st c="6984">Kilyos’a defnettik. </st><st c="7004">Bilmem gitmişliğiniz var mı, birçok insanın haberi yoktur. </st><st c="7063">‘Kimsesizler Mezarlığı’ derler. </st><st c="7095">Mezar taşları yoktur orada pek. </st><st c="7127">Ne isim ne soy ismi. </st><st c="7148">Ekseriya üstünde numaralar yazan tahtalar var böyle sıra sıra. </st><st c="7211">Ama ben size arkadaşınızın nerede gömülü olduğunu söyleyebilirim. </st><st c="7277">Bilmeye hakkınız var.”</st></p>
			<p><st c="7299">Böyle dedi ve ceketinin iç cebinden bir parça kâğıt ile bir de kalem çıkardı yaşlı adam. </st><st c="7389">Ellerinin üstü şişkin damarlar ve yaşlılık lekeleriyle kaplıydı. </st><st c="7454">Özensiz el yazısıyla, bir numara karaladı alelacele.</st></p>
			<p><st c="7506">“Al evladım, sizde dursun. </st><st c="7534">Gidip arkadaşınızı ziyaret edin. </st><st c="7567">Çiçek dikin mezarına. </st><st c="7589">Dua edin ruhuna. </st><st c="7606">Vanlıymış duyduğuma göre. </st><st c="7632">Benim rahmetli hanım da oralıydı. </st><st c="7666">İyidir Van’ın insanı. </st><st c="7688">Hanımım depremde öldü, ta 1976’da. </st><st c="7723">Enkazı günlerce kazdık ama bulamadık ölüsünü. </st><st c="7769">Tam iki ay sonra buldozerler bütün o alanı dümdüz etti. </st><st c="7825">Herkes dedi ki: ‘Üzülme bu kadar Kâmil Efendi, sonuçta ne fark eder? </st><st c="7894">Gömüldü işte rahmetli, günün birinde hepimiz toprak altına girmeyecek miyiz?’ Herkes böyle dedi bana üzülmeyeyim diye, iyi niyetten elbette ama Allah biliyor ya nasıl içerlerdim her seferinde böyle laflar duyunca. </st><st c="8108">Hanıma bir cenaze töreni bile yapamadım. </st><st c="8149">Ha onun ihtiyacı yoktu belki, olsun. </st><st c="8186">İnsan sevdiklerine karşı vazifesini yapmazsa, nasıl iyileşir ki içindeki yara?”</st></p>
			<p><st c="8265">Tedirgin bir sessizlik oldu bir an.</st></p>
			<p><st c="8301">“Her neyse, siz bakmayın bana, boşboğazlık ediyorum” dedi müstahdem. </st><st c="8371">“Sadece bir başsağlığı dileyeyim dedim. </st><st c="8411">Bilirim çünkü ne menem bir şey insanın sevdiği birine veda edememesi.”</st></p>
			<p><st c="8481">“Sizin de başınız sağ olsun bey amca” dedi Hollywood Hümeyra. </st><st c="8544">Normalde aşırı derecede konuşkan biri olduğu halde şu anda doğru kelimeleri bulmakta zorlanıyordu. </st></p>
			<p><st c="8643">“Yas dediğin bir kırlangıç” dedi yaşlı adam. </st><st c="8688">“Bir gün bir uyanırsınız ki yok. </st><st c="8721">Gitmiş sanırsınız ama meğersem başka bir yere göç etmiş, tüylerini ısıtmaya. </st><st c="8798">Er ya da geç geri gelir, gene konar kalbinizin üstüne.”</st></p>
			<p><st c="8853">Müstahdem teker teker hepsinin ellerini sıkıp vedalaştı onlarla. </st><st c="8919">Leyla’nın arkadaşları, hastane binasının köşesini dönüp, büyük kapıdan geçerek gözden kaybolana dek adamın ardından baktılar. </st><st c="9045">Ancak o zaman, Nostalji Nalan, o bir seksen beş boyundaki, iri kemikli, geniş omuzlu kadın, kaldırımın kenarına oturdu, bacaklarını göğsüne çekti ve yaban ellerde bir başına bırakılmış bir çocuk gibi ağlamaya başladı. </st></p>
			<p><st c="9263">Kimse konuşmadı.</st></p>
			<p><st c="9279">Bir süre sonra, Hümeyra elini Nalan’ın sırtına koydu. </st><st c="9334">“Hadi gidelim artık. </st><st c="9355">Gel, Leyla’nın eşyalarını elden geçirelim hep beraber. </st><st c="9410">Çarli’yi beslememiz lazım. </st><st c="9437">Kediyi aç bıraktığımızı bilse nasıl kızardı Leyla hepimize.”</st></p>
			<p><st c="9497">Nalan altdudağını ısırarak ellerinin arkasıyla gözlerini sildi hızlıca. </st><st c="9570">Ayağa kalktı, diğerlerinin tepesinden bakıyordu ama dermansızdı bacakları şu an, lastikten yapılmış gibi hissediyordu. </st><st c="9689">Şakaklarını zonklatan mızmız bir ağrı vardı başında. </st><st c="9742">Onsuz devam etsinler diye işaret etti arkadaşlarına. </st><st c="9795">“Siz gidin önden.”</st></p>
			<p><st c="9813">“Emin misin?” Zeynep122 başını kaldırıp endişeyle baktı ona. </st></p>
			<p><st c="9875">Nalan başını salladı. </st><st c="9897">“Eminim. </st><st c="9906">Birazdan yetişirim size. </st><st c="9931">Az biraz yalnız kalayım.”</st></p>
			<p><st c="9956">İtiraz etmediler. </st><st c="9975">Nalan’ı dinlediler – her zaman yaptıkları gibi.</st></p>
			<p><img src="image/1fish.png" alt="" /></p>
			<p><st c="10022">Nostalji Nalan, yalnız kalınca, öğleden beri hasretini çektiği ama Hümeyra’nın astımı yüzünden içemediği sigarayı yaktı. </st><st c="10144">Derin bir nefes çekti. </st><st c="10167">Dumanını salmadan önce tutabildiğince ciğerlerinde tuttu. </st><st c="10225">“Ailesi değilsiniz” demişti müdire. </st><st c="10261">Ne biliyordu ki salak kadın? </st><st c="10290">Bir bok bildiği yoktu. </st><st c="10313">Ne Leyla’yı tanıyordu, ne de onları. </st><st c="10350">Bazı insanlar nasıl oluyordu da hiç bilmedikleri kişiler hakkında rahatça atıp tutabiliyorlardı?</st></p>
			<p><st c="10446">Nostalji Nalan bu dünyada herkesin iki tür ailesi olduğuna inanırdı: Birine “kan bağı” derdi, ötekine de “su bağı”. </st><st c="10563">İnsanın akrabaları kan bağıydı işte. </st><st c="10600">Arkadaşları ise su bağı. </st><st c="10625">Eğer iyi ve sevecen bir ailen varsa şansına şükredip kıymetini bilmeliydin şu fani dünyada. </st><st c="10717">Ama velev ki yoktu böyle güzel bir ailen... </st><st c="10761">o zaman da fazla üzülmemeliydin. </st><st c="10794">Zira günün birinde su bağıyla bambaşka bir aile kurabilirdin kendine. </st><st c="10864">Dostlar bunun için vardı, dostluklar bundan dolayı anlamlıydı. </st><st c="10927">Hele ki şartların kolay olmadığı memleketlerde insan dostlukla soluk alırdı; öyle anlar vardı ki hayatta, su bağı kan bağından daha derin akardı.</st></p>
			<p><st c="11072">Su bağı doğuştan olmazdı, çok daha sonra, hayatı yaşadıkça ve büyük oranda kendi çabalarınla oluştururdun. </st><st c="11180">Seçerdin dostlarını, onlar da seni seçerdi tabii. </st><st c="11230">Hiçbir şeyin sevecen ve mutlu bir kan bağının yerini tutamayacağı doğru bir tespit olsa da, iyi ve sağlam bir “su ailesi” insanın içinde kara kurum gibi biriken bütün incinmişlikleri ve acıları yıkayıp temizleyebilirdi. </st><st c="11450">O bakımdan pekâlâ mümkündü insanın kalbinde arkadaşlarının özel bir yerinin olması ve hatta bütün akrabalarının toplamından daha fazla alan kaplaması. </st><st c="11601">Ama kendi akrabalarınca reddedilmenin yahut horlanmanın nasıl bir his olduğunu deneyimlememiş olanlar bu gerçeği hayatta anlayamazlardı.</st></p>
			<p><st c="11737">Nalan arkasına dönüp hastaneye son bir kez daha baktı. </st><st c="11793">Bu kadar uzaktan artık morg görünmüyordu ama soğuğunu kemiklerinde hissedebiliyormuş gibi ürperdi. </st><st c="11892">Ölüm korkutmuyordu onu gerçi. </st><st c="11922">Bu dünyadaki haksızlıkların, eşitsizliklerin mucizevi bir şekilde telafi edileceği bir öte dünyaya, ahirete, cennet-cehenneme filan inandığı da yoktu. </st><st c="12073">Leyla’nın kadim arkadaşları arasındaki tek ateistti Nalan. </st><st c="12132">Soyut bir ruh kavramına değil, somut bir bedene odaklanmayı tercih ederdi. </st><st c="12207">İşleri ahirete havale etmektense, kendi çözümlemek isterdi. </st></p>
			<p><st c="12267">Tabiattı Nalan’a kalırsa en büyük muamma. </st><st c="12309">Moleküller toprağa karışıp bitkilere besin oluyor, o bitkiler hayvanlar tarafından, hayvanlar da insanlar tarafından yeniyordu ve işte böylece, çoğunluğun sandığının aksine, insan bedeni doğanın döngüleri içinde yaptığı bu bitmeyen yolculukla ölümsüzleşiyordu. </st><st c="12570">Bundan fazla ne bekleyebilirdi ki insan ölümden sonrasından? </st></p>
			<p><st c="12631">Ama işte Nostalji Nalan, bunca zaman, arkadaşları içinde ilk kendisinin öleceğini varsaymıştı hep. </st><st c="12730">Uzun zamandır dost olan insanlar arasında muhakkak bir kişi içgüdüsel olarak bilirdi diğerlerinden önce bu dünyada gideceğini. </st><st c="12857">İşte Nalan da o kişinin kendisi olduğundan gayet emindi. </st><st c="12914">Bütün o östrojen destekleri ve testosteron baskılayıcı tedaviler, ameliyat sonrası kullandığı ağrıkesiciler, bir de üstüne uzun yıllar boyunca tükettiği sigara ve içki, sağlıksız beslenme de cabası... </st><st c="13115">Hiç iyi bakmamıştı kendine. </st><st c="13143">İlk veda eden o olmalıydı. </st><st c="13170">Hayat dolu, sevgi dolu, enerji dolu Leyla değil. </st></p>
			<p><st c="13219">İyi kalpliydi Leyla. </st><st c="13240">Nazikti bunca badireden sonra bile, şefkatliydi. </st><st c="13289">Ezmezdi kimseyi. </st><st c="13306">Nalan bilirdi ki İstanbul denen şu beter şehir kendisini katılaştırıp epeyce kötümserleştirmişti ama nedense Leyla’ya bunları yapmayı başaramamıştı. </st><st c="13455">Seneler bozmamıştı Leyla’nın kalbini. </st><st c="13493">Sirkeleştirmemişti içini. </st><st c="13519">Yaşadıklarına rağmen. </st></p>
			<p><st c="13541">Soğuk bir poyraz esiyordu şimdi; şehrin ara sokaklarına, dehlizvari kenarlarına kadar işliyor, birbirine benzemez insanların nefeslerini ve hikâyelerini birbirine karıştırıyordu. </st><st c="13720">Omuzlarını dikleştirdi Nalan. </st><st c="13750">Şakaklarındaki ağrı yer değiştirmiş, bütün bağrına yayılarak göğüs kafesini delmişti sanki; bir el yüreğini sıkıyormuş gibi hissediyordu şimdi. </st><st c="13894">Uzaklarda, akşam trafiği şehrin atardamarlarını tıkıyordu. </st><st c="13953">Bu şehir acı veren ve acı çeken, yavaş ve düzensiz soluklarıyla devasa bir hasta hayvanı andırıyordu. </st><st c="14055">Nalan’ın soluklarıysa, aksine, hızlı ve öfkeliydi ve yüz hatları yakıcı bir keder duygusuyla yamulmuştu sanki. </st><st c="14166">Nostalji Nalan’ın çaresizlik hissini derinleştiren şey yalnızca Leyla’nın ani ölümü, hunharca katli değil, her yere sirayet etmiş olan bu mutlak adaletsizlikti. </st><st c="14327">Hayat adil değildi ama şimdi anlıyordu ki ölüm daha da beterdi. </st><st c="14391">Esas adil olmayan ölümdü.</st></p>
			<p><st c="14416">Çocukluğundan beri ne zaman birilerine –kim olursa olsun– acımasızca ya da haksızca davranıldığına şahit olsa kanı beynine sıçrardı Nalan’ın. </st><st c="14559">D/Ali’nin deyimiyle bu kadar </st><span><st c="14588">çarpık</st></span><st c="14594"> bir dünyadan adalet bekleyecek kadar nahif değildi ama herkesin, ayrımsız ve ayrıcalıksız herkesin saygı görmeye, insanca davranılmaya hakkı olduğuna inanırdı. </st><st c="14755">O saygıyı, başka kimselere ait olmayan bir toprak parçacığıymış gibi sahiplenirdi, içine bir umut tohumu ekerdi. </st><st c="14868">Bir gün bir şekilde yeşerip çiçek açabilecek minicik bir başlangıç. </st><st c="14936">Nostalji Nalan’ın gözünde, uğruna mücadele etmeye değecek tek şeydi o küçük tohum.</st></p>
			<p><st c="15018">Yaşlı adamın onlara verdiği kâğıt parçasını çıkardı ve karaladığı notu okudu: </st><span><st c="15097">Kilyos. </st><st c="15105">Kimsesizler Mezarlığı, 705..</st></span><st c="15133">. Sayfanın dibine sıkıştırılmış olan o son numara zar zor okunuyordu. </st><st c="15203">Elyazısı pek düzgün değildi. </st><st c="15232">El çantasında taşıdığı dolmakalemle bütün yazının üstünden geçti Nalan. </st><span><st c="15304">7052.</st></span><st c="15309"> Sonra da kâğıdı dikkatle katlayarak cebine geri koydu. </st></p>
			<p><span><st c="15365">Kimsesiz</st></span><st c="15373"> olmadığı halde Leyla’yı Kimsesizler Mezarlığı’na atmaları ne kadar büyük bir haksızlıktı. </st><st c="15464">Kimsesi vardı Leyla’nın. </st><st c="15489">Aileden de öte “su bağları” vardı. </st><st c="15524">Yaşamı boyunca yanında olmuş, sadık ve onu seven ve anlayan dostları vardı. </st><st c="15600">Başka da fazla bir şeyi yoktu belki ama arkadaşları kesinlikle vardı.</st></p>
			<p><st c="15669">“Yaşlı adam haklı” diye düşündü Nalan. </st><st c="15709">“Leylacım doğru dürüst defnedilmeyi hak ediyor.”</st></p>
			<p><st c="15757">Sigara izmaritini bir fiskeyle kaldırıma attı ve yanan ucunu çizmesinin altında ezdi. </st><st c="15844">Limandan ağır ağır yükselen sis suyun kenarındaki nargile kafelerinin ve barların üstünü örtmekteydi. </st><st c="15946">Şu milyonlarca insanın kalbinin attığı devasa şehrin bir yerinde, Leyla’nın katili belki de akşam yemeği yiyordu şu anda, çekirdek çitliyordu ya da, televizyon seyrediyordu akrabalarıyla veya komşularıyla – hiçbir şey olmamışçasına; vicdan nedir bilmeyen biri, merhamet nedir bimeyen biri, sözde insan ama içi kof ve çürümüş biri, hayatına aynen devam ediyordu şu anda. </st></p>
			<p><st c="16316">Gözleri doldu. </st><st c="16331">Usulca burnunu çekti ama yaşlar durmak bilmiyordu. </st><st c="16382">Rimeli yanaklarından aşağı akıyordu. </st><st c="16419">İki genç kadın, her biri birer bebek arabasını iterek yanından geçtiler. </st><st c="16492">Nalan’a hayret ve acıma dolu gözlerle bakıp başlarını çevirdiler. </st><st c="16558">Kaldırımda ağlayan bir travestiye, “Derdin nedir?” diye soracak, bir yudum teselli vermeye çalışacak kaç kişi vardı bu kadim şehirde? </st></p>
			<p><st c="16692">Neredeyse anında, çökkün bir ifade yerleşti Nalan’ın yüzüne. </st></p>
			<p><st c="16753">Sırf başkalarından farklı göründüğü için senelerdir dışlanmaya da, hor görülmeye de alışkındı. </st><st c="16848">Dert etmiyordu bunları, gerekirse herkese cevap yetiştirirdi alimallah. </st><st c="16920">Ama kimsenin ne ona ne de dostlarına acımasına tahammül edebilirdi.</st></p>
			<p><st c="16987">Kalktı ayağa. </st><st c="17002">Adımlarını hızlandırırken kararını vermişti. </st><st c="17047">Karşı koyacaktı adaletsizliğe, her zaman yaptığı gibi. </st><st c="17102">Toplumun önyargılarına, peşin hükümlülüğüne... </st><st c="17149">kokusuz bir gaz gibi insanların hayatlarının içine dolan bu sessiz nefrete karşı direnecekti. </st><st c="17243">Leyla’nın ölüsünü, sanki hiçbir önemi yokmuş ve hiçbir zaman da olmamış gibi, bir paçavraymış gibi bir kenara atmaya hakkı yoktu kimsenin. </st><st c="17382">O, Nostalji Nalan, eski dostunun, usulünce uğurlanmasını ve onurlu bir muamele görmesini sağlayacaktı.</st></p>
			<p><st c="17484">Bitmemişti bu iş. </st><st c="17503">Kapanmamıştı bu sayfa. </st><st c="17526">Henüz değil. </st><st c="17539">Bu gece diğerleriyle konuşacaktı. </st><st c="17573">Hep beraber Leyla’ya bir cenaze töreni yapmanın yolunu bulacaklardı – hem de öyle böyle bir cenaze töreni değil; sıradan bir cenaze töreni değil; bu yaşlı, bu delişmen, bu kimselere benzemez şehr-i şehrin görüp göreceği en asi cenaze törenini yapacaklardı sevgili Tekila Leyla için.</st></p>
		</div>
<div id="charCountTotal" value="17855"></div></body>
</html>
