<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-35" xml:lang="tr-TR">
		<div>
			<p id="_idParaDest-33"><st c="0">Sabotaj Sinan</st></p>
			<p><st c="13">Sabotaj Kaftanlı Kafka Sokağı’na vardığında, akşamın mürekkep rengi tülü uzaklardaki tepelerin üstüne inmişti bile. </st><st c="130">Son ışık huzmesinin de ufuk hattından yitip gidişini ve günün sona erişini, içi bir terk edilme hissiyle dolarak seyretti. </st><st c="253">Trafikte geçirdiği bütün o zaman yüzünden terleyip sinirlenmiş, sürücülerle yayaların aptallıklarına sövüyor olurdu normalde, oysa şu an sadece bitkin hissediyordu kendisini. </st><st c="428">Kırmızı ambalaj kâğıdına sarılıp altın rengi bir kurdeleyle bağlanmış bir kutu taşıyordu elinde. </st><st c="525">Kendi anahtarını kullanarak binaya girdi ve merdivenleri tırmandı.</st></p>
			<p><st c="591">Sabotaj kırklarının başındaydı şimdi; orta boylu ve tıknaz yapılıydı. </st><st c="662">Çıkık bir âdemelması, gülünce neredeyse kaybolan gri gözleri ve yenilerde bıraktığı, yuvarlak yüzüne pek de yakışmayan bir bıyığı vardı. </st><st c="799">Vaktinden önce başlayan kelleşme süreciyle yıllardır giderek azalıyordu saçları – hele hayatının, gerçek hayatının, henüz başlamadığına inandığı düşünülürse özellikle erken olmuştu bu kelleşme. </st></p>
			<p><st c="993">Sırları olan bir adam. </st><st c="1016">Leyla’dan bir yıl sonra onun peşinden kalkıp İstanbul’a gelmesiyle birlikte sırları olan bir adam haline gelmişti Sinan. </st><st c="1137">Van’ı ve annesini arkada bırakmak onun için kolay değildi ama yine de yapmıştı – biri açık diğeri gizli iki nedeni vardı bunun: eğitimine devam etmek (en iyi üniversitelerden birini kazanmıştı) ve çocukluk arkadaşını bulmak. </st><st c="1362">Onunla ilgili olarak yalnızca bir öbek kartpostalla bir de artık kullanılmayan adres vardı elinde. </st><st c="1461">Leyla yeni hayatından pek de bahsetmeden birkaç kez yazmış, sonra da kartpostalların arkası kesilmişti. </st><st c="1565">Sabotaj onun başına bir şey –Leyla’nın sözünü etmek istemediği bir şey– geldiğini sezinliyor ve ne olursa olsun onu bulması gerektiğini biliyordu. </st><st c="1712">Onu her yerde aramıştı –sinemalarda, restoranlarda, tiyatrolarda, otellerde, kafelerde; onlar olmayınca, bu kez diskoteklerde, barlarda, kumarhanelerde ve nihayet, istemeye istemeye de olsa, pavyonlarda ve kötü namlı evlerde. </st><st c="1938">Dur durak bilmeyen aramalarının sonunda, tamamen bir tesadüf sayesinde bulmuştu onu. </st><st c="2023">Odasını paylaştığı bir çocuk genelevler sokağının müdavimi olmuştu ve Sabotaj onun bir başka öğrenciye, ayak bileğinde gül dövmesi olan bir kadından söz ettiğini duymuştu.</st></p>
			<p><st c="2194">“Keşke bulmasaydın beni Sinan. </st><st c="2226">Seni görmek azap bana, kahır” demişti Leyla, uzun zaman sonra ilk kez karşılaştıklarında.</st></p>
			<p><st c="2315">Soğukluğu, sözleri kalbinden yaralamıştı Sabotaj’ı. </st><st c="2368">Gözlerinde öfke dolu bir ışıltıdan başka pek bir şey yoktu. </st><st c="2428">Ama o sert ifadenin altında hüküm süren asıl duygunun utanç olduğunu da hissetmişti Sabotaj. </st><st c="2521">Kaygıyla ve inatla tekrar tekrar gelmiş, beklemişti. </st><st c="2574">Bir kez bulmuşken bir daha elinden kaçırmaya niyeti yoktu onu. </st><st c="2637">O ekşi kokulu, adı çıkmış sokağa tahammül edemediğinden, sıklıkla girişte bekler, yaşlı meşelerin alacalı gölgesinde bazen saatlerce bir başına otururdu. </st><st c="2791">Arada, Leyla kendisine bir şeyler ya da Beter Ana’ya hemoroit kremi filan almaya çıktığında Sabotaj’ı orada, kaldırıma oturmuş kitap okurken ya da çenesini kaşıyarak bir matematik denklemini düşünürken görürdü.</st></p>
			<p><st c="3001">“Neden hâlâ buraya gelip duruyorsun Sabotaj?”</st></p>
			<p><st c="3047">“Çünkü seni buldum ya, bırakmam gayrı. </st><st c="3087">Arkadaşım değil misin?”</st></p>
			<p><st c="3110">“Çocuktuk o zaman. </st><st c="3130">Geride kaldı hepsi.”</st></p>
			<p><st c="3150">“Yok... </st><st c="3159">öyle deme. </st><st c="3170">Sen benim hâlâ arkadaşımsın. </st><st c="3199">Geride kalan bir şey yok.”</st></p>
			<p><st c="3225">O yıllarda öğrencilerin yarısı dersleri, diğer yarısı da muhalif öğrencileri boykot ederdi. </st><st c="3318">Hemen her gün ülkedeki üniversite kampuslarında bir şeyler olurdu: Bomba imha ekipleri gelir, öğrenciler kantinde çatışır, profesörler sözle taciz edilir, fiziksel saldırıya uğrarlardı. </st><st c="3504">Bütün bunlara rağmen, Sabotaj sınavlarını geçip, yüksek notlarla mezun olmayı başardı. </st><st c="3591">Bir devlet bankasında iş buldu ve sosyal zorunluluk yüzünden gitmek zorunda kaldığı birkaç şirket gezisi dışında kendisine gelen bütün davetleri geri çevirdi. </st><st c="3750">Olan bütün boş vaktini Leyla’yla geçirmeye çalışıyordu.</st></p>
			<p><st c="3805">Leyla’nın D/Ali’yle evlendiği yıl, Sabotaj sessiz sedasız, bir iş arkadaşını yemeğe çıkardı. </st><st c="3899">Bir ay sonra kıza evlenme teklif etti. </st><st c="3938">Evliliği pek öyle aman aman mutlu sayılmasa da babalık onun başına gelen en güzel şey olacaktı. </st><st c="4034">Bir süre kariyerinde hızla ve kararlılıkla yükseldi ama tam en üst mevkilere çıkabilirmiş gibi göründüğü anda kendisini geri çekti. </st><st c="4166">Çok zeki olsa da herhangi bir kurumun büyük oyuncularından biri olmak için fazla utangaç, fazla içine kapanıktı. </st><st c="4279">İlk kez bir sunum yaptığında, söyleyeceklerini unutmuş, ter içinde kalmıştı. </st><st c="4356">Konferans salonu birkaç sıkıntılı öksürük dışında hiçbir şeyin bozmadığı derin bir sessizliğe gömülmüştü. </st><st c="4462">Sabotaj, sanki orada bulunmakla ilgili tereddütleri varmış ve kaçmak istiyormuş gibi kapıya bakıp duruyordu. </st><st c="4571">Sık sık öyle hissediyordu zaten. </st><st c="4604">Bu nedenle vasat bir pozisyona razı olmayı ve orta karar bir hayatla idare etmeyi seçti – iyi vatandaş, iyi çalışan, iyi babaydı. </st><st c="4734">Ama bu yolculuğun hiçbir aşamasında Leyla ile olan arkadaşlığından vazgeçmedi.</st></p>
			<p><st c="4812">“Eskiden sana sabotaj radyom derdim” demişti Leyla. </st><st c="4865">“Bir de şimdiki haline bak. </st><st c="4893">Kendi namını sabote ediyorsun tatlım. </st><st c="4931">Benim gibi biriyle arkadaş olduğunu bilseler karın ve iş arkadaşların ne derdi?”</st></p>
			<p><st c="5011">“Bilmeleri gerekmiyor.”</st></p>
			<p><st c="5035">“Daha ne kadar saklayabileceğini düşünüyorsun?”</st></p>
			<p><st c="5083">Ve Sabotaj da, “Ne kadar gerekiyorsa o kadar” demişti.</st></p>
			<p><st c="5138">İş arkadaşları, karısı, komşuları, akrabaları, eczaneyi çoktan kapatıp emekli olmuş olan annesi –hiçbiri– onun bir başka hayatı olduğundan, Leyla ile kızların yanındayken bambaşka bir adama dönüştüğünden haberdar değillerdi. </st></p>
			<p><st c="5364">Sabotaj, günlerini kafası bilanço tablolarına gömülü halde, çok gerekmedikçe kimseyle konuşmadan geçirirdi. </st><st c="5472">Alacakaranlık inerken ofisten çıkar, araba kullanmayı hiç sevmese de arabasına atlar ve popüler olmayanlar arasında popüler olan gece kulübü Karavan’a yollanırdı. </st><st c="5635">Orada gevşer, sigara içer, bazen dans ederdi. </st><st c="5681">Bu uzun yokluklarını açıklamak için karısına, maaşının az olması yüzünden geceleri bir fabrikada gece müdürü olarak çalışması gerektiğini söylemişti. </st></p>
			<p><st c="5831">“Bebekler için toz mama üretiyorlar” demişti karısına, belki içinde bebek geçerse daha masum gelir kadının kulağına diye.</st></p>
			<p><st c="5952">Neyse ki karısı soru sormazdı. </st><st c="5984">Aslına bakılırsa kadın kocası akşamları evde olmadığı için neredeyse memnun gibiydi. </st><st c="6069">Sabotaj’ın canını sıkıyordu bu bazen, aklına takılıyordu – karısı onun ayakaltında olmamasını mı tercih ediyordu acaba? </st><st c="6189">Gerçi Sabotaj’ı asıl kaygılandıran, karısı değil, karısının büyük ailesiydi. </st><st c="6266">Geçmişi imamlar ve hocalarla dolu gayet mağrur bir aileden geliyordu kadın. </st><st c="6342">Onlara gerçeği söylemeyi asla gözü yemezdi. </st><st c="6386">Ayrıca, çocuklarını seviyordu Sabotaj. </st><st c="6425">Çok ilgili bir babaydı. </st><st c="6449">Birtakım kevaşeler ve dönmelerle gece hayatı var diye karısı onu boşamaya kalksa çocukların velayetini asla ona vermezdi mahkeme. </st><st c="6579">Gerçeği anlatamazdı. </st><st c="6600">Gerçek, ne yapacağı belli olmayan, aşındırıcı bir rüzgâr gibiydi. </st><st c="6666">Günlük hayatın savunma duvarlarında delikler açabilir, koskoca yapıları çökertebilirdi. </st><st c="6754">Karısının aile büyükleri Sabotaj’ın sırrını öğrenecek olsa kıyamet kopardı. </st><st c="6830">Balyoz gibi gümleyen seslerini kafasının içinde duyabiliyordu neredeyse – bağıran, küfreden, tehdit eden seslerini.</st></p>
			<p><st c="6945">Bazı sabahlar, tıraş olurken, aynanın önünde savunmasını prova ederdi. </st><st c="7017">Şayet bir gün karısı ve onun ailesi tarafından yakalanacak olur da köşeye sıkışırsa yapacağı konuşmayı. </st></p>
			<p><span><st c="7121">Yatıyor musun o kadınla?</st></span><st c="7145"> diye soracaktı karısı, yanında dizilmiş akrabalarıyla. </st><span><st c="7201">Ah, seninle evlendiğim güne lanet olsun </st></span><st c="7241">– </st><span><st c="7243">bir baba çoluğunun çocuğunun rızkını, ekmek parasını nasıl olur da bir fahişeye yedirir?</st></span> </p>
			<p><span><st c="7331">Hayır! </st><st c="7339">Hayır! </st><st c="7346">Aklına öyle şeyler gelmesin. </st><st c="7375">Hiç öyle değil!</st></span></p>
			<p><span><st c="7390">Sahi mi? </st><st c="7400">Bedavaya mı yatıyor haspa seninle?</st></span></p>
			<p><span><st c="7434">Lütfen böyle şeyler deme! </st></span><st c="7461">diye yalvaracaktı Sabotaj. </st><span><st c="7488">Arkadaşım o benim. </st><st c="7507">Ta çocukluk arkadaşım </st></span><st c="7529">– </st><span><st c="7531">ilkokul yıllarından.</st></span></p>
			<p><st c="7551">Kim inanırdı ki buna? </st></p>
			<p><st c="7574">Hiç kimse. </st></p>
			<p><img src="image/1fish.png" alt="" /></p>
			<p><st c="7585">“Daha erken gelmeye çalıştım ama trafik tam bir kâbustu” dedi Sabotaj, yorgun ve susamış halde, bir sandalyeye oturup arkasına yaslanınca.</st></p>
			<p><st c="7723">“Bir çay ister misin?” diye sordu Zeynep122.</st></p>
			<p><st c="7768">“Hayır, sağ olasın.”</st></p>
			<p><st c="7789">“Nedir o?” diye sordu Hümeyra, Sabotaj’ın kucağındaki kutuyu işaret ederek.</st></p>
			<p><st c="7865">“Ha, bu... </st><st c="7877">Leyla’ya hediyeydi. </st><st c="7897">Ofiste duruyordu. </st><st c="7915">Ona bu gece vermeyi planlıyordum.” Kurdeleyi çekip kutuyu açtı. </st><st c="7979">İçinde bir fular vardı. </st><st c="8003">“Saf ipek.”</st></p>
			<p><st c="8014">Boğazına bir yumru yerleşti Sabotaj’ın. </st><st c="8055">Yutkunmakla gitmeyince soluğu kesilir gibi oldu. </st><st c="8104">Bastırmaya çalıştığı bütün üzüntü birden ele geçirdi onu. </st><st c="8162">Gözleri yanıyordu ve daha ne olduğunu anlayamadan ağlamaya başladı.</st></p>
			<p><st c="8229">Hümeyra mutfağa koştu ve bir bardak su ve limon kolonyası şişesiyle geri döndü. </st><st c="8310">Suya biraz kolonya döküp Sabotaj’a uzattı. </st><st c="8353">“İç bunu. </st><st c="8363">İyi gelir.”</st></p>
			<p><st c="8374">“Ne ki bu?” diye sordu Sabotaj.</st></p>
			<p><st c="8406">“Annemin ilacı – üzüntüye birebirdir, başka şeylere de. </st><st c="8463">Her zaman kolonya bulundururdu yakınlarında.”</st></p>
			<p><st c="8508">“Dur bir dakika ya” diye müdahale etti Nalan. </st><st c="8555">“Sabotaj’a onu içirmeyi düşünmüyorsun, değil mi? </st><st c="8604">Annenin ilacı alkol toleransı sıfır olan bir adamı mahvedebilir.”</st></p>
			<p><st c="8669">“Ama sadece kolonya...” diye mırıldandı Hümeyra, birden tereddüt etti annesinin devasından. </st></p>
			<p><st c="8762">“İyiyim ben, bir şeye ihtiyacım yok” dedi Sabotaj. </st><st c="8813">Bardağı geri verdi, ilgi odağı olmak utandırmıştı onu.</st></p>
			<p><st c="8867">Sabotaj’ın içkiyi hiç kaldıramadığı bilinen bir gerçekti. </st><st c="8926">Çeyrek kadeh şarap yeterdi onu yerle bir etmeye. </st><st c="8975">Kaç kez diğerlerine ayak uydurmak için birkaç kutu bira devirip filmi koparmışlığı vardı. </st><st c="9065">Öyle gecelerde, ertesi sabah hiç hatırlamadığı maceraları olurdu. </st><st c="9131">İnsanlar, martıları seyretmek için nasıl çatıya çıktığını, vitrindeki bir mankenle muhabbet ettiğini ya da Karavan’da barın üstüne çıkıp, yakalayıp omuzlarına alacaklarını varsayarak kendisini oradan dans edenlerin üstüne atarak nasıl yere çakıldığını bütün detaylarıyla anlatırlardı ona. </st><st c="9420">Duydukları o kadar utanç verici olurdu ki, o hikâyelerin merkezinde olan tuhaf kişiyle hiçbir ilgisi yokmuş gibi davranırdı Sabotaj. </st><st c="9553">Ama bilirdi tabii. </st><st c="9572">Alkole dayanıklı olmadığını bilirdi. </st><st c="9609">Belki sindirmek için gerekli enzimleri yoktu, belki de karaciğeri iyi çalışmıyordu. </st><st c="9693">Ya da belki de karısının ailesindeki hoca ve imamlar, istese de yoldan çıkamasın diye lanetlemişlerdi onu. </st></p>
			<p><st c="9800">Sabotaj’ın tam aksine, Nalan İstanbul’un yeraltı âlemlerinde tam bir efsaneydi. </st><st c="9880">Birbiri ardınca kadeh devirme huyunu, ilk cinsiyet değiştirme ameliyatından sonra edinmişti. </st><st c="9973">Mavi kimlik kartının yerine pembesini almaktan mutlu olsa da, ameliyat sonrası ağrıları o kadar fenaydı ki şişeden yardım almadan tahammül etmesi mümkün olmamıştı. </st><st c="10137">Her biri bir öncekinden daha karmaşık ve pahalı olan başka ameliyatlar izlemişti ilkini. </st><st c="10226">Kimse onu bu konuda uyarmamıştı halbuki. </st><st c="10267">Trans topluluğu içinde bile pek kimsenin konuşmak istemediği ve açıldığı nadir anlarda da fısıltıyla konuşulan bir konuydu bu. </st><st c="10394">Bazen yaralar mikrop kapar, dokular bir türlü iyileşmez, akut ağrılar kronikleşirdi. </st><st c="10479">Ve Nalan’ın vücudu bu beklenmedik komplikasyonlarla mücadele ederken borçları da dağ gibi olmuştu bir yandan. </st><st c="10589">Her yerde iş aradı. </st><st c="10609">Ne iş olsa yapacaktı. </st><st c="10631">Haddinden fazla sayıda kapı yüzüne kapandığında, eskiden çalıştığı mobilya atölyesini bile denedi. </st><st c="10730">Ama kimse ona iş vermiyordu.</st></p>
			<p><st c="10758">Trans kadınlara açık olan çok fazla sektör yoktu ortada, en bilinenleri şarkıcılık, kuaförlük ve fuhuştu. </st><st c="10865">Sesi berbat olduğundan, ilk mesleği hayal bile edemezdi Nalan. </st><st c="10928">Ve her sokağının her bodrum katında bir güzellik salonu açılmış gibi görünen İstanbul’da zaten haddinden fazla kuaför vardı. </st><st c="11053">Trans kadınlar ruhsatlı genelevlere de alınmıyorlardı. </st><st c="11108">Zira müşteriler aldatıldıklarını düşünüp şikâyet ederlerdi. </st><st c="11168">Nihayetinde, kendisinden önce ve sonra gelen birçokları gibi Nalan da sokaklarda çalışmaya başladı. </st></p>
			<p><st c="11268">Sokak karanlık, yorucu, sinsi ve tehlikeliydi; önünde duran her araç, çöl kumundaki tekerlek izleri gibi iz bırakıyordu duyarsızlaşmış ruhunda. </st><st c="11412">Görünmez bir bıçakla kendisini ikiye ayırmıştı. </st><st c="11460">Biri pasif bir şekilde diğerini seyreder, her detayı gözlemler ve çok düşünür, ikinci Nalan’sa her şeyi yapar, hiçbir şey düşünmezdi. </st><st c="11594">Gelip geçenlerin hakaretine uğrar, keyfi şekilde gözaltına alınır, müşterileri tarafından taciz edilir, aşağılanmaların biri biter biri başlardı. </st><st c="11740">Trans kadınlara meraklı olanların çoğu, arzu ile hor görme arasında hiç beklenmedik şekilde savrulup duran adamlardı. </st><st c="11858">Nalan, su ile yağın aksine bu iki duygunun kolayca birbirine karışabileceğini bilecek kadar uzun süredir yapıyordu bu işi. </st><st c="11981">Senden tiksiniyor gibi yapanlar, hiç beklenmedik bir şehvet dalgasıyla pat diye karşına çıkabilir ve senden hoşlanıyor gibi görünenler de istediklerini alır almaz nefretle dolup saldırganlaşabilirlerdi. </st></p>
			<p><st c="12184">Ne zaman resmi bir geçit ya da büyük bir uluslararası konferans olsa, yabancı delegeleri taşıyan siyah arabalar havaalanından şehrin çeşitli yerlerine dağılmış beş yıldızlı otellere doğru ilerlerken, polis şefinin biri kalkıp yollarının üstündeki bütün sokakları temizlemeye karar verirdi. </st><st c="12474">Böyle durumlarda, travestiler sokaklardan çerçöp gibi toplanır, gözaltına alınarak geceyi nezarethanede geçirirlerdi. </st><st c="12592">Bir keresinde, böyle bir temizlik operasyonundan sonra Nalan bir süre gözaltında tutulmuş, saçları rasgele tıraş edilmiş ve giysileri çıkartılmıştı. </st><st c="12741">Onu bir hücreye atıp, orada çıplak ve yalnız bekletmişler, her yarım saatte bir de gelip başından aşağı bir kova pis su dökmüşlerdi. </st><st c="12874">Polis memurlarından biri –ince hatlı, sessiz bir genç adam– meslektaşlarının Nalan’a muamelesinden rahatsız oluyor gibiydi. </st><st c="12998">Adamın yüzündeki kırgın ve çaresiz ifadeyi ve sanki daracık bir alana tıkılmış, tek kişilik görünmez bir hücreye kilitlenmiş olan kendisi değil de oymuş gibi bir an adama üzüldüğünü hâlâ hatırlıyordu Nalan. </st><st c="13205">Sabah ona giysilerini geri verip tek şekerli bir çay getiren de o memur olmuştu. </st><st c="13286">Nalan o gecenin başkaları için daha da zor geçtiğini biliyordu ve konferans bitip de salıverildiğinde başından geçenleri kimselere anlatmamıştı.</st></p>
			<p><st c="13430">İçeri girmenin bir yolunu bulabilirse –ki hep bulurdu– gece kulüplerinde çalışmak daha güvenliydi. </st><st c="13530">Kulüp işletmecilerinin memnuniyetle keşfettiği üzere, Nalan’ın şaşırtıcı bir yeteneği vardı. </st><st c="13623">İçer, içer, içer ama çakırkeyif bile olmazdı. </st><st c="13669">Müşterinin masasına oturur, güneşte parlayan bozuk paraları andıran gözleriyle havadan sudan konuşmaya başlardı. </st><st c="13782">Bu arada, yeni bulduğu arkadaşını mönüdeki en pahalı içkileri ısmarlamaya teşvik ederdi. </st><st c="13871">Viski, konyak, şampanya ve votka muhteşem Fırat Nehri gibi akardı. </st><st c="13938">Müşteri yeterince kafayı buldu mu, Nalan bir sonraki masaya geçer, süreci baştan başlatırdı. </st><st c="14031">Kulüp sahipleri bayılırdı ona. </st><st c="14062">Para basardı zira hatun. </st></p>
			<p><img src="image/1fish.png" alt="" /></p>
			<p><st c="14087">Nalan kalkıp bir bardağa su doldurdu ve Sabotaj’a uzattı. </st><st c="14145">“Bunu mu aldın Leyla’ya? </st><st c="14170">Pek güzelmiş.”</st></p>
			<p><st c="14184">“Teşekkür ederim. </st><st c="14203">Severdi sanırım.”</st></p>
			<p><st c="14220">“Eminim severdi.” Nalan teselli eder gibi dokundu Sinan’a, parmak uçlarını hafifçe omzuna değdirdi. </st><st c="14321">“Bak ne diyeceğim – sen iyisi mi koy onu cebine. </st><st c="14370">Bu gece kendi ellerinle verirsin Leylacığıma.”</st></p>
			<p><st c="14416">Sabotaj gözlerini kırpıştırdı. </st><st c="14448">“Ne?”</st></p>
			<p><st c="14453">“Anlatacağım merak etme...” Nalan duraksadı, dikkatini dağıtan bir ses duymuştu. </st><st c="14535">Koridordaki kapalı kapıya dikti gözlerini. </st><st c="14578">“Kızlar, emin misiniz Cemile’nin uyuduğundan?”</st></p>
			<p><st c="14624">Hümeyra omuz silkti. </st><st c="14646">“Uyanır uyanmaz içeri gelirim demişti.”</st></p>
			<p><st c="14685">Nalan hızlı ve emin adımlarla kapıya gidip kolu çevirdi. </st><st c="14743">İçeriden kilitliydi. </st><st c="14764">“Cemile, uyuyor musun, yoksa iki gözün iki çeşme ağlıyor musun? </st><st c="14828">Ve bize kulak misafiri mi oluyorsun bir de acaba?”</st></p>
			<p><st c="14878">Ses yoktu.</st></p>
			<p><st c="14889">Nalan anahtar deliğinden, “İçimden bir ses senin bütün bu süre boyunca uyanık olduğunu söylüyor” dedi. </st><st c="14993">“Kendini çok kötü hissediyorsun ve Leyla’yı özlüyorsun, değil mi? </st><st c="15059">Hepimiz aynı şeyi hissettiğimize göre neden çıkmıyorsun dışarı?”</st></p>
			<p><st c="15123"> Kapı yavaşça açıldı. </st><st c="15145">Cemile belirdi.</st></p>
			<p><st c="15160">İri, koyu gözleri şişmiş, kan çanağına dönmüştü.</st></p>
			<p><st c="15209">“Ah tatlım.” Nalan, hiç kimseyle konuşmadığı kadar nazik konuşurdu Cemile’yle, her kelimesini tatlı birer elmaymış gibi iyice parlatır, öyle sunardı ona. </st><st c="15364">“Şu haline bak. </st><st c="15380">Ağlama artık. </st><st c="15394">Kendine dikkat etmen lazım senin.”</st></p>
			<p><st c="15428">“İyiyim ben” dedi Cemile.</st></p>
			<p><st c="15454">“Nalan haklı – kırk yılda bir de olsa” dedi Hümeyra. </st><st c="15508">“Bak şöyle düşün: Seni bu halde görse ne kadar üzülürdü Leyla.”</st></p>
			<p><st c="15571">“Doğru” dedi Zeynep122, teskin eden bir gülümsemeyle. </st><st c="15626">“Gel seninle ikimiz mutfağa gidelim, ha? </st><st c="15667">Bakalım helva olmuş mu!”</st></p>
			<p><st c="15691">“Yemek de ısmarlamalıyız” dedi Hümeyra. </st><st c="15732">“Sabahtan beri kimse bir şey yemedi.”</st></p>
			<p><st c="15769">Sabotaj ayağa kalktı. </st><st c="15792">“Yardım edeyim ben size.”</st></p>
			<p><st c="15817">“Harika fikir. </st><st c="15833">Siz gidip helvaya bakın ve yemek de ısmarlayın.” Nalan, ellerini arkasında kavuşturup, son muharebe öncesinde ordularını denetleyen bir general edasıyla odanın içinde volta atmaya başladı. </st><st c="16022">Parlak mor tırnakları avizenin ışığında parıldıyordu.</st></p>
			<p><st c="16075"> Pencerenin yanında durup dışarıya baktı, yüzü yansıyordu cama. </st><st c="16139">Uzaklarda bir fırtına hazırlığı var gibiydi, yağmur bulutları kuzeydoğuya, Kilyos çevresine doğru sürükleniyordu. </st><st c="16253">Akşam boyunca kederli ve düşünceli olan gözlerini şimdi kararlı bir ışık bürümüştü. </st><st c="16337">Arkadaşları bu öğleden sonraya kadar Kimsesizler Mezarlığı’nın adını duymamış olabilirlerdi ama Nalan o berbat yer hakkında bilinmesi gereken her şeyi biliyordu zaten. </st><st c="16505">Geçmişte, kaderinde oraya gömülmek olan birkaç kişiyle karşılaşmıştı ve onların mezarlarına sonradan neler olduğunu kolayca tahmin edebiliyordu. </st><st c="16650">Mezarlığın alametifarikası olan o sefillik aç bir ağız gibi açılıp bir lokmada yutmuştu mutlaka onları.</st></p>
			<p><st c="16753"> Daha sonra, hep beraber masaya oturduklarında ve herkesin midesine bir parça yemek girdiğinde, Nostalji Nalan planını arkadaşlarına anlatacaktı. </st><st c="16899">Her şeyi mümkün olduğunca dikkatle ve nezaketle açıklaması gerekliydi, zira ilk başta korkacaklarını biliyordu.</st></p>
		</div>
<div id="charCountTotal" value="17010"></div></body>
</html>
