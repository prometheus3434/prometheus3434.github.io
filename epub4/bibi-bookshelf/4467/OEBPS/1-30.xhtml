<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-34" xml:lang="tr-TR">
		<div>
			<p id="_idParaDest-32"><st c="0">Müthiş bir plan</st></p>
			<p><st c="16">“Bir cigara içmem lazım” dedi Nalan, balkon kapısını açıp dışarı çıkarken. </st></p>
			<p><st c="92">Aşağıya, sokağa baktı. </st><st c="115">Mahalle değişiyordu. </st><st c="136">Hiçbir şey aşina gelmiyordu artık ona. </st><st c="175">Kiracılar geliyor, kiracılar gidiyordu – yeni mütemadiyen eskinin yerini alıyordu. </st><st c="258">Şehrin semtleri, futbolcu kartlarını değiştiren okul çocukları gibi, sakinlerini değiştiriyorlardı.</st></p>
			<p><st c="357">Dudaklarının arasına bir sigara yerleştirip yaktı. </st><st c="409">İlk nefesi içine çekerken Leyla’nın Zippo’sunu inceledi. </st><st c="466">Bir fiskeyle açtı, çat diye kapattı, açtı, kapattı.</st></p>
			<p><st c="517">Çakmağın bir tarafında İngilizce bir yazı vardı: </st><span><st c="567">Vietnam: You never really lived until you nearly died.</st></span><span><span id="footnote-001-backlink"><a href="#footnote-001"><st c="621">**</st></a></span><st c="624">*</st></span></p>
			<p><st c="626"> Bu antika Zippo’nun göründüğü gibi basit bir nesne değil, daimi bir gezgin, bir göçebe olabileceği düşüncesi geldi birden Nalan’ın aklına. </st><st c="766">Bir insandan diğerine seyahat ediyor, bütün sahiplerini gömüp yoluna devam ediyordu. </st><st c="851">Leyla’dan önce D/Ali’ye aitti, D/Ali’den önce de Temmuz 1968’de Altıncı Filo’yla İstanbul’a gelecek kadar talihsiz bir Amerikan askerine. </st><st c="989">Asker, genç ve öfkeli, solcu göstericilerden kaçarken elindeki çakmağı ve başındaki kepi yere düşürmüştü. </st><st c="1095">İlkini D/Ali almıştı yerden, ikincisini de bir yoldaşı. </st><st c="1151">Ardından gelen kargaşada askeri bir daha görememişlerdi, hem zaten görselerdi de ellerindeki eşyaları ona vereceklerinden emin değillerdi. </st><st c="1290">Yıllar içinde, D/Ali sayısız kez temizleyip cilalamıştı Zippo’yu. </st><st c="1356">Bozulduğunda Taksim’deki bir pasajda saat vesaire tamir eden bir tamirciye götürmüştü. </st><st c="1443">Ama bir yanıyla da bu küçük nesnenin savaşta ne tür dehşetlere ve kıyımlara tanıklık etmiş olabileceğini merak etmişti hep. </st><st c="1567">Her iki tarafın yaptığı katliamları seyretmiş miydi, insanların birbirlerine yapabildikleri gaddarlıkları yakından görmüş müydü? </st><st c="1696">My Lai Katliamı sırasında orada mıydı, silahsız sivillerin –kadınların, çocukların– çığlıklarını duymuş muydu?</st></p>
			<p><st c="1806">D/Ali’nin ölümünden sonra Tekila Leyla Zippo’yu saklamış, nereye gitse yanında götürmüştü. </st><st c="1898">Önceki gün hariç. </st><st c="1916">Önceki gün, dikkati dağınık, kafası karışıktı bir parça. </st><st c="1973">Her zamankinden sessiz bir halde oturduğu Karavan’dan kalkarken masanın üstünde bırakmıştı. </st><st c="2065">Nalan bugün ona vermeyi planlıyordu. </st><span><st c="2102">Nasıl unutursun kıymetlini? </st><st c="2130">Yaşlanıyorsun galiba tatlım</st></span><st c="2157">, diyecekti. </st><st c="2170">Ve Leyla da gülecekti. </st><span><st c="2193">Ben mi yaşlanıyorum? </st><st c="2214">Mümkün değil, hayatım. </st><st c="2237">Zippo’nun zihni karışmış olmalı.</st></span></p>
			<p><st c="2269">Nalan cebinden bir kâğıt mendil çıkarıp burnunu sildi. </st></p>
			<p><st c="2325">“İyi misin?” diye sordu Hümeyra, kafasını balkon kapısından uzatarak. </st></p>
			<p><st c="2395">“Evet, evet. </st><st c="2408">Birazdan gelirim içeri.”</st></p>
			<p><st c="2432">Hümeyra ikna olmuş görünmese de başını salladı. </st><st c="2481">Bir kelime daha etmeden gitti. </st></p>
			<p><st c="2512">Nalan sigarasından bir fırt daha aldı ve incecik bir duman çizgisinden başka bir şey salmadı dışarıya. </st><st c="2615">Bir sonraki nefesi Galata Kulesi’ne, Cenevizli taş ve ahşap ustalarının şaheserine doğru yolladı. </st><st c="2713">Şu anda bu şehirde kaç kişi aynı şeyi yapıyordur acaba, diye düşündü; karşısındaki kadim silindirik kuleye sanki bütün dertlerinin çaresi ondaymış gibi bakıyordu.</st></p>
			<p><st c="2875">Aşağıdaki sokakta genç bir adam Nalan’ı gördü. </st><st c="2923">Suratına yılışık bir tebessüm yayıldı hemen. </st><st c="2968">Bir ıslık çalıp yukarıya seslendi – açık saçık, ağza alınmayacak bir şeyler söyledi.</st></p>
			<p><st c="3052">Nalan balkon demirine yaslanıp aşağıya baktı. </st><st c="3099">“Bana mı diyorsun lan?”</st></p>
			<p><st c="3122">Adam sırıttı. </st><st c="3137">“Sana ya. </st><st c="3147">Bayılırım senin gibi hatunlara. </st><st c="3179">Hadi in bir aşağıya da göreyim boyunu posunu.”</st></p>
			<p><st c="3225"> Kaşlarını çatarak doğruldu Nalan. </st><st c="3260">Yan döndü ve içerideki kadınlara çok alçak bir sesle sordu: “Orada bir yerlerde bir kül tablası var mı?” </st></p>
			<p><st c="3365">“Hımm... </st><st c="3374">masada bir tane olacaktı” dedi Zeynep122. </st><st c="3416">“Al.”</st></p>
			<p><st c="3421">Nalan kül tablasını alıp elinde şöyle bir tarttı. </st><st c="3472">Beğenmişti ağırlığını. </st><st c="3495">İşe yarardı. </st></p>
			<p><st c="3508">Ve birdenbire, tuttuğu gibi balkondan aşağıya fırlattı küllüğü. </st><st c="3572">Cam tabla kaldırıma çarparak un ufak oldu. </st><st c="3615">Geriye sıçrayarak kendisini son anda kurtarmış olan adamın beti benzi atmıştı, dişlerini sıkmış bön bön bakıyordu.</st></p>
			<p><st c="3729">“Geri zekâlı! </st><st c="3744">Ayı kılıklı, medeniyetten nasibini almamış mahlûk!” diye bağırdı Nalan. </st><st c="3816">“Ben senin kıllı bacaklarına ıslık çalıyor muyum, ha? </st><st c="3870">Sataşıyor muyum sana? </st><st c="3892">Senin rahatsız edilmeden yoldan yürümeye hakkın var da benim şu balkonda iki saniye oturmaya hakkım yok mu? </st><st c="4000">Öküz! </st><st c="4006">Öküz oğlu öküz! </st><st c="4022">Sen ne hakla öyle konuşursun benimle?”</st></p>
			<p><st c="4060">Adam ağzını açtıysa da derhal kapattı. </st><st c="4100">Hızlı adımlarla oradan uzaklaşırken, yakınlardaki kahvehaneden alaycı gülüşler yükseldi ardından.</st></p>
			<p><st c="4197">“Gir içeri lütfen, bağırıp durma” dedi Hümeyra. </st><st c="4246">“Balkonda durup el âlemin kafasına eşya fırlatamazsın. </st><st c="4301">Yas evi burası.”</st></p>
			<p><st c="4317">Topuklarının üstünde dönerek odaya girdi Nalan, sigarası hâlâ elindeydi. </st><st c="4391">“Yas tutmak istemiyorum ben. </st><st c="4420">Bir şeyler </st><span><st c="4431">yapmak</st></span><st c="4437"> istiyorum.”</st></p>
			<p><st c="4449">“Ne yapabiliriz ki </st><span><st c="4469">hayati</st></span><st c="4475">?” dedi Zeynep122. </st><st c="4494">“Hiçbir şey.”</st></p>
			<p><st c="4507">Hümeyra endişeli görünüyordu – ve çaktırmadan iki hap daha aldığı için hafifçe başı dönüyordu. </st><st c="4603">“Çıkıp Leyla’nın katilini aramaya niyetin yoktur umarım.”</st></p>
			<p><st c="4660">“Yok, onu polise bırakacağız; gerçi onlara da pek güvenmiyorum ama.” Nalan burnundan bir duman sütunu çıkarttı ve suçluluk duygusuyla Hümeyra’dan uzak tarafa doğru yelpazelemeye çalıştı ama pek başarılı olamadı.</st></p>
			<p><st c="4872">Zeynep122 dedi ki, “Neden Leyla’nın ruhu için dua etmiyorsun – hem onunki hem kendi ruhun için, iyi gelir dua etmek?” </st></p>
			<p><st c="4991">Nalan alnını kırıştırdı. </st><st c="5016">“Emin misin? </st><st c="5029">Allah duyamadıktan sonra ne diye dua edeceğim? </st><st c="5076">İlahi sağırlık denen bir musibetten mustarip Yaradan. </st><st c="5130">Çapkın Çarli’yle Tanrı’nın ortak yanları bu. </st><st c="5175">İkisi de duymuyor.”</st></p>
			<p><st c="5194">“Tövbe tövbe” dedi Zeynep122, Yaradan’ın adı boş yere ağza alındığında hep yaptığı gibi. </st></p>
			<p><st c="5284">Nalan boş bir kahve fincanı bulup içinde sigarasını söndürdü. </st><st c="5346">“Bak, dua işini sen üstlen. </st><st c="5374">Kimsenin manevi değerlerini incitmek değil niyetim. </st><st c="5426">Leyla iyi bir hayatı hak ediyordu ama kısmet olmadı. </st><st c="5479">Şimdi en azından doğru dürüst bir defini hak ediyor. </st><st c="5532">Kimsesizler Mezarlığı’nda çürüyüp gitmesine izin veremeyiz. </st><st c="5592">Orası ona göre bir yer değil.”</st></p>
			<p><st c="5622"> “Bazı şeyleri kabullenmeyi öğrenmek zorundasın </st><span><st c="5670">habibi</st></span><st c="5676">” dedi Zeynep122. </st><st c="5695">“Bizim yapabileceğimiz hiçbir şey yok ki.”</st></p>
			<p><st c="5737"> Arka planda, Galata Kulesi batan güneşe karşı mor ve kızıl bir bürümcüğe sarınmıştı. </st><st c="5823">Dünyanın sonuna dek fethedilemeyeceği kehanet edilen şehir, yedi tepeye ve küçüklü büyüklü neredeyse bin mahalleye yayılmış, göz alabildiğine uzanıyordu. </st><st c="5977">Uzaklarda, Boğaziçi, burgular yaparak tuzlu suyu tatlı suyla karıştırıyordu – tıpkı hakikatle düşü karıştırdığı gibi, kolayca.</st></p>
			<p><st c="6103">“Ama belki de vardır” dedi Nalan, kısa bir duraksamadan sonra. </st><st c="6167">“Belki canımızın içi Tekila Leyla için yapabileceğimiz son bir güzellik vardır.”</st></p>
			<hr />
			<div>
				<div id="footnote-001">
					<p><span><a href="#footnote-001-backlink"><st c="6247">**</st></a></span><span><st c="6250">* </st></span><st c="6253">Vietnam: Bir kere bile neredeyse ölmediysen hiç gerçekten yaşamamışsın demektir. </st><st c="6334">(ç.n.) </st></p>
				</div>
			</div>
		</div>
<div id="charCountTotal" value="6341"></div></body>
</html>
