<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p id="_idParaDest-19"><st c="0">On dakika yirmi saniye</st></p>
			<p><st c="22">Beyin fonksiyonlarının tamamen durmasına sadece saniyeler kala, bir düğün pastası geldi Leyla’nın aklına. </st><st c="129">Üç katlı, bembeyaz, bol kremalı. </st><st c="162">Üzerine şekerden yapılma kıpkırmızı bir yün yumağı ile gene şekerden minik şişler kondurulmuştu özene bezene. </st><st c="272">Beter Ana’ya selam olsun diye. </st><st c="303">Zira mama izin vermeseydi Leyla asla ayrılamazdı buradan, çıkamazdı bu meşum sokaktan. </st></p>
			<p><st c="390">Öğleden sonra. </st><st c="405">Leyla yukarıda, odasındaki çatlak aynada kendisine bakıyordu. </st><st c="467">Gelinliği, zarif dantel kolları ve belinin inceliğini vurgulayan dar kesimiyle sade ama şıktı. </st><st c="562">Yansımasında bir an seneler evvelki halini gördüğünü sandı. </st><st c="622">Van’daki o kız çocuğu, elinde turuncu bir hulahup tutmuş, kocaman açılmış gözlerle ona baktı aynanın derinliklerinden. </st><st c="741">Şefkatle gülümsedi gördüğü kıza ve nihayet barıştı onunla.</st></p>
			<p><st c="799">Ne büyük bir hafiflikti insanın geçmişini olduğu gibi kucaklayabilmesi; o eski ve ham hallerini anlayabilmesi, affedebilmesi, sevebilmesi. </st></p>
			<p><st c="939">Kapının çalınmasıyla daldığı düşüncelerden sıyrıldı.</st></p>
			<p><st c="991">“Ne o? </st><st c="999">Duvağı mahsus mu öyle kısa yaptırdın?” diye sordu Zeynep122, odaya girer girmez. </st><st c="1080">Halısız zeminde yürürken, ayakkabılarındaki takviyeli topuklar ta-ka ta-ka sesler çıkarıyordu. </st><st c="1175">“Hatırlarsan kahve falından, çok daha uzun olacağını öngörmüştüm. </st><st c="1241">Senin yüzünden kabiliyetimden şüphe edeceğim valla.”</st></p>
			<p><st c="1293">“Sakın ola! </st><st c="1306">Sen haklı çıktın bak! </st><st c="1328">Dedin de inanmadım o gün.” </st></p>
			<p><st c="1355">Gülümsedi Zeynep122. </st></p>
			<p><st c="1376">Başını eğdi Leyla. </st><st c="1395">“Duvak kısa olsun dedim, belki öteki kadınlar kıskanır, üzülsünler istemedim.”</st></p>
			<p><st c="1473">“Hay deli kız.” İçini çekti Zeynep122. </st><st c="1513">Köşede dizili kahve fincanlarına takıldı gözleri. </st><st c="1563">Bir an bir şey diyemedi. </st></p>
			<p><st c="1588">Leyla yeniden konuşana dek huzursuz bir sessizlik oldu. </st><st c="1644">“Beter Ana’nın gitmeme izin verdiğine hâlâ inanamıyorum.”</st></p>
			<p><st c="1701">“Asitçi herif yüzünden bence. </st><st c="1732">Kendini hâlâ suçlu hissediyor. </st><st c="1763">Hissetmeli de. </st><st c="1778">Ne menem bir tip olduğunu bile bile parasını alıp seni teslim etti o öküze. </st><st c="1854">Kurda koyun verir gibi. </st><st c="1878">Seni öldürebilirdi o gün.”</st></p>
			<p><st c="1904">Oysa ne katıksız bir iyilikten ne de itiraf edilmemiş bir suçun kabulündendi Beter Ana’nın Leyla’nın ayrılmasına müsaade etmesinin sebebi. </st><st c="2044">D/Ali yüklü bir meblağ ödemişti gizlice – genelevler sokağında duyulmamış büyüklükte bir miktar. </st><st c="2141">Daha sonraları, Leyla bu hakikati öğrenince üzülecekti epey. </st><st c="2202">Onu parayı nereden bulduğu konusunda bir hayli sıkıştıracaktı. </st><st c="2265">Lakin D/Ali’nin tek cevabı, “Yoldaşlar sağ olsun, yaptılar bir güzellik!” olacaktı. </st><st c="2349">Dediğine göre devrim, aşktan ve âşıklardan yanaydı.</st></p>
			<p><st c="2400">Genelevden bir kadının üzerinde gelinliğiyle çıkması duyulmadık şey değildi. </st><st c="2478">Lakin öylesine azdı ki bunun örnekleri, dışarıda çoktan bir alay seyirci toplanmıştı. </st><st c="2564">Sanki herkes görmek istiyordu bu anı. </st><st c="2602">Umuda ihtiyaçları vardı. </st></p>
			<p><st c="2627">Beter Ana da katkıda bulunmuştu bu merasime doğrusu. </st><st c="2680">Mademki bir çalışanı yanından temelli ayrılıyordu, o zaman onu usulünce uğurlayacaktı. </st><st c="2767">Çalgılı, müzikli, halaylı! </st><st c="2794">İki Roman müzisyen tutmuştu bu amaçla – görünüşe bakılırsa kardeştiler; biri darbukaya vururken, öbürü de yanaklarını şişire şişire klarnet çalıyor, gözleriyle oynak melodiye eşlik ediyordu. </st><st c="2985">Herkes sokağa dökülmüş, pür dikkat seyrediyor; el çırparak, ıslık çalarak, zılgıt çekerek, mendil sallayarak tezahürat yapıyordu. </st><st c="3115">Polis memurları bile kapıdaki görev yerlerini terk etmiş, tantananın sebebini görmeye gelmişlerdi.</st></p>
			<p><st c="3213">Leyla biliyordu ki D/Ali’nin ailesi bu evliliği düpedüz skandal olarak görüyordu. </st><st c="3296">Oğullarının bir genelev kadınıyla evlenmesinden utanç duyuyorlardı. </st><st c="3364">Engellemek için ilk uçakla kalkıp Almanya’dan gelmişti babası. </st><st c="3427">Oğlunun aklını başına getirmeye çok uğraşmıştı – evvela dövmekle tehdit etmişti (ki artık bunun için yaşı çok büyüktü D/Ali’nin), sonra aile servetinden mahrum etmekle (ki servet niyetine pek de bir şeyleri yoktu) ve son olarak da basbayağı evlatlıktan reddetmekle (ki bu hepsinden çok canını yakmıştı D/Ali’nin). </st><st c="3741">Lakin hiçbiri işe yaramamıştı. </st><st c="3772">Oldum olası, ta küçüklüğünden beri huyu böyleydi D/Ali’nin. </st><st c="3832">Ne zaman birileri ona bir konuda baskı yapsa, inadına daha da sarılırdı kararlarına. </st><st c="3917">Zorbalık karşısında daha da katılaşırdı. </st><st c="3958">Babasının tavrı onun kararlılığını artırmaktan başka bir şeye yaramamıştı. </st><st c="4033">Kız kardeşleri sürekli arayıp, annelerinin durmaksızın ağladığını söylüyorlardı. </st><st c="4114">Sanki D/Ali ölmüş de mezara girmiş gibi yas tuttuğunu ekliyorlardı. </st></p>
			<p><st c="4182">Leyla biliyordu ki D/Ali, o üzülmesin diye her şeyi anlatmıyordu. </st><st c="4248">Bundan hem ıstırap duyuyor hem de içten içe böyle olmasını tercih ediyordu. </st><st c="4324">Zira daha çok duysa, daha da ağırlaşacaktı yüreği. </st><st c="4375">Kendini hep ama hep suçlu hissediyordu zaten. </st></p>
			<p><st c="4421">Geçmişin, yani kendi geçmişinin, aralarında bir duvar oluşturmasından endişe ediyordu. </st><st c="4508">Yüksek, geçilmez bir duvar. </st><st c="4536">Birkaç kez kaygılarını dile getirmeye çalışmıştı. </st><st c="4586">“Bilirim seversin beni ama... </st><st c="4616">insan bugün rahatsız olmasa bile yarın olur elbet. </st><st c="4667">Etraf konuşunca, konu komşu laf edince pişman olacaksın benimle evlendiğine. </st><st c="4744">Yol yakınken vazgeçebilirsin. </st><st c="4774">Kızmam, gücenmem. </st><st c="4792">O kadar güzellik gördüm ki senden, bu bana bir ömür yeter.” </st></p>
			<p><st c="4852">“Ay Leyla, bir anlasam ne demek istediğini.”</st></p>
			<p><st c="4896">“Anlıyorsun.” Sesi yumuşadı Leyla’nın. </st><st c="4936">“Bal gibi biliyorsun neden bahsettiğimi.”</st></p>
			<p><st c="4977">“Peki, tamam, öyle olsun. </st><st c="5004">Anlıyorum diyelim. </st><st c="5023">Ve ben de sana diyorum ki hemen her dilde, geçmiş ile şimdiki zamandan bahsederken farklı fiiller kullanılır, öyle değil mi? </st><st c="5148">Niye? </st><st c="5154">Çünkü farklı zaman dilimlerinde yaşar geçmiş ve gelecek. </st><st c="5211">Bu sokak senin geçmişindi. </st><st c="5238">Sen ve ben beraber çıkacağız buradan. </st><st c="5276">Geleceğe yürüyeceğiz. </st><st c="5298">O zaman her şey geride kalacak.”</st></p>
			<p><st c="5330">“Ama...”</st></p>
			<p><st c="5339">“Dinle bak, bugün kalkıp başka bir adamın elini tutsan, bu beni müthiş rahatsız eder. </st><st c="5426">Acayip kıskanırım, haberin olsun.”</st></p>
			<p><st c="5460">“Ama...”</st></p>
			<p><st c="5469">D/Ali hafifçe öptü Leyla’yı, gözleri sevecenlikle parlıyordu. </st><st c="5532">Leyla’nın parmak uçlarını kendi avucuna bastırdı, oradaki yara izine götürdü. </st><st c="5610">“Bak, bunu görüyor musun? </st><st c="5636">Küçükken oldu, duvardan düştüğümde. </st><st c="5672">İlkokulda. </st><st c="5683">Ve şu ayak bileğimdeki iz var ya, tek elle binmeye çalışırken bisikletten yuvarlandığım zaman oldu. </st><st c="5783">Alnımdaki yara izi en derini. </st><st c="5813">Muhterem anacığımın armağanı. </st><st c="5843">Bana o kadar kızmıştı ki elindeki tabağı duvara fırlattı ve tabii çok fena ıskaladı. </st><st c="5928">İki gözümün arasına geldi tabak. </st><st c="5961">Öldüm sandım. </st><st c="5975">Annem benden çok ağladı tabii. </st><st c="6006">Perişan oldu pişmanlıktan. </st><st c="6033">Al sana, hayat boyu taşınacak bir iz daha. </st><st c="6076">Bu kadar çok yara bere izim olması seni rahatsız ediyor mu?”</st></p>
			<p><st c="6136">“Tabii ki etmiyor! </st><st c="6156">O nasıl söz! </st><st c="6169">Bütün yara izlerinle seviyorum ben seni!”</st></p>
			<p><st c="6210">“O zaman anlıyorsun. </st><st c="6232">Ben de seni bütün yara izlerinle seviyorum. </st><st c="6276">Görünen ve görünmeyen.”</st></p>
			<p><st c="6299">*</st></p>
			<p><st c="6301">Kaftanlı Kafka Sokağı’nda bir daire tuttular beraber. </st><st c="6355">70 numara. </st><st c="6366">En üst kat. </st><st c="6378">Daire biraz harap haldeydi ve mahalle de, sağdaki soldaki tabakhaneler ve deri imalathaneleriyle, hâlâ bakımsız ve salaştı ama umursamadılar. </st><st c="6520">Ne gam. </st><st c="6528">İkisi de tüm zorlukları beraberce aşabileceklerinden emindiler. </st></p>
			<p><st c="6592">Leyla sabahları pamuklu dokuma çarşafların arasında uzanır, mahallenin kokularını –ki her gün başka bir karışım olurdu bu– içine çekerdi ve o an hayat bir lütuf gibi, şaşılacak derecede tatlı gelirdi.</st></p>
			<p><st c="6792">Pencerenin önünde her ikisinin de en sevdikleri yerleri vardı; geceleri orada oturup bir yandan çay içer, bir yandan da önlerinde kilometrelerce uzanan ve adına şehir denen o beton yığınını seyrederlerdi. </st><st c="6998">Sanki kendileri onun bir parçası değillermiş de, koca dünyada bir başınalarmış gibi meraklı gözlerle bakarlardı İstanbul’a; bütün o arabalar, vapurlar ve kırmızı tuğlalı evler arkadaki bir dekordan ibaretmiş, sadece onların görebildiği bir tablodaki detaylarmış gibi gelirdi. </st><st c="7274">Başlarının üstünde martıların seslerini duyar, arada sırada geçen polis helikopterlerine kulak verirlerdi, yine bir yerlerde bir şeyler oluyor herhalde diye düşünerek. </st><st c="7442">Hiçbir şey onları etkilemezdi. </st><st c="7473">Hiçbir şey huzurlarını bozmazdı. </st><st c="7506">Sabahları kim daha önce kalkarsa çayı koyar, kahvaltıyı hazırlardı. </st><st c="7574">Kızarmış ekmek, tuzlanmış biberler ve sokaktan geçen simitçiden alınmış simit. </st><st c="7653">Üzerine zeytinyağı gezdirilmiş beyazpeynir dilimleri ve iki dal biberiye – bir Leyla’ya, bir D/Ali’ye.</st></p>
			<p><st c="7755">İstisnasız her kahvaltıdan sonra D/Ali eline bir kitap alır, sigarasını yakar ve kitaptan bölümler okumaya başlardı yüksek sesle. </st><st c="7886">Karısı da komünizm konusunda kendisi kadar tutkulu olsun istiyordu, bunun farkındaydı Leyla. </st><st c="7979">Aynı kulübün üyeleri, aynı yolun yoldaşları, aynı rüyanın düşleyenleri olsunlar istiyordu. </st><st c="8070">Bu hal kaygılandırıyordu Leyla’yı. </st><st c="8105">Nasıl bir zamanlar babasının durmadan anlattığı ceza ve hiddet saçan Yaradan’a inanmayı başaramadıysa, şimdi de kocasının devrimine inanmayı başaramayacağından endişe ediyordu. </st><st c="8282">Belki de sorun ondaydı. </st><st c="8306">Belki de içinde yeterli inanç yoktu – ne sağa, ne sola yönelik. </st><st c="8370">Ne dindar olabiliyordu ne devrimci. </st></p>
			<p><st c="8406">Oysa D/Ali bunun er ya da geç hallolacağını düşünüyordu. </st><st c="8463">Bir gün Leyla da katılacaktı saflara. </st><st c="8501">Bu yüzden de onu verebileceği her türlü bilgiyle beslemeye devam ediyordu.</st></p>
			<p><st c="8575">“Troçki’nin nasıl öldürüldüğünü biliyor musun?”</st></p>
			<p><st c="8623">“Bilmiyorum sevgilim, anlatsana.” Leyla parmak uçlarını kocasının göğsündeki siyah kıvırcık tüylerin üstünde gezdiriyordu.</st></p>
			<p><st c="8746">“Bir buz kıracağıyla” dedi D/Ali, kasvetli bir ifadeyle. </st><st c="8804">“Stalin’in emri. </st><st c="8821">Ta Meksika’ya suikastçı gönderdi, düşün. </st><st c="8862">Troçki ve onun enternasyonalist vizyonu Stalin’in gözünü korkutuyordu da ondan. </st><st c="8942">İkisi politik rekabet içindeydiler. </st><st c="8978">Sana Sürekli Devrim Teorisi’ni anlatmam lazım.”</st></p>
			<p><st c="9025">Şu hayatta sürekli olan bir şey var mı acaba, diye merak etti Leyla ama şüphelerini kendine saklamanın daha iyi olacağını düşündü. </st><st c="9157">“Anlat.”</st></p>
			<p><st c="9165">Düşük notlar ve devamsızlık yüzünden iki kere okuldan atılıp, seneler içinde çıkan iki ayrı öğrenci affıyla geri dönmeyi başaran D/Ali hâlâ üniversiteye kayıtlı sayılıyordu ama Leyla onun bu okul işini pek ciddiye almadığını görebiliyordu. </st><st c="9406">D/Ali’nin önceliği, kimilerinin ısrarla eğitim dediği bu </st><span><st c="9463">burjuva beyin yıkama</st></span><st c="9483"> değil, devrimdi. </st><st c="9501">Birkaç gecede bir arkadaşlarıyla buluşup poster asar, ilan dağıtırlardı. </st><st c="9574">Bu işin karanlıkta ve mümkün olduğunca sessizce ve hızla yapılması gerekiyordu. </st></p>
			<p><st c="9654">“Kaya kartalları gibi” derdi D/Ali. </st><st c="9690">“Konmanla kalkman bir olmalı.”</st></p>
			<p><st c="9720">Bir keresinde gözü morarmış olarak dönmüştü; faşistler pusuya düşürmüşlerdi onları. </st><st c="9805">Bir başka geceyse hiç gelmedi ve Leyla sabaha kadar meraktan öldü öldü dirildi. </st><st c="9885">Ama genel olarak mutlu bir çifttiler ve bunu Leyla da biliyordu, D/Ali de.</st></p>
			<p><img src="image/1fish.png" alt="" /></p>
			<p><st c="9959">1 Mayıs 1977. </st><st c="9974">D/Ali’yle Leyla yürüyüşe katılmak için erkenden evden çıktılar. </st><st c="10038">Leyla gergindi, içini sıkıştırıp kemiren bir şeyler vardı sanki. </st><st c="10103">Birilerinin onu tanımasından endişe ediyordu. </st><st c="10149">Yan yana yürüdüğü bir adam eski müşterilerinden biri çıkarsa ne yapacaktı? </st><st c="10224">D/Ali onun korkularını hissettiyse de beraber gitmeleri konusunda ısrar etti. </st><st c="10302">Leyla da devrime aitti ve kimsenin ona gelecekteki o adil toplumda yeri olmadığını söylemesine izin vermemeliydi. </st><st c="10416">Leyla tereddüt ettikçe, D/Ali’nin onun da Uluslararası İşçi Bayramı’na katılmaya hakkı olduğu konusundaki ısrarı artıyordu – hatta D/Ali ve arkadaşlarından daha fazla hakkı vardı buna. </st><st c="10601">Onlar uzatmalı ya da çoktan atılmış öğrencilerdi sonuçta, Leyla ise gerçek bir proleter. </st></p>
			<p><st c="10690">Bir kez ikna olduktan sonra, bu sefer de bir türlü ne giyeceğine karar veremedi Leyla. </st><st c="10777">Pantolon iyi bir seçenek gibi görünüyordu ama ne kadar dar, hangi kumaştan ve ne renk olacaktı? </st><st c="10873">Üstüne de sosyalist kadınların tercih ettiği türden, bol kesimli ve kapalı spor bir bluz giymenin iyi olacağını düşündü – ama bir yandan hoş da görünmek istiyordu. </st><st c="11037">Ve kadınsı. </st><st c="11049">Kötü bir şey miydi bu? </st><st c="11072">Burjuva bir şey miydi? </st><st c="11095">Sonunda dantel yakalı, açık mavi bir elbisede karar kıldı, üzerine beyaz bir hırka aldı, kırmızı çantasını göğsüne çaprazlama astı ve düz, kırmızı pabuçlar giydi. </st><st c="11258">Fazla göz alıcı değildi ama çok kılıksız pespaye de görünmediğini umuyordu. </st><st c="11334">D/Ali’nin yanında gökkuşağına benziyordu elbette. </st><st c="11384">Koyu renk kot pantolon, siyah gömlek ve siyah ayakkabılar tercih etmişti D/Ali. </st></p>
			<p><st c="11464">Yürüyüşe katıldıklarında, ne kadar kalabalık olduğunu görüp hayret ettiler. </st><st c="11540">Leyla hiç bu kadar çok insanı bir arada görmemişti. </st><st c="11592">Yüz binlerce kişi toplanmıştı –öğrenciler, fabrika işçileri, köylüler, öğretmenler–; bakışları bir odağa kilitlenmiş, hep birlikte yürüyorlardı. </st><st c="11737">Sloganlar atılıp, marşlar söyleniyor, sonu gelmeyen bir ses seli akıp gidiyordu. </st><st c="11818">İlerilerde birileri davul çalıyordu ama Leyla ne kadar uğraştıysa da kim olduğunu göremedi. </st><st c="11910">O ana dek kaygıyla bakan gözleri yenilenmiş bir enerjiyle parlıyordu. </st><st c="11980">Hayatında ilk kez kendisinden daha büyük bir enerji dalgasının parçası olduğunu hissediyordu. </st></p>
			<p><st c="12074">Her yerde pankartlar ve posterler vardı, kelime kümeleri dört bir yana saçılıyordu. </st><span><st c="12158">Kahrolsun emperyalizm; Ne Washington ne Moskova, enternasyonal sosyalizm; Dünyanın bütün işçileri birleşin; Senin patrona değil, patronun sana ihtiyacı var...</st></span><st c="12316"> Pankartlardan birinde, </st><span><st c="12340">Oradaydık: Amerikalıları denize döktük</st></span><st c="12378"> yazdığını gördü Leyla. </st><st c="12402">Hafiften bir kırmızılık yayıldı yanaklarına. </st><st c="12447">1968’in o Temmuz gününde Leyla da orada sayılırdı ama genelevler sokağında. </st><st c="12523">Beter Ana’nın nasıl herkese ortalığı derletip toplattığını ve sonra da Amerikalılar gelmeyince nasıl bozulduğunu hatırladı. </st></p>
			<p><st c="12647">Birkaç dakikada bir, D/Ali dönüp dikkatli gözlerle Leyla’ya bakıyordu nasıl diye. </st><st c="12729">Elini bir an olsun bırakmıyordu. </st><st c="12762">Erguvan ağaçlarının tatlı kokusu sarmıştı her yanı. </st><st c="12814">Her şeye taze bir umut ve yenilenmiş bir cesaret siniyordu bu nazenin kokuyla beraber. </st><st c="12901">Ama bir kez keyfi yerine gelip de kendisini nihayet bir yere ait hissetmeye ve iyimserlik, güven gibi duyguları kendine hak görmeye başlayınca, bu kez de bildik bir ihtiyat duygusu, bir gardını alma ihtiyacı sardı Leyla’yı. </st><st c="13125">Başta göremediği kimi detayları fark etmeye başladı. </st><st c="13178">O tatlı kokunun altında, terleyen bedenlerin, tütünün, kokmuş nefeslerin ve öfkenin kokusu vardı mesela – hem de öfke öyle güçlüydü ki, elini uzatsan tutulacak gibiydi neredeyse. </st><st c="13357">Her biri kendi pankartını taşıyan grupları seyretti Leyla, her grup yanındakinden hafifçe ayrık duruyordu. </st><st c="13464">Yürüyüş devam ederken bazı göstericilerin diğerlerine bağırıp küfür ettiklerini duydu. </st><st c="13551">Bu çok şaşırttı onu. </st><st c="13572">Devrimcilerin kendi aralarında ne kadar bölünmüş olduklarını o ana dek anlamamıştı. </st><st c="13656">Maoistler Leninistleri hor görüyor, Leninistler de anarşistleri beğenmiyordu. </st><st c="13734">Sevdiceğiyse tamamen başka bir yola baş koymuştu, biliyordu Leyla. </st><st c="13801">Horozu çok olan köyde sabahın geç olması gibi, devrimcisi çok olan yerde de devrim hiç gelemeyebilir mi acaba, diye merak etti ama bir kez daha düşüncelerini kendisine sakladı. </st><st c="13978">Saatlerce ağır ağır ilerledikten sonra, Taksim Meydanı’nda, Intercontinental Oteli’nin bulunduğu bölgeye geldiler. </st><st c="14093">Kalabalık daha da büyümüştü ve hava fena halde nemliydi. </st><st c="14150">Günbatımının bronz ışığıyla yıkanıyordu göstericiler. </st><st c="14204">Bir köşede bir sokak lambası yandı – biraz erkence ve bir fısıltı kadar solgun. </st><st c="14284">Çok uzaklarda, bir sendika lideri bir otobüsün üstüne çıkmış, ateşli bir konuşma yapmaktaydı, megafondan yayılan sesi mekanik ve güçlüydü. </st><st c="14423">Leyla yorulduğunu hissetti. </st><st c="14451">Keşke birazcık oturabilseydi. </st><st c="14481">Göz ucuyla D/Ali’ye baktı, sıkılmış dişlerini, elmacıkkemiklerinin eğimini, omuzlarındaki gerginliği gördü. </st><st c="14589">Çevrelerindeki binlerce yüzün arasında ve batmakta olan güneşin dudaklarını şarap rengine boyayan ışığında çok çarpıcı görünüyordu yakışıklı profili. </st><st c="14739">Onu öpmek, tatmak, içine almak, bedeninde hissetmek istedi. </st><st c="14799">Hemen indirdi gözlerini; daha önemli mevzulara kafa yorması gerekirken aklından sevişmek geçtiğini bilse düş kırıklığına uğrayabilirdi kocası. </st></p>
			<p><st c="14942">Ama şu hayatta D/Ali tarafından sevilmekten ve onu sevmekten ve sevişmekten daha devrimci ne olabilirdi ki? </st><st c="15050">Kendine kendine bunu düşündü Leyla. </st></p>
			<p><st c="15086">“İyi misin?” diye sordu D/Ali.</st></p>
			<p><st c="15116">“Evet, tabii!” dedi Leyla, gereğinden şen bir sesle; yürüyüşle ilgili karışık hislerini açık etmek istemiyordu. </st><st c="15229">“Sigaran var mı?” diye sordu.</st></p>
			<p><st c="15258">“Al aşkım.” Bir paket çıkarıp, içinden bir tane Leyla’ya uzattı D/Ali, bir tane de kendisi aldı. </st><st c="15356">Zippo çakmağıyla Leyla’nınkini yakmaya çalıştı ama nedense bir türlü beceremedi. </st></p>
			<p><st c="15437">“Dur ben yapayım” dedi Leyla, çakmağı elinden alarak.</st></p>
			<p><st c="15490">İşte o an duydu sesleri: Dört bir taraftan yağıyordu sanki. </st></p>
			<p><st c="15551">Yukarılardan gelen bir dizi takırtı duydular – sanki Tanrı elindeki sopayı gökyüzündeki bir parmaklığa sürtüyordu. </st><st c="15666">Sonra ürkütücü bir sessizlik çöktü meydanın üstüne. </st><st c="15718">Kimse kımıldamıyor, kimse soluk bile almıyor gibiydi, o kadar saftı sükûnet. </st><st c="15795">Derken bir gümleme daha oldu. </st><st c="15825">Leyla bu sefer anladı sesin ne olduğunu. </st><st c="15866">Karnı korkuyla kasıldı. </st></p>
			<p><st c="15890">Kaldırımların ötesinde, korunaklı duvarların ardında, keskin nişancılar Intercontinental Oteli’nin üst katlarına yerleştirilmişlerdi. </st><st c="16024">Otomatik silahlı keskin nişancılar doğruca kalabalığı hedef alarak ateş ediyorlardı. </st><st c="16109">Bir çığlık, göstericilerin şaşkın sessizliğini paramparça etti. </st><st c="16173">Bir kadın ağlıyordu; bir başkası bağırıyor, insanlara kaçmalarını söylüyordu. </st><st c="16251">Ve onlar da ne yana gitmeleri gerektiğini bilmeden kaçıştılar. </st><st c="16314">Sollarında Kazancı Yokuşu vardı – Nalan’ın ev arkadaşları ve kaplumbağalarıyla birlikte yaşadığı sokak.</st></p>
			<p><st c="16417">Binlerce vücut, bendini yıkmış bir nehir gibi oraya doğru yöneldi. </st><st c="16485">İtiyor, omuz atıyor, bağırıyor, koşuyor, birbirlerine takılıp düşüyorlardı.</st></p>
			<p><st c="16560">Nereden çıktığı belli olmayan bir zırhlı polis aracı birden sokağın aşağısında belirerek yolu tıkadı. </st><st c="16663">Göstericiler arkalarındaki keskin nişancılar ile önlerindeki kuvvetli tutuklanma ihtimali arasında sıkışıp kaldıklarını fark ediyorlardı şimdi. </st><st c="16807">Sanki onları bir tercihte bulunmaya zorlamak ister gibi, arkadan gelen ateş arttı. </st><st c="16890">Binlerce ağzın bir anda açılmasıyla büyük bir gürleme sesi, derinlerden gelen yabanıl bir dehşet ve panik çığlığı yükseldi. </st><st c="17014">Arkada sıkışanlar zorla ilerlemeye devam ettiler ve birbirine sürten taşlar gibi öndekileri ezdiler. </st><st c="17115">Açık renk, çiçekli bir elbise giymiş bir kadın tankın altına doğru yuvarlandı. </st><st c="17194">Leyla avazı çıktığı kadar bağırdı, kendi kalbinin gümbürtüsü kulaklarında patlıyordu. </st><st c="17280">Birden artık D/Ali’yle el ele olmadıklarını fark etti. </st><st c="17335">O mu D/Ali’nin elini bırakmıştı, D/Ali mi onunkini? </st><st c="17387">Bunu asla bilemeyecekti. </st><st c="17412">Daha demin soluğunu yanağında hissettiği kocası, bir saniye sonra kayboluvermişti.</st></p>
			<p><st c="17494">Kısacık bir an için görebildi onu, üç dört metre kadar ilerisindeydi; tekrar tekrar seslendi, ismini haykırdı ama kalabalık, yoluna çıkan her şeyi alıp götüren kocaman bir dalga gibi önüne katıp ondan uzaklaştırdı Leyla’yı. </st><st c="17719">Kurşun seslerini duyuyor ama nereden geldiklerini anlayamıyordu artık; yerin içinden bile atılıyor olabilirlerdi. </st><st c="17833">Hemen yanında, iriyarı bir adam dengesini kaybedip yere yuvarlandı, boynundan vurulmuştu. </st><st c="17923">Leyla adamın yüzündeki ifadeyi hiç unutmayacaktı, acıdan çok şaşkınlıktı orada gördüğü. </st><st c="18011">İnanamazlık. </st><st c="18024">Daha birkaç dakika önce tarihin dümenini ellerine almış, dünyayı değiştiriyor, sistemi yıkıyorlardı – şimdiyse kahpece, kalleşçe öldürüyorlardı yol ortasında, suikastçılarının yüzlerini bile görme fırsatları olmadan. </st></p>
			<p><img src="image/1fish.png" alt="" /></p>
			<p><st c="18241">Ertesi gün, 2 Mayıs’ta, Taksim Meydanı ve çevresinden iki binin üstünde kurşun toplandı. </st><st c="18330">Yüz otuzdan fazla insan yaralanmıştı, birçoğu ağır. </st></p>
			<p><st c="18382">Leyla bölgedeki bütün devlet hastanelerini ve özel doktor muayenehanelerini aradı. </st><st c="18465">Tanımadığı insanlarla daha fazla konuşacak takati kalmadığında arkadaşlarından biri devralıyordu arama işini. </st><st c="18575">Her seferinde yasal adını kullanmaya dikkat ediyorlardı D/Ali’nin, zira hayat Leyla gibi ona da bir takma isim getirmişti yıllar içinde. </st></p>
			<p><st c="18712">Aradıkları hastanelerde bir sürü Ali vardı; kimileri yatarak tedavi edilmekteydi, kimileri morgdaydı ama Leyla’nın Alisinden eser yoktu. </st><st c="18849">İki gün sonra, Nostalji Nalan son bir yeri daha denedi – Fındıklı tarafında, önceden bildiği bir klinikti bu. </st></p>
			<p><st c="18959">Telefondaki kişi D/Ali’nin oraya götürüldüğünü doğruladı. </st><st c="19017">Çoğu Kazancı Yokuşu’ndaki o korkunç izdiham sırasında ezilmek suretiyle toplam otuz dört kişi ölmüştü. </st></p>
			<p><st c="19120">D/Ali onlardan biriydi. </st></p>
		</div>
<div id="charCountTotal" value="19144"></div></body>
</html>
