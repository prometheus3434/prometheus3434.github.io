<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p id="_idParaDest-18"><st c="0">Hümeyra’nın hikâyesi</st></p>
			<p><st c="20">Hümeyra, Mardin’de, Mezopotamya’nın kireçtaşı platolarında, Mor Gabriel Manastırı yakınlarında dünyaya gelmişti. </st><st c="134">Yılankavi sokaklar, taş evler. </st><st c="165">Bu kadim coğrafyada, her yanı tarihin ardında bıraktıklarıyla sarılı olarak büyümüştü. </st><st c="252">Birbiri üstüne yığılmış kalıntılar. </st><st c="288">Birbiri içine geçmiş yeni ve eski mezarlar. </st><st c="332">Sonu gelmez kahramanlık menkıbelerini ve aşk hikâyelerini dinleye dinleye artık var olmayan bir yerlerin hasreti düşmüştü Hümeyra’nın yüreğine. </st><st c="476">Garipti ama sanki sınır –Türkiye’nin bitip Suriye’nin başladığı yer– iki ülkeyi birbirinden ayıran sabit bir hat değil de yaşayan, soluk alıp veren bir şeymiş, bir tür gece yaratığıymış gibi gelirdi ona. </st><st c="680">Her iki yanındaki insanlar derin uykularındayken yer değiştirirdi sanki. </st><st c="753">Sabahları da kendisini yeniden düzeltirdi, azıcık sağa, azıcık sola. </st><st c="822">Kaçakçılar, soluklarını tutarak mayın dolu arazileri aşar, sınırın öte yanına gidip gelirlerdi. </st><st c="918">Bazen durgunluğun içinde bir patlama olurdu ve köylüler, parçalanan bir katır olsun, sırtındaki kaçakçı olmasın diye dua ederlerdi. </st></p>
			<p><st c="1050">Uçsuz bucaksız manzara, Turabdin’in –Tanrı Hizmetkârları Dağı’nın– eteklerinden başlayıp, yazın soluk kum rengine bürünen düzlük araziye doğru uzanırdı. </st><st c="1203">Ama bölge sakinleri sık sık sanki bir adada yaşıyorlarmış gibi davranırlardı. </st><st c="1281">Çevre aşiretlerden farklıydılar ve bunu iliklerine dek hissederlerdi. </st><st c="1351">Geçmiş, derin ve karanlık sular gibi üstlerine kapanırdı ve onlar atalarının hayaletleri, ruhları eşliğinde yüzerlerdi o sularda. </st></p>
			<p><st c="1481">Mor Gabriel, dünyanın en eski Süryani Ortodoks manastırıydı. </st><st c="1542">Hayatını suyla ve azıcık bir yiyecek ile idame ettiren bir münzevi gibi, manastır da inançla ve itikat kırıntılarıyla hayatta kalmayı başarmıştı. </st><st c="1688">Uzun tarihi boyunca, katliamlar, soykırımlar, zulümler atlatmış; bölgeye yolu düşen her işgalci, keşişlere zorbalık etmişti. </st><st c="1813">Süt gibi soluk renkli müstahkem duvarları bütün bunlardan sağ çıksa da muhteşem kütüphanesi yitip gitmişti. </st><st c="1921">Bir zamanlar gururla ev sahipliği yaptığı binlerce kitap ve elyazmasından tek bir sayfa kalmamıştı geriye. </st><st c="2028">Mahzendeki mezar odalarında yüzlerce aziz gömülüydü – şehitler de vardı aralarında. </st><st c="2112">Dışarıda, yoldan aşağıya doğru uzanan zeytin ağaçları ve meyve bahçelerinden farklı kokular yayılırdı havaya. </st><st c="2222">Tarihi bilmeyenlerin kolaylıkla huzur sanabilecekleri bir sükûnet hâkimdi her yere. </st></p>
			<p><st c="2306">Bölgedeki birçok çocuk gibi, Hümeyra da çeşitli dillerdeki şarkılar, türküler ve ninnilerle büyütülmüştü: Türkçe, Kürtçe, Arapça, Farsça, Ermenice ve Süryanice. </st><st c="2467">Manastırla ilgili hikâyeleri dinlemiş, gelip giden turistleri, gazetecileri, rahip ve rahibeleri görmüştü. </st><st c="2574">En çok ilgisini çeken, rahibeler oluyordu. </st><st c="2617">Onlar gibi Hümeyra da asla evlenmemeye kararlıydı. </st><st c="2668">Ama on beşini bitirdiği yılın baharında apar topar okuldan alındı ve babasının beraber iş yaptığı bir adamla nişanlandı. </st><st c="2789">Daha on altısındayken ev hanımı olmuştu bile. </st><st c="2835">Kocası hırsları olmayan, az konuşan ve kolay ürken bir adamdı. </st><st c="2898">Onun bu evliliği istemediğini bilen Hümeyra, adamın bir yerlerde unutamadığı bir sevgilisi olduğundan şüpheleniyordu. </st><st c="3016">Birçok kereler, onu kırgın bir öfkeyle kendisini izlerken yakalamıştı Hümeyra – sanki adamın pişmanlıklarının tek suçlusu oydu.</st></p>
			<p><st c="3143">İlk yıllarında kocasını tanımak ve ihtiyaçlarını anlamak için çok çabaladı. </st><st c="3220">Kendi ihtiyaçlarının bir önemi yoktu. </st><st c="3258">Ama adam hiç mutlu olmuyordu; silinir silinmez yeniden buğulanan bir pencere gibi hemen yeniden beliriyordu alnındaki kederli çizgiler. </st><st c="3394">Kısa süre sonra işleri kötüye gitmeye başladı. </st><st c="3441">Adamın ailesinin yanına taşınmaları gerekti. </st></p>
			<p><st c="3486">Kocasının ailesiyle yaşamak Hümeyra’nın kolunu kanadını kırdı. </st><st c="3549">Her gün, gün boyu hizmetçi muamelesi görüyordu – isimsiz bir hizmetçi. </st><span><st c="3620">Gelin, kalk çay getir. </st><st c="3643">Gelin, kalk pilav yap. </st><st c="3666">Gelin, kalk çarşafları yıka.</st></span><st c="3694"> Sürekli kaldırılıp bir yerlere gönderiliyor, bir dakika durmasına izin verilmiyordu; öyle ki onun hem her daim ellerinin altında olmasını hem de tamamen ortadan yok olmasını istedikleri hissine kapılmıştı Hümeyra. </st><st c="3909">Yine de bütün bunları sineye çekebilirdi, dayaklar olmasa. </st><st c="3968">Bir keresinde kocası tahta bir elbise askısı kırmıştı Hümeyra’nın sırtında. </st><st c="4044">Başka bir seferinde de bacaklarına demir maşayla vurmuş, sol dizinin yanında şarap rengi bir iz kalmasına neden olmuştu. </st></p>
			<p><st c="4165">Kendi anne babasının evine geri dönmesi söz konusu bile olamazdı. </st><st c="4231">Çile dolu bu evde de kalamazdı. </st><st c="4263">Giderek artıyordu şiddetin dozu. </st><st c="4296">Yara bere doluydu vücudu. </st><st c="4322">Bir gün bu evden ölüsünün çıkacağını hissediyordu. </st><st c="4373">Bir sabah erken saatte, henüz herkes uyurken, kayınvalidesinin, başucundaki bir bisküvi kutusunda sakladığı altın bilezikleri çaldı. </st><st c="4506">Kayınpederinin takma dişleri, kutunun yanındaki su dolu bardağın içinde, işbirlikçi bir tebessümle gülüyorlardı. </st><st c="4619">Kuyumcu ederinin azını verecekti bileziklere ama hiç değilse İstanbul’a otobüs bileti almasına yetecekti.</st></p>
			<p><st c="4724">İstanbul’da çabucak öğrendi her şeyi – stilettolarla yürümeyi, saçlarını maşayla düzleştirmeyi, neon ışıklarının altında göz kamaştırıcı görünecek şekilde makyaj yapmayı. </st><st c="4896">Haje’ydi adı, adını değiştirip Hümeyra yaptı, sahte bir kimlik edindi. </st><st c="4967">Güzel bir sesi olması ve yüzlerce Anadolu türküsünü ezbere bilmesi sayesinde bir gece kulübünde iş bulmuştu. </st><st c="5076">İlk kez sahneye çıktığında bir yaprak gibi titremişti ama neyse ki sesi çıkmıştı. </st><st c="5158">Karaköy’de bulabildiği en ucuz odayı tuttu, Leyla’ya da bir gece iş dönüşü, genelevler sokağının hemen yakınındaki evinin oralarda rastladı.</st></p>
			<p><st c="5298">Yalnızca hayatlarında güvenebilecekleri çok az kişi olanların hissedebilecekleri türden bir sadakatle destek oldular birbirlerine. </st><st c="5430">Leyla’nın tavsiyesiyle, saçlarını sarıya boyattı Hümeyra, kaşlarını aldırdı, ilk fırsatta burnunu yaptırdı ve gardırobunu tamamen değiştirdi. </st><st c="5572">Bütün bunları ve daha fazlasını yaptı, çünkü kocasının İstanbul’da onu aradığını duymuştu birilerinden. </st><st c="5676">Bir namus cinayetine kurban gitmekten korkmadığı an yoktu. </st><st c="5735">Cinayet anı durmadan gözünün önüne geliyor, her seferinde daha feci bir son tahayyül ediyordu. </st><st c="5830">Namussuzlukla suçlanan kadınların her zaman öldürülmediğini biliyordu; bazen de kendilerini öldürmeye ikna ediliyorlardı. </st><st c="5952">İlerleyen yıllarda özellikle güneydoğudaki bazı küçük kasabalarda intihara zorlanma vakaları o derece artacaktı ki yabancı basında bile bu konu hakkında yazılar çıkacaktı. </st><st c="6124">Hümeyra’nın doğduğu yerden çok da uzak olmayan Batman’da, intihar genç kadınlar arasında bir numaralı ölüm nedeni haline gelecekti. </st></p>
			<p><st c="6256">Ama Leyla her zaman, içini ferah tutmasını söylüyordu Hümeyra’ya. </st><st c="6322">O şanslılardan, dayanıklılardan biriydi; tıpkı çocukluğu boyunca seyrettiği o manastırın duvarları gibi ve o uğurlu gecede birlikte kurtardıkları kedi gibi, o da karşısına dikilen tüm engellere rağmen hayatta kalmaya yazgılıydı. </st><st c="6551">Buna inandırmaya çalışıyordu arkadaşını. </st></p>
		</div>
<div id="charCountTotal" value="6592"></div></body>
</html>
