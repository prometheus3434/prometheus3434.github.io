<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p id="_idParaDest-10"><st c="0">Beş dakika</st></p>
			<p><st c="10">Kalbi durduktan beş dakika sonra, erkek kardeşinin doğumunu hatırladı birdenbire Leyla. </st><st c="99">Bir koku geldi ve bir tat geldi beraberinde: keçi güveç – kimyon, rezene, karanfil, soğan, domates, kuyrukyağı ve keçi eti aromaları.</st></p>
			<p><st c="232">Bebek doğduğunda Leyla yedi yaşındaydı. </st><st c="273">Dört gözle beklenen oğlan, Tarkan. </st><st c="308">Babası mutluluktan uçuyordu. </st><st c="337">Bunca yıldır bu anı beklemişti. </st><st c="369">İkinci karısının doğum sancıları başlar başlamaz, tıpkı Leyla’nın doğduğu gün yaptığı gibi, önce bir duble rakı içmiş, sonra da kendini bir odaya kapatıp divana uzanarak altdudağını kemire kemire saatlerce tespihini çekmişti. </st></p>
			<p><st c="595">Doğum 1954 Martı’nda gerçekleşti. </st><st c="629">Sıra dışı ılıklıktaki bir günde, öğleden sonra. </st><st c="677">Ama akşamın geç saatlerine dek Leyla’nın bebeği görmesine izin verilmemişti. </st></p>
			<p><st c="754">Şimdi Leyla, usul adımlarla dikkatle yaklaştı beşiğe – mesafeli bir ifade vardı yüzünde. </st><st c="843">Bu oğlanı –hayatına giren bu davetsiz misafiri– sevmemeye nasıl da kararlıydı. </st><st c="922">Ama bakışları onun o gül pembesi yüzüne, tombik yanaklarına ve yumuşak kilden yapılmış gibi duran gamzeli dizlerine değdiği an, kardeşini sevmemesinin mümkün olmadığını anladı. </st><st c="1099">Sanki bebekten bir selam sabah beklentisi varmış gibi öylece durup bekledi. </st><st c="1175">Yüz hatlarında sıra dışı bir şey vardı bebeğin. </st><st c="1223">Duyduğu tatlı bir melodiyle büyülenerek olduğu yerde kalan ve sesin kaynağını anlamak için dikkatle kulak kesilen bir yolcu gibi durmuş, bebeğe akıl erdirmeye çalışıyordu Leyla. </st><st c="1401">Bebeğin ailedeki kimseye benzemediğini fark etti, burnu azıcık yassı görünüyordu ve gözleri de hafifçe çekikti. </st><st c="1513">Buraya ulaşmak için çok uzaklardan kalkıp gelmiş gibi bir hali vardı. </st><st c="1583">Leyla onu daha da çok sevdi bu yüzden. </st></p>
			<p><st c="1622">“Dokunabilir miyim teyze?”</st></p>
			<p><st c="1648">Sayvanlı ferforje yatakta doğrularak gülümsedi Binnaz. </st><st c="1704">Gözlerinin altında koyu renkli torbalar vardı ve elmacıkkemiklerinin üstündeki ince, nazik cilt gerilmiş gibiydi. </st><st c="1818">Bütün öğleden sonra boyunca ebeyle komşular vardı yanında. </st><st c="1877">Artık hepsi gittiği için o da Leyla’yla ve oğluyla geçirdiği bu sakin anın tadını çıkarıyordu.</st></p>
			<p><st c="1971">“Elbette canım.”</st></p>
			<p><st c="1988">Babasının vişne ağacından oyup safir mavisine boyadığı beşik, tutamacından sarkan nazar boncuklarıyla süslenmişti. </st><st c="2104">Ne zaman dışarıdan camları titreterek bir kamyon geçse, boncuklar farların ışığını yakalıyor ve kendilerine ait bir güneş sistemindeki gezegenler gibi kendi etraflarında ağır ağır dönüyorlardı. </st></p>
			<p><st c="2298">Leyla işaretparmağını bebeğe doğru uzattı ve bebek de parmağı anında yakalayarak o kadife ağzına götürdü. </st></p>
			<p><st c="2404">“Teyze, bak nasıl da tuttu elimi.”</st></p>
			<p><st c="2438">“Gitmeni istemiyor da ondan.”</st></p>
			<p><st c="2468">“Sahi mi?”</st></p>
			<p><st c="2479">“Sahi ya, seni seviyor.”</st></p>
			<p><st c="2504">“Ama beni tanımıyor ki.”</st></p>
			<p><st c="2529">Binnaz göz kırptı. </st><st c="2549">“Cennetteki okulda resmini görmüştür.”</st></p>
			<p><st c="2587">“Ne?”</st></p>
			<p><st c="2593">“Yukarıda, semanın yedinci katında koca bir okul var, bilmiyor musun? </st><st c="2664">Yüzlerce sınıf var içinde.”</st></p>
			<p><st c="2691">Leyla gülümsedi. </st><st c="2709">Düzgün bir eğitim alamadığına hep dertlenen teyzesi cennet denince böyle bir yer hayal ediyordu demek. </st><st c="2812">Kendisi artık birinci sınıfa başladığı ve okulun nasıl bir şey olduğunu gördüğü için teyzesine kesinlikle katılmıyordu. </st></p>
			<p><st c="2932">“O okulun öğrencileri doğmamış bebeklerdir” diye devam etti Binnaz, çocuğun aklından geçenlerden habersiz. </st><st c="3039">“Sıra yerine, uzun bir karatahtaya karşı dizilmiş beşikleri vardır. </st><st c="3107">Neden biliyor musun?”</st></p>
			<p><st c="3128">Gözüne giren bir tel saçı üfleyerek uzaklaştıran Leyla başını iki yana salladı.</st></p>
			<p><st c="3208">“Çünkü o tahtada birtakım adamların, kadınların, çocukların resimleri vardır... </st><st c="3289">hem de bir sürü. </st><st c="3306">Her bebek katılmak istediği aileyi seçer. </st><st c="3348">Kardeşin senin yüzünü gördüğü an görevli meleğe, ‘İşte bu!’ demiş. </st><st c="3415">‘Bu kızın ablam olmasını istiyorum ben! </st><st c="3455">Lütfen beni Van’a gönderin.’”</st></p>
			<p><st c="3484">Leyla’nın gülümsemesi genişledi. </st><st c="3518">Gözünün ucuyla havada uçuşan bir kuştüyü gördü – belki çatıda saklanan bir güvercinindi tüy, belki de başlarının üstünde uçan bir meleğin. </st><st c="3657">Okul konusundaki kuşkularına karşın teyzesinin anlattığı cenneti beğendiğine karar verdi. </st></p>
			<p><st c="3747">“Artık hiç ayrılmayacağız” dedi Binnaz. </st><st c="3787">“Sen, ben, bebek. </st><st c="3805">Sırrımızı hatırlıyor musun?”</st></p>
			<p><st c="3833">Leyla derin bir soluk aldı. </st><st c="3862">Geçen yılki o ağda gününden beri ikisi de bu konuyu açmamışlardı. </st></p>
			<p><st c="3928">“Kardeşine, annenin Suzan değil ben olduğumu söyleyeceğiz. </st><st c="3987">Ve o zaman üçümüzün büyük bir sırrı olacak.”</st></p>
			<p><st c="4031">Leyla düşündü bunu. </st><st c="4052">Onun deneyimlerine göre sır dediğin şey iki kişi arasında olurdu. </st><st c="4118">Kapı zili evin her yerinde çınlayarak çaldığında hâlâ bu konuya kafa yoruyordu. </st><st c="4198">Annesinin kapıyı açtığını duydu. </st><st c="4231">Sesler çoğalarak koridora yayıldı. </st><st c="4266">Tanıdık sesler. </st><st c="4282">Amcası ve karısı, üç oğullarını da alıp tebrik etmeye gelmişlerdi. </st></p>
			<p><st c="4349">Konuklar odaya girer girmez Leyla’nın yüzünde bir gölge dolaştı. </st><st c="4414">Kendini kardeşinin ipeksi kavrayışından kurtararak bir adım geri gitti. </st><st c="4486">Kaşları çatılmıştı. </st><st c="4506">Bakışlarını İran halısının bordüründe, mükemmel bir düzen ve simetri içinde, saat yönünde yürüyen alageyiklere sabitledi. </st><st c="4628">Kendisinin ve diğer çocukların, her sabah, üzerlerinde siyah önlükleri, ellerinde çantalarıyla, tek sıra halinde, uygun adım sınıflarına gidişlerini hatırlattı bu geyikler ona. </st></p>
			<p><st c="4805">Leyla sessizce yere oturup ayaklarını da altına topladı ve halıyı incelemeye başladı. </st><st c="4891">Daha yakından bakınca, aslında bütün geyiklerin kurallara uymadığını fark etti. </st><st c="4971">Bir tanesi kıpırdamadan duruyor muydu ne? </st><st c="5013">Toynakları harekete hazır, başı özlemle arkaya çevrilmiş, tam ters yöne, bol söğütlü, ağaçlıklı bir vadiye doğru gitmeyi düşünüyordu sanki. </st><st c="5153">Leyla, söz dinlemez yaratığa diktiği gözlerini görüşü bulanıklaşana kadar kıstı ve geyik sanki büyülenmiş gibi harekete geçip, muhteşem boynuzlarından gün ışığı saçarak ona doğru gelmeye başladı. </st><st c="5349">Çayırların kokusunu içine çekerek elini hayvana doğru uzattı çocuk; keşke o geyiğin sırtına atlayıp şu odadan kaçabilseydi.</st></p>
			<p><st c="5472">Bu arada kimse Leyla’yla ilgilenmiyordu. </st><st c="5514">Hepsi bebeğin etrafına toplanmıştı.</st></p>
			<p><st c="5549">“Tombik biraz, değil mi?” dedi amcası. </st><st c="5589">Tarkan’ı beşikten alıp havaya kaldırdı. </st></p>
			<p><st c="5629">Bebeğin kafası fazla gevşek duruyordu sanki, boynu epeyce kısaydı. </st><st c="5696">Ama amcası fark etmemiş gibi yaptı. </st><st c="5732">“Güreşçi olacak benim yeğenim.”</st></p>
			<p><st c="5763">Babası parmaklarını gür saçlarının arasından geçirdi. </st><st c="5818">“Yok, güreşçi olmasını istemem. </st><st c="5850">Benim oğlum bakan olacak!”</st></p>
			<p><st c="5876">“Aman aman, politikacı olmasın” dedi annesi.</st></p>
			<p><st c="5921">Güldüler.</st></p>
			<p><st c="5931">“Valla ebeye düşünce göbek bağını belediyeye götürmesini söyledim. </st><st c="5999">İçeri giremezse bahçeye gömeceğine söz verdi. </st><st c="6045">Bizim oğlan bir gün bu şehrin belediye başkanı olursa şaşırmayın yani.”</st></p>
			<p><st c="6116">“Bakın, gülümsüyor. </st><st c="6137">Sanırım o da aynı fikirde” dedi amcasının karısı, parlak pembe rujuyla.</st></p>
			<p><st c="6208">Hepsi Tarkan’a övgüler yağdırıyor, agucuk bugucuk gibi, kelime oldukları bile şüpheli birtakım tatlı şeyler söyleyerek onu kucaktan kucağa dolaştırıyorlardı.</st></p>
			<p><st c="6366">Babasının gözü Leyla’ya takıldı. </st><st c="6400">“Sen neden o kadar sessizsin?”</st></p>
			<p><st c="6430">Amcası, yüzünde meraklı bir ifadeyle dönüp Leyla’ya baktı. </st><st c="6490">“Evet, benim en sevdiğim yeğenim neden hiç konuşmuyor bugün?”</st></p>
			<p><st c="6551">Leyla yanıt vermedi.</st></p>
			<p><st c="6572">“Gelsene yanımıza.” Parmağını çenesine götürdü amcası; Leyla onun bir fikir belirteceği ya da komik bir şey anlatacağı zaman bu hareketi yaptığını görmüştü daha önce de. </st></p>
			<p><st c="6743">“İyiyim ben burada.” Leyla’nın sesi giderek kısıldı cümlenin sonuna doğru.</st></p>
			<p><st c="6817">Amcasının bakışındaki merak yerini kuşkuya bırakmıştı şimdi.</st></p>
			<p><st c="6878">Adamın kendisini öyle dikkatle incelediğini gören Leyla’yı bir kaygı dalgası sardı. </st><st c="6963">Midesi bulanıyordu. </st><st c="6983">Yavaşça ayağa kalktı. </st><st c="7005">Ağırlığını bir ayağından diğerine aktarıp kendisini toparladı. </st><st c="7068">Eteğinin önünü düzelten elleri şimdi tamamen kıpırtısız duruyorlardı.</st></p>
			<p><st c="7137">“Artık gidebilir miyim baba? </st><st c="7167">Ödevim var.”</st></p>
			<p><st c="7179">Büyükler bilmiş bilmiş gülümsediler ona.</st></p>
			<p><st c="7220">“Hadi git bakalım” dedi babası. </st><st c="7253">“Git çalış yavrum.”</st></p>
			<p><st c="7272">Leyla, terk edilmiş, yalnız bir geyiğin öylece durduğu halının üstünde hiç ses çıkarmayan adımlarıyla odadan çıkarken amcasının, arkasından fısıldadığını duydu: “Ah canım! </st><st c="7445">Nasıl da kıskanıyor bebeği, zavallıcık.” </st></p>
			<p><img src="image/1fish.png" alt="" /></p>
			<p><st c="7486">Ertesi sabah, babası bir cam ustasına giderek bir nazar boncuğu ısmarladı; göklerden daha mavi ve bir tepsiden daha büyük olacaktı boncuk. </st><st c="7625">Tarkan kırk günlük olunca da üç tane keçi kurban edip fakir fukaraya dağıttı. </st><st c="7703">Ve bir süre için mutlu ve gururlu bir adam oldu. </st></p>
			<p><st c="7752">Aylar sonra iki pirinç tanesi belirdi Tarkan’ın ağzında. </st><st c="7809">Artık ilk dişleri de çıktığına göre, oğlanın gelecekteki mesleğinin ne olacağını tespit etme zamanı gelmiş demekti. </st><st c="7925">Tüm komşu kadınlar davet edildi. </st><st c="7958">Ne Kuran günündeki kadar mutaassıp ne de ağda günündeki kadar cesurca giyinmiş olarak geldiler. </st><st c="8054">Bugün ikisinin arasında bir yerdeydi kıyafetleri; anneliğe, ev hayatına vurgu yapıyordu.</st></p>
			<p><st c="8142">Tarkan’ın başının üzerine büyük, beyaz bir şemsiye açıldı ve üstünden bir tencere dolusu pişmiş buğday tanesi döküldü. </st><st c="8262">Bebek üzerine yağan buğdayları seyrederken biraz irkilmiş göründü ama neyse ki ağlamadı. </st><st c="8351">İlk sınavı geçmişti. </st><st c="8372">Güçlü bir adam olacaktı. </st></p>
			<p><st c="8397">Sonra Tarkan halının üstüne oturtuldu ve etrafına birtakım nesneler dizildi: bir tomar para, bir tespih, bir stetoskop, bir kravat, bir ayna, bir kitap, bir makas. </st><st c="8561">Eğer parayı seçerse bankacı olacaktı; stetoskop doktor, kravat devlet memuru, ayna berber, tespih imam, kitapsa öğretmen demekti. </st><st c="8691">Yok, eğer diğerlerine değil de makasa doğru hareket ederse, o zaman da babasının yolundan gidecek ve terzi olacaktı besbelli.</st></p>
			<p><st c="8816">Bir yarım daire oluşturan kadınlar, çocuğa yaklaşarak soluklarını tutup beklediler. </st><st c="8901">Teyzesinin yüzünde baştan aşağı konsantre olmuş birinin ifadesi vardı, hafifçe camlaşmış gözleriyse sinek öldürmek üzere olan bir insanınki gibi tek bir hedefe kilitlenmişti. </st><st c="9076">Leyla gülmemek için zor tuttu kendisini. </st><st c="9117">Kritik bir kavşakta bulunduğunu –kaderinin yönünü seçmek üzere olduğunu– bilmeden oturmuş, başparmağını emen kardeşine baktı şöyle bir. </st></p>
			<p><st c="9253">“Bu tarafa gel tatlım” dedi teyzesi, kitaba doğru uzanarak. </st><st c="9313">Oğlu öğretmen –hatta daha iyisi, okul müdürü– olsa hoş olmaz mıydı? </st><st c="9381">Onu her hafta ziyaret eder, okulun kapısından salına salına geçerdi gururla; çocukken ait olmak isteyip de mahrum bırakıldığı bir yerde kabul görürdü nihayet. </st></p>
			<p><st c="9540">“Hayır, bu tarafa” dedi annesi, tespihi göstererek. </st><st c="9592">Ona kalırsa, ailede bir imam bulunmasından daha prestijli bir şey olamazdı – hepsini Allah’a yakınlaştıracak hayırlı bir iş olurdu bu.</st></p>
			<p><st c="9726">“Delirdiniz mi siz?” diye çınladı yaşlı bir komşunun sesi. </st><st c="9786">“Doktor herkese lazım.” Çenesiyle stetoskopu gösterirken, gözleri de bir yandan bebeği takip ediyor ve sesinden de bal damlıyordu. </st><st c="9917">“Buraya doğru gel tatlı çocuk.”</st></p>
			<p><st c="9948">“Valla bana sorarsanız, avukatlar herkesten çok para kazanıyor” dedi onun yanında oturan kadın. </st><st c="10045">“Ama siz bunu düşünmemişsiniz besbelli. </st><st c="10085">Anayasanın bir nüshası yok burada.”</st></p>
			<p><st c="10120">Bu arada, Tarkan’ın şaşkın bakışları etrafındaki nesnelerin üzerinde geziniyordu. </st><st c="10203">Hiçbiri ilgisini çekmeyince konuklara sırtını döndü. </st><st c="10256">O zaman da arkasında sessizce durmakta olan Leyla’yı gördü. </st><st c="10316">Bebeğin yüz ifadesi anında yumuşadı. </st><st c="10353">Ablasına doğru uzandı; Leyla’nın, içinden mavi saten bir kurdele geçen örme deri bileziğini çekip çıkardı ve havaya kaldırdı. </st></p>
			<p><st c="10479">“Hah! </st><st c="10485">Öğretmen olmak istemiyor... </st><st c="10513">imam da!” dedi Leyla kıkırdayarak. </st><st c="10548">“Ben olmak istiyor!”</st></p>
			<p><st c="10568">Kızın sevinci öyle saf ve öyle doğaldı ki, büyükler, düş kırıklıklarına karşın, kahkahalarıyla ona katılmadan edemediler. </st></p>
			<p><img src="image/1fish.png" alt="" /></p>
			<p><st c="10691"> Kas gücü ve kontrolü zayıf, narin bir çocuk olan Tarkan sık sık hastalanıyordu. </st><st c="10771">En küçük fiziksel efor bile onu yorup bitiriyor gibiydi. </st><st c="10828">Yaşına göre ufak tefekti; vücudu orantılı büyümüyordu sanki. </st><st c="10889">Zaman geçtikçe onun farklı olduğunu herkes görüyordu ama kimse bundan açık açık bahsetmiyordu. </st><st c="10984">Ancak iki buçuk yaşına geldiğinde razı oldu babası onu hastaneye götürmeye. </st><st c="11060">Leyla da onlarla gitme konusunda ısrar etti. </st></p>
			<p><st c="11105">Doktorun kapısına vardıklarında dışarıda şiddetli bir yağmur yağıyordu. </st><st c="11177">Babası Tarkan’ı üstüne çarşaf örtülmüş düz bir yatağa yatırdı. </st><st c="11240">Bebeğin bakışları bir ona, bir Leyla’ya gidip geldi, altdudağı sarkmış, ağlamaya hazır görünüyordu ve Leyla, belki bininci kez, öyle güçlü ve öyle çaresiz bir sevgi hissetti ki ona karşı, içi acıdı neredeyse. </st><st c="11449">Elini yumuşakça bebeğin sıcak, yuvarlak göbeğine koydu ve gülümsedi. </st></p>
			<p><st c="11518">“Evet, bir sorununuz olduğu açık. </st><st c="11552">Oğlunuzun durumu ortada – oluyor böyle şeyler” dedi doktor, Tarkan’ı muayene ettikten sonra. </st><st c="11645">“Bu çocuklar bir şey öğrenemez, uğraşmanın da pek bir anlamı yok. </st><st c="11711">Çok da uzun yaşamazlar zaten.”</st></p>
			<p><st c="11741">“Anlayamadım.” Babası sesini dizginlemeye çalışıyordu.</st></p>
			<p><st c="11796">“</st><span><st c="11798">Mongoloit</st></span><st c="11807"> bu bebek. </st><st c="11818">Hiç duymadınız mı?”</st></p>
			<p><st c="11837">Babası, sanki soru soran oymuş da şimdi de yanıt bekliyormuş gibi, sessiz ve hareketsiz, uzaklara bakakaldı öylece.</st></p>
			<p><st c="11953">Doktor gözlüğünü çıkarıp ışığa doğru tuttu. </st><st c="11998">Camları yeterince temiz bulmuş olmalı ki gözlüğü burnunun üstüne geri koydu. </st><st c="12075">“Oğlunuz normal değil. </st><st c="12098">Herhalde siz de fark etmişsinizdir şimdiye kadar. </st><st c="12148">O kadar bariz ki yani. </st><st c="12171">Neden bu kadar şaşırdığınızı anlayamıyorum. </st><st c="12215">Hem sorabilir miyim, karınız nerede?”</st></p>
			<p><st c="12252">Babası gırtlağını temizledi. </st><st c="12282">Ona üstünlük taslayan bu adama, genç karısının çok gerekli olmadıkça evden çıkmasını uygun bulmadığını söylemeyecekti. </st><st c="12401">“Evde.”</st></p>
			<p><st c="12408">“O da sizinle gelmeliydi. </st><st c="12435">Bu durumu net olarak anlaması önemli. </st><st c="12473">Eşinizle konuşmanız lazım. </st><st c="12500">Batı’da bu çocuklar için birtakım kurumlar var. </st><st c="12548">Hayatları boyunca oralarda kalırlar, kimseye rahatsızlık vermezler. </st><st c="12616">Ama bizim öyle bir desteğimiz yok burada. </st><st c="12658">Karınızın bakması gerekecek. </st><st c="12687">Kolay iş değil. </st><st c="12703">Söyleyin, fazla bağlanmasın çocuğa. </st><st c="12739">Ergenliğe erişmeden ölürler bunlar genelde.”</st></p>
			<p><st c="12783">Söylenen her kelimeyi kalbi çarparak dinleyen Leyla, başını kaldırıp öfkeyle baktı adama. </st><st c="12874">“Sussana pis adam! </st><st c="12893">Niye böyle şeyler söylüyorsun?”</st></p>
			<p><st c="12924">“Leyla... </st><st c="12935">uslu ol” dedi babası afallamış halde – ama bunu başka bir zamanda söyleyebileceği kadar sert söylememişti sanki.</st></p>
			<p><st c="13047">Doktor, sanki onun orada olduğunu unutmuş gibi şaşkın bir ifadeyle kıza doğru döndü. </st><st c="13133">“Merak etme evladım, kardeşin bir şey anlamıyor.”</st></p>
			<p><st c="13182">“Anlıyor!” diye bağırdı Leyla, sesi kırılmış cam taneleri gibi saçılmıştı. </st><st c="13258">“Her şeyi anlıyor benim kardeşim.”</st></p>
			<p><st c="13292">Leyla’nın feveranı karşısında afallayan doktor çocuğun başını okşamak için elini kaldırdı ama sonra bunun iyi bir fikir olmadığını fark etmiş olmalı ki hemen geri indirdi.</st></p>
			<p><img src="image/1fish.png" alt="" /></p>
			<p><st c="13464">Babası Tarkan’ın durumunu tamamen kendi üstüne alındı; çok kötü şeyler yapmış olduğu için Allah’ın gazabını üzerine çektiğinden emindi. </st><st c="13601">Yaradan ona gayet net bir mesaj yolluyordu işte ve eğer hâlâ mesajı almamakta ısrar ederse daha da kötü şeyler gelecekti arkasından. </st><st c="13734">Bunca zaman boşa yaşamış, hep Yaradan’dan ne istediğiyle ilgilenmiş, Yaradan’ın </st><span><st c="13814">ondan</st></span><st c="13819"> ne istediğini hiç düşünmemişti. </st><st c="13852">Leyla’nın doğduğu gün bir daha içmeyeceğine yemin etmiş, sonra da yeminini bozmamış mıydı? </st><st c="13943">Tüm hayatı tutulmamış sözler ve bitirilmemiş taslaklarla doluydu. </st><st c="14009">Artık nefsinin, egosunun sesini susturmayı başardığına göre kendisini affettirmeye hazırdı. </st><st c="14101">Şeyhine de danıştıktan sonra, onun tavsiyesiyle kadınlara </st><span><st c="14159">alafranga</st></span><st c="14168"> kıyafetler dikmeyi bırakmaya karar verdi. </st><st c="14211">Dar elbiseler yoktu artık, mini etekler yoktu. </st><st c="14258">Becerilerini daha iyi amaçlar için kullanacaktı. </st><st c="14307">Ne kadar ömrü kaldıysa tamamını çevresine Allah korkusu yaymaya adayacaktı, çünkü O’ndan korkmayı bıraktıklarında insanlara nasıl felaket üstüne felaket yağdığına şahsen tanık olmuştu. </st></p>
			<p><st c="14492">İki karısı bundan sonra iki çocuğuna bakabilirlerdi. </st><st c="14545">O evlilik defterini kapatmıştı artık, seks defterini de kapatmıştı; seksin de para pul gibi işleri karmaşıklaştırdığını anlamıştı zira. </st><st c="14681">Evin arka tarafındaki loş bir odaya taşındı; odadaki tüm mobilyayı çıkarttırdı – bir tane tek kişilik döşek, bir battaniye, bir gaz lambası, bir ahşap şifoniyer ve şeyhi tarafından özenle seçilmiş bir avuç kitaptan başka bir şey kalmadı odada. </st><st c="14925">Giysileri, tespihleri ve aptesten sonra kullandığı havluları şifoniyerin içindeydi. </st><st c="15009">Rahatlık verecek her şeyden, hatta yastıktan bile vazgeçilecekti. </st><st c="15075">Birçok geç kalmış inanan gibi, Leyla’nın babası da kayıp yıllar olarak değerlendirdiği zamanı telafi etmeye hevesliydi. </st><st c="15195">Etrafındaki herkesi Allah’a –</st><span><st c="15224">kendi</st></span><st c="15230"> Allahına– ulaştırma arzusuyla yanıp tutuşuyor, müritleri, takipçileri olsun istiyordu – düzinelerce değilse bile hiç değilse birkaç kişi. </st><st c="15369">Ya da tek bir sadık mürit. </st><st c="15396">Ve hızla asi bir gence dönüşmekte olan, tavırları giderek kabalaşıp saygısızlaşan kızından daha uygun kim olabilirdi bu rol için? </st></p>
			<p><st c="15526">Şayet Tarkan, adı yıllar sonra konulacağı üzere ağır Down sendromlu olarak doğmamış olsaydı, babası beklentilerini ve düş kırıklıklarını çocukları arasında daha düzgün şekilde paylaştırabilirdi belki ama şimdiki durumda hepsi Leyla’nın omuzlarındaydı. </st><st c="15778">Ve yıllar geçtikçe o beklentiler ve düş kırıklıkları katlanarak arttı. </st></p>
			<p><st c="15849">“Ben sana iyilik yapıyorum. </st><st c="15877">Bir gün anlayacaksın kıymetini” derdi babası; ikisi, aralarında bir yığın dini kitapçıkla mutfak masasında otururlarken. </st></p>
			<p><img src="image/1fish.png" alt="" /></p>
			<p><st c="15998">13 Nisan 1963. </st><st c="16013">On altı yaşındaki Leyla yıllardır dünya haberlerini yakından takip ediyordu – hem başka yerlerde olanlar ilgisini çektiği için hem de onları takip edince kendi sınırlı hayatı hakkında çok fazla düşünmediği için. </st><st c="16225">O öğleden sonra da gözlerini mutfak masasının üstüne yaydığı gazeteye dikmiş, teyzesine haberleri okuyordu yüksek sesle. </st><st c="16346">Ta uzaklarda, Amerika’da, cesur bir siyahi adam kendi insanlarına yapılan kötü muameleyi protesto ettiği için tutuklanmıştı. </st><st c="16471">Suçu: izinsiz yürüyüş yapmak. </st><st c="16501">Adamın bir fotoğrafı vardı gazetede ve altında, “Martin Luther King hapse atıldı!” yazıyordu. </st><st c="16595">Adamın üzerinde düzgün bir takım elbise vardı, koyu renk kravat takmıştı ve yüzü fotoğraf makinesine doğru eğilmişti. </st><st c="16713">Leyla’nın ilgisini çeken şey, adamın elleri oldu. </st><st c="16763">Ellerini zarifçe havaya kaldırıp avuçlarını birbirine doğru çevirmişti, billur bir top tutar gibi. </st></p>
			<p><st c="16862">Leyla yavaşça sayfayı çevirip ülke haberlerine geçti. </st><st c="16916">Anadolu’da yüzlerce köylü yoksulluk ve işsizlik karşıtı bir yürüyüş yapmıştı. </st><st c="16994">Birçoğu tutuklanmıştı. </st><st c="17017">Gazete, Ankara’daki hükümetin isyanı bastırmaya ve komşuda İran şahının yaptığı hatayı tekrarlamamaya kararlı olduğunu yazıyordu. </st><st c="17147">Şah Pehlevi, sadakatlerini kazanmak için topraksız köylülere toprak dağıtıyordu ama planı işe yarıyor gibi görünmüyordu. </st><st c="17268">Narların ve Hazar kaplanlarının ülkesi memnuniyetsizlikle içten içe kaynamaktaydı.</st></p>
			<p><st c="17350">“Cık cık, dünya Afgan tazısı gibi hızla koşuyor bir yerlere” dedi teyzesi, Leyla haberleri ona okumayı bitirdiğinde. </st><st c="17468">“Ne çok perişanlık, ne çok şiddet var her yerde.”</st></p>
			<p><st c="17517">Teyzesi camdan dışarıya baktı; uzaklardaki dünya gözünü korkutuyordu. </st><st c="17588">Hayatının bitmeyen dertlerinden biri, bunca zamandan ve hatta iki çocuk doğurduktan sonra bile bu evden kapı dışarı edilme korkusunun biraz olsun azalmamış olmasıydı. </st><st c="17755">Hâlâ güvende hissetmiyordu kendini.</st></p>
			<p><st c="17790">Artık dokuz yaşına gelmiş olsa da ancak üç yaşındaki bir çocuğun iletişim becerilerine sahip olan Tarkan, kadının ayaklarının dibinde, halıya oturmuş, bir yün yumağıyla oynuyordu. </st><st c="17971">Sivri bir yeri ya da tehlikeli parçaları olmadığından Tarkan için en iyi oyuncaktı bu. </st><st c="18058">Bütün ay boyunca hasta gibiydi Tarkan, göğsü hırıl hırıldı, bir türlü geçmeyecekmiş gibi görünen grip yüzünden güçten düşmüştü. </st><st c="18186">Son zamanlarda epeyce kilo aldığı halde bir deri bir kemik insanlarınki gibi solgun bir ışıltı vardı teninde. </st><st c="18296">Kardeşini kaygılı bir tebessümle izleyen Leyla onun, asla diğer çocuklar gibi olamayacağının farkında olup olmadığını merak etti. </st><st c="18426">İnşallah değildir, diye düşündü. </st><st c="18459">Onun kendi iyiliği için. </st><st c="18484">Farklı olmak ve bunu içten içe bilmek acı veren bir şey olmalıydı. </st></p>
			<p><st c="18551">O sırada hiçbiri bunun Leyla’nın –ya da ailedeki herhangi başka birinin– son kez yüksek sesle gazete okuyuşu olacağının farkında değildi. </st><st c="18689">Dünya değişiyorsa babası da değişiyordu. </st><st c="18730">Harun, şeyhi öldükten sonra yeni bir ruhani rehber arayışına girmişti. </st><st c="18801">Baharın başlarında, Van’ın kenar mahallelerinden birinde kurulmuş bir tarikatın zikir toplantılarına katılmaya başlamıştı. </st><st c="18924">Oradaki vaiz, Harun’dan bir on yaş kadar gençti ve kuru ot rengi gözleriyle sert mizaçlı bir adamdı. </st><st c="19025">Her ne kadar tarihsel kökleri kadim Sufi felsefelerine ve sevgi, tevekkül ve nefsini terbiye gibi mistik öğretilere uzansa da, şimdilerde bir katılık, bağnazlık ve kibir, koşulsuz biat ve sorgusuz itaat ekseni haline gelmişti tarikat. </st><st c="19260">Bir vakitler insanın kendi nefsiyle ömür boyu süren mücadelesi olarak görülen cihat, artık yalnızca kâfirlerle savaşmak olarak algılanıyordu – ve kâfirler her yerdeydi. </st><st c="19429">“İslam’da devlet ve din tek ve aynı şeyken nasıl ayrılacaklarmış birbirlerinden?” diye soruyordu vaiz. </st><st c="19532">“Bu yapay ikilik belki içki içen, gevşek ahlaklı Batılılar için işler” diyordu – ve ekliyordu: “Doğu’nun, yaptıkları her şeyde Allah’ın rehberliğini arayan insanları için uygun değiller.” Laiklik aleyhinde ileri geri laflar ediyor, “Şeytan’ın saltanatı” diyordu modernizme ve kadın-erkek eşitliğine. </st><st c="19832">Tarikat üyeleri varlıklarının her damlasıyla savaşacaklardı bu düzene karşı ve bir gün bu insan icadı rejimi yıkıp yerine Allah’ın emri olan şeriatı getireceklerdi.</st></p>
			<p><st c="19996">Bu amaçla, her üye, önce kendi şahsi hayatından başlamalıydı. </st><st c="20059">Öyle diyordu vaiz. </st><st c="20078">Hepsi ailelerini –karılarını ve çocuklarını– kutsal öğretilere uygun şekilde yaşatmakla yükümlüydüler.</st></p>
			<p><st c="20180">Ve işte Leyla’nın babası da böyle veriyordu evin içinde kutsal savaşını. </st><st c="20254">Öncelikle, yeni birtakım kurallar koydu. </st><st c="20295">Leyla’nın Eczacı Hanım’ın evine gitmesine izin yoktu artık. </st><st c="20355">Bundan sonra herhangi bir yayın da okumayacak, hele o her ay kapağında başka bir sinema artistinin fotoğrafı olan popüler </st><span><st c="20477">Hayat</st></span><st c="20482"> dergisi gibi </st><span><st c="20496">alafranga</st></span><st c="20505"> yayınlardan kesinlikle uzak duracaktı. </st><st c="20545">Şarkı yarışmaları, güzellik yarışmaları, spor müsabakaları... </st><st c="20607">bunların hepsi ahlaksızlıktı. </st><st c="20637">Dergilerde gördükleri o minicik etekli buz patencilerin hepsi günahkârdı. </st><st c="20711">Yüzücüler ve jimnastikçiler de vücutlarına yapışan mayolarıyla mümin erkeklerin aklına şehvet düşünceleri sokuyorlardı.</st></p>
			<p><st c="20830">“Havalarda çırılçıplak dönüp duran bütün o kızlar!” </st></p>
			<p><st c="20883">“Ama eskiden severdin sporu” diye hatırlattı Leyla.</st></p>
			<p><st c="20934">“Eskidendi!” dedi babası. </st><st c="20961">“Gözlerim açıldı şimdi. </st><st c="20985">Allah o yabanda kaybolmamı istemedi.”</st></p>
			<p><st c="21022">Leyla babasının hangi yabandan söz ettiğini bilmiyordu. </st><st c="21079">Şehirde yaşıyorlardı. </st><st c="21101">Belki çok büyük bir şehir sayılmazdı İstanbul gibi, ama şehirdi yine de.</st></p>
			<p><st c="21173">Annesi birkaç günde bir, dua ederken kullandığı o yumuşak, ağlamaklı sesiyle, çoktan başını örtmeye başlamış olması gerektiğini hatırlatıyordu Leyla’ya. </st><st c="21327">Zamanı gelmiş de geçmişti bile. </st><st c="21359">Bir zamanlar anlaştıkları gibi, beraber çarşıya gidip en güzel eşarpları seçmeleri lazımdı bir an önce – yalnız, Leyla kendini bu anlaşmaya bağlı hissetmiyordu artık. </st><st c="21526">Sadece başörtüsü kullanmak istememekle kalmıyor; bedenine de, gönlünce biçim verebileceği, giydirebileceği, boyayabileceği bir nesne muamelesi yapıyordu. </st><st c="21680">Saçlarını ve kaşlarını limon ve papatya sularıyla açıyordu; mutfaktaki tüm limonlar ve papatyalar esrarengiz bir şekilde ortadan kaybolunca bu sefer de annesinin kınasına dadandı. </st><st c="21860">Madem sarışın olamıyordu, o zaman neden kızıl saçlı olmasındı? </st><st c="21923">Annesi evdeki bütün kınaları da attı sessizce. </st></p>
			<p><st c="21970">Leyla bir gün okula giderken, çenesinde geleneksel dövmesi olan bir Kürt kadını gördü ve ondan ilham alarak sonraki hafta sağ ayak bileğinin hemen üstüne siyah bir gül kondurttu. </st><st c="22149">Dövmenin mürekkebi yerli aşiretlerce bilinen, yüzlerce yıllık bir formülle hazırlanmıştı: odun ateşi isi, dağkeçisi ödü, geyik içyağı ve birkaç damla anne ya da keçi sütü. </st><st c="22321">Leyla iğnenin her batışıyla biraz yüzünü buruştursa da dişini sıkmış, teninin altına giren yüzlerce kıymıkla tuhaf bir şekilde canlı hissetmişti kendisini.</st></p>
			<p><st c="22476">Leyla defterlerini meşhur şarkıcıların resimleriyle süslüyordu, halbuki babası müziğin haram olduğunu söylüyordu, hele Batı müziği iyice haramdı. </st><st c="22623">O böyle dediği ve herhangi bir orta yol bulma imkânı da bırakmadığı için Leyla son zamanlarda sadece Batı müziği dinler olmuştu. </st><st c="22752">Bu kadar ücra ve kapalı bir yerde Avrupa ve Amerika müzik listelerini takip etmek her zaman kolay olmuyordu ama Leyla ne bulursa dinliyordu. </st><st c="22893">Koyu renk saçlarıyla Amerikalıdan çok Türk’e benzeyen ve insanda cana yakın bir aşinalık hissi uyandıran yakışıklı Elvis Presley’i özellikle çok seviyordu. </st></p>
			<p><st c="23049">Bedeni hızla değişiyordu. </st><st c="23075">Koltukaltlarında tüyler, bacaklarının arasında koyu bir bölge; yeni bir ten, yeni kokular, yeni hisler. </st><st c="23179">Göğüsleri iki yabancıya dönüşmüş, burunlarını havaya diken iki züppe olmuşlardı. </st><st c="23260">Her gün sanki bir başkasıyla karşılaşmayı bekliyormuş gibi huzursuz edici bir merakla bakıyordu Leyla aynaya. </st><st c="23370">Her fırsatta makyaj yapıyor, saçlarını düzgünce öreceğine omuzlarına salıyor, giyebildiği her zaman dar etekler giyiyordu ve annesinin kesesinden çaldığı tütünlerle gizli gizli sigara içmeye başlamıştı. </st><st c="23573">Sınıfta hiç arkadaşı yoktu. </st><st c="23601">Diğer öğrenciler onu ya tuhaf ya ürkütücü buluyorlardı; hangisi olduğundan emin değildi Leyla. </st><st c="23696">Onun duyabileceği kadar yüksek sesle hakkında dedikodu yapıyorlar, pek sağlam ayakkabı olmadığını söylüyorlardı. </st><st c="23809">Bunların hiçbiri umurunda değildi Leyla’nın: O zaten onlardan uzak duruyordu, özellikle de popüler kızlardan ve onların yargılayıcı bakışları ve sivri sözlerinden. </st><st c="23973">Notları düşüktü. </st><st c="23990">Babası bunu dert etmiyor gibiydi. </st><st c="24024">Yakında nasılsa evlenip yuva kuracaktı. </st><st c="24064">Babası ondan örnek bir öğrenci olmasını değil, iyi ve namuslu bir kız olmasını bekliyordu sadece. </st></p>
			<p><st c="24162">Hâlâ okuldaki tek arkadaşı Eczacı Hanım’ın oğluydu. </st><st c="24214">Arkadaşlıkları zamana yenik düşmemiş, bir zeytin ağacı gibi, yıllar geçtikçe güçlenmişti. </st><st c="24304">Doğası itibariyle çekingen ve ketum olan Sinan’ın sayılarla arası çok iyiydi ve matematikte her zaman en yüksek notu alırdı. </st><st c="24429">Akranlarının çoğundaki enerjiye ayak uyduramadığı için onun da başka arkadaşı yoktu. </st><st c="24514">Baskın kişiliklerin –sınıf öğretmeninin, okul müdürünün ve en başta da annesinin– yanında genellikle sessiz durur, içine kapanırdı. </st><st c="24646">Leyla’yla öyle değildi ama. </st><st c="24674">İkisi birlikteyken durmadan konuşur, sesi heyecanla dolup taşardı. </st><st c="24741">Okulda her teneffüste ve öğle yemeğinde birbirlerini bulurlardı. </st><st c="24806">Cinsiyetlerin, kendi ayrı alanlarından pek dışarı çıkmadıkları bu şehirde, üzerlerine çevrilen kınayıcı bakışları hiç umursamadan bir köşede baş başa oturup bitmeyen sohbetlerine dalarlardı – bu arada diğer kızlar ya gruplar halinde toplanır ya ip atlar, diğer oğlanlarsa futbol ya da misket oynarlardı.</st></p>
			<p><st c="25109">Sinan, Birinci ve İkinci Dünya Savaşları hakkında ne bulursa okurdu – muharebelerin adları, bombalamaların tarihleri, direniş hareketinin kahramanları... </st><st c="25264">Zeplinler ve onlara adını veren Alman kontu hakkında müthiş şeyler biliyordu. </st><st c="25342">Leyla onun bu araçlar hakkında anlattıklarını dinlemeye bayılır, o tutkulu anlatışına kulak verirken bu hava gemilerinden birinin o devasa silindirik gölgesini minare ve kubbelere dokundurarak başlarının üstünden büyük göle doğru süzüldüğünü görürdü neredeyse. </st></p>
			<p><st c="25603">“Bir gün sen de bir şey icat edeceksin” derdi Leyla. </st></p>
			<p><st c="25656">“Ben mi?”</st></p>
			<p><st c="25665">“Ve seninki Alman kontunun icadından daha iyi olacak, çünkü onunki insanları öldürmüş. </st><st c="25753">Oysa seninki başkalarına yardım edecek. </st><st c="25793">Ben inanıyorum ki sen bir gün kimsenin cesaret edemeyeceği müthiş bir şey yapacaksın.”</st></p>
			<p><st c="25879">Onun sıra dışı bir şeyler yapabileceğine inanan tek kişiydi Leyla.</st></p>
			<p><st c="25946">Sinan özellikle şifrelere ve şifre çözümleme konusuna meraklıydı. </st><st c="26013">Savaş zamanının gizli mesajlaşmaları ve direniş hareketince yapılan </st><span><st c="26081">sabotaj yayınları </st></span><st c="26099">hakkında konuşurken zevkten gözleri parlardı. </st><st c="26145">Yayınların içeriği değildi gerçi ilgisini çeken; onu büyüleyen şey, radyonun gücüydü – mutlaka bir yerlerde bir dinleyen olduğu inancıyla karanlıkta boşluğa doğru konuşan o sesteki sarsılmaz iyimserlikti. </st></p>
			<p><st c="26350">Babasından habersiz, Leyla’ya evde okumasına artık imkân olmayan kitapları, dergileri ve gazeteleri getirip duran kişiydi bu oğlan. </st><st c="26482">İngiltere’de çok feci soğuklar yaşandığını, İran’da kadınların oy kullanma hakkı elde ettiğini ve Vietnam’daki savaşın Amerikalılar için pek iyi gitmediğini bu şekilde öğrenmişti Leyla. </st></p>
			<p><st c="26668">“Bana anlatıp durduğun o gizli radyolar var ya” dedi Leyla, okulun bahçesindeki tek ağacın altında otururlarken. </st><st c="26781">“Düşündüm de sen de onlar gibisin, değil mi? </st><st c="26826">Sayende dünyada olup bitenleri takip edebiliyorum ben de.”</st></p>
			<p><st c="26884">Sinan’ın yüzü ışıldadı. </st><st c="26909">“Senin sabotaj radyonum ben!”</st></p>
			<p><st c="26938">Ders zili çaldı, sınıfa dönme vakti gelmişti. </st><st c="26985">Leyla ayağa kalkıp üstünü silkelerken, “Belki de” dedi, “Sabotaj Sinan demeliyim sana.”</st></p>
			<p><st c="27072">“Sahi mi? </st><st c="27083">Ne güzel olur!”</st></p>
			<p><st c="27098">Ve işte, şehirdeki tek kadın eczacının tek çocuğu, böylece Sabotaj lakabını edinmiş oldu. </st><st c="27189">Aynı oğlan Leyla evden kaçtıktan kısa süre sonra, Van’dan kalkıp onun peşinden ta İstanbul’a –tüm hoşnutsuzların ve huzursuzların ve hayalperestlerin eninde sonunda kendini bulduğu şehre– gidecekti.</st></p>
		</div>
<div id="charCountTotal" value="27387"></div></body>
</html>
