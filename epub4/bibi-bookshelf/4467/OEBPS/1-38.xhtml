<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-42" xml:lang="tr-TR">
		<div>
			<p id="_idParaDest-40"><st c="0">Kusur insana mahsustur</st></p>
			<p><st c="23">Nihayet vardılar. </st><st c="42">Birbirlerine yaslanıp sanki çözmeleri gereken bir bulmacaymış gibi baktılar söz konusu mezara. </st><st c="137">Diğer mezarların çoğu gibi bunun da üstünde yalnızca bir numara vardı. </st><st c="208">Ne Tekila yazıyordu mezar taşında ne de Leyla. </st><st c="255">Zaten ortada bir mezar taşı da yoktu. </st><st c="293">Kenarları çiçeklerle düzgünce çevrilmiş, iyi bakılmış bir mezar yeri de. </st><st c="366">Var olan tek şey, birilerinin alelacele üstüne bir rakam karaladığı tahta bir plakaydı.</st></p>
			<p><st c="453">Varlıklarından rahatsız olan bir kertenkele bir kayanın altından fırlayıp ilerideki çalıların arasına girerek gözden kayboldu. </st><st c="581">Sesini bir fısıltı düzeyine indirerek, “Leylacığım burada mı şimdi?” diye sordu Hümeyra. </st></p>
			<p><st c="670">Nalan sessiz bir gerginlikle dikildi bir an. </st><st c="715">Yutkundu. </st><st c="725">Kelimeler boğazında düğümlendi. </st><st c="757">“Evet, hadi kazalım.”</st></p>
			<p><st c="778">“Yahu durun, Allah rızası için” Zeynep122 elini kaldırdı. </st><st c="837">“Önce dua etmek lazım. </st><st c="860">Usul yordam bilmeden atlamayın hemen.”</st></p>
			<p><st c="898">“İyi peki” dedi Nalan. </st><st c="922">“Ama kısa kes lütfen. </st><st c="944">Acelemiz var.”</st></p>
			<p><st c="958">Zeynep122 çantasından bir kavanoz çıkardı ve önceden hazırladığı karışımı etrafa serpmeye başladı: kaya tuzu, gülsuyu, sandal ağacı macunu, kakule tohumları ve kâfuru. </st><st c="1127">Gözlerini kapatıp avuçlarını göğe doğru açarak Fatiha suresini okudu. </st><st c="1197">Hümeyra da katıldı ona. </st><st c="1221">Başı dönen Sabotaj’ın duaya başlamadan önce bir kenara oturması gerekti. </st><st c="1294">Cemile ise sessizce üç kez haç çıkardı.</st></p>
			<p><st c="1333">Sonra derin bir sessizlik oldu. </st><st c="1366">Keder dolu bir sessizlik. </st></p>
			<p><st c="1392">“Tamamdır, başlayabilir miyiz artık?” dedi Nalan.</st></p>
			<p><st c="1441">Bütün ağırlığını kullanarak elindeki küreği toprağa sapladı ve çizmesiyle kenarına bastırdı. </st><st c="1535">Toprağın soğuktan sertleşmiş olacağından endişe etmişti ama gayet yumuşak ve ıslaktı; hızla işe girişerek bir tempo tutturdu. </st><st c="1661">Toprağın insana huzur veren o tanıdık kokusu ve hissi sarmıştı her yanını. </st></p>
			<p><st c="1736">Nalan’ın gözünün önüne bir görüntü geldi birden. </st><st c="1785">Leyla’yı ilk gördüğü zamanı hatırlıyordu – uzun seneler önce, genelevin pencerelerinde gördüğü, soluğuyla camı buğulandıran yüzlerden biriydi sadece Leyla. </st><st c="1941">Omuzlarına düşen saçları ve koyu renkli, iri, anlamlı gözleriyle, Nalan’ın tarla sürerken bulduğu bir madeni paranın üstündeki kadını andırıyordu. </st><st c="2088">Tıpkı bir Bizans imparatoriçesi gibi, zamana ve mekâna meydan okuyan, yakalaması güç bir şeyler vardı çehresinde, ifadesinde.</st></p>
			<p><st c="2213">“Ona ne olduğunu hiç merak etmedin mi?” diye sormuştu Leyla, bir gün durup dururken. </st></p>
			<p><st c="2299">“Kime yahu?”</st></p>
			<p><st c="2311">“Şu senin genç geline... </st><st c="2337">hani odada bir başına bırakıp çıktığın kızcağız?”</st></p>
			<p><st c="2386">“Aman, ne bileyim. </st><st c="2406">Herhalde bir başkasıyla evlenmiştir. </st><st c="2443">Bir araba dolusu çocuğu vardır şimdiye.”</st></p>
			<p><st c="2483">“Konu o değil. </st><st c="2499">Sen onu o odada yalnız bıraktın, çıktın gittin. </st><st c="2547">Kim bilir ne kötü hissetti kendini.”</st></p>
			<p><st c="2583">“Yahu geçmiş zaman be Leyla. </st><st c="2613">Ne demeye kurcalıyorsun, ne olduysa oldu.”</st></p>
			<p><st c="2655">“Olmaz öyle. </st><st c="2669">Bak ne diyeceğim? </st><st c="2687">Bana kartpostal yolluyorsun ya? </st><st c="2719">Ona da bir mektup yazsana, ne güzel olur. </st><st c="2761">Hiç olmazsa neden böyle davrandığını açıklayıp özür dilemelisin.”</st></p>
			<p><st c="2826">“Yahu kafayı mı yedin? </st><st c="2850">Ciddi misin sen? </st><st c="2867">Düzmece bir evliliğe zorlanmıştım. </st><st c="2902">Baskı üstüne baskı. </st><st c="2922">Israr üstüne ısrar. </st><st c="2942">Kaçmasaydım ölürdüm herhalde. </st><st c="2972">Kendimi, ruhumu, aklımı kurtarmak için kaçtım oradan. </st><st c="3026">Kalsaydım, bütün ömrümce bir yalanı yaşasaydım daha mı iyi olurdu?”</st></p>
			<p><st c="3093">“Tabii ki olmazdı. </st><st c="3113">Hayatlarımızı tamir etmek için ne gerekiyorsa yapmalıyız, evvela kendimize borçluyuz bunu – ama bunu yaparken başkalarını kırmamaya da dikkat etmeliyiz, özen göstermeliyiz.”</st></p>
			<p><st c="3286">“Hey Allahım, çıldırtacak beni bu kadın.”</st></p>
			<p><st c="3328">Leyla o sabırlı ve bilge bakışıyla bakmıştı ona. </st></p>
			<p><st c="3378">Nalan pes eder gibi ellerini havaya kaldırmıştı. </st><st c="3427">“Peki, tamam... </st><st c="3443">Bir mektup yazarım. </st><st c="3463">Ne diyeceksem bunca sene sonra.”</st></p>
			<p><st c="3495">“Doğruyu söyle yeter. </st><st c="3518">Söz mü?”</st></p>
			<p><st c="3526">“Aman peki söz!”</st></p>
			<p><st c="3543">Şimdi, bunca zaman sonra Nalan, Leyla’nın mezarını kazmaya devam ederken, düşünceleri o çoktan unutulmuş konuşmaya gitti istemsizce. </st><st c="3677">Leyla’nın sesini kafasının içinde duydu bir an ve o söz verdiği mektubu da hiçbir zaman yazmadığını hatırladı acı acı.</st></p>
			<p><img src="image/1fish.png" alt="" /></p>
			<p><st c="3795">Sabotaj mezarın kenarında durmuş Nalan’ı hayranlıkla karışık bir hayretle seyrediyordu. </st><st c="3884">Bedensel güç gerektiren işlerde hiçbir zaman iyi olmamıştı kendisi; evde ne zaman bir musluk tamir etmek ya da bir raf takmak filan gibi işler çıksa komşuyu çağırırlardı. </st><st c="4055">Ailedeki herkes onu matematik hesapları, formüller, rakamlar gibi sıkıcı konuların içinde kaybolmuş bir adam olarak görürdü. </st><st c="4180">Oysa Sabotaj inanıyordu ki yaratıcı bir zihne sahipti, keşfedilmemiş yeteneklere. </st><st c="4262">Henüz keşfedilmemiş bir sanatçı olduğuna inanıyordu içten içe. </st><st c="4325">Ya da kıymeti bilinmemiş bir bilim adamı. </st><st c="4367">Ziyan olmuş bir yetenek. </st><st c="4392">D/Ali’ye nasıl gıpta ettiğini hiç itiraf etmemişti Leyla’ya. </st><st c="4453">Başka neleri söylememişti ona? </st><st c="4484">Anılar zihninin içinden hızla geçmeye başladı. </st><st c="4531">Çocukluğundan beri tanıyordu Leyla’yı. </st><st c="4570">Lakin aralarındaki arkadaşlık bir yapboz gibiydi. </st><st c="4620">Parçalar yerine otursa da çatlaklarla parçalanmıştı resim. </st></p>
			<p><st c="4679">Vücudunda gezinen votkanın etkisiyle kanı hızlanmış, şakaklarında zonkluyordu. </st><st c="4758">Neredeyse kulaklarını kapatacaktı bu sesi duymamak için. </st><st c="4815">Bekledi. </st><st c="4824">Geçmeyince, başını sanki gökyüzünde bir teselli bulmak ister gibi arkaya attı. </st><st c="4903">Orada, yukarıda çok garip bir şey fark etti; yüz ifadesi gevşedi birden. </st><st c="4976">Ayın yüzeyinden bir surat bakıyordu ona. </st><st c="5017">Şaşırtıcı derecede tanıdık bir yüzdü bu. </st><st c="5058">Birer çentik gibi olana dek kıstı gözlerini. </st><st c="5103">Kendi yüzüydü bu! </st><st c="5121">Birisi ayın üstüne onun resmini yapmıştı! </st><st c="5163">Afallayan Sabotaj, hırıltılı bir hayret nidası çıkardı. </st><st c="5219">Kendini kontrol etmek için dudaklarını ısırdıysa da pek bir işe yaramadı.</st></p>
			<p><st c="5292">“Ayı gördünüz mü? </st><st c="5311">Ben varım ayın üstünde!” dedi Sabotaj, yanakları alev alev.</st></p>
			<p><st c="5370">Nalan kazmayı bıraktı. </st><st c="5394">“Nesi var bunun? </st><st c="5411">Kafayı mı üşüttü?”</st></p>
			<p><st c="5429">Sabotaj gözlerini devirdi. </st><st c="5457">“Neyim mi var? </st><st c="5472">Hiçbir şeyim yok alimallah. </st><st c="5500">Neden hep benim bir sorunum olduğunu varsayıyorsun ki? </st><st c="5555">Gayet iyiyim ben. </st><st c="5573">Turp gibiyim!”</st></p>
			<p><st c="5587">Nalan sertçe bir soluk alıp küreği elinden bıraktı ve Sabotaj’a doğru yürüdü. </st><st c="5666">Omuzlarından tutup gözbebeklerine baktı ve genişlemiş olduklarını fark etti.</st></p>
			<p><st c="5742">Hızla diğerlerine döndü. </st><st c="5768">“İçki mi içti bu yoksa?”</st></p>
			<p><st c="5792">Hümeyra pişmanlıkla yutkundu. </st><st c="5823">“Ya, şey... </st><st c="5835">birazcık... </st><st c="5847">Kendisini iyi hissetmiyordu.”</st></p>
			<p><st c="5876">Nalan dişlerini sıktı. </st><st c="5900">“Anladım zaten bakar bakmaz. </st><st c="5929">Tam olarak ne içti peki?”</st></p>
			<p><st c="5954">“Senin... </st><st c="5965">votkan var ya, ondan” dedi Zeynep122.</st></p>
			<p><st c="6002">“Ne? </st><st c="6008">Kafayı mı yediniz? </st><st c="6027">Ben bile dikkatli içiyorum onu. </st><st c="6059">Sabotaj kaldırır mı sandınız? </st><st c="6089">Kim ilgilenecek şimdi onunla?”</st></p>
			<p><st c="6119">“Ben! </st><st c="6126">Ben ilgilenirim kendimle” dedi Sabotaj, kelimeleri tam telaffuz edemeden. </st></p>
			<p><st c="6200">Nalan yeniden küreği eline aldı. </st><st c="6233">“Uzak tutun şunu benden. </st><st c="6258">Ciddiyim! </st><st c="6268">Hepiniz sorumlusunuz bu halden.”</st></p>
			<p><st c="6300">“Gel canım, benim yanımda dur sen” dedi Hümeyra, Sabotaj’ı nazikçe kendisine doğru çekerken. </st></p>
			<p><st c="6394">Sabotaj bitkinlikle karışık bir heyecanla iç geçirdi. </st><st c="6448">En yakınındaki insanlarca yanlış anlaşılmanın verdiği o çok bildik his dolmuştu içine bir kez daha. </st><st c="6548">Kelimelerle arası hiçbir zaman iyi olmamıştı, duygularını ifade etmekte de hiçbir zaman iyi değildi. </st><st c="6649">Sevdiklerinden onun suskunluklarını okuyabilmelerini beklemişti hep. </st><st c="6718">Konuşması gerektiği zamanlarda sıklıkla ima yoluna giderdi; hislerini açması gerektiğinde daha da beter örterdi üstlerini. </st><st c="6841">Ölüm herkes için ürkütücüydü belki ama başkalarının ihtiyaç ve taleplerinin yön verdiği, kandırmaca ve mecburiyetlerle dolu bir hayat yaşadığını içten içe bilen biri için galiba daha da ürkütücüydü. </st><st c="7040">Artık babasının –annesiyle onu Van’daki o dar kafalı, dedikoducu mahallede bir başlarına bırakarak– ölüp gittiği yaşa da geldiği için, kendisi de öldüğünde arkasında ne kalacağını sorgulamaya hakkı olduğunu düşünüyordu.</st></p>
			<p><st c="7259">“Ayın üstünde benim yüzümü görmedi mi hiç kimse? </st><st c="7309">Ne yani, bir tek ben mi gördüm?” diye mırıldandı Sabotaj, topuklarının üstünde ileri geri giderek; dalgalı sulardaki bir sal gibi sallanıyordu bütün vücudu.</st></p>
			<p><st c="7465">“Şşş, tamam canım, gördük hepimiz” dedi Hümeyra yatıştırmak için.</st></p>
			<p><st c="7531">“Yemin et, gördün mü sahi?”</st></p>
			<p><st c="7559">Zeynep122, yemin etmeye yanaşmasa da, başını salladı, “Evet, evet” dedi. </st><st c="7633">“Gördük.”</st></p>
			<p><st c="7642">“Gitti şimdi” dedi Sabotaj, gözlerini yere indirerek; morali bozulmuş gibi düştü suratı. </st><st c="7732">“Puf! </st><st c="7738">Yok artık. </st><st c="7749">Ölüm dediğin de böyle bir şey işte. </st><st c="7785">Bir varmışım bir yokmuş...”</st></p>
			<p><st c="7812">“Bir yere gittiğin yok. </st><st c="7837">Burada, yanımızdasın.” Hümeyra termosunu açıp biraz kahve ikram etti ona.</st></p>
			<p><st c="7910">Birkaç yudum aldı Sabotaj ama pek teselli bulmuş gibi görünmüyordu. </st><st c="7979">“Kabristanda ne işim var ki? </st><st c="8008">Tüylerimi diken diken ediyor burası.”</st></p>
			<p><st c="8045">“Benim de” dedi Hümeyra alçak sesle. </st><st c="8083">“Yola çıktığımızda cesur hissediyordum kendimi ama artık öyle değil. </st><st c="8152">Bu gece uzun zaman kâbuslarıma girecek, eminim.”</st></p>
			<p><st c="8200">Nalan’a yardım etmedikleri için kendilerini mahcup hissetseler de, dördü yan yana durmuş, bekliyorlardı şimdi Leyla’nın mezarının kazılmasını. </st><st c="8344">Bu tuhaf yerde azıcık bir düzen ve huzur varsa onu da bozuyor olmaktan endişe ediyorlardı. </st><st c="8435">Ama bunu Nalan’a söylemeye hiçbirinin cesareti yoktu. </st></p>
			<p><img src="image/1fish.png" alt="" /></p>
			<p><st c="8489">Mezar açılınca, Sabotaj’la kızlar toprak yığınının etrafına toplandılar; o karanlık çukura bakmaya niyetleri yoktu. </st><st c="8605">Henüz yoktu en azından.</st></p>
			<p><st c="8628">Nalan kazdığı delikten dışarı tırmandı, soluk soluğa ve çamur içindeydi. </st><st c="8702">Eliyle terini sildi ve bunu yaparken bütün alnını çamur yaptığını fark etmedi. </st><st c="8781">“Yardımınız için teşekkürler pis tembeller” dedi.</st></p>
			<p><st c="8830">Diğerleri yanıt vermedi. </st><st c="8856">Konuşmaya korkuyorlardı. </st><st c="8881">Bu çılgınca plana razı olmak ve o kamyonete atlamak hem bir macera hem de Leyla için yapılması gereken şey gibi görünmüştü başta. </st><st c="9011">Ama şimdi, çıplak, ilkel bir korku sarmıştı içlerini birdenbire; gecenin bir yarısı bir cesetle karşı karşıya gelince, daha önceden verdikleri sözlerin pek bir etkisi kalmıyordu. </st></p>
			<p><st c="9190">“Hadi. </st><st c="9197">Çıkaralım onu.” Nalan fenerini mezarın içinde gezdirdi. </st></p>
			<p><st c="9253">Birkaç ağaç kökü çarptı gözlerine ışıkta, yılan gibi kıvrılıyorlardı. </st><st c="9323">Çukurun dibinde, üzerine yer yer toprak parçaları düşmüş kefen görünüyordu. </st></p>
			<p><st c="9399">“Niye tabut yok?” diye sordu Cemile, biraz yaklaşıp aşağıya bakmayı başardığında.</st></p>
			<p><st c="9480">Zeynep122 başını iki yana salladı. </st><st c="9516">“Hıristiyanlar öyle gömülür. </st><st c="9545">Biz Müslümanlar ölülerimizi basit bir kefen içinde gömeriz. </st><st c="9605">Başka hiçbir şey olmaz. </st><st c="9629">Böylece hepimiz eşit oluruz ölünce. </st><st c="9665">Sizinkiler nasıl yapıyordu memlekette?”</st></p>
			<p><st c="9704">“Hiç ölü birini görmedim ben daha önce” dedi Cemile, sesi çatlayarak. </st><st c="9775">“Annem hariç. </st><st c="9789">Annem Hıristiyan’dı ama evlenince Müslüman olmuştu... </st><st c="9843">ama tam olarak da kopmamıştı... </st><st c="9875">cenazesiyle ilgili bazı anlaşmazlıklar çıktı. </st><st c="9921">Babam Müslüman cenazesi istedi; teyzemse Hıristiyan cenazesi. </st><st c="9983">Büyük kavga çıktı aralarında. </st><st c="10013">İşler çirkinleşti.”</st></p>
			<p><st c="10032"> Üzüntü bir pelerin gibi tüm bedenini sararken, başını salladı Zeynep122. </st><st c="10106">Din onun için her zaman bir umut, dayanak ve sevgi kaynağı olmuştu – onu karanlığın mahzeninden alıp ruhani ışığın katına çıkaran bir efsun adeta. </st><st c="10253">Ama onun yüreğini ısıtan ve onu inanç, renk ya da milliyet farkı gözetmeksizin tüm insanlığa yakınlaştıran öğretiler, bazılarınca öyle bir yorumlanıyordu ki insanları kutulara bölebiliyor, kafalarını karıştırabiliyor ve birbirlerinden ayırabiliyor, düşmanlığın ve kinin ve hatta katliamların tohumlarını ekebiliyorlardı. </st><st c="10574">Bir asansör gibiydi belki de din. </st><st c="10608">Onu yukarıya çıkarıyor ama bazılarını da yerin dibine indiriyordu. </st><st c="10675">Bir gün Allah’ın huzuruna varacak olsa O’na bunu danışmak isterdi. </st><st c="10742">Dinin bu asansör yanını. </st><st c="10767">Ve şu basit soruyu sormak isterdi Zeynep122: “Neden Sen’i bu kadar yanlış anlamalarına göz yumdun benim güzel ve merhametli Allahım?”</st></p>
			<p><st c="10900">Ağır ağır aşağı indirdi bakışlarını. </st><st c="10938">Orada gördüğü şey karşısında bir anda unutuverdi düşüncelerini. </st><st c="11002">“Leyla’nın kefeninin üstünde tahta plakalar olmalıydı” dedi. </st><st c="11063">“Neden korumamışlar vücudunu?”</st></p>
			<p><st c="11093">“Mezar kazıcılarının umurunda değilmiş herhalde.” Nalan ellerinin tozunu silkeledi ve Zeynep122’ye döndü. </st><st c="11200">“Hadi bakalım, atla!”</st></p>
			<p><st c="11221">“Ne? </st><st c="11227">Ben mi?”</st></p>
			<p><st c="11235">“Benim burada kalıp ipi çekmem gerekiyor. </st><st c="11278">Birisi de aşağıya inmeli. </st><st c="11304">En küçük sensin.”</st></p>
			<p><st c="11321">“Aynen. </st><st c="11330">Zaten bu yüzden ben inemem. </st><st c="11358">İnersem bir daha çıkamam.”</st></p>
			<p><st c="11384">Nalan bir düşündü bunu. </st><st c="11409">Hümeyra’ya baktı –fazla şişman–, sonra Sabotaj’a baktı –fazla sarhoş– ve son olarak Cemile’ye döndü – ama o da fazla güçsüzdü. </st><st c="11536">İç geçirdi. </st><st c="11548">“Peki, ben yaparım. </st><st c="11568">Yeterince kaldım zaten orada ne de olsa.”</st></p>
			<p><st c="11609">Küreği bir tarafa bırakıp kenara biraz daha yaklaştı ve aşağıya baktı. </st><st c="11681">Bir keder dalgası yükseldi göğsünde. </st><st c="11718">Orada, aşağıda en iyi arkadaşı, hayatının yirmiden fazla yılını –iyi zamanları, kötü zamanları ve berbat zamanları– paylaştığı kadın yatıyordu.</st></p>
			<p><st c="11861">“Pekâlâ, şöyle yapacağız” dedi Nalan. </st><st c="11900">“Ben aşağıya ineceğim, siz bana ipi atacaksınız, ben de onu Leyla’nın etrafına dolayıp bağlayacağım. </st><st c="12001">Üçe kadar sayacağız ve ben ‘tamam’ deyince yukarıya çekeceksiniz, anlaştık mı?”</st></p>
			<p><st c="12080">“Anlaştık!” dedi Hümeyra, hırıltılı bir sesle.</st></p>
			<p><st c="12127">“Nasıl çekeceğiz? </st><st c="12146">Bir bakayım” dedi Sabotaj ve kimsenin onu durdurmasına fırsat bırakmadan ileri atıldı. </st></p>
			<p><st c="12233">Normalde soluk olan benzi, adam deviren votkanın etkisiyle kasabın kesme tahtasını andıran bir kırmızı tonuna bürünmüştü. </st><st c="12355">Ceketini çıkarmış olduğu halde şakır şakır terliyordu. </st><st c="12410">Boynunu uzatabildiğince uzatarak gözlerini kısıp mezarın içine baktı. </st><st c="12480">Rengi attı.</st></p>
			<p><st c="12491">Birkaç dakika önce kendi yüzünü ayın üstünde görmüştü. </st><st c="12547">Bir şok yaşamıştı. </st><st c="12566">Ama şimdi yüzünün hayalete benzeyen bir yansıması aşağıdaki kefenin üstündeydi. </st><st c="12646">Ölüm’den gelen bir işaretti bu. </st><st c="12678">Arkadaşları anlamayabilirlerdi ama Azrail sıranın onda olduğunu söylüyordu ona, biliyordu Sabotaj. </st><st c="12777">Başı dönmeye başladı. </st><st c="12799">Midesi bulanarak, yarı kör bir halde öne sendeledi ve dengesini kaybetti. </st><st c="12873">Yer sanki bir anda altından kaydı ve kendisini doğruca mezarın içinde buldu.</st></p>
			<p><st c="12949">Her şey o kadar hızlı olmuştu ki diğerleri tepki vermeye fırsat bile bulamamıştı – çığlık atan Cemile hariç.</st></p>
			<p><st c="13058">“Şu haline bak!” Nalan bacakları açık durmuş, elleri kalçalarında, Sabotaj’ın durumunu inceliyordu. </st><st c="13159">“Nasıl bu kadar dikkatsiz olabilirsin?”</st></p>
			<p><st c="13198">“Ay eyvah! </st><st c="13210">İyi misin?” Hümeyra kenardan dikkatlice baktı.</st></p>
			<p><st c="13256">Sabotaj, titreyen çenesi dışında tamamen hareketsiz, öylece duruyordu çukurun içinde.</st></p>
			<p><st c="13342">“Hayatta mısın oğlum, ses versene?” diye sordu Nalan. </st></p>
			<p><st c="13397">Dile gelen Sabotaj, “Galiba...” dedi. </st><st c="13435">“... </st><st c="13440">bir mezarın içindeyim.”</st></p>
			<p><st c="13463">“Evet, farkındayız” dedi Nalan.</st></p>
			<p><st c="13495">“Paniğe kapılma” dedi Zeynep122. </st><st c="13529">“Şöyle düşün. </st><st c="13543">Şu an en büyük korkunla yüzleşiyorsun; bu aslında senin için hayırlı bir şey.”</st></p>
			<p><st c="13621">“Çıkarın beni. </st><st c="13637">Lütfen!” Hiç tavsiye dinleyecek durumda değildi Sabotaj. </st><st c="13694">Kefene basmamaya dikkat ederek kenara geçti ama anında geri kaydı; mezarın zifiri karanlığında göremediği birtakım yaratıklardan ödü kopuyordu.</st></p>
			<p><st c="13837">“Hadi Nalan, yardım et, korkudan ölecek” dedi Hümeyra. </st></p>
			<p><st c="13893">Nostalji Nalan omuz silkti. </st><st c="13921">“Neden ki? </st><st c="13932">Belki de orada biraz kalıp dersini alsa daha iyi olur.”</st></p>
			<p><st c="13987">“Ne diyor? </st><st c="13999">Ne diyor?” diye seslendi bulunduğu çukurdan Sabotaj. </st><st c="14052">Sanki boğazına katı bir madde takılmış gibi bir acayip geliyordu sesi. </st></p>
			<p><st c="14123">Cemile araya girdi. </st><st c="14143">“Şaka yapıyor. </st><st c="14158">Kurtaracağız seni, merak etme.”</st></p>
			<p><st c="14189">“Tabii ya. </st><st c="14201">Hiç endişelenme sen” dedi Zeynep122. </st><st c="14238">“Dur sana bir dua öğreteyim, faydası ol...”</st></p>
			<p><st c="14281">Sabotaj’ın soluk alıp verişleri hızlandı. </st><st c="14324">Dua filan düşünecek halde değildi. </st><st c="14359">Mezarın yan duvarlarından sızan kesif karanlıkta yüzü hayaletimsi bir renge bürünmüştü. </st><st c="14447">Elini kalbinin üstüne koydu.</st></p>
			<p><st c="14475">“Aman Allahım! </st><st c="14491">Kalp krizi geçiriyor galiba – tıpkı babası gibi” dedi Hümeyra. </st><st c="14554">“Bir şey yapın, çabuk!”</st></p>
			<p><st c="14577">Nostalji Nalan iç geçirdi. </st><st c="14605">“Peki, tamam.”</st></p>
			<p><st c="14619">Nalan çukurun içine atlayıp yanına gelir gelmez Sabotaj kollarını onun boynuna doladı. </st><st c="14707">Hayatında hiç bu kadar sevinmemişti onu gördüğüne.</st></p>
			<p><st c="14757">“Yahu dur, sakin ol. </st><st c="14779">Hareket edemiyorum.”</st></p>
			<p><st c="14799">Sabotaj istemeye istemeye gevşetti kollarını. </st><st c="14846">Hayatı boyunca durmaksızın azarlanıp hizaya getirilmişti: çocukluğunda evde güçlü, sevgi dolu ama katı disiplinli annesi, okulda öğretmenleri, askerlikte ve ofiste üstleri tarafından. </st><st c="15030">Yıllarca sürekli sindirilmekten ruhu ezilmiş, başka koşullar altında cesaretin çiçekleneceği yerde bir posa kalmıştı geriye.</st></p>
			<p><st c="15154">Ses tonundan pişman olan Nalan öne eğilerek parmaklarını birbirine geçirdi. </st><st c="15231">“Hadi. </st><st c="15238">Çık bakalım!”</st></p>
			<p><st c="15251">“Yok olmaz, basamam ellerine.”</st></p>
			<p><st c="15282">“Sen takma onu kafana. </st><st c="15306">Hadi işine, çık tırman.”</st></p>
			<p><st c="15330">Israrlar sonucu Sabotaj bir ayağını Nalan’ın ellerine, bir dizini omzuna koydu ve diğer ayağını da kafasından aşırıp yukarıya tırmandı. </st><st c="15467">Hümeyra, Zeynep122 ile Cemile’den de biraz yardım alarak aşağıya uzanıp, Sabotaj’ı dışarıya çekti.</st></p>
			<p><st c="15565">“Allahım, sana şükürler olsun!” dedi Sabotaj, yeryüzü seviyesine ulaşır ulaşmaz. </st><st c="15647">“Teşekkürler Allahım.” </st></p>
			<p><st c="15670">“Hah, bütün zor işi ben yapayım ama teşekkürü Allah kapsın” diye homurdandı Nalan, çukurun içinden.</st></p>
			<p><st c="15769">“Sana da teşekkür ederim Nalan” dedi Sabotaj. </st></p>
			<p><st c="15816">“Bir şey değil. </st><st c="15832">Şimdi birisi bana ipi atabilir mi </st><span><st c="15866">lütfen</st></span><st c="15872">?”</st></p>
			<p><st c="15874">Attılar. </st><st c="15884">Nalan ipi alıp cesede doladı. </st><st c="15914">“Çekin!”</st></p>
			<p><st c="15922">Ceset yerinden kıpırdamayı reddetti başta; olduğu yerde kalmaya kararlı görünüyordu. </st><st c="16008">Sonra milim milim kaldırmayı başardılar. </st><st c="16049">Yeterince yükseldiğinde, dikkatlice tutup yukarı çekerek olabilecek en nazik şekilde yere koydular.</st></p>
			<p><st c="16148">Nihayet, Nalan da elleri çizikler ve kesiklerle kaplı halde tırmanıp çıktı. </st><st c="16225">“Aman ya. </st><st c="16235">Canım çıktı.”</st></p>
			<p><st c="16248">Ama kimse duymadı onu. </st><st c="16272">Onun dışındaki herkes hayretten kocaman açılmış gözlerle kefene bakıyorlardı. </st><st c="16350">Yukarı çekerlerken kumaşın bir kısmı yırtılıp açılmıştı ve içerideki yüz kısmen görünüyordu şimdi. </st></p>
			<p><st c="16449">“Bu merhumun sakalı var” dedi Sabotaj.</st></p>
			<p><st c="16487">İşin aslının ne olduğunu o an anlayan Zeynep122 dehşet içinde Nalan’a döndü. </st><st c="16565">“Tövbe tövbe. </st><st c="16579">Yanlış mezarı açmışız!”</st></p>
			<p><img src="image/1fish.png" alt="" /></p>
			<p><st c="16602">“Nasıl yaparız böyle bir hatayı?” diye sordu Cemile, sakallı adamı yeniden gömüp mezarının üstünü düzeltmelerinden sonra.</st></p>
			<p><st c="16724">“Hastanedeki yaşlı amca yüzünden.” Nalan, sesinde minik bir mahcubiyet tınısıyla, cebinden kâğıt parçasını çıkardı. </st><st c="16841">“Elyazısı çok fenaydı. </st><st c="16864">7052 mi, 7053 mü emin olamamış, 7052 bu herhalde demiştim. </st><st c="16923">Nereden bilebilirdim ki? </st><st c="16948">Benim suçum değil.”</st></p>
			<p><st c="16967">“Olsun, sıkma canını” dedi Zeynep122 sevecenlikle.</st></p>
			<p><st c="17018">“Hadi.” Hümeyra da kendisini toparladı. </st><st c="17059">“Doğru mezarı kazalım. </st><st c="17082">Bu sefer biz de yardım ederiz sana.”</st></p>
			<p><st c="17118">“Yardım gerekmez.” Kendinden emin haline geri dönen Nalan, küreği eline aldı. </st><st c="17197">“Siz şuna mukayyet olun yeter.” Parmağıyla Sabotaj’ı işaret etti.</st></p>
			<p><st c="17262">Sabotaj’ın yüzü asıldı. </st><st c="17287">Aşırı hassas biri olarak görülmekten nefret ediyordu. </st><st c="17341">Pek çok çekingen insan gibi o da, içinde, bir gün dışarı çıkıp aslında nasıl biri olduğunu bütün dünyaya göstermek için yanıp tutuşan bir kahraman olduğuna inanıyordu.</st></p>
			<p><st c="17508">Bu arada, Nalan, kürekkemiklerinin arasındaki yakıcı ağrıya rağmen çoktan kazmaya başlamıştı. </st><st c="17603">Kolları, omuzları sızlıyordu. </st><st c="17633">Çaktırmadan avuçlarına baktı, nasır tutacaklar diye endişeleniyordu. </st><st c="17702">Dışındaki erkek görünümünden içindeki kadına doğru geçirdiği o uzun ve zahmetli dönüşüm sırasında en çok canını sıkan konu elleri olmuştu. </st><st c="17841">Ayaklar ve eller insan vücudunda değiştirmesi en zor yerlerdi. </st><st c="17904">Öyle demişti cerrah. </st><st c="17925">Saç nakledilebilir, buruna şekil verilebilir, memeler büyütülebilir ve yağ herhangi bir yerden alınıp başka bir yere enjekte edilebilirdi –insanın nasıl da bambaşka biri haline gelebileceği inanılır gibi değildi gerçekten–; bir tek ellerin boyutu ve şekliyle ilgili yapılacak fazla bir şey yoktu. </st><st c="18222">İstediğin kadar manikür yaptır, telafisi yoktu bunun. </st><st c="18276">Ve Nalan da bir çiftçinin güçlü, sağlam ellerine sahip olmaktan bunca yıldır utanç duymuştu hep. </st><st c="18373">Ama bu gece ilk defa minnettardı ellerine. </st><st c="18416">Leyla görse onunla gurur duyardı.</st></p>
			<p><st c="18449">Bu kez yavaş yavaş ve dikkatlice kazıyordu. </st><st c="18494">Hümeyra, Cemile, Zeynep122 ve hatta Sabotaj bile sessiz sessiz çalışıyordu yanında. </st><st c="18578">Bir kez daha mezar açıldı, Nalan içeri atladı ve yine ip atıldı aşağıya.</st></p>
			<p><st c="18650">İlk denemelerine kıyasla bu kez ceset daha hafif geldi yukarı çekerken. </st><st c="18723">Nazikçe yere koydular. </st><st c="18746">Bu sefer ne göreceklerinden korka korka kefenin kıyısını temkinlice kaldırdılar. </st></p>
			<p><st c="18827">“Leyla bu” dedi Hümeyra, titreyen bir sesle.</st></p>
			<p><st c="18871">Zeynep122 gözlüğünü çıkarıp avuç içleriyle gözlerini sildi. </st></p>
			<p><st c="18932">Nalan terli alnına yapışan saç tellerini kenara çekti. </st><st c="18987">“Tamam o zaman. </st><st c="19003">Hadi gidiyoruz.”</st></p>
			<p><st c="19019">Dikkatlice, arkadaşlarının cesedini el arabasına yerleştirdiler. </st><st c="19085">Nalan gövdeyi bacaklarıyla dengeleyerek yerinde durmasını sağladı. </st><st c="19152">Yola koyulmadan önce votkayı açıp sağlam bir yudum çekti. </st><st c="19210">Sıvı, yolunun üstündeki her şeyi yakarak boğazından geçip midesine indi; dostane bir kamp ateşi gibi hoş ve sıcaktı.</st></p>
			<p><img src="image/1fish.png" alt="" /></p>
			<p><st c="19326">Bir şimşek daha göğü yırtarak çaktı, yaklaşık otuz metre ötelerine yıldırım düşerken bir anlığına bütün mezarlığı aydınlattı. </st><st c="19453">Tam hıçkırığının orta yerinde yakalanan Sabotaj geriye sıçradı. </st><st c="19517">Tuhaf bir ses çıktı ağzından. </st><st c="19547">Derken bir hırlamaya dönüştü ses.</st></p>
			<p><st c="19580">“Kes şu sesi” dedi Nalan.</st></p>
			<p><st c="19606">“Ben yapmıyorum ki!”</st></p>
			<p><st c="19627">Doğru söylüyordu. </st><st c="19646">Nereden çıktığı belli olmayan bir köpek sürüsü belirivermişti bir anda. </st><st c="19718">On tane kadardılar, hatta belki daha fazla. </st><st c="19762">Kocaman, siyah bir kırma, yassılttığı kulakları ve ışıldayan sarı gözleriyle, dişlerini göstererek grubun başını çekiyordu. </st><st c="19886">Yaklaşıyorlardı.</st></p>
			<p><st c="19902">“Köpekler!” Sabotaj yutkundu; âdemelması gırtlağında bir aşağı bir yukarı oynadı.</st></p>
			<p><st c="19984">Zeynep122 fısıldadı: “Ya da cinler.”</st></p>
			<p><st c="20021"> “Kıçını ısırdıklarında anlarsın hangisi olduğunu” dedi Nalan. </st><st c="20084">Yavaşça Cemile’ye doğru yaklaşarak onu korumaya aldı.</st></p>
			<p><st c="20137">“Ya kuduzlarsa?” dedi Hümeyra.</st></p>
			<p><st c="20168">Nalan başını iki yana salladı. </st><st c="20200">“Kulaklarını görüyor musun? </st><st c="20228">Uçları kesik. </st><st c="20242">Yabani değil bu köpekler. </st><st c="20268">Kısırlaştırılmışlar. </st><st c="20289">Ve muhtemelen aşılıdırlar da. </st><st c="20319">Sakin olun millet. </st><st c="20338">Hareket etmezseniz saldırmazlar.” Duraksadı, aklına yeni bir fikir gelmişti. </st><st c="20415">“Yanında hiç yiyecek bir şey var mı Hümeyra?”</st></p>
			<p><st c="20460">“Neden bana soruyorsun?”</st></p>
			<p><st c="20485">“Aç hadi şu çantayı. </st><st c="20507">Söyle, ne var içinde?”</st></p>
			<p><st c="20529">“Sadece kahve” dedi Hümeyra önce ama sonra içini çekti. </st><st c="20586">“Tamam, biraz da yiyecek var.”</st></p>
			<p><st c="20616">Sırt çantasının içinden, akşam yemeğinden kalanlar çıktı. </st></p>
			<p><st c="20675">“Bütün bunları yanında getirdiğine inanamıyorum” dedi Zeynep122. </st><st c="20740">“Ne düşündün de yaptın bunu?”</st></p>
			<p><st c="20769">Nalan, “Ne olabilir ki?” dedi. </st><st c="20801">“Mezarlıkta hoş bir gece yarısı pikniği yapmayı tabii ki.”</st></p>
			<p><st c="20859">“Karnımız acıkabilir diye düşündüm sadece.” Hümeyra dudaklarını büktü. </st><st c="20931">“Uzun bir gece olacağa benziyordu.”</st></p>
			<p><st c="20966">Yemekleri köpeklere attılar. </st><st c="20996">Hepsi otuz saniyede bitti – ama sürüde bir iç çekişme yaratmak için o otuz saniye yetti de arttı bile. </st><st c="21099">Yemek bütün köpeklere yetmeyince kavgalar patlak verdi. </st><st c="21155">Daha bir dakika önce bir takımdılar halbuki. </st><st c="21200">Şimdi rakip olmuşlardı. </st><st c="21224">Nalan bir dal parçası alıp lahmacun kalıntılarına buladı ve atabildiği kadar uzak bir yere attı. </st><st c="21321">Köpekler birbirlerine hırlayarak dalın arkasından fırladılar.</st></p>
			<p><st c="21382">“Gittiler!” dedi Cemile.</st></p>
			<p><st c="21407">“Şimdilik” diye uyardı Nalan. </st><st c="21438">“Acele etmemiz lazım. </st><st c="21460">Sakın birbirinizden ayrılmayın. </st><st c="21492">Hızlı ve seri yürüyün ama sakın ani hareketler yapmayın. </st><st c="21549">Köpekleri kışkırtacak şeyler yapmak yok, anlaşıldı mı?”</st></p>
			<p><st c="21604">Yeni bir hedef bilincinin verdiği güçle el arabasını itmeye başladı. </st><st c="21674">Yorgun ayaklarını sürüyerek ve aletlerini taşıyarak, geldikleri yönde, kamyonete doğru ilerliyordu grup. </st><st c="21779">Rüzgâra rağmen cesetten yükselen çok hafif bir koku vardı. </st><st c="21838">Hafif değil ağır olsaydı bile gene de hiçbiri tek kelime etmezdi bu konuda. </st></p>
			<p><st c="21914">Tekila Leyla, sevgili arkadaşları, parfümlerine düşkün kadındı. </st><st c="21978">İstemezdi asla kötü kokmak.</st></p>
		</div>
<div id="charCountTotal" value="22005"></div></body>
</html>
