<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-46" xml:lang="tr-TR">
		<div>
			<p id="_idParaDest-45"><st c="0">Köprü</st></p>
			<p><st c="6">“Hümeyra?”</st></p>
			<p><st c="17">“Hımmm?”</st></p>
			<p><st c="26">“İyi misin tatlım?” diye sordu Nalan, elleri direksiyonu sımsıkı kavramıştı.</st></p>
			<p><st c="103">Yarı kapalı gözkapaklarının arasından yanıtladı Hümeyra: “Biraz uykuluyum, affedersin.”</st></p>
			<p><st c="191">“Bu akşam bir şey içtin mi sen?”</st></p>
			<p><st c="224">“Belki ufacık bir şey içmiş olabilirim.” Hümeyra hafifçe gülümsedi. </st><st c="293">Başı yuvarlanıp Cemile’nin omzuna düştü ve öylece uyuyakaldı. </st></p>
			<p><st c="355">Nalan iç geçirdi. </st><st c="373">“Hah, şahane!”</st></p>
			<p><st c="387">Cemile Hümeyra’ya yaklaşarak onu daha rahat ettirmek için pozisyonunu değiştirdi. </st></p>
			<p><st c="470">Gözleri kapanır kapanmaz kadife gibi bir uykunun kollarına yuvarlanıverdi Hümeyra. </st><st c="553">Mardin’de bir çocuk olarak gördü kendisini; en büyük ablasının kollarındaydı. </st><st c="631">En sevdiği ablasının. </st><st c="653">Sonra diğer kardeşleri de onlara katıldı ve hep birlikte daire olup gülümseyerek dönmeye başladılar. </st><st c="754">Gülümsemeleri kahkahalara dönüştü. </st><st c="789">Nasıl da özlemişti ailesini, kan bağlarını? </st><st c="833">Ne kadar zaman olmuştu görmeyeli ablalarını. </st><st c="878">O kadar korkmuştu ki koca elinde töre cinayetine kurban gitmekten, ailesini de arayıp sormaya çekinmişti. </st></p>
			<p><st c="984">Uzakta, yarı biçilmiş tarlalar dümdüz uzanıyor ve Mor Gabriel Manastırı’nın pencereleri güneşte parlıyordu. </st><st c="1092">Kardeşlerini arkada bırakmış, rüzgârın taşlardaki gediklerden geçerken çıkardığı uğultuyu dinleyerek kadim binaya doğru yürüyordu şimdi Hümeyra. </st><st c="1237">Bina farklı görünüyordu nedense. </st><st c="1270">Yaklaşınca neden öyle olduğunu anladı: Manastır tuğlalar yerine haplardan yapılmıştı. </st><st c="1356">Bugüne kadar –suyla, viskiyle, kolayla, çayla ya da kuru kuru– yuttuğu bütün haplardan. </st><st c="1444">Suratı altüst oldu Hümeyra’nın. </st><st c="1476">Hıçkıra hıçkıra ağlamaya başladı.</st></p>
			<p><st c="1509">“Şşş, yalnızca rüya görüyorsun” dedi Cemile.</st></p>
			<p><st c="1554">Hümeyra’nın sesi kesildi. </st><st c="1581">Kamyonetin patırtısından hiç etkilenmeyen, huzurlu bir ifade yerleşti yüzüne. </st><st c="1659">Saçı açıldı; o yoğun sarı rengin altında inadına simsiyahtı saç dipleri.</st></p>
			<p><st c="1731">Cemile anadilinde bir ninni söylemeye başladı; Afrika semaları kadar berrak ve insanın içine işleyen bir sesi vardı. </st><st c="1849">Onu dinlerken, Nalan, Sabotaj ve Zeynep122 tek kelimesini bile anlamadıkları şarkının sıcaklığını içlerinde hissettiler. </st><st c="1970">Farklı kültürlerin aynı geleneklere ve melodilere ulaşmış olmasında ve dünyanın her yanında insanların zor zamanlarında sevdiklerinin kollarında sallanarak teselli edilmelerinde insana tuhaf bir şekilde huzur veren bir yan vardı. </st></p>
			<p><img src="image/1fish.png" alt="" /></p>
			<p><st c="2200">Chevrolet hızla Boğaziçi Köprüsü’ne çıkarken, şafak bütün görkemiyle söktü. </st><st c="2276">Leyla’nın cesedinin metal bir çöp kutusunda bulunmasının üstünden tam bir gün geçmişti.</st></p>
			<p><st c="2363">Sadece bir gün. </st></p>
			<p><st c="2380">Nemli saçları ensesine yapışan Nalan motorun devrini yükseltti. </st><st c="2444">Kamyonet öksürür gibi bir ses çıkarıp sarsıldı ve Nalan bir an onları yüzüstü bırakacağından korksa da külüstür homurdanarak yola devam etti. </st><st c="2586">Nalan bir eliyle sımsıkı tuttuğu direksiyonu diğer eliyle okşadı ve “Biliyorum aşkım” dedi. </st><st c="2678">“Yoruldun, anlıyorum.”</st></p>
			<p><st c="2700">“Arabalarla mı konuşuyorsun artık?” diye sordu Zeynep122 gülümseyerek. </st><st c="2772">“Bakıyorum da her şeyle konuşuyorsun, kasetçalar, araba, sokak serserileri. </st><st c="2848">Bir konuşmadığın Allah.”</st></p>
			<p><st c="2872">Nalan gülümsedi. </st><st c="2890">“Biliyor musun? </st><st c="2906">Eğer bu işten sağ salim sıyrılırsak, her şey rast giderse sana söz, bir selam gönderirim Tanrı’ya.”</st></p>
			<p><st c="3005">“Bak.” Zeynep122 pencerenin dışını işaret etti. </st><st c="3054">“Sanırım O da sana merhaba diyor.”</st></p>
			<p><st c="3088">Dışarıda, ufuk çizgisinin üzerinde uzanan incecik bir gökyüzü hattı istiridyenin iç kabuğunun mor rengine bürünmüştü – ışıl ışıl, zarif ve yanardönerli. </st><st c="3242">Denizin uçsuz bucaksız yüzeyi gemiler ve balıkçı tekneleriyle benek benekti. </st><st c="3319">Şehir, sanki hiç sınırı yokmuş gibi ipeksi ve yumuşak görünüyordu. </st></p>
			<p><st c="3386">Asya yakasına doğru giderlerken önce lüks yalılar girdi görüntüye, onların arkasında orta sınıfın sağlam yapılı villaları ve tepelerin daha üstlerinde de sıra sıra dizilmiş derme çatma gecekondular. </st><st c="3585">Binaların arasına serpiştirilmiş mezarlıklarla evliya türbelerinin solgun, eski taşları sanki yüzüp gidiverecekmiş gibi görünen beyaz yelkenlilere benziyordu. </st></p>
			<p><st c="3744">Nalan yan gözle Hümeyra’ya bakarak bir sigara yaktı; sanki astım derin uykuda olanları etkilemeyen bir durummuş gibi, normalde hissedeceği kadar suçlu hissetmiyordu kendisini. </st><st c="3920">Dumanını açık pencereden dışarı üflemeye çalıştı yine de ama rüzgâr hepsini içeri geri getirdi. </st></p>
			<p><st c="4016">Tam sigarasını dışarı atacakken Sabotaj köşesinden atıldı: “Dur. </st><st c="4081">Ben de bir fırt alayım atmadan.” </st></p>
			<p><st c="4114">Sabotaj Sinan düşüncelere gömülerek sessizce içti sigarayı. </st><st c="4174">Çocuklarının o sırada ne yaptıklarını merak ediyordu. </st><st c="4228">Leyla’yla tanışmamış olmaları içini burkuyordu. </st><st c="4276">Bir gün güzel bir kahvaltı ya da öğle yemeği sofrasının etrafında hep beraber toplanacaklarını hayal etmişti hep; çocuklar da onun gibi anında bayılacaklardı Leyla’ya. </st><st c="4444">Artık çok geçti. </st><st c="4461">Sanki her zaman her şeye geç kalmış gibi hissediyordu kendisini. </st><st c="4526">Saklanmaktan, –mış gibi yapmaktan ve hayatını bölümlere ayırmaktan vazgeçip çoklu gerçekliklerini bir araya getirmenin bir yolunu bulmalıydı. </st><st c="4668">Arkadaşlarını ailesine, ailesini de arkadaşlarına tanıştırmalıydı ve eğer ailesi arkadaşlarını kabul etmezse onların anlamasını sağlamak için elinden geleni yapmalıydı. </st><st c="4837">Bir de bu kadar zor olmasaydı bunu yapmak.</st></p>
			<p><st c="4879">Sigarayı attı, pencereyi kapattı ve alnını cama dayadı. </st><st c="4936">İçinde bir şeyler kıpırdanıyor, güç topluyordu. </st><st c="4984">En ürkek insanların bile değiştiği bir an vardır. </st><st c="5034">En korkak olanların bile korkmaktan bıktıkları bir eşik vardır. </st><st c="5098">O eşik geçilmeyegörsün bir kez, korku kaybolur. </st></p>
			<p><img src="image/1fish.png" alt="" /></p>
			<p><st c="5146">Nalan dikiz aynasında iki polis arabası gördü; epeyce geride bir yerden köprü yoluna çıkıyorlardı. </st><st c="5245">Gözleri irileşti. </st><st c="5263">Onları bu kadar çabuk yakalayacaklarını beklemiyordu. </st><st c="5317">“İki polis arabası! </st><st c="5337">Arkamızdalar.”</st></p>
			<p><st c="5351">“Birimiz çıkıp dikkatlerini dağıtsa?” dedi Sabotaj.</st></p>
			<p><st c="5403">“Ben yaparım” dedi Zeynep122. </st><st c="5434">“Yaralanmış filan gibi yaparım. </st><st c="5466">Durup benimle ilgilenmeleri gerekir. </st><st c="5503">Acındırırım kendime.”</st></p>
			<p><st c="5524">“Emin misin?” diye sordu Nalan. </st><st c="5557">Arkadaşının başkalarının acıma dolu bakışlarından ne kadar rahatsız olduğunu iyi bilirdi. </st></p>
			<p><st c="5647">“Evet” dedi Zeynep122 kararlılıkla. </st><st c="5683">“Eminim.”</st></p>
			<p><st c="5692">Nalan ani bir frenle kamyoneti durdurup Zeynep122’nin inmesine yardım etti ve sonra hemen yeniden bindi. </st><st c="5798">Patırtıdan rahatsız olan Hümeyra gözlerini hafifçe açtı, koltukta biraz kıpırdandı ve yeniden uykuya daldı. </st></p>
			<p><st c="5906">“Hadi bol şans Zeynocum. </st><st c="5931">Dikkatli ol” dedi Nalan, açık pencereden.</st></p>
			<p><st c="5972">Sonra Zeynep122’yi yolun ortasında bırakarak hızla uzaklaştılar.</st></p>
			<p><st c="6037">O koskoca yolda, cüce bir kadının küçük gölgesi uzadı, şehrin geri kalanıyla polis arabası arasında bir şerit çizdi adeta.</st></p>
			<p><img src="image/1fish.png" alt="" /></p>
			<p><st c="6160">Köprünün ortasına geldiklerinde Nalan frene bastı ve direksiyonu sertçe sola çevirdi. </st><st c="6247">Patinaj yapan kamyoneti kenara çekip durdurdu.</st></p>
			<p><st c="6293">“Pekâlâ, yardım lazım bana” dedi Nalan, nadiren kabul ettiği bir şeydi bu.</st></p>
			<p><st c="6368">Sabotaj başını sallayıp omuzlarını dikleştirdi. </st><st c="6417">“Ben hazırım.”</st></p>
			<p><st c="6431">İkisi hızla kamyonetin arkasına dolandılar ve Leyla’yı tutan ipleri çözdüler. </st><st c="6510">Sabotaj seri hareketlerle cebindeki fuları çıkarıp kefenin katlarının arasında bir yere sıkıştırdı. </st><st c="6610">“Hediyesini unutamazdım.”</st></p>
			<p><st c="6635">İkisi beraber, Leyla’nın cesedini omuzladılar ve ağırlığını aralarında paylaşarak dizlerine kadar gelen bariyere doğru yürüdüler. </st><st c="6766">Bacaklarını dikkatle bariyerin üstünden atıp yürümeye devam ettiler. </st><st c="6835">Dış taraftaki korkuluklara gelince cesedi indirip metal yüzeye dayadılar. </st><st c="6909">Bir an durup soluklanırken, başlarının üstünden zikzaklar yaparak geçen devasa çelik halatların altında kendilerini çok küçük hissettiler, sonra birbirlerine baktılar. </st></p>
			<p><st c="7077">“Hadi” dedi Sabotaj, yüzündeki çizgiler sertleşmişti. </st></p>
			<p><st c="7131">Okulun ilk günü sınıfa girmekte tereddüt eden bir çocuğu cesaretlendirir gibi, cesedi korkuluğun üstünde biraz daha ileri ittiler.</st></p>
			<p><st c="7261">“Hey! </st><st c="7268">Siz ikiniz! </st><st c="7280">Ne yapıyorsunuz? </st><st c="7297">Durun!”</st></p>
			<p><st c="7304">Nalan ve Sabotaj bir anda donup kaldılar – bir adamın havayı delip geçen sesi, fren yapan tekerleklerden gelen ses, yanık lastik kokusu. </st></p>
			<p><st c="7442">“Durun, yoksa ateş açarım!”</st></p>
			<p><st c="7469">“Kıpırdamayın!”</st></p>
			<p><st c="7485">Önce bir memur fırladı polis arabasından emirler yağdırarak, ardından diğeri. </st></p>
			<p><st c="7564">“Birini öldürmüş bunlar. </st><st c="7589">Cesetten kurtulmaya çalışıyorlar!”</st></p>
			<p><st c="7623"> Sabotaj’ın beti benzi attı. </st><st c="7652">“Hayır, hayır! </st><st c="7667">O zaten ölüydü.”</st></p>
			<p><st c="7683">“Kes sesini!”</st></p>
			<p><st c="7697">“Yere koyun adamın cesedini. </st><st c="7727">Yavaşça.”</st></p>
			<p><st c="7736">“</st><span><st c="7738">Kadının</st></span><st c="7745">” diye düzeltmeden duramadı Nalan. </st></p>
			<p><st c="7781">Polis memurlarında bir anlık bir şaşkınlık oldu. </st></p>
			<p><st c="7830">“Bakın, lütfen izin verin izah edelim...” dedi Nalan.</st></p>
			<p><st c="7883">“Susun! </st><st c="7892">Tek bir hareket daha istemiyorum. </st><st c="7926">İkaz ediyorum bak. </st><st c="7945">Ateş ederim!”</st></p>
			<p><st c="7958">Bir polis arabası daha geldi. </st><st c="7989">Arka koltuğunda oturan Zeynep122’nin gözleri korku dolu, benzi kül gibiydi. </st><st c="8065">Çok da fazla oyalayamamıştı polisleri. </st><st c="8104">Hiçbir şey plana uygun ilerlemiyordu.</st></p>
			<p><st c="8141">Araçtan iki polis daha indi. </st></p>
			<p><st c="8171">Köprünün karşı yönünde trafik artmaya başlamıştı. </st><st c="8221">Arabalar yavaş yavaş geçiyor, meraklı yüzler pencerelerden bakıyordu: arkada yığılı bavullarıyla tatilden dönen bir aile, erkenci kalabalıkla daha şimdiden yarı yarıya dolmuş belediye otobüsü –temizlikçi kadınlar, tezgâhtarlar, sokak satıcıları–, hepsi aval aval onlara bakıyordu şimdi.</st></p>
			<p><st c="8507">“Cesedi yere indirin dedim size!” diye tekrarladı polislerden biri.</st></p>
			<p><st c="8575">Nalan gözlerini yola dikti, olacakları düşününce yüzü hüsrandan, hayal kırıklığından kıpkırmızı olmuştu. </st><st c="8681">Leyla’nın cesedine yetkililerce el konacak ve biricik dostları bir kez daha Kimsesizler Mezarlığı’na gömülecekti. </st><st c="8795">Yapabilecekleri hiçbir şey yoktu. </st><st c="8829">Denemişlerdi. </st><st c="8843">Ellerinden geleni yapmışlardı. </st><st c="8874">Başaramamışlardı.</st></p>
			<p><st c="8891">“Üzgünüm” diye fısıldadı Nalan, hafifçe Sabotaj’a doğru dönerek. </st><st c="8957">“Hepsi benim suçum. </st><st c="8977">Her şeyi yüzüme gözüme bulaştırdım.”</st></p>
			<p><st c="9013">Sabotaj Sinan’ın dudakları kıpırdadı ama bir ses çıkmadı. </st></p>
			<p><st c="9072">“Ani hareket yok. </st><st c="9090">Eller yukarı!”</st></p>
			<p><st c="9104">Cesedi bir koluyla tutmaya devam ederken polislere doğru küçük bir adım atarak boştaki elini teslimiyetle havaya kaldırdı Nalan.</st></p>
			<p><st c="9233">“Cesedi yere bırakın!”</st></p>
			<p><st c="9256">Nalan dizlerini kırdı, cesedi nazikçe yere bırakmaya hazırlanırken bir an duraksadı; Sabotaj’ın aynı şeyi yapmadığını fark etmişti. </st><st c="9389">Şaşkın gözlerle baktı arkadaşına.</st></p>
			<p><st c="9422">Bütün bunlar olurken, sanki polislerin dediklerinin tek kelimesini bile duymamış gibi kıpırdamadan duruyordu Sabotaj. </st><st c="9541">Gözlerini neredeyse kapatırken, gökyüzünün, denizin ve şehrin bütün renkleri çekildi ve bir an için her şey Leyla’nın en sevdiği filmlerdeki gibi siyah-beyaz oldu; bir tek, parlak ve iddialı bir turuncuyla çemberler çizerek dönüp duran o hayat dolu hulahupun rengi kaldı geriye. </st><st c="9820">Zamanı şak diye geriye çevirebilmeyi ne kadar isterdi Sabotaj. </st></p>
			<p><st c="9883">Geçmişten bir anı hatırladı. </st><st c="9912">Leyla ile Van’da otobüs garında bekleyişlerini anımsadı. </st><st c="9969">Ona, otobüs yolculuğu için para vermek yerine, uzaklara gitmesine seyirci kalmak yerine, Van’da kalmasını, kalıp da onunla evlenmesini teklif etmiş olsaydı hayatları ne kadar başka olurdu, olabilirdi. </st><st c="10170">Teklif etseydi kabul eder miydi acaba Leyla? </st><st c="10215">Hiçbir zaman bilemeyecekti cevabı. </st><st c="10250">Sırf reddedilmekten korktuğu için cesaretini de yitirmişti. </st><st c="10310">Neden öyle korkaklık etmişti? </st><st c="10340">Neden “gitme” diyememişti. </st><st c="10367">Ve şu hayatta doğru sözleri doğru zamanda söyleyememenin bedeli neden bu kadar yüksekti? </st></p>
			<p><st c="10456">Ama senelerdir korkmaktan bıkmıştı Sabotaj. </st><st c="10500">Kendinde ani bir güç buldu. </st><st c="10528">Ve bu güçle ileri atıldı, kimseye bakmadan, hiçbir şeyden tasalanmadan, tüm kuvvetiyle cesedi bariyerin üstünden tek başına itiverdi. </st></p>
			<p><st c="10662">Yüzüne tuzlu bir esinti vurdu, tadı gözyaşlarına benzeyen. </st></p>
			<p><st c="10721">“Dur! </st><st c="10727">Ne yapıyorsun?!”</st></p>
			<p><st c="10743">O kadar beklenmedik bir şey yapmıştı ki Sabotaj, kimse kavrayamamıştı bir an. </st></p>
			<p><st c="10822">Sesler çözülüp havaya karıştı. </st><st c="10853">Bir martının çığlığı. </st><st c="10875">Çekilen bir tetik. </st><st c="10894">Bir mermi Sabotaj’ın omzuna saplandı. </st><st c="10932">Canını çok yakmıştı ama tuhaf bir şekilde dayanılmaz değildi acı. </st><st c="10998">Gözü gökyüzüne takıldı. </st><st c="11022">Sonsuz, korkusuz, affedici.</st></p>
			<p><st c="11049">Arkada, Cemile kamyonetin içinde çığlık attı.</st></p>
		</div>
<div id="charCountTotal" value="11095"></div></body>
</html>
