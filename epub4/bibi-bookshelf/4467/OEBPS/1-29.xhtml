<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-33" xml:lang="tr-TR">
		<div>
			<p id="_idParaDest-31"><st c="0">Tepeden bakınca görünen manzara</st></p>
			<p><st c="32">Yeni bir gökdelenin tüm bir katını kaplayan ve şehrin hızla büyüyen ticaret bölgesine bakan şık bir ofiste, genç bir adam bekleme odasında oturmuştu. </st><st c="183">Ara ara saatine göz atıyor, sinirli sinirli bacaklarını oynatıp duruyordu. </st><st c="258">Cam bir bölmenin arkasında oturan sekreter arada sırada başını uzatıp, dudaklarında adeta özür dileyen bir gülümsemeyle adama bakıyordu. </st><st c="395">Babasının genç adamı neden kırk dakikadır beklettiğini anlamakta zorlanıyordu sekreter. </st><st c="483">Ne de olsa oğlan patronun oğluydu. </st><st c="518">Buna rağmen patron inat etmişti, oğlunu yabancı gibi dışarıda bekletiyordu. </st><st c="594">Böyle biriydi patron. </st><st c="616">Mizacı katıydı. </st><st c="632">Sağı solu da belli olmazdı. </st><st c="660">Tek oğluna illa da ders vermek için her zaman fırsat kollardı. </st></p>
			<p><st c="723">Nihayet iç kapı açıldı ve bir başka sekreter genç adama doğru yürüdü. </st><st c="793">Beyefendinin beklediğini, içeri girebileceğini söyledi.</st></p>
			<p><img src="image/1fish.png" alt="" /></p>
			<p><st c="848">Babası çalışma masasında oturuyordu. </st><st c="886">Pirinç kulplu, aslan ayaklı, oymalı, antika, ceviz bir masaydı. </st><st c="950">Güzeldi ama bu kadar modern bir oda için fazla gösterişliydi. </st></p>
			<p><st c="1012">Genç adam tek kelime etmeden masaya doğru yürüdü ve yanında getirdiği gazeteyi üstüne bıraktı. </st><st c="1107">Açık olan sayfada, yazıların arasından Leyla’nın yüzü bakıyordu. </st></p>
			<p><st c="1172">“Ne bu?”</st></p>
			<p><st c="1180">“Baba, oku lütfen.”</st></p>
			<p><st c="1200">Yaşlı adam, bakışlarını, </st><span><st c="1226">Öldürülen hayat kadını belediyenin çöp kutusunda bulundu</st></span><st c="1282"> yazan manşetin üstünden hızla geçirerek şöyle bir baktı gazeteye. </st><st c="1349">Kaşlarını çattı. </st><st c="1366">“Ne bu şimdi? </st><st c="1380">Niye gösteriyorsun bana bunu?”</st></p>
			<p><st c="1410">“Çünkü bu kadını tanıyorum.”</st></p>
			<p><st c="1439">“Aa, bak sen!” Adamın yüzü aydınlandı. </st><st c="1479">“Hanım arkadaşların olduğunu duymak pek güzel.”</st></p>
			<p><st c="1526">“Baba, anlamıyor musun ne dediğimi? </st><st c="1563">Bana yolladığın kadın bu. </st><st c="1589">Ölmüş. </st><st c="1596">Öldürülmüş.”</st></p>
			<p><st c="1608">Sessizlik, buhar gibi havada dağıldı, etrafı kapladı bir an. </st><st c="1670">Odaya hâkim olan enerji yaz sonunda bir gölün üstünde oluşan yosun tabakası gibi durgundu. </st><st c="1761">Genç adam babasından öteye, camın arkasındaki şehre, ince bir pusun altında dört bir yana yayılan evlere, kalabalık caddelere ve uzaklardaki tepelere baktı. </st><st c="1918">Yukarıdan görülen manzara göz alıcıydı ama ne var ki tuhaf şekilde cansızdı.</st></p>
			<p><st c="1994">“Oku lütfen. </st><st c="2008">Hepsi yazıyor haberde” dedi genç adam, sesini kontrol etmekte zorlanarak. </st><st c="2082">“Bu ay üç kadın daha öldürülmüş... </st><st c="2117">hepsi de korkunç şekilde. </st><span><st c="2143">Aynı şekilde</st></span><st c="2155">. Ve ben onları da tanıyorum. </st><st c="2185">Hepsini. </st><st c="2194">Daha önce fark etmemiştim bu haberi. </st><st c="2231">Ama şimdi anlıyorum. </st><st c="2252">Bana gönderdiğin kadınlar bunlar. </st><st c="2286">Biraz fazla tesadüf değil mi? </st><st c="2316">Dört kurban, dördü de sizin arayıp ayarladığınız insanlar.”</st></p>
			<p><st c="2375">“Nasıl yani? </st><st c="2389">Biz sana bunlardan beş tane ayarlamadık mı?”</st></p>
			<p><st c="2433">Babasının kadınlardan nesne gibi bahsetmesine ses etmedi genç adam. </st><st c="2502">Durakladı, bir mahcubiyet çöktü üstüne. </st><st c="2542">“Evet, beş kadın vardı ve dördü öldürülmüş. </st><st c="2586">O yüzden bir kez daha soruyorum: Tesadüf mü bu?”</st></p>
			<p><st c="2634">Babasının gözleri alabildiğine donuktu. </st><st c="2675">İçlerinde, derinliklerinde hiçbir şey okunmuyordu. </st><st c="2726">“Ne demek istiyorsun, açık konuş, lafı geveleme ağzında, vaktim yok.”</st></p>
			<p><st c="2795">Genç adam başını eğdi, nasıl devam edeceğini bilemiyordu; üstüne çöken o bildik korku ve çok eskilere giden kaygı ile yeniden küçük bir oğlan çocuğu olmuş, babasının bakışlarının ateşinde ter döküyordu. </st><st c="2999">Ama sonra, ölen kadınlar geldi yine aklına – kurbanlar, özellikle de sonuncusu. </st><st c="3079">Balkondaki konuşmalarını hatırladı, nasıl diz dize oturduklarını, kısa bir süreliğine de olsa arkadaş oluşlarını, soluklarındaki viski kokusunu. </st><span><st c="3224">Bak tatlım. </st><st c="3236">Bunu yapmak istemiyorsun, anlıyorum. </st><st c="3273">Sevdiğin biri var ve şu anda benimle değil o kişiyle olmayı tercih edersin, onu da anlıyorum. </st></span></p>
			<p><st c="3367">Gözleri yaşardı genç adamın. </st><st c="3396">Sevgilisinin dediğine göre, onun esas sorunu fazlasıyla iyi kalpli olmasıydı. </st><st c="3474">Bu şehirde duygusallığa yer yoktu. </st><st c="3509">Ama öyle olsa bile ne fark ederdi ki? </st><st c="3547">Pek bir teselli sayılmazdı bu. </st><st c="3578">Vicdan azabından kahroluyordu. </st><st c="3609">Bu dört kadın bir şekilde, anlayamadığı bir sebepten ötürü, onun yüzünden mi ölmüştü? </st><st c="3695">Nasıl olabilirdi ki? </st><st c="3716">Aklını kaçırıyordu belki de, bundan korktu.</st></p>
			<p><st c="3759">“Beni terbiye edecektin ya, böyle mi ediyorsun yoksa?” diye sordu, sesini yükselttiğini, neredeyse bağırdığını fark etmeden.</st></p>
			<p><st c="3884">Babası gazeteyi elinin tersiyle itti, yüz hatları sertleşmişti. </st><st c="3949">“Yeter! </st><st c="3957">Bu saçmalıklarla ilgim alakam yok benim. </st><st c="3998">Sokağa çıkıp fahişe kovalayacağımı mı sanıyorsun? </st><st c="4048">Yazıklar olsun. </st><st c="4064">Ne sandın beni? </st><st c="4080">Hiç mi tanımadın öz babanı!”</st></p>
			<p><st c="4108">“Öyle demedim... </st><st c="4126">Elbette seni suçlamıyorum. </st><st c="4153">Ama belki etrafındaki biridir bunu yapan. </st><st c="4195">Bir açıklaması olmalı. </st><st c="4218">Bulmamız lazım. </st><st c="4234">Bir düşün, nasıl ayarladınız bu buluşmaları? </st><st c="4279">Randevuları ayarlayan, telefonları eden biri vardır, o kim? </st><st c="4339">Onu soruyorum.”</st></p>
			<p><st c="4354">“Var biri, ne olacak?” Sağ kolu gibi olan adamlarından birinin adını söyledi babası.</st></p>
			<p><st c="4439">“İşte o zaman belki de zanlı odur. </st><st c="4475">Nerede şimdi?”</st></p>
			<p><st c="4489">“Nerede olacak, yanımda çalışıyor.”</st></p>
			<p><st c="4525">“Baba, ne olur konuşalım bu adamla. </st><st c="4562">Herifi sorguya çekmen lazım. </st><st c="4591">Anlamıyor musun, katil o olabilir.”</st></p>
			<p><st c="4626">“İyi, yeter, uzatma. </st><st c="4648">Orada burada ileri geri konuştuğunu duyarsam bacaklarını kırarım, haberin olsun. </st><st c="4729">El âlemin diline böyle zırvalıklar dolama. </st><st c="4772">Sen git kendi işinle ilgilen, ben kendi işime bakarım.” </st></p>
			<p><st c="4828">Genç adam çenesini kaldırdı. </st><st c="4857">Sonraki sözcükleri söylemekte zorlansa da yüzündeki gergin ifade çözülmüştü. </st><st c="4934">“Sen bilirsin... </st><st c="4951">Baba, ben gidiyorum.”</st></p>
			<p><st c="4972">“İyi, git, akşam ararım.”</st></p>
			<p><st c="4998">“Baba, öyle değil. </st><st c="5018">Temelli gidiyorum. </st><st c="5037">Ya da uzun süreli. </st><st c="5056">Bu şehirden çekip gitmem lazım. </st><st c="5088">İtalya’ya gidiyorum. </st><st c="5109">Milano’da bir doktora programına kabul edildim.”</st></p>
			<p><st c="5157">“Ne diyorsun lan sen! </st><st c="5180">Abuk sabuk konuşmayı bırak. </st><st c="5208">Milano’ymuş? </st><st c="5221">Milano ne lan? </st><st c="5236">Düğünün yaklaşıyor. </st><st c="5256">Davetiyeleri gönderdik bile.”</st></p>
			<p><st c="5285"> “Üzgünüm... </st><st c="5298">Böyle olsun istemezdim. </st><st c="5322">Elimden bir şey gelmiyor. </st><st c="5348">Ama biliyorum ki sen halledersin, bir yolunu bulursun. </st><st c="5403">Ben burada olmayacağım.”</st></p>
			<p><st c="5427">Babası ayağa kalktı, sesi ilk kez çatlıyordu. </st><st c="5474">“Bana bak, fazla şımardın sen, kendine gel. </st><st c="5518">Bizi ailecek cümle âleme rezil edemezsin!”</st></p>
			<p><st c="5560">“Baba, ben kararımı verdim. </st><st c="5589">Bağırsan da, kızsan da değişmeyecek.” Genç adamın sesi titredi. </st><st c="5653">“Burada kalıp hiçbir şey olmamış gibi yapamam. </st><st c="5700">O dört kadıncağız...”</st></p>
			<p><st c="5721">“Kes şu zırvalığı! </st><st c="5741">Kadınlara takmış kafayı. </st><st c="5766">Ulan sana ne kevaşenin ölümünden. </st><st c="5800">Elin orospusu öldürülmüşse sana mı düştü derdi tasası?”</st></p>
			<p><st c="5855">Genç adam gözlerini babasına dikti. </st><st c="5892">Belki de hayatında ilk defa korkmadan, ürkmeden bakabildi ona. </st><st c="5955">Hatlarını ezberlemek istercesine, küçüklüğünden beri hep korktuğu surete veda edercesine uzun uzun baktı. </st><st c="6061">Polise gitmeyi de düşünmüştü ama biliyordu ki babasının bağlantıları son derece güçlüydü. </st><st c="6151">Polis onu ciddiye alıp bir soruşturma başlatsa bile en iyi ihtimalle, o dosya açıldığı gibi hızla kapanırdı. </st></p>
			<p><st c="6260">O yüzden işte, o yüzden, buralarda kalamazdı. </st></p>
			<p><st c="6306">Sadece çekip gitmek istiyordu – sevdiğiyle beraber, uzaklara gitmek.</st></p>
			<p><st c="6374">“Bir kuruş para göndermem sana, koklatmam bile, duyuyor musun?”</st></p>
			<p><st c="6438">“Sorun değil, paranı istemiyorum.”</st></p>
			<p><st c="6473">“İstemiyormuş! </st><st c="6489">Alıştın sen rahata. </st><st c="6509">Armut piş ağzıma düş. </st><st c="6531">Dünyanın kaç bucak olduğunu anlayınca, dizlerinin üstünde, salya sümük yalvararak geri gelirsin.”</st></p>
			<p><st c="6628">“Hoşça kal baba. </st><st c="6646">Anneme bir şey söyleme, ben kendim elini öper, dilim döndüğünce anlatırım.”</st></p>
			<p><st c="6721">“Bok girersin evimize. </st><st c="6745">O kapı kapandı sana.”</st></p>
			<p><st c="6766">“O zaman... </st><st c="6779">sen söylersin anneme.”</st></p>
			<p><st c="6801">Uzanıp gazeteyi aldı genç adam, katlayıp cebine koydu özenle. </st><st c="6864">Leyla’nın resmini bu soğuk ve yapay ofiste bırakmak istememişti. </st><st c="6929">Arkasını döndü.</st></p>
			<p><st c="6944">Usulca yürüyüp çıktı. </st><st c="6967">Ne dışarıda bekleme odasında oturanların yüzüne baktı ne de sekreterlerin. </st><st c="7042">Şu anda zihninde tek bir şey vardı. </st><st c="7078">Dördüncü kadının çehresi. </st><st c="7104">Gözlerinin önünden gitmiyordu bir türlü. </st></p>
			<p><st c="7145">Parfüm kokulu ipek fularını unutmuştu otel odasında. </st></p>
			<p><st c="7198">Arkasından koşmuş ama yetişememişti.</st></p>
			<p><st c="7234">Fuları ona verebilmiş olsaydı, o gece birazcık daha konuşabilselerdi, hayatta olur muydu şu anda acaba? </st></p>
			<p><img src="image/1fish.png" alt="" /></p>
			<p><st c="7339">İki kişiydiler. </st><st c="7355">Katiller. </st></p>
			<p><st c="7365">Zayıfça olanın eli hiç kadın eline değmemişti hayatı boyunca. </st><st c="7427">Sık sık tenin ve bedenin ehemmiyetsizliğinden dem vururdu. </st><st c="7486">Ona sorsanız, fikirlerin, felsefenin, evrensel teorilerin adamıydı. </st><st c="7554">Dünyevi hazlarla uğraşamayacak kadar yüceydi ve pak idi yani. </st><st c="7616">Patron ondan oğluna bir fahişe ayarlamasını istediğinde, bu kadar gizli ve hassas bir iş için kendisine güvenilmesinden sevinç ve onur duymuştu. </st><st c="7761">O ilk sefer otelin dışında beklemişti, arabanın içinde – kadının geldiğinden, patronun oğluna düzgün davrandığından ve her şeyin pürüzsüz ilerlediğinden emin olmak için. </st><st c="7931">Aynı gece, arabanın içinde oturmuş sigara içerken bir fikir gelmişti aklına. </st><st c="8008">Bunun sıradan bir iş olmayabileceği hissine kapılmıştı bir an. </st><st c="8071">Yapması beklenen başka bir şey daha vardı belki de. </st><st c="8123">Bir vazife. </st><st c="8135">Mühim bir vazife. </st><st c="8153">Aklına gelen düşünceyle yerinden sıçramıştı. </st><st c="8198">Kendisini önemli hissetmişti. </st></p>
			<p><st c="8228">Ertesi akşam bu fikri kuzenine açmıştı; kaba saba, cahil bir adamdı kuzeni, öfkesi hızlı kabarır, sol yumruğu daha da hızlı inerdi. </st><st c="8360">Ona benzemezdi yani, fikirlerin, teorilerin adamı değildi. </st><st c="8419">Ama sadıktı, becerikliydi ve zor görevlerin altından kalkabilirdi. </st><st c="8486">Mükemmel bir iş ortağıydı. </st><st c="8513">O da sevmezdi düşmüş kadınları. </st><st c="8545">O da tiksinirdi bu tiplerden. </st><st c="8575">Beraber çalışabilirlerdi. </st></p>
			<p><st c="8601">Bir dahaki sefere doğru kadının peşine düştüklerinden emin olmak için bir plan yaptılar. </st><st c="8690">Her seferinde aracıdan, fahişeye belli bir kıyafet giymesini söylemesini isteyeceklerdi. </st><st c="8779">Böylece kadın otelden çıkarken onu kolayca tanıyabileceklerdi. </st><st c="8842">Son seferinde altın rengi pullu, dar, mini bir elbise istemişlerdi.</st></p>
			<p><st c="8909">Fahişelerden hiçbirine bir kez olsun dokunmamıştı teorisyen. </st><st c="8971">Tensel ihtiyaçları aşmış olmakla gurur duyuyordu zaten. </st><st c="9027">Çelik gibi bir soğuklukla, kenardan izlemişti her seferinde, sonuna kadar. </st><st c="9102">Dördüncü kadın, beklenmedik bir şekilde direnmişti. </st><st c="9154">Kadın o kadar çok mücadele etmiş, gücünün son damlasına kadar öyle bir direnmişti ki, bir an acaba kendisinin de müdahil olması gerekecek mi diye korkmuştu adam. </st><st c="9316">Ama kuzeni fiziksel olarak kadından daha güçlüydü ve koltuğun altına gizlediği bir levye vardı, gerekince kullanacaktı.</st></p>
		</div>
<div id="charCountTotal" value="9435"></div></body>
</html>
