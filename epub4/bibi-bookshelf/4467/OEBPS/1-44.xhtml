<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-48" xml:lang="tr-TR">
		<div>
			<p id="_idParaDest-47"><st c="0">Mavi beta balığı</st></p>
			<p><st c="16">Sandalında tek başına oturan bir balıkçının tepesine düşmekten korkmuştu Leyla. </st><st c="97">Ya da gemisi köprünün altından süzülerek geçerken dalgın dalgın manzarayı seyreden, evini özlemiş bir denizcinin. </st><st c="211">Ya da lüks bir yatın güvertesinde işverenlerine kahvaltı sofrası hazırlayan ve her daim gülümsemek zorunda olan bir garsonun... </st><st c="339">Onda bu şans varken herhangi biri olabilirdi! </st><st c="385">Ama hiçbiri olmadı. </st><st c="405">Kimse yoktu etrafta. </st><st c="426">Martıların gevezelikleriyle rüzgârın çaldığı ıslık dışında ne bir kıpırtı ne bir ses seda. </st><st c="517">Güneş ufukta yükseliyordu; karşı kıyıdaki kutu kutu evler ve sokaklar alev almış gibi görünüyordu.</st></p>
			<p><st c="615">Yukarıda berrak bir gök vardı, sanki dün geceki fırtına için özür diler gibi ışıl ışıldı gökyüzü. </st><st c="714">Aşağıdaysa, bir ressamın fırçasından sıçramış beyaz lekeler gibi duran dalgaların tepeleri. </st><st c="806">Ve uzaklarda, dört bir yanda, sıkışık ve karmakarışık, kırgın ve kırıcı ama her zamanki gibi güzel, o kadim şehir vardı.</st></p>
			<p><st c="926">Leyla hafif hissediyordu kendisini. </st></p>
			<p><st c="963">Memnundu. </st><st c="973">Düştüğü her metreyle beraber bir başka can yakan duyguyu da atıyordu üstünden: öfkeyi, üzüntüyü, özlemi, acıyı, pişmanlığı, burukluğu ve onun kuzeni olan kıskançlığı. </st><st c="1140">Hepsini birer birer fırlatıp attı. </st><st c="1175">Sonra, tüm varlığını titreten bir sarsıntıyla suyun yüzeyini kırdı. </st><st c="1243">Su yarıldı etrafında ve dünya canlandı. </st><st c="1283">Daha önce deneyimlediği hiçbir şeye benzemiyordu bu. </st><st c="1336">Sessiz. </st><st c="1344">Sınırsız. </st><st c="1354">Leyla etrafına bakındı, bütün uçsuz bucaksızlığıyla hepsini görmek istiyordu. </st><st c="1432">Az ileride küçük bir gölge çarptı gözüne.</st></p>
			<p><st c="1473">Mavi beta balığıydı bu. </st><st c="1498">Leyla’nın doğduğu gün Van’daki dereye salıverilen balığın ta kendisiydi.</st></p>
			<p><st c="1570">“Sonunda seni görmek ne güzel” dedi balık. </st><st c="1614">“Nerelerde kaldın?”</st></p>
			<p><st c="1633">Leyla ne diyeceğini bilemedi. </st><st c="1664">Suyun altında konuşabiliyor muydu?</st></p>
			<p><st c="1698">Leyla’nın şaşkın haline gülümseyerek, “Gel benimle” dedi mavi balık. </st></p>
			<p><st c="1768">Nihayet sesini bulan Leyla gizleyemediği bir mahcubiyetle, “Yüzme bilmiyorum ben” dedi. </st><st c="1856">“Hiç öğrenmedim.”</st></p>
			<p><st c="1873">“Dert etme onu. </st><st c="1890">Bilmen gereken her şeyi biliyorsun. </st><st c="1926">Gel benimle.”</st></p>
			<p><st c="1939">Yüzdü Leyla – başta hareketleri yavaş ve beceriksizceydi, sonra hızlandı, zamanla daha da artırdı temposunu. </st><st c="2049">Ama hiçbir yere gitmeye çalışmıyordu. </st><st c="2087">Acele etmesi için bir neden ya da kaçacağı bir şey yoktu artık. </st><st c="2151">Bir çipura sürüsü saçlarının etrafında ve arasında dolandı. </st><st c="2211">Palamutlarla uskumrular ayaklarını gıdıkladı. </st><st c="2257">Yunuslar, dalgalara dalıp çıkarak eşlik ettiler ona.</st></p>
			<p><st c="2309">Leyla manzarayı inceliyordu, rengârenk bir evrendi bu; suyun içinde her bir yön yeni bir ışık havuzuydu ve sanki hepsi birbirinin içine akıyor gibi görünüyordu. </st><st c="2471">Batmış yolcu gemilerinin paslanan iskeletlerini gördü. </st><st c="2526">Kayıp hazineler, keşif gemileri, savaş topları, suya uçup öylece kalmış arabalar, tarihi gemi batıkları, sarayın pencerelerinden çuval içinde maviliklere atılmış cariyeler – mücevherlerine yosunlar dolanmış, gözleri onlara bu kadar zalim bir sonu uygun gören bir dünyada hâlâ bir anlam arayan. </st><st c="2820">Osmanlı ve Bizans devirlerinden şairler, yazarlar, dervişler ve asiler buldu oralarda, hainlik sayılan sözleri ya da tartışmalı inançları nedeniyle derinlere atılmıştı her biri. </st><st c="2998">En dehşet verici olan da oradaydı, en zarif olan da – her şey vardı etrafında, hem de gani gani.</st></p>
			<p><st c="3094">Bir tek acı yoktu. </st></p>
			<p><st c="3114">Acıdan azadeydi burası.</st></p>
			<p><st c="3137">Zihni tamamen durmuş, bedeni çoktan çürümeye başlamıştı ve ruhu da bir mavi balığın peşindeydi. </st><st c="3234">Kimsesizler Mezarlığı’ndan çıktığına memnundu. </st><st c="3281">Bu capcanlı dünyanın, mümkün olabileceğini asla düşünmediği bu huzurlu ahengin ve bu yeni bir alevin doğuşu kadar parlak, engin maviliğin bir parçası olmaktan çok mutluydu. </st></p>
			<p><st c="3454">Özgürdü sonunda.</st></p>
		</div>
<div id="charCountTotal" value="3470"></div></body>
</html>
