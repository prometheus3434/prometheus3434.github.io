<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-36" xml:lang="tr-TR">
		<div>
			<p id="_idParaDest-34"><st c="0">Karma</st></p>
			<p><st c="6">Yarım saat sonra hepsi masanın etrafına oturmuşlardı. </st><st c="61">Yakınlardaki bir lokantadan ısmarlanan lahmacunların çoğu masanın ortasında yığılı duruyordu hâlâ. </st><st c="160">Kimsenin pek iştahı yoktu ama Cemile’ye ısrar etmişlerdi yemesi için. </st><st c="230">Çok güçsüz görünüyordu kadıncağız, narin yüzü her zamankinden de çökkündü. </st></p>
			<p><st c="305">Başta şundan bundan konuştular. </st><st c="337">Ama konuşmak da yemek yemek gibi çok fazla gayret gerektiriyordu. </st><st c="403">Böyle Leyla’nın evinde oturuyor olmaları ama onun, kulağının ardından kurtulup önüne düşen saçlarıyla mutfak kapısından başını uzatıp onlara ne içeceklerini sormaması bir garip geliyordu. </st><st c="591">Bakışları, büyüklü küçüklü her bir nesnenin üstünde, sanki hepsini ilk kez keşfediyorlarmış gibi oyalanarak odada geziniyordu. </st><st c="718">Ne olacaktı bu daireye şimdi? </st><st c="748">Şayet mobilyalar, tablolar ve süs eşyalarının hepsi buradan çıkarılacak olursa Leyla da bir şekilde kaybolurmuş gibi geliyordu.</st></p>
			<p><st c="875">Kısa süre sonra Zeynep122 mutfağa gidip elinde bir kâse dolusu dilimlenmiş elma ve Leyla’nın ruhu için yeni kavrulmuş helvayla geri döndü. </st><st c="1015">Helvanın tatlı kokusu odayı doldurdu.</st></p>
			<p><st c="1052">“Helvanın üstüne bir mum koymamız lazım” dedi Sabotaj. </st><st c="1108">“Leyla her zaman yemekleri bir kutlamaya çevirmek için bahane arardı. </st><st c="1178">Bayılırdı partilere.”</st></p>
			<p><st c="1199">“Hele de doğum günü partilerine” dedi Hümeyra, sözcükleri uzatarak; esnemesini bastırmaya çalışıyordu. </st><st c="1303">Öyle arka arkaya üç tane sakinleştirici içtiğine pişman olmuştu. </st><st c="1368">Üzerine çöken uykuyu dağıtmak için kendisine bir fincan kahve yapmıştı ve kaşığı porselene gürültüyle vura vura şekerini karıştırıyordu şimdi de.</st></p>
			<p><st c="1513">Nalan boğazını temizledi. </st><st c="1540">“Ah, nasıl da çatır çatır yalan söylerdi yaşı konusunda. </st><st c="1597">İlla ki yaşını küçültecek. </st><st c="1624">Nüfusta bile oynama yaptı haspam. </st><st c="1658">Bir keresinde dedim ki: ‘Tatlım, madem millete hikâye anlatıyorsun, bari ne anlattığını hatırla. </st><st c="1755">Bir kenara not al. </st><st c="1774">Bu sene otuz üç, seneye yirmi sekiz olmaz ki insan!”’</st></p>
			<p><st c="1827">Güldüler ve sonra kendilerini gülerken yakaladılar, bir şekilde yanlış geldi bu onlara, saygısızlık gibi geldi; durdular.</st></p>
			<p><st c="1949">“Pekâlâ, size önemli bir şey söylemem lazım” diye söze girdi Nalan. </st><st c="2018">“Ama lütfen, itiraz etmeden önce sonuna kadar dinleyin.”</st></p>
			<p><st c="2074">“Eyvah. </st><st c="2083">Bunun sonu iyi gelmeyecek” dedi Hümeyra uyuşuk uyuşuk.</st></p>
			<p><st c="2137">“Negatif düşünme” dedi Nalan ve Sabotaj’a döndü. </st><st c="2187">“Hani senin bir kamyonet vardı ya, nerede o?”</st></p>
			<p><st c="2232">“Kamyonetim yok ki benim!”</st></p>
			<p><st c="2259">“Kayınpederinin yok muydu yahu bir tane?”</st></p>
			<p><st c="2301">“Ha, kayınpederin tozlu Chevrolet’sini mi diyorsun? </st><st c="2354">O metal yığınını en son yıllar önce kullanmıştır herhalde. </st><st c="2413">Niye sordun?”</st></p>
			<p><st c="2426">“Zararı yok. </st><st c="2440">İşimizi görsün yeter. </st><st c="2462">Birkaç şeye daha ihtiyacımız olacak: kazma kürek... </st><st c="2514">belki bir de el arabası.”</st></p>
			<p><st c="2539">“Fesuphanallah. </st><st c="2556">Bunun neden bahsettiğini anlamayan bir tek ben miyim?” diye sordu Sabotaj.</st></p>
			<p><st c="2630">Hümeyra gözlerini parmak uçlarıyla ovuşturdu. </st><st c="2677">“Merak etme, hiçbirimiz anlamıyoruz ne dediğini. </st><st c="2726">Kafayı yedi yavrum.”</st></p>
			<p><st c="2746">“Kafayı filan yemedim” dedi Nalan. </st><st c="2782">Usulca arkasına yaslandı, göğsü körük gibi inip kalkıyordu. </st><st c="2842">Söylemek üzere olduğu şeyin yüküyle kalbinin daha hızlı çarpmaya başladığını hissetti. </st><st c="2929">“Ben diyorum ki bu gece hep beraber mezarlığa gidelim.”</st></p>
			<p><st c="2984">“Ne dedin?!” dedi Sabotaj, çatlak bir sesle.</st></p>
			<p><st c="3029">Ağır ağır canlanıyordu hafızasında: Van’daki çocukluğu, eczanenin üstündeki sıkış tepiş küçük daire, eski mezarlığa bakan odası, saçakların altından gelen ve belki kırlangıçlar, belki rüzgâr, belki de başka bir şeyin çıkardığı o hışırtılar. </st><st c="3271">Anıları bir kenara bırakıp Nalan’a odaklandı Sabotaj.</st></p>
			<p><st c="3324">“Bırak da izah edeyim. </st><st c="3348">Dinlemeden hemen atlamayın, bir dakika bir itiraz etmeyin.” Heyecandan kelimeleri ağzından sel gibi döküldü Nalan’ın. </st><st c="3466">“Sakin olmaya çalışıyorum ama elimde değil. </st><st c="3510">Öfkeden çıldıracağım. </st><st c="3532">Hayatı boyunca harikulade arkadaşlıklar, dostluklar kurmuş biri nasıl olur da Kimsesizler Mezarlığı’na gömülebilir ömrünün sonunda? </st><st c="3664">Leylacığımın ebedi adresi nasıl orası olabilir? </st><st c="3712">Haksızlık!”</st></p>
			<p><st c="3723">Nereden çıktığı belli olmayan bir meyve sineği gelip elmaların üstünde uçmaya başladı ve bir an hepsi, konuyu dağıttığı için şükran duyarak, öylece durup sineği seyrettiler.</st></p>
			<p><st c="3897">“Hepimiz severdik Leyla’yı.” Zeynep122 kelimelerini özenle seçiyordu. </st><st c="3968">“Bizi bir araya getiren oydu. </st><st c="3998">Ama o artık bu âlemde değil. </st><st c="4027">Ruhuna dua edelim, bırakalım huzur içinde yatsın.”</st></p>
			<p><st c="4077">“O feci yerde nasıl </st><span><st c="4098">huzur içinde yatacak</st></span><st c="4118"> ki?”</st></p>
			<p><st c="4123">“Unutma </st><span><st c="4132">habibi</st></span><st c="4138">, orada yatan yalnızca bedeni. </st><st c="4169">Ruhu orada değil” dedi Zeynep122. </st><st c="4203">“Beden dediğin ne ki? </st><st c="4225">Fani, geçici.”</st></p>
			<p><st c="4239">“Nereden biliyorsun?” diye çıkıştı Nalan. </st><st c="4282">“Bak, belki senin gibi dindarlar için beden önemsizdir... </st><st c="4340">geçicidir. </st><st c="4351">Ama benim için öyle değil. </st><st c="4378">Yahu bedeni de bu kadar küçümsemeyin be kardeşim. </st><st c="4428">Şu beden için o kadar çok çabaladım ki ben! </st><st c="4472">Al bunlar için...” –memelerini işaret etti– “elmacıkkemiklerim için... </st><st c="4543">dudaklarım için... </st><st c="4562">Ulan her birine onca para döktüm, bıçak altına yattım, emek verdim. </st><st c="4630">Beden küçümsenir mi bu kadar!”</st></p>
			<p><st c="4660">Tuhaf bir sessizlik oldu. </st></p>
			<p><st c="4687">“Eğer bunlar kulağınıza saçma geliyorsa kusura bakmayın” dedi Nalan. </st><st c="4756">“Tutturmuşsunuz hepiniz ‘ruh’ diye. </st><st c="4792">Belki de haklısınız kim bilir. </st><st c="4823">Belki gerçekten de vardır öyle bir şey, bilmiyorum. </st><st c="4875">Ama bedenin de bir önemi olduğunu görmeniz lazım.”</st></p>
			<p><st c="4925">“Devam et.” Hümeyra bir yudum daha almadan önce kahvenin kokusunu içine çekti. </st></p>
			<p><st c="5005">“Yaşlı adamı hatırlayın, ne dedi? </st><st c="5039">Karısına düzgün bir cenaze yapamadığı için hâlâ hayıflanıyordu – bunca yıl sonra. </st><st c="5121">Bütün hayatımız boyunca biz de öyle mi hissedelim istiyorsunuz? </st><st c="5185">Leyla’yı her hatırladığımızda, dostları olarak görevimizi yerine getirmediğimizin bilinciyle, suçluluk duygusuyla yanacağız.” Nalan tek kaşını kaldırarak Zeynep122’ye doğru baktı. </st><st c="5365">“Bak bana alınma, gücenme Zeynep, severim seni bilirsin ama öbür dünya dediğin yer benim önceliğim değil. </st><st c="5471">Ben önce burayı adam edeyim. </st><st c="5500">Leyla’nın bu dünyada gördüğü kötü muameleyi ne yapacağız? </st><st c="5558">Yok mu sayacağız?”</st></p>
			<p><st c="5576">“Saymayacağız tabii ki! </st><st c="5601">Ne yapalım ama, söylesene!” diye atıldı Sabotaj hiç düşünmeden ve hemen durdu. </st><st c="5680">Birden bir şüphe belirdi zihninde. </st><st c="5715">“Bana bak, gece gece gidip Leyla’yı mezardan çıkarmamızı teklif etmeyeceksin, değil mi? </st><st c="5803">Üşütmedin o kadar?”</st></p>
			<p><st c="5822">Nalan’ın, ne zaman saçma bir yorumla karşılaşsa yaptığı gibi, elini sallayıp gözlerini varlığına inanmadığı cennete doğru devirmesini beklediler. </st><st c="5969">Mezarlığa gitmekten bahsettiğinde, aklında Leyla’ya düzgün bir cenaze töreni yapmak, ona layıkıyla veda etmek filan olduğunu varsaymışlardı. </st><st c="6110">Ama Nalan’ın daha radikal bir öneri yapıyor olabileceği şu an dank ediyordu kafalarına. </st><st c="6198">Rahatsız edici bir sessizlik çöktü. </st><st c="6234">Herkesin itiraz etmek isteyip de kimsenin bunu ilk yapan olmak istemediği anlardan biriydi.</st></p>
			<p><st c="6325">“Bunu yapmamız gerektiğine inanıyorum” dedi Nalan. </st><st c="6377">“Sadece Leyla için değil, kendimiz için de. </st><st c="6421">Öldüğümüzde bize ne olacağını düşündünüz mü hiç? </st><st c="6470">Besbelli hepimiz aynı beş yıldızlı muameleye maruz kalacağız.” Parmağıyla Hümeyra’yı gösterdi. </st><st c="6565">“Sen kaçıp geldin canım; kocanı terk ederek, aileni ve aşiretini utandırarak. </st><st c="6643">Başka neler var özgeçmişinde? </st><st c="6673">Pespaye kulüplerde şarkı söylemek. </st><st c="6708">Bunlar yetmezmiş gibi birkaç da seviyesiz film var portföyünde.”</st></p>
			<p><st c="6772">Hümeyra’nın yanakları kızardı. </st><st c="6804">“Gençtim. </st><st c="6814">Kimsem yo...”</st></p>
			<p><st c="6827">“Biliyorum ama </st><span><st c="6843">onlar</st></span><st c="6848"> anlamazlar. </st><st c="6861">Anlayış filan bekleme hiç. </st><st c="6888">Üzgünüm ama tatlım, sen de doğruca Kimsesizler Mezarlığı’na gideceksin. </st><st c="6960">Eğer ikili bir hayat sürdürdüğünü keşfederlerse belki Sabotaj bile.”</st></p>
			<p><st c="7028">“Tamam, yeter” diye araya girdi Zeynep122, sıranın kendisine geldiğini hissederek. </st><st c="7112">“Herkesin canını sıkıyorsun.”</st></p>
			<p><st c="7141">“Doğruları söylüyorum ben” dedi Nalan. </st><st c="7181">“Hiçbirimiz sütten çıkmış ak kaşık sayılmayız deyim yerindeyse. </st><st c="7245">Hele de ben. </st><st c="7258">Öldürüyor beni bu ikiyüzlülük. </st><st c="7289">Televizyondaki kırık şarkıcıları herkes bayıla bayıla seyrediyor. </st><st c="7355">Ama kendi çocukları öyle olacak diye kafayı yiyor aynı insanlar. </st><st c="7420">Kendi gözlerimle gördüm, Ayasofya’nın önünde kadının biri elinde bir pankartla duruyordu: </st><span><st c="7510">Sonumuz yakın, depremler olacak: Fahişelerle ve translarla dolu bir şehir Allah’ın gazabını hak eder!</st></span><st c="7611"> Kadına bak. </st><st c="7624">Bize takmış kafayı. </st><st c="7644">Ulan senin kendi kocan, kardeşin, baban, oğlun değil mi bizi ziyaret eden? </st><st c="7719">Onlara niye laf söylemiyorsun? </st><st c="7750">Kadın kadının kurdu olduğu müddetçe iflah olmayız. </st><st c="7801">Ne gelir elden! </st><st c="7817">Kabul edelim ki ben bir nefret mıknatısıyım. </st><st c="7862">Öldüğümde ben de Kimsesizler Mezarlığı’na gömüleceğim.”</st></p>
			<p><st c="7917">“Öyle deme” dedi Cemile yalvarır gibi.</st></p>
			<p><st c="7956">“Belki tam anlamadınız ama bu sözünü ettiğimiz yer sıradan bir mezarlık değil. </st><st c="8036">Tam bir... </st><st c="8047">tam bir sefillik var orada.”</st></p>
			<p><st c="8075">“Nereden biliyorsun?” diye sordu Zeynep122.</st></p>
			<p><st c="8119">Nalan parmağındaki yüzüklerinden birini çevirdi. </st><st c="8169">“Biliyorum işte. </st><st c="8186">Oraya gömülen tanıdıklarım var.” Trans toplumundaki pek çok kişinin son adresinin orası olduğunu söylemesine gerek yoktu. </st><st c="8308">“Leyla’yı oradan çıkarmak zorundayız.”</st></p>
			<p><st c="8346">“Karma döngüsü gibi.” Hümeyra fincanını iki elinin arasına almıştı. </st><st c="8415">“Her gün tekrar tekrar sınava tabi tutuluyoruz. </st><st c="8463">Eğer birinin gerçek arkadaşı olduğunu söylersen günü gelir sadakatin sınanır. </st><st c="8541">Kozmik güçler arkadaşını gerçekten ne kadar düşündüğünü ispatlamanı beklerler. </st><st c="8620">Leyla’nın bana verdiği kitaplardan birinde yazıyordu.”</st></p>
			<p><st c="8674">“Ne dediğin hakkında en ufak bir fikrim yok ama sana katılıyorum” dedi Nalan. </st><st c="8753">“Karma, Buddha, yoga... </st><st c="8777">her ne ise işte. </st><st c="8794">Demek istediğim, Leyla benim hayatımı kurtarmıştı. </st><st c="8845">O geceyi asla unutmayacağım. </st><st c="8874">İkimiz yalnızdık. </st><st c="8892">Bu kalın kafalılar bir yerlerden çıkıverdiler ve yumruk sallamaya başladılar. </st><st c="8970">Soysuzlar kaburgalarımın arasından bıçakladılar beni. </st><st c="9024">Her yer kan revan içindeydi. </st><st c="9053">Bildiğiniz kurbanlık koyun gibi kanıyordum. </st><st c="9097">Öleceğimi sandım, şaka değil. </st><st c="9127">Derken bir melek üzerime eğildi, kollarımdan tutup kaldırdı. </st><st c="9188">O zaman açtım gözlerimi. </st><st c="9213">Melek değildi, Leyla’ydı. </st><st c="9239">Kaçabilirdi. </st><st c="9252">Ama kaldı... </st><st c="9265">beni bırakmadı. </st><st c="9281">Bizi oradan çıkardı – bunu nasıl becerdiğini hâlâ bilmiyorum. </st><st c="9343">Beni bir doktora götürdü. </st><st c="9369">Şarlatanın tekiydi herif ama olsun. </st><st c="9405">Beni toparlayıp dikti. </st><st c="9428">Leyla’ya borcum var.” Nalan bir soluk alıp ağır ağır verdi. </st><st c="9488">“Kimseyi zorlamak istemiyorum. </st><st c="9519">Eğer gelmek istemezseniz anlarım, gerçekten. </st><st c="9564">Mecbur kalırsam tek başıma da yaparım bunu.”</st></p>
			<p><st c="9608"> “Ben gelirim seninle” diyen kendi sesini duydu Hümeyra. </st><st c="9665">Kahvesinin geri kalanını kafasına dikti, gözü biraz daha açılmıştı şimdi.</st></p>
			<p><st c="9738">“Emin misin?” Nalan şaşırmış görünüyordu; arkadaşının kaygı ve panik ataklarını çok iyi biliyordu. </st></p>
			<p><st c="9838">Ama içtiği sakinleştiriciler bu akşam Hümeyra’yı korkulardan koruyordu sanki – en azından etkileri geçene kadar. </st><st c="9951">“Evet! </st><st c="9958">Yardıma ihtiyacın olacak. </st><st c="9984">Ama önce biraz daha kahve yapmam lazım. </st><st c="10024">Belki bir termos yapıp yanıma alırım.”</st></p>
			<p><st c="10062">“Ben de geliyorum” dedi Sabotaj.</st></p>
			<p><st c="10095">“Ama mezarlıkları sevmezsin sen” dedi Hümeyra.</st></p>
			<p><st c="10142">“Sevmem... </st><st c="10154">ama gruptaki tek erkek olarak sizi kendinizden korumak gibi bir sorumluluk hissediyorum omuzlarımda” dedi Sabotaj. </st><st c="10269">“Ayrıca ben olmadan o kamyoneti de alamazsınız.”</st></p>
			<p><st c="10317">Zeynep122’nin gözleri büyüdü. </st><st c="10348">“Durun, durun millet. </st><st c="10370">Yapamayız bunu. </st><st c="10386">Ölüyü topraktan çıkarmak günahtır. </st><st c="10421">Hem söyler misiniz, oradan çıkarınca nereye götüreceğiz?”</st></p>
			<p><st c="10478">Nalan kıpırdandı sandalyesinde, planın ikinci kısmını yeterince düşünmediğini şimdi fark ediyordu. </st><st c="10578">“Onu güzel güzel istirahat edeceği düzgün bir yere götüreceğiz. </st><st c="10642">Sık sık ziyaretine gidip çiçekler götüreceğiz ona. </st><st c="10693">Hatta başına bir mezar taşı koydurmayı başarırız belki. </st><st c="10749">Mermerden, parlak ve pürüzsüz. </st><st c="10780">Üstüne de siyah bir gül ile D/Ali’nin en sevdiği şairlerden birinden bir şiir. </st><st c="10859">Kimdi o çok sevdiği Güney Amerikalı adam?”</st></p>
			<p><st c="10901">“Pablo Neruda” dedi Sabotaj, bakışları duvardaki bir tabloya kaymıştı. </st><st c="10973">Leyla bir yatağın üstünde oturuyordu tabloda, üzerinde kırmızı bir mini etek vardı, göğüsleri bikini üstünden taşıyordu, saçları yukarıda toplanmıştı, yüzü bakana dönüktü hafifçe. </st><st c="11153">Çok güzel ve ulaşılmazdı. </st><st c="11179">Sabotaj D/Ali’nin bunu genelevde yaptığını biliyordu.</st></p>
			<p><st c="11232">“Evet, Neruda!” dedi Nalan. </st><st c="11261">“Seksle kederi kendilerine has bir şekilde harmanlıyor şu Güney Amerikalılar. </st><st c="11339">Çoğu millet ya birini ya diğerini iyi yapar ama Latinler her ikisinde de başarılılar.”</st></p>
			<p><st c="11425">“Ya da bir Nâzım Hikmet şiiri” dedi Sabotaj. </st><st c="11471">“Hem Leyla hem D/Ali çok severdi onu.”</st></p>
			<p><st c="11509">“Tamam, harika, mezar taşı işini böylece hallettik.” Nalan başını sallayarak onayladı.</st></p>
			<p><st c="11596">“Ne mezar taşı yahu! </st><st c="11618">Bunun kulağa ne kadar delice geldiğinin farkında değil misiniz? </st><st c="11682">Onu nereye gömeceğinizi bile bilmiyorsunuz!” dedi Zeynep122, ellerini havaya kaldırarak.</st></p>
			<p><st c="11770">Nalan’ın yüzü asıldı. </st><st c="11793">“Ben bir şey düşüneceğim, tamam mı?”</st></p>
			<p><st c="11829">“Bence onu D/Ali’nin yanına defnetmeliyiz” dedi Sabotaj.</st></p>
			<p><st c="11886">Bütün gözler ona döndü.</st></p>
			<p><st c="11910">“Evet, ben nasıl düşünemedim bunu!” Nalan pofladı. </st><st c="11962">“Bebek’teki o güneşli mezarlıkta yatıyor D/Ali – şahane yer, muhteşem manzara. </st><st c="12041">Bir sürü şair ve müzisyen de orada gömülü. </st><st c="12084">Leyla’ya iyi arkadaş olurlar.”</st></p>
			<p><st c="12114">“Hayatının aşkıyla birlikte olacak orada” dedi Sabotaj, kimsenin yüzüne bakmadan.</st></p>
			<p><st c="12196">Zeynep122 iç geçirdi. </st><st c="12219">“Lütfen hepiniz aklınızı başınıza toplar mısınız? </st><st c="12269">D/Ali gayet iyi korunan bir mezarlıkta. </st><st c="12309">Oraya gidip öylece kazmaya başlayamayız. </st><st c="12350">Resmi izin çıkartmamız gerekir.”</st></p>
			<p><st c="12382">“Resmi izin çıkartacakmış haspam!” dedi Nalan. </st><st c="12430">“Gecenin bir yarısı kim kontrol edecek oraları?”</st></p>
			<p><st c="12478">Mutfağa doğru giderken Zeynep122’ye bakıp başını salladı, onu sakinleştirmek istiyordu. </st><st c="12567">“Zeynepcim, hiç baskı yok, gelmek zorunda değilsin, bak hiç dert değil.”</st></p>
			<p><st c="12639">“Seçeneğim yok ki” dedi Zeynep122, sesi duygusallıkla titreyerek. </st><st c="12706">“Birinin yanınızda durup doğru duaları etmesi lazım. </st><st c="12759">Aksi takdirde topunuz birden lanetleneceksiniz.” Başını kaldırıp Nalan’a baktı ve omuzlarını dikleştirdi. </st><st c="12865">“Mezarlık sınırları içerisinde ağzını bozmayacağına söz ver bana. </st><st c="12931">Küfür filan yok.”</st></p>
			<p><st c="12948">“Söz” dedi Nalan neşeyle. </st><st c="12975">“Cinlerine nazik davranacağım.”</st></p>
			<p><st c="13006">Diğerleri tartışırken Cemile sofradan kalkmıştı sessizce. </st><st c="13065">Sırtına bir ceket almış, kapının yanında ayakkabılarını bağlamakla uğraşıyordu şimdi.</st></p>
			<p><st c="13150">“Sen nereye gidiyorsun?” diye sordu Nalan.</st></p>
			<p><st c="13193">“Hazırlanıyorum” dedi Cemile sakince.</st></p>
			<p><st c="13231">“Sen gelemezsin aşkım. </st><st c="13255">Evde kalıp kendine güzel bir çay yapmalısın, Çapkın Çarli’ye göz kulak olup bizi beklemelisin.”</st></p>
			<p><st c="13350">“Neden? </st><st c="13359">Siz gidiyorsanız ben de giderim.” Cemile’nin gözleri kısıldı, burun delikleri hafifçe genişledi. </st><st c="13456">“Madem arkadaş olarak </st><span><st c="13478">sizin</st></span><st c="13483"> göreviniz bu, o zaman benim de görevim.”</st></p>
			<p><st c="13524">Nalan başını iki yana salladı. </st><st c="13556">“Kusura bakma ama sağlığını düşünmek zorundayız. </st><st c="13605">Gecenin bir yarısı mezarlığa götüremem seni. </st><st c="13650">Leyla duysa derimi yüzerdi canlı canlı.”</st></p>
			<p><st c="13690">Cemile başını arkaya attı. </st><st c="13718">“Bana sanki ölüyormuşum gibi davranmayı keser misiniz lütfen! </st><st c="13780">Henüz değil, tamam mı? </st><st c="13803">Henüz ölmüyorum.”</st></p>
			<p><st c="13820">Öfke onun için o kadar nadir bir duyguydu ki suspus oldu hepsi.</st></p>
			<p><st c="13884">Pencereden gelen ani bir rüzgâr perdeleri hareket ettirdi. </st><st c="13944">Bir an için odada yeni birinin varlığı hissedildi sanki. </st><st c="14001">İnsanın ensesine değen kaçak bir saç teli gibi belli belirsiz bir dokunuştu bu. </st><st c="14081">Ama giderek güçlendi ve şimdi hepsi hissedebiliyorlardı gücünü, çekimini. </st><st c="14155">Ya onlar görünmez bir âleme geçmişlerdi ya da bir başka âlem onlarınkinin içine sızıyordu. </st><st c="14246">Duvardaki saat tıkır tıkır saniyeleri sayarken, hep birlikte gece yarısının gelmesini beklediler: duvarlardaki tablolar, sessizce onları seyreden bu daire, sağır kedi, meyve sineği ve Tekila Leyla’nın beş kadim dostu – su ailesi. </st></p>
		</div>
<div id="charCountTotal" value="14476"></div></body>
</html>
