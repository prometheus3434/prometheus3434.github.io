<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-49" xml:lang="tr-TR">
		<div>
			<p id="_idParaDest-48"><st c="0">Leyla’nın doğum günü</st></p>
			<p><st c="21">Kaftanlı Kafka Sokağı’ndaki daire balonlar, renkli şeritler ve pankartlarla süslenmişti. </st><st c="111">Bugün Leyla’nın doğum günüydü.</st></p>
			<p><st c="141">“Nerede kaldı bizim Sabotaj?” diye sordu Nalan.</st></p>
			<p><st c="189">Sonunda hayatını bütünüyle sabote ettiği için onu bu isimle çağırmak için yepyeni bir bahaneleri vardı artık. </st><st c="300">Yanında birtakım şüpheli arkadaşlarla beraber, bir fahişenin ölü bedenini Boğaziçi Köprüsü’nden aşağı atarken polis tarafından vurulunca, resminin basılmadığı gazete kalmamıştı. </st><st c="478">Aynı hafta içinde işini, evliliğini, itibarını ve evini kaybetmişti. </st></p>
			<p><st c="547">Aynı günlerde karısının bir başkasıyla uzun süredir bir ilişki yaşadığını ve bu nedenle onun her gece evde olmamasına gayet memnun olduğunu geç de olsa öğrenmişti. </st><st c="711">Boşanma davası sırasında bir parça avantaj sağlamıştı bu ona. </st><st c="773">Karısının ailesine gelince, onunla konuşmuyorlardı tabii ki artık, selam bile vermiyorlardı yolda bunca senedir “akrabam” dediği insanlar. </st><st c="912">Ama neyse ki çocukları konuşuyordu Sabotaj Sinan’la; çocukları sevgi doluydu ve onları her hafta sonu görme hakkı vardı, ki asıl önemli olan da buydu. </st><st c="1063">Kapalıçarşı yakınlarında küçük bir tezgâhta taklit mallar satıyordu şimdi. </st><st c="1138">Eskiden kazandığının ancak yarısını kazansa da şikâyetçi değildi, geçinip gidiyordu. </st><st c="1223">Meğer insan azla da yetinebiliyordu. </st></p>
			<p><st c="1260">“Trafiğe takılmıştır” dedi Hümeyra.</st></p>
			<p><st c="1295">Nalan yeni manikür yaptırdığı elini salladı. </st><st c="1341">Parmaklarının arasında yakılmamış bir sigara ile D/Ali’nin Zippo’su vardı. </st><st c="1416">“Artık arabası yok sanıyordum. </st><st c="1447">Bu sefer neymiş mazereti?”</st></p>
			<p><st c="1473">“Arabasının olmaması. </st><st c="1496">Otobüsle gelmek zorunda.”</st></p>
			<p><st c="1521">“Birazdan burada olur. </st><st c="1545">Zaman ver adamcağıza” dedi Cemile, teskin edici bir sesle. </st></p>
			<p><st c="1604">Başını tamam der gibi sallayarak balkona çıktı Nalan, bir sandalye çekip oturdu. </st><st c="1685">Aşağıya bakınca elinde plastik bir poşetle bakkaldan çıkmış, zorlanarak yürüyen Zeynep122’yi gördü.</st></p>
			<p><st c="1784">Hüzün duydu Nalan, derin bir nefes almaya kalksa da bir ağrı saplandı yan tarafına. </st><st c="1869">Ani bir öksürük tutmuştu, tiryaki öksürüğü. </st><st c="1913">Göğsü acıyordu. </st><st c="1929">Yaşlanıyordu. </st><st c="1943">Ne emekliliği ne bir birikimi ne de kendisini geçindirmesine yarayacak başka bir dayanağı vardı. </st><st c="2040">Beşinin birleşip hep beraber Leyla’nın dairesinde oturmaya ve masrafları paylaşmaya başlamaları verdikleri en akıllıca karar olmuştu. </st><st c="2174">Kendi başlarınayken daha korumasızdılar, birlikteyken çok daha güçlü. </st></p>
			<p><img src="image/1fish.png" alt="" /></p>
			<p><st c="2244">Uzaklarda, çatıların ve kubbelerin ötesinde, deniz cam gibi ışıldıyordu ve Leyla suyun derinliklerinde bir yerde ve her yerdeydi – balık yüzgeçlerine ve yosunlara takılmış, istiridye kabuklarının içlerinden kahkahalar atan binlerce küçük Leyla.</st></p>
			<p><st c="2488">Sıvı bir şehirdi İstanbul. </st><st c="2516">Nehir gibi, deniz gibi, okyanus gibi sudan müteşekkil.</st></p>
			<p><st c="2570">Hiçbir şey daimi değildi burada. </st><st c="2604">Hiçbir şey sabit gelmezdi insana. </st><st c="2638">Binlerce yıl önce, buz örtüsü eriyip deniz seviyeleri yükseldiğinde, dalga dalga gelen sel suları bilinen tüm hayat biçimlerini yok ettiğinde başlamış olmalıydı şehrin bu değişken ve delişmen tabiatı. </st><st c="2839">Kötümserler bölgeden ilk kaçanlar olmuşlardı muhtemelen; iyimserlerse bekleyip hadiselerin nasıl gelişeceğini görmeyi tercih etmişlerdi. </st><st c="2976">Nalan inanıyordu ki, insanlık tarihinin sonu gelmez trajedilerinden biri, kötümserlerin hayatta kalma konusunda iyimserlerden daha başarılı olmasıydı. </st><st c="3127">Eğer bu doğruysa zaten insanlık, insanlığa inancı olmayanların genlerini taşıyordu.</st></p>
			<p><st c="3210">Seller geldiğinde, dört bir yandan birden bastıran su, önüne çıkan her şeyi boğmuştu –hayvanları, bitkileri, insanları. </st><st c="3331">Karadeniz bu şekilde oluşmuştu; Haliç, İstanbul Boğazı ve Marmara Denizi de. </st><st c="3408">Her yana akıp giden sular hep birlikte bir avuç kuru toprak parçası yaratmışlardı – günün birinde orada muhteşem bir metropol kurulacaktı.</st></p>
			<p><st c="3546">Memleket dedikleri bu topraklar işte böyle oluşmuştu ve hâlâ, bunca yüzyıllar sonra bile katılaşmış, oturmuş değildi. </st><st c="3665">Gözlerini kapattığında suyun ayaklarının altında kaynaştığını duyabiliyordu Nalan. </st><st c="3748">Kıpır kıpırdı, dönüp duruyordu, bir şeyler arıyordu.</st></p>
			<p><st c="3800">Kendini arıyordu. </st><st c="3819">Hikâyesini.</st></p>
			<p><st c="3830">Her gün, her an değişiyordu İstanbul, göz açıp kapayıncaya kadar...</st></p>
			<p><st c="3898">Değişmeyen tek şey insanın insana duyduğu bağlılıktı.</st></p>
		</div>
<div id="charCountTotal" value="3952"></div></body>
</html>
