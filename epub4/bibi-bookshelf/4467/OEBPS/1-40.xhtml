<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-44" xml:lang="tr-TR">
		<div>
			<p id="_idParaDest-42"><st c="0">İstanbul’a dönüş</st></p>
			<p><st c="16">Yağmurun kayganlaştırdığı yolda patinaj yapıp dört bir yana çamur sıçratarak, ağaçların arasından yokuş aşağı hızlandı eski püskü Chevrolet. </st><st c="158">Yolun her iki yanında, açık havanın eskittiği posterler ve reklam panoları vardı. </st><st c="240">Kenarlardan soyulmaya başlamış, zar zor okunan bir tanesinde şöyle yazıyordu: </st><span><st c="318">Kilyos’a gel... </st><st c="334">hayalindeki tatil... </st><st c="355">hemen yakınında. </st></span></p>
			<p><st c="372">Nalan gaza dibine kadar bastı. </st><st c="403">Polis arabasının sirenlerini duyabiliyordu ama ses hâlâ uzaktan geliyordu, zira arkadaki Toros çamurlu yolda kaymadan ve kontrolden çıkmadan hızlanmakta zorlanıyordu. </st><st c="570">Ve Nalan birden çamura, yağmura, fırtınaya ve hatta, evet, altlarındaki şu eski Chevrolet’ye bile şükretti. </st><st c="678">Şehre vardıklarında polisle arayı açmaları muhtemelen daha zor olacaktı; o zaman da kendi içgüdülerine güvenmek zorundaydı. </st><st c="802">Arka sokakları iyi bilirdi.</st></p>
			<p><st c="829">Sağ tarafta, yolun çatal yaptığı ve büyük köknar ağaçlarının ortada bir koruluk oluşturduğu yerde bir geyik farların ışığında donup kalmıştı. </st><st c="972">Hayvana bakarken aniden bir fikir geldi Nalan’ın aklına. </st><st c="1029">Direksiyonu aksın bordüre paralel olacağı şekilde kırdı, kamyonetin altının yeterince yüksek olduğunu umarak dosdoğru korunun içine doğru sürdü ve hemen farları kapattı. </st><st c="1199">Her şey o kadar çabuk olmuştu ki, aracın içinde kimse tek kelime edememişti. </st><st c="1276">Kadere, Tanrı’ya ya da kendi kontrollerinin dışındaki güçlere güvenerek, öylece durup beklediler – gergin, korku içinde. </st><st c="1397">Bir dakika sonra, polis arabası onları görmeden yanlarından hızla geçip gitti ve on beş kilometre ötedeki İstanbul’a doğru ilerledi.</st></p>
			<p><st c="1529">Yeniden yola çıktıklarında onlarınkinden başka araç yoktu etrafta artık. </st><st c="1603">İlk kavşakta, rüzgârda sallanan bir trafik lambası yeşilden kırmızıya döndü. </st><st c="1680">Kamyonet son sürat basıp geçti. </st><st c="1712">İleride şehir yükseliyordu ve portakal rengi bir ışık huzmesi şehri, şehrin siluetinin üstünden karanlık gökyüzünü yırtıyordu. </st><st c="1839">Yakında şafak sökecekti. </st></p>
			<p><st c="1864">“Umarım ne yaptığını biliyorsundur” dedi Zeynep122, edecek duası kalmamıştı artık. </st><st c="1947">Yeterince yer olmadığı için kısmen Hümeyra’nın kucağında oturuyordu. </st></p>
			<p><st c="2016">“Merak etme” dedi Nalan, direksiyonu daha bir sıkı kavrayarak.</st></p>
			<p><st c="2078">“Evet, niye meraklanıyorsun ki?” dedi Hümeyra. </st><st c="2126">“Şayet böyle kullanmaya devam ederse bu dünyada pek de uzun kalmayacağız nasılsa.”</st></p>
			<p><st c="2208">Nalan başını iki yana salladı. </st><st c="2240">“Hadi ama, stres yapmayın artık millet. </st><st c="2280">Şehre bir vardık mı bu kadar göz önünde olmayacağız. </st><st c="2333">Bir yan sokağa daldım mı tamamdır iş, görünmez olacağız!”</st></p>
			<p><st c="2390">Onların konuşmalarına katılmak istemeyen Sabotaj camdan dışarıya baktı. </st><st c="2463">Votka dört aşamalı olarak çarpmıştı onu: önce heyecan, sonra panik ve kaygı, en sonunda da melankoli. </st><st c="2565">Pencereyi açtı. </st><st c="2581">Sıkış tepiş alanı hızla doldurdu rüzgâr. </st><st c="2622">Sakin kalmaya ne kadar uğraşsa da polisten nasıl kurtulacaklarını tahayyül bile edemiyordu doğrusu. </st><st c="2722">Başları beladaydı. </st><st c="2741">Ve eğer yanında bir ceset ve bir alay şüpheli görünümlü kadınla yakalanacak olursa, karısına ne diyecekti? </st><st c="2848">Ya onun aşırı tutucu ailesine?</st></p>
			<p><st c="2878">Arkasına yaslanıp gözlerini kapattı. </st><st c="2916">Önünde uzanan karanlıkta aniden Leyla belirdi – yetişkin bir kadın olarak değil, genç kız olarak. </st><st c="3014">Üzerinde okul forması vardı, ayağında beyaz çoraplar ve kırmızı ayakkabılar, burunları hafifçe yıpranmış, topukları örselenmiş. </st><st c="3142">Hızla bahçedeki bir ağaca doğru koştu Leyla, diz çöktü, bir avuç toprak alarak ağzına attı ve çiğnedi. </st></p>
			<p><st c="3245">Sabotaj bu ana tanıklık ettiğini hiç söylememişti Leyla’ya. </st><st c="3305">Onu o halde gördüğü zaman şoke olmuştu: Bir insan neden toprak yerdi ki? </st><st c="3378">Çok geçmeden, arkadaşının kollarının içindeki kesikleri fark etmiş, bacaklarında ve uyluklarında daha fazlasının da olduğunu tahmin etmişti. </st><st c="3519">Endişelenip Leyla’yı bu konuda sıkıştırmıştı birkaç kez ama o her seferinde omuz silkip geçiştirmişti. </st><span><st c="3622">Dert etme, nerede duracağımı biliyorum ben.</st></span><st c="3665"> Bu bir itiraftı bir bakıma ve yalnızca Sabotaj’ın endişesini daha da derinleştirmeye yaramıştı. </st><st c="3762">Leyla’nın çektiği acıyı herkesten önce ve herkesten daha çok fark eden, Sabotaj Sinan olmuştu. </st><st c="3857">İçine ağır ve koyu bir keder yerleşmiş, sanki bir el yüreğini tutup sıkmıştı. </st><st c="3935">O kederi herkesten saklayıp göğüs kafesinde beslemişti bunca yıldır, çünkü eğer bir başkasının hüznünü, kederini adeta kendi acınmış gibi saklayıp korumak değilse ya neydi aşk? </st><st c="4112">Sabotaj elini uzattı ve gözlerinin önündeki kız bir hayal gibi kaybolup gitti. </st></p>
			<p><st c="4191">Sabotaj Sinan’ın bir sürü pişmanlığı vardı hayatta. </st><st c="4243">Yapamadığı şeyler, edinemediği başarılar... </st><st c="4287">Ama hayattaki en büyük pişmanlığı, ta çocukluğundan beri, Van’da başlarının üstündeki gökyüzü ağarıp maviye dönerken beraber okula yürüdükleri, teneffüslerde koşa koşa birbirlerini buldukları, yazın büyük gölün kenarında taş sektirdikleri, kışın dumanı tüten salep fincanlarını avuçlarının içinde tutarak bahçe duvarına oturup Amerikan sanatçılarının resimlerini inceledikleri o çok eski günlerden beri, bir türlü Leyla’ya ona sırılsıklam âşık olduğunu söylememiş olmasıydı. </st></p>
			<p><st c="4762">Bir insan nasıl olur da gözünün önündeki sevdiceğine açılamazdı bir türlü, senebesene? </st></p>
			<p><st c="4849">Bir erkek nasıl olur da kaybederdi sevdiği tek kadını kendi korkaklıkları yüzünden?</st></p>
			<p><img src="image/1fish.png" alt="" /></p>
			<p><st c="4932">Kilyos yolunun aksine, İstanbul sokakları, sabahın bu saatinde bile hiç boş değildi. </st><st c="5018">Chevrolet, eksik dişler ya da oyulmuş gözler gibi karanlık ve boş görünen pencereleriyle yan yana dizilmiş apartman bloklarının önünden geçti bir bir. </st><st c="5169">Arada sırada beklenmedik bir şey çıkıyordu kamyonetin önüne: bir sokak kedisi; gece vardiyasından dönen bir fabrika işçisi; şık bir restoranın önünde sigara izmariti arayan evsiz barksız bir gariban; rüzgârda sağa sola uçan yalnız bir şemsiye; yolun ortasında durmuş, sadece kendisinin görebildiği bir hayale sırıtan bir keş. </st><st c="5495">İyice dikkat kesilen Nalan öne eğilmişti, her an direksiyonu bir tarafa çevirmeye hazırdı. </st><st c="5586">“Ne olmuş bu insanlara yahu?” diye homurdandı kendi kendine. </st><st c="5647">“Kardeşim gidin evinize. </st><st c="5672">Bunların hepsinin yatakta olması gerekirdi bu saatte.”</st></p>
			<p><st c="5726">“Bahse girerim, onlar da bizim hakkımızda aynı şeyi düşünüyorlardır” dedi Hümeyra.</st></p>
			<p><st c="5809">“Bizim mühim bir görevimiz var ama.” Nalan dikiz aynasına göz attı. </st></p>
			<p><st c="5878">Nalan sadece dislektik değildi. </st><st c="5910">Hafif bir dispraksisi de vardı. </st><st c="5942">Ehliyet alması kolay olmamıştı; Hümeyra’nın daha evvel ettiği kinayeli söz kaba olmakla birlikte çok da yanlış sayılmazdı yani. </st><st c="6070">Direksiyon hocasıyla az biraz flört etmişti Nalan. </st><st c="6121">Azıcık. </st><st c="6129">Ama bunca yıldır da tek bir kaza yapmamıştı. </st><st c="6174">Metrekare başına Bizans gömüsünden daha fazla kötü şoför düşen bir şehirde az maharet sayılmazdı bu. </st><st c="6275">Nalan araba kullanmanın biraz da sevişmeye benzediğini düşünürdü. </st><st c="6341">Değerini anlayabilmek için insanın acele etmemesi, bencil olmaması ve her zaman karşısındakine öncelik vermesi lazımdı. </st><span><st c="6461">Yolculuğa saygı göster, kendini akışa bırak, kimseyle yarışma ve asla hâkimiyet kurmaya kalkma.</st></span><st c="6556"> Ama bu şehir, sanki canına susamış gibi kırmızı ışıkta basıp geçen ya da emniyet şeritlerine dalan manyaklarla doluydu. </st><st c="6677">Nalan bazen sırf muziplik olsun diye arabaları tamponlarına değecekmiş gibi yakından takip eder, farlarını yakıp söndürür, kornaya asılırdı. </st><st c="6818">Hatta o kadar yaklaşırdı ki öndeki sürücünün gözlerini dikiz aynasında –sallanan araba kokularının, futbol flamalarının ve tespihlerin hemen üstünde– görebilirdi. </st><st c="6981">En sevdiği şey kovaladığı sürücülerin, peşlerine takılanın bir kadın –hem de muhtemelen bir </st><span><st c="7073">travesti</st></span><st c="7081">– olduğunu fark ettiklerinde yüzlerine yerleşen hayret ve dehşeti seyretmekti. </st><st c="7161">Bu kadarcık muziplik yapmaya hakkı olduğunu düşünüyordu. </st></p>
			<p><img src="image/1fish.png" alt="" /></p>
			<p><st c="7218">Önceleri nereye gittiklerini tam da bilmeden kontrolsüzce sürdüler arabayı.</st></p>
			<p><st c="7293">“Nereye götüreceğiz Leyla’yı?” dedi Cemile. </st></p>
			<p><st c="7338">Sabotaj ilk önerisini hatırlattı. </st><st c="7372">“Sevdiğinin yanına tabii ki” dedi. </st><st c="7407">Oysa ne kadar zordu onun için bunu söylemesi. </st><st c="7453">“D/Ali’nin yanına gömelim bence.”</st></p>
			<p><st c="7486">“Hay sen bin yaşa!” Doğru ya, söylemiştin. </st><st c="7530">Sevmişti bu fikri Nalan. </st><st c="7555">“Bebekteki o güzel mezarlık. </st><st c="7584">Denize nazır. </st><st c="7598">Bir sürü sanatçı var orada, şair, müzisyen, tiyatrocu... </st><st c="7655">onların arasında mutlu olur Leylam.”</st></p>
			<p><st c="7691">“Ya kafayı mı yediniz?” dedi Zeynep122. </st><st c="7732">“Gidip ne yapacağız? </st><st c="7753">Kazmaya mı başlayacağız? </st><st c="7778">İzinsiz yaptırırlar mı?”</st></p>
			<p><st c="7802">“Her şey için izin alsaydım var olamazdım şu hayatta” dedi Nalan ve yeniden bastı gaza. </st></p>
			<p><img src="image/1fish.png" alt="" /></p>
			<p><st c="7891">Bebek’e yaklaşırken, o eski Osmanlı mezarlığına ve ilerisindeki Boğaziçi Üniversitesi’ne çıkan dik yokuşun köşesinde bir polis arabasının park etmiş olduğunu gördüler. </st><st c="8059">Onları mı bekliyordu acaba, yoksa sadece kenara çekip mola vermiş bir devriye aracı mıydı? </st><st c="8150">Her halükârda görülme riskini alamazlardı. </st><st c="8193">Nalan vites değiştirip hızlı bir U-dönüşü yaptı ve gaza basıp kilometre saatinin ibresini kırmızı bölgeye yolladı. </st></p>
			<p><st c="8308">“Ne yapacağız şimdi?” diye sordu Cemile. </st><st c="8349">Alnı boncuk boncuk terlemişti. </st><st c="8380">Gündüzün travması üstüne gecenin yorgunluğu, bitkin bedenine fazla gelmişti. </st></p>
			<p><st c="8457">“Başka bir mezarlık bulacağız” dedi Nalan, her zamanki buyurgan tınısını yitirmiş gibiydi sesi.</st></p>
			<p><st c="8552">Çok zaman kaybetmişlerdi. </st><st c="8579">Çok geçmeden sabah olacaktı ve kamyonetin arkasında nereye koyacaklarını bilmedikleri bir cesetle baş başa kalacaklardı. </st></p>
			<p><st c="8700">“Ama yakında gün ağaracak” diye itiraz etti Hümeyra.</st></p>
			<p><st c="8752">Sonunda kontrolü yitirmiş gibi görünen Nalan’ın söyleyecek söz bulamadığını gören Zeynep122 gözlerini indirdi. </st><st c="8864">Mezarlıktan ayrıldıklarından beri vicdan azabıyla kıvranıyordu. </st><st c="8928">Leyla’nın ölüsünü mezardan çıkardıkları için kendisini çok kötü hissediyor, Allah’ın gözünde günaha girmiş olmaktan endişeleniyordu. </st><st c="9061">Ama şimdi, hiç de görmeye alışık olmadıkları bir kafa karışıklığı içindeki Nalan’a bakarken aklına bambaşka bir düşünce gelmiş, üstelik de sanki vahiy inmiş gibi çarpmıştı onu. </st><st c="9238">Belki de beşi, tıpkı bir minyatürdeki insan figürleri gibi, birbirlerini tamamladıkları zaman daha güçlü, daha parlak ve çok daha canlı oluyorlardı. </st><st c="9387">Belki de Zeynep122’nin biraz rahatlayıp, işleri kendi bildiği gibi yapma çabasından vazgeçmesi gerekiyordu, çünkü ne de olsa Leyla’nın defniydi söz konusu olan.</st></p>
			<p><st c="9547">“Bu saatte nereden bulacağız başka mezarlığı?” diye sordu Sabotaj, bıyıklarını çekiştirerek. </st></p>
			<p><st c="9641">“Belki de gerek yok” dedi Zeynep122, sesi o kadar alçaktı ki duymak için hepsi kulak kesildiler. </st><st c="9738">“Belki de onu gömmesek de olur.”</st></p>
			<p><st c="9770">Nalan kaşlarını çatıp yüzünü buruşturdu, hiçbir şey anlamamıştı. </st><st c="9836">“Bir daha söyle bakayım!”</st></p>
			<p><st c="9861">“Leyla gömülmek istemiyordu” dedi Zeynep122. </st><st c="9907">“Genelevdeyken bir iki kez konuşmuştuk bu konuyu. </st><st c="9957">Ona bu şehri koruyan dört evliyadan bahsettiğimi hatırlıyorum. </st><st c="10020">‘Umarım bir gün bir evliyanın türbesinin yanına gömülürüm’ demiştim ben ona. </st><st c="10097">Ve Leyla da, ‘İnşallah sen dilediğin gibi gömülürsün demişti. </st><st c="10159">Ama ben kendim için istemem evliya yanı filan. </st><st c="10206">Seçme şansım olsa asla metrelerce toprağın altına girmek istemezdim’ demişti. </st><st c="10284">O zaman biraz rahatsız olmuştum bundan, çünkü dinimiz bu konuda gayet sarihtir. </st><st c="10364">Ona, böyle şeyler söyleme, demiştim hatta. </st><st c="10407">Ama Leyla ısrar etmişti.”</st></p>
			<p><st c="10432">“Ne demek istiyorsun?” dedi Sabotaj. </st><st c="10470">“Toprağa gömülmek istemiyorsa ne istiyordu peki?” Birden durdu. </st><st c="10534">Suratı dondu. </st><st c="10548">“Yakılmak mı istiyormuş yani?”</st></p>
			<p><st c="10578">“Aman Allahım, hayır.” Zeynep122 gözlüğünü geriye itti. </st><st c="10635">“Denizi kastediyordu galiba. </st><st c="10664">Ben öyle anladım.” </st></p>
			<p><st c="10683">“Ya bi tam anlatsana şunu” dedi Nalan sabırsızlıkla. </st></p>
			<p><st c="10736">“Leyla’nın doğduğu gün, evlerinde akvaryumda bir balık varmış, onu serbest bırakmışlar. </st><st c="10824">Birileri de anlatmış bunu Leyla’ya o çocukken. </st><st c="10871">Bu fikir çok hoşuna gitmişti. </st><st c="10901">Yüzme bilmese de, öldüğünde gidip o balığı bulacağını söylerdi.”</st></p>
			<p><st c="10965">“Leyla’nın denize bırakılmak istediğini mi söylüyorsun şimdi sen bize?” diye sordu Hümeyra.</st></p>
			<p><st c="11057">“Yani tam olarak </st><span><st c="11075">bırakılmak</st></span><st c="11085"> mıydı istediği, ondan emin değilim, hem bu konuda bir vasiyet filan yazmış da değil tamam mı? </st><st c="11180">Üstüme gelmeyin, zaten kendimi kötü hissediyorum.”</st></p>
			<p><st c="11230">“Sen bize bildiğin kadarını tam söyle” diye ısrar etti Sabotaj Sinan.</st></p>
			<p><st c="11300">“Yani, evet, toprağın altındansa suyun içinde olmayı tercih ediyordu.”</st></p>
			<p><st c="11371">Nalan gözlerini yoldan ayırmadan kaşlarını çattı. </st><st c="11422">“Neden daha önce söylemedin bunu?”</st></p>
			<p><st c="11456">“Neden söyleyeyim ki? </st><st c="11479">İnsanın çok da ciddiye almadan dinlediği konuşmalardan biriydi bu. </st><st c="11546">Ayrıca günah da.”</st></p>
			<p><st c="11563">Nalan Zeynep122’ye döndü. </st><st c="11590">“O zaman şimdi neden söylüyorsun?”</st></p>
			<p><st c="11624">“Çünkü... </st><st c="11635">vicdanım elvermedi. </st><st c="11655">Burada arabanın içinde dört dönüyoruz. </st><st c="11694">Birden doğrusu bu gibi geldi” dedi Zeynep122. </st><st c="11740">“Leyla’nın tercihleri ile benimkiler örtüşmek zorunda değil. </st><st c="11801">Bana kalsa kimseyi denize bırakmam ama madem o öyle istiyordu, saygı duymam lazım.”</st></p>
			<p><st c="11884">Şimdi hepsi düşünüyorlardı.</st></p>
			<p><st c="11912">“Ee? </st><st c="11918">Ne yapacağız peki?” diye sordu Hümeyra.</st></p>
			<p><st c="11957">“Leyla’yı denize götüreceğiz tabii ki” dedi Cemile ve bunu söylerken sesinde öyle bir hafiflik ve kesinlik vardı ki, diğerleri bunun en başından beri asıl yapmaları gereken şey olduğuna ikna oluverdiler.</st></p>
			<p><st c="12161">Ve Chevrolet Silverado bir anda hızlanarak Boğaz Köprüsü’ne doğru seğirtti. </st><st c="12238">Leyla’nın bir zamanlar binlerce İstanbulluyla birlikte açılışını kutladığı köprüye doğru.</st></p>
		</div>
<div id="charCountTotal" value="12327"></div></body>
</html>
