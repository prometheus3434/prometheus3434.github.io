<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-43" xml:lang="tr-TR">
		<div>
			<p id="_idParaDest-41"><st c="0">Dönüş</st></p>
			<p><st c="6">Yağmurun nihayet başlamasıyla sağanak halinde inmesi bir oldu. </st><st c="70">Nalan zar zor yön verdiği el arabasını derin tekerlek izlerinden çıkartmaya çalışarak güçlükle ilerliyordu çamurun içinde. </st><st c="193">Sabotaj, ellerindeki tek şemsiyeyi Cemile’nin başının üstünde tutmuş, yorgun argın yürüyordu kadıncağızın yanında. </st><st c="308">İliklerine kadar ıslanınca biraz daha ayılmış gibiydi şimdi. </st><st c="369">Hemen onların arkasından gelen Hümeyra, bu kadar fiziksel yorgunluğa alışık olmadığından soluk soluğa kalmıştı ve astım spreyi avucunun içinde hazır bekliyordu. </st><st c="530">Başını eğip bakmamıştı ama naylon çoraplarının delik deşik olduğunun ve çizik içinde kalan bileklerinin kanadığının farkındaydı. </st><st c="659">En arkadan yalpalayarak gelen Zeynep122 ıslanıp vıcık vıcık olan ayakkabılarıyla sağa sola kayarak kendisinden daha uzun ve daha güçlü bir grup insana ayak uydurmaya çalışıyordu.</st></p>
			<p><st c="837">Nalan çenesini kaldırıp ileri uzatarak, nedensizce birden durdu. </st><st c="903">Feneri söndürdü.</st></p>
			<p><st c="919">“Neden söndürdün yahu?” dedi Hümeyra. </st><st c="958">“Hiçbir şey göremiyoruz.”</st></p>
			<p><st c="983">Tam doğru sayılmazdı bu – her ne kadar soluk olsa da ay ışığı önlerindeki dar patikayı aydınlatıyordu.</st></p>
			<p><st c="1086">“Sessiz ol.” Bir kaygı ifadesi geçti Nalan’ın yüzünden. </st><st c="1143">Bütün vücudu kaskatı kesilmişti.</st></p>
			<p><st c="1175">“Ne oluyor?” diye mırıldandı Cemile.</st></p>
			<p><st c="1212">Nalan başını tuhaf bir açıyla eğerek uzaklardaki bir sese kulak verdi. </st><st c="1284">“Şuradaki mavi ışıkları görüyor musunuz? </st><st c="1325">Şu çalıların arkasında bir polis arabası var.” </st></p>
			<p><st c="1372">“Ah, yapma! </st><st c="1384">Bittik yani. </st><st c="1397">Yakalandık” dedi Hümeyra.</st></p>
			<p><st c="1422">“Ne yapacağız şimdi?” Zeynep122 ancak yetişmişti onlara. </st></p>
			<p><st c="1480">Nalan’ın hiçbir fikri yoktu. </st><st c="1509">Ama inanıyordu ki liderliğin yarısı, lider gibi davranmaktan ibaretti. </st><st c="1580">Bilmese bile biliyor gibi yapacaktı. </st><st c="1617">“Ne yapacağız biliyor musunuz?” dedi bir an bile tereddüt etmeden. </st><st c="1684">“El arabasını burada bırakacağız; çok gürültü yapıyor – bu feci yağmurda bile duyuluyor. </st><st c="1773">Leyla’yı ben taşıyacağım ve yürümeye devam edeceğiz. </st><st c="1826">Kamyonete varınca benimle beraber öne oturun hepiniz. </st><st c="1880">Leyla’yı arkaya koyacağız. </st><st c="1907">Üstüne bir battaniye örteriz. </st><st c="1937">Buradan yavaş yavaş ve sessizce çıkacağız. </st><st c="1980">Anayola vardık mı da gazı kökleyeceğim, işte bu. </st><st c="2029">Ondan sonra kuşlar kadar özgür olacağız!”</st></p>
			<p><st c="2070">“Görmeyecekler mi bizi?” diye sordu Sabotaj.</st></p>
			<p><st c="2115">“Başta görmezler, çok karanlık etraf. </st><st c="2154">Sonra görürler ama o zaman da çok geç olacak. </st><st c="2200">Basıp gideceğiz yanlarından. </st><st c="2229">Bu saatte trafik filan da yoktur.”</st></p>
			<p><st c="2263">Daha iyi bir seçenek de olmayınca, bir kez daha delice bir plana hep birlikte razı oldular.</st></p>
			<p><img src="image/1fish.png" alt="" /></p>
			<p><st c="2355">İşte o noktada Nalan Leyla’nın cesedini kucaklayıp omzuna attı.</st></p>
			<p><st c="2419">“Şimdi ödeştik” diye düşündü buruk bir tebessümle – serserilerin saldırısına uğradıkları o geceyi hatırlamıştı. </st></p>
			<p><st c="2532">D/Ali öldükten uzun zaman sonra olmuştu bu olay. </st><st c="2581">Onunla evliyken, gün gelip sokaklara geri dönmesi gerekeceği hiç aklına gelmemişti Leyla’nın. </st><st c="2675">Hayatının o sayfasının tamamen kapandığını söylüyordu herkese, en başta da kendisine. </st><st c="2761">Bir daha asla. </st><st c="2776">Gençti o zamanlar, umudu vardı. </st><st c="2808">Sanki geçmiş insanın canı istediğinde çekip çıkarabileceği bir yüzüktü, öyle algılıyordu; bilmiyordu ki etinden et koparmak demekti geçmişi silmeye çalışmak. </st><st c="2966">Ama o zamanlar her şey mümkün görünüyordu. </st><st c="3009">Leyla mutluydu, ömründe ilk defa sevgiyi, huzuru bulmuştu. </st><st c="3068">Derken, hayatına girdiği gibi beklenmedik bir şekilde çıkıp gitti D/Ali; hem de Leyla’yı yüreğinde asla kapanmayacak bir yara ve giderek büyüyen öbek öbek borçla baş başa bırakarak. </st><st c="3250">D/Ali’nin Beter Ana’ya vermek zorunda kaldığı parayı bir zamanlar söylediği gibi yoldaşlarından değil tefecilerden borç aldığı ortaya çıkmıştı. </st><st c="3394">Ve aynı tefeciler Leyla’nın yakasını bırakmayacaktı. </st></p>
			<p><st c="3447">Nalan bir zamanlar üçünün sık sık gittiği o Asmalımescit meyhanesindeki bir akşamı hatırlıyordu şimdi. </st><st c="3550">Yaprak sarma ve midye tava (D/Ali bunları ortaya söylemişti ama asıl Leyla içindi), fıstıklı baklava ve ayva tatlısı (Leyla bunları ortaya söylemişti ama asıl D/Ali içindi), bir şişe rakı (Nalan da bunu ortaya söylemişti ama asıl kendisi içindi). </st><st c="3797">Gecenin sonunda D/Ali güzelce kafayı bulmuştu; bu nadiren olan bir şeydi, çünkü kendi tabiriyle </st><span><st c="3893">devrimci disiplini</st></span><st c="3911"> vardı onda, asla dağıtmazdı. </st></p>
			<p><st c="3941">Nalan, D/Ali’nin yoldaşlarının hiçbiriyle tanışmamıştı henüz. </st><st c="4003">Leyla da öyle, ki o noktada bir yıldan fazladır evli oldukları düşünülürse biraz tuhaftı bu aslında. </st><st c="4104">D/Ali bunu hiçbir zaman açık olarak dile getirmemişti ve sorsalar muhtemelen inkâr ederdi ama yoldaşlarının, karısını ve onun arkadaşlarını tasvip edip etmeyeceklerinden endişelendiği her halinden belliydi.</st></p>
			<p><st c="4310">Nalan ne zaman lafı buraya getirmeye çalışsa Leyla ona ters ters bakar ve konuyu değiştirmenin bir yolunu bulurdu. </st><st c="4426">“Bunlar zor zamanlar” diye hatırlatırdı Leyla sonradan Nalan’a. </st><st c="4490">Masum siviller öldürülüyordu sokaklarda, her gün bir yerlerde bir bomba patlıyordu, üniversiteler savaş alanına dönmüştü, faşist milisler sokaklardaydı ve karakollarda sistematik işkence vardı. </st><st c="4684">Devrim, belki bazıları için yalnızca bir kelimeden ibaretti ama ona inananlar için ölüm kalım meselesiydi. </st><st c="4791">Her şey bu kadar ağır ve ciddiyken ve milyonlarca insan bu kadar büyük acılar çekerken bir grup genç insan onlarla hâlâ yüz yüze tanışmadı diye alınganlık etmek, bencillikti doğrusu. </st><st c="4974">Öyle diyordu Leyla. </st><st c="4994">Nalan arkadaşının görüşüne saygı duymakla beraber hiç katılmıyordu bu görüşe. </st><st c="5072">O ısrarla tanışmak istiyordu D/Ali’nin yoldaşlarıyla. </st><st c="5126">Nalan’a göre devrim dediğin herkesi kucaklayabilmeliydi; onu ve yeni büyüttürdüğü memelerini de!</st></p>
			<p><st c="5222">O gece Nalan bu konuyu D/Ali’ye sormaya kesin kararlıydı. </st></p>
			<p><st c="5281">Camın kenarındaki bir masada oturuyorlardı, bir esintiyle içeri taşınan hanımeli ve yasemin kokuları tütün, kızartma ve anason kokularına karışıyordu. </st></p>
			<p><st c="5432">“Sana bir şey sorabilir miyim?” dedi Nalan, gözlerini Leyla’nın gözlerinden kaçırmaya çalışarak.</st></p>
			<p><st c="5528">D/Ali ilgiyle baktı. </st><st c="5550">“Tabii ki, bak kalp kalbe karşıymış, benim de sana bir sorum var.”</st></p>
			<p><st c="5616">“Hadi ya? </st><st c="5627">O zaman önce sen sor.”</st></p>
			<p><st c="5649">“Olmaz, önce sen.”</st></p>
			<p><st c="5668">“Israr ediyorum.”</st></p>
			<p><st c="5686">“Peki. </st><st c="5694">Sana Batı Avrupa şehirleriyle canım İstanbul arasındaki en büyük farkın ne olduğunu sorsam ne derdin?”</st></p>
			<p><st c="5796">Nalan yanıt vermeden önce rakısından bir yudum aldı. </st><st c="5850">“Vallahi, Batı Avrupa şehirlerini bilmem, hiç gitmişliğim yok. </st><st c="5913">Ama şunu biliyorum ki burada kadın olmak zor. </st><st c="5959">Sokağa mı çıktın aman sağa sola dikkat. </st><st c="5999">Bir yere mi gideceksin, yanında çengelliiğne taşıman gerek. </st><st c="6059">Otobüste taciz eden biri olursa pisliğe saplamak için. </st><st c="6114">Batı Avrupa şehirlerinde böyle mi, sanmam. </st><st c="6157">Her zaman istisnalar olur elbette ama kural olarak, ‘orası’ ile ‘burası’ arasındaki en belirgin fark belediye otobüslerinde kullanılan çengelliiğne sayısıdır.”</st></p>
			<p><st c="6316">D/Ali gülümsedi. </st><st c="6334">“Hiç aklıma gelmemişti böyle bakmak, ilahi Nalan.” </st></p>
			<p><st c="6385">“Sence ne peki?”</st></p>
			<p><st c="6401">“Bence kültürler arasındaki en önemli fark mezarlıklarımızda.”</st></p>
			<p><st c="6464">Leyla meraklı bir bakış attı ona. </st><st c="6499">“Mezarlıklar mı?”</st></p>
			<p><st c="6516">“Evet aşkım.” D/Ali Leyla’nın önündeki dokunulmamış baklavayı işaret etti. </st><st c="6592">“Yemiyor musun?”</st></p>
			<p><st c="6608">Sevgilisinin tatlıya nasıl da düşkün olduğunu bilen Leyla tabağı ona doğru itti usulca.</st></p>
			<p><st c="6696">D/Ali, Avrupa’nın büyük şehirlerinde mezarlıkların dikkatlice planlanıp özenle bakılan yerler olduğunu anlattı ardından; üstelik o kadar yeşildiler ki gören saray bahçesi sanabilirdi. </st><st c="6881">İstanbul’da öyle değildi, malum. </st><st c="6914">Burada mezarlıklar da toprağın üstünde yaşanan hayatlar kadar karman çormandı. </st><st c="6993">Ama mesele yalnızca düzen tertip meselesi de değildi. </st><st c="7047">D/Ali dedi ki, tarihin bir noktasında, Avrupalıların aklına ölülerini şehrin kenar mahallelerine göndermek gibi parlak bir fikir gelmişti. </st><st c="7186">Tam olarak “gözden ırak, gönülden ırak” olmasa da kesinlikle bir “gözden ırak, şehir hayatından ırak” durumu söz konusuydu. </st><st c="7310">O tarihten sonra mezarlar şehir surlarının dışına yapılmış, hayaletler yaşayanlardan ayrılmıştı. </st><st c="7407">Bunların hepsi, sanki yumurtanın sarısını beyazından ayırır gibi, gayet hızlı ve etkin bir şekilde yapılmıştı. </st><st c="7518">Yeni düzenleme çok faydalı olmuştu. </st><st c="7554">Artık mezar taşları –hayatın kısalığını, dünyanın faniliğini, Tanrı’nın celal halini hatırlatan tüm o şeyler– gözlerinin önünde olmayınca, Avrupalılar da kendilerine daha çok güven duymuşlardı. </st><st c="7748">Ölümü günlük rutinlerinin dışına çıkardıkları için başka şeylere odaklanabilmişlerdi: mesela aryalar bestelemeye, giyotini ve ardından da buharlı lokomotifi icat etmeye, dünyanın geri kalanını sömürgeleştirmeye ve koskoca Ortadoğu coğrafyasını bölük pörçük parçalamaya... </st><st c="8020">Basit bir fani olduğunu unutursan tüm bunları yapabilirdin hayatta.</st></p>
			<p><st c="8087">“Peki ya İstanbul?” diye sordu Leyla.</st></p>
			<p><st c="8125">Baklavanın son parçasını da tabaktan alırken yanıtladı D/Ali: “Burası farklı. </st><st c="8204">Bu şehir bizden çok ölülere ait. </st><st c="8237">Sadece bizim değil İstanbul, geçmiş de her köşede, her taşın altında.”</st></p>
			<p><st c="8307">İstanbul sakinlerine tuhaf bir geçicilik duygusu veriyordu daima. </st><st c="8374">Sanki davetsiz misafirlerdi onlar, bugün burada yarın yoklardı; içten içe hemen herkes hissederdi bunu. </st><st c="8478">Ne tarafa dönse beyaz mezar taşları çıkardı insanın karşısına –otoyol kenarlarında, alışveriş bölgelerinin yakınında, otoparklarda ya da futbol sahalarında–, kopmuş bir kolyenin incileri gibi her köşe bucağa saçılmışlardı. </st><st c="8701">Şayet milyonlarca İstanbullu potansiyellerinin yalnızca az bir kısmını gerçekleştirebiliyorlarsa, bunun nedeni belki de mezarların yakınlığı, yani “fanilik” kavramının yakınlığıydı D/Ali’ye göre. </st><st c="8897">Azrail’in hemen şu köşede, elinde batan güneşte kızıl kızıl parlayan orağıyla beklediği bir insana sürekli hatırlatılırsa, o insanda yepyeni bir şeyler geliştirme hevesi de azalıyordu haliyle. </st><st c="9090">Sürekli korku, sürekli öte dünya vurgusu insanın dışa açılma arzusunu baltalıyordu. </st><st c="9174">Hatta belki de bu yüzden Batı atılımlar yaparken, Doğu içe kapanmıştı. </st><st c="9245">Hatta yine belki de bu yüzden restorasyon projelerinde bu kadar beceriksizdik, altyapı bu nedenle çalışmıyordu ve ortak hafıza bu nedenle pelür kâğıdı gibi incecik ve eften püftendi. </st><st c="9428">Madem hepimiz o nihai çıkışa doğru düşe kalka ilerliyorduk, kendimi dünyaya ispatlayacağım ya da geleceği zapt edeceğim diye hırslanmanın ne anlamı olabilirdi? </st><st c="9588">Demokrasi, insan hakları, ifade özgürlüğü – ne gerek vardı bunlar için uğraşmaya, hepimiz nasılsa faniysek şu âlemde?</st></p>
			<p><st c="9705">Mezarlıkların düzenlenme ve ölümün algılanma biçimi, aslında hayli politiktir, diyordu D/Ali. </st><st c="9800">Hatta bunun medeniyetler arasındaki en çarpıcı fark olduğunu söylüyordu. </st></p>
			<p><st c="9873">Üçü de sessizliğe gömülmüşlerdi o noktada, fondaki çatal kaşık tıngırtılarına ve birbirine çarpan tabakların seslerine kulak vermişlerdi. </st></p>
			<p><st c="10011">Nalan birdenbire bunu neden söylediğini tam da bilmeden atılmıştı. </st><st c="10078">Sözcükler sanki kendi iradeleri varmışçasına dökülüvermişlerdi ağzından.</st></p>
			<p><st c="10150">“İlk ben mortoyu çekeceğim, göreceksiniz.”</st></p>
			<p><st c="10193">“O ne biçim laf öyle!” demişti Leyla. </st></p>
			<p><st c="10232">“Basbayağı laf işte. </st><st c="10253">İkinizin mezarımın etrafında dans etmenizi istiyorum. </st><st c="10307">Gözyaşı dökmek de yok. </st><st c="10330">Bi cigara sarın, bir kadeh kaldırın bana, öpüşün, sevişin, şarkı söyleyin, dans edin – vasiyetim bu.”</st></p>
			<p><st c="10431">Leyla’nın yüzü asılmıştı, böyle şeyler söylediği için kızmıştı Nalan’a. </st><st c="10504">Üstlerinde yanıp sönen floresan lambaya doğru kaldırmıştı yüzünü, güzel gözleri yağmurun rengine bürünmüştü şimdi. </st><st c="10619">D/Ali yalnızca gülümsemişti halbuki – sanki Nalan ne derse desin asıl kendisinin ilk giden olacağını içten içe biliyormuş gibi nazik, kederli bir tebessümle. </st></p>
			<p><st c="10777"> “Ee, </st><span><st c="10782">sen</st></span><st c="10785"> ne diyecektin?” demişti D/Ali.</st></p>
			<p><st c="10816">Ve Nalan birdenbire fikir değiştirmişti: D/Ali’nin yoldaşlarıyla neden tanışmadıklarının ve gelip gelmeyeceği belli olmayan o parlak gelecekte devrimin nasıl bir şey olacağının bir önemi yoktu o an. </st><st c="11016">Hiçbir şeyin yerinde durmadığı, her şeyin sürekli eriyip çözüldüğü, varlığına güvenebilecekleri tek hakikatin şimdi, şu an olduğu ve bu an’ın bile zaten yaşanıp buharlaştığı bir şehirde hiçbir şeyi kendine fazla dert etmeye değmezdi belki de.</st></p>
			<p><img src="image/1fish.png" alt="" /></p>
			<p><st c="11258">Sucuk gibi ıslanmış ve bitap düşmüş halde Chevrolet’ye ulaştılar. </st><st c="11325">Hepsi –sürücü hariç– ön koltuğa doluştular. </st><st c="11369">Nalan arkada, Leyla’nın cesedini sabitlemekle uğraşıyordu; sağa sola yuvarlanmasın diye etrafına doladığı ipleri kamyonetin kenarlarına bağlamıştı. </st><st c="11517">Yeterli olduğuna kanaat getirince o da diğerlerine katıldı, kapıyı yavaşça kapattı ve deminden beri tuttuğu nefesini bıraktı. </st></p>
			<p><st c="11643">“Pekâlâ. </st><st c="11652">Herkes hazır mı?” </st></p>
			<p><st c="11670">“Hazırız” diye fısıldadı Hümeyra, uzayıp giden sessizliğin içine.</st></p>
			<p><st c="11735">“Şimdi süper sessiz olalım. </st><st c="11764">İşin en zor kısmını hallettik. </st><st c="11795">Gerisi kolay.”</st></p>
			<p><st c="11809">Nalan anahtarı kontağa yerleştirip, dikkatlice çevirdi. </st><st c="11866">Motorun canlanmasıyla bangır bangır müzik çalması bir oldu. </st><st c="11926">Kırık kalplerin nereye gittiğini soran Whitney Houston’ın sesi gecenin içine akıverdi.</st></p>
			<p><st c="12012">“Hay ben senin...” dedi Nalan ama tamamlamadı küfrünü.</st></p>
			<p><st c="12067">Eliyle kasetçalara vurdu – ama geç kalmıştı. </st><st c="12113">Arabadan inmiş bacaklarını esneten iki polis memuru şaşkın şaşkın onların bulunduğu tarafa bakıyordu.</st></p>
			<p><st c="12214">Nalan dikiz aynasına göz attı, polislerin araçlarına koşturduklarını gördü. </st><st c="12291">Bundan sonra ne olacaksa olsundu artık. </st><st c="12331">Geri dönüş yoktu. </st></p>
			<p><st c="12349">Omuzlarını geri atarak seslendi, “Tamam, dostlar. </st><st c="12399">Sıkı tutunun!” </st></p>
		</div>
<div id="charCountTotal" value="12414"></div></body>
</html>
