<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ON DAKİKA OTUZ SEKİZ SANİYE</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p id="_idParaDest-7"><st c="0">Nalan’ın hikâyesi</st></p>
			<p><st c="18">Bir zamanlar –ve çok uzun süre boyunca– Nalan değildi ismi, Osman’dı. </st><st c="89">Anadolu’da, bir çiftçi ailesinin en küçük oğluydu Osman. </st><st c="146">Burcu burcu taze sürülmüş toprak kokuları ve yabani otların soluklarıyla doluydu günleri: tarlaları sürer, tavukları besler, inekleri sağar, balarıları kışı atlatsın diye didinirdi durmadan. </st><st c="337">Bir arı, ömrü boyunca harıl harıl çalışıp hepi topu bir tatlı kaşığının ucunu dolduracak kadar bal yapardı. </st><st c="445">Osman da kendi sınırlı ömründe ne yaratacağını merak ederdi – onu hem heyecanlandıran hem de iliklerine kadar korkutan bir soruydu bu. </st><st c="580">Gece erken düşerdi köye. </st><st c="605">Hava karardığında, büyük kardeşleri uyur uyumaz Osman yatağında doğrulup hasır lambanın yanında otururdu. </st><st c="711">Elini ağır ağır, yalnızca kendisinin duyabildiği bir melodi eşliğinde sağa sola eğerek karşıdaki duvarda dans eden gölgeler oluştururdu. </st><st c="848">Uydurduğu hikâyelerde, başrolde her zaman kendisi olurdu – kâh İranlı bir kadın şair, kâh Çinli bir prenses, kâh bir Rus imparatoriçesi olarak. </st><st c="992">Hayal ettiği karakterler çılgınca değişirdi geceden geceye ama bir şey hep aynı kalırdı: Kendi zihninde hep bir kızdı o, hiçbir zaman kendini oğlan olarak algılamıyordu. </st></p>
			<p><st c="1162">Gel de anlat bunu okuldakilere. </st><st c="1194">Ne mümkün! </st><st c="1205">Okul, hayallerin ya da hikâyelerin değil, kuralların ve azarların mekânıydı. </st><st c="1282">Üstüne üstlük öğrenme güçlükleri yaşıyordu Osman. </st><st c="1332">Bazı kelimelere dili dönmediği, şiirleri ve Arapça duaları ezberlemekte zorluk çektiği için diğer çocuklardan geride kalıyordu. </st><st c="1460">Soğuk, sert bir adam olan sınıf öğretmeni yaramazlık eden öğrencileri dövmek için kullandığı tahta cetveliyle sınıfta bir aşağı bir yukarı yürürdü. </st><st c="1608">Kendine bile tahammülü olmayan bu adam Osman gibi nadir ve narin bir çocuğa hiç sabır göstermezdi. </st></p>
			<p><st c="1707">Her dönem canlandırdıkları vatansever oyunlarda, popüler öğrenciler savaş kahramanı rollerini kapmak için yarışır, sınıfın geri kalanı da mecburen Yunan ordusu olurdu. </st><st c="1875">Osman tiyatro piyeslerinde Yunan askeri olmaya razıydı gerçi – bütün yapması gereken çabucak ölüp oyunun geri kalanı boyunca yerde hareketsiz yatmaktı. </st><st c="2027">Hayat bir tiyatro oyunu olsa, istenmeyen bütün rolleri o üstlenebilirdi zaten, gam değil. </st><st c="2117">Ama canını esas sıkan şey, her gün çekmek zorunda kaldığı bitmeyen alaylar ve zorbalıklardı. </st><st c="2210">İşte onlara razı değildi. </st></p>
			<p><st c="2236">Her şey oğlanlardan birinin onu yalınayak görüp ayak tırnaklarını kınayla boyadığını fark etmesiyle başlamıştı. </st><span><st c="2348">Kız Osmaaan! </st><st c="2361">Kancık Osman!</st></span><st c="2374"> Bir kez o lakabı edinmek, her sabah sınıfa alnında bir hedef tahtasıyla girmek demekti. </st><st c="2463">Nefret ediyordu okuldan, eğitim sisteminin anlamsız ve bitimsiz kurallarından, yaşıtlarının acımasızlığından. </st></p>
			<p><st c="2573">Öylesine yalnızdı ki Osman. </st></p>
			<p><st c="2601">Ebeveyni para ve toprak sahibiydi, çocuklarını daha iyi okullara gönderebilirlerdi aslında. </st><st c="2693">Ama babası ne şehre güvenirdi ne de şehrin insanlarına. </st><st c="2749">İstiyordu ki burada kalsınlar daima, kuşak kuşak, nesil nesil, toprağa bağlı. </st><st c="2827">Şehirdeki yaşıtları nasıl</st><span><st c="2852"> alafranga</st></span><st c="2862"> şarkıcılar ve film yıldızlarının adlarını bilirse, Osman da bitkilerin, otların adlarını bilirdi. </st><st c="2961">Hayat, güvenilir bir sebep-sonuç zincirinde, öngörülebilir ve istikrarlıydı: İnsanların ruh hali kazandıkları paraya bağlıydı, kazanılan para mahsule bağlıydı, mahsul mevsimlere bağlıydı ve mevsimler de Allah’ın elindeydi ve Allah’ın kimseye ihtiyacı yoktu. </st><st c="3219">Her şey bir zincirin parçasıydı. </st><st c="3252">Osman, bu döngünün dışına bir tek askerliğini yapınca çıkmıştı. </st><st c="3316">Askerde toprağından kopmuş, uzaklarda nasıl tüfek temizlendiğini, nasıl silah doldurulduğunu, nasıl siper kazıldığını, çatıdan nasıl el bombası atıldığını öğrenmişti – bir daha asla ihtiyaç duymayacağını umduğu becerilerdi bunlar. </st><st c="3547">Her gece, kırk üç erle paylaştığı yatakhanede gölge oyunlarını yeniden canlandırmak istese de ortada ne boş bir duvar vardı ne de bir gaz lambası. </st></p>
			<p><st c="3694">Döndüğünde ailesini tıpkı bıraktığı gibi buldu. </st><st c="3742">Oysa kendisi aynı değildi, içinde bir şeyler değişmişti. </st><st c="3799">Bunca zaman erkek değil, bir kadın olduğunu hep sezinlemiş ve kabullenmişti ama bunu bir sır gibi kendine saklamıştı. </st><st c="3917">Fakat ruhunu ezip geçen askerlik deneyimi tuhaf bir şekilde, kendi gerçeğini yaşamak konusunda cesaretlendirmişti onu. </st><st c="4036">Artık ilk defa birilerine bu hakikati söyleyebilmeye cesaret ediyordu. </st><st c="4107">Ne yazık ki o tam bunları düşünürken, aşağı yukarı aynı dönemde annesi de onun artık evlenip onlara bir torun vermesi gerektiğine kanaat getirmişti. </st><st c="4256">Böyleydi işte, evlatlar başka şey düşünürken anneleri kendi planlarını yaparlardı genelde. </st><st c="4347">Kadıncağız Osman’ın itirazlarını dinlemedi. </st><st c="4391">Yeterince torunu vardı ama illa da tutturdu, “Bana torun vereceksin” diye. </st><st c="4466">Gelin adaylarını kendi gözden geçirdi, içlerinden birini de kendi seçti. </st></p>
			<p><st c="4539">Düğün gecesi, davetliler el çırparak davulların ritmine eşlik eder ve genç gelin de üst kattaki bir odada, üzerinde kuşağı gevşekçe bağlanmış gelinliğiyle yapayalnız beklerken, Osman usulca evden çıktı. </st><st c="4742">Başının üstünde bir puhukuşunun ötüşünü, bir kocagözün çığlığını duydu – yüreğinin atışı kadar tanıdık seslerdi bunlar. </st><st c="4862">Yirmi kilometrelik zorlu bir yürüyüşle en yakın istasyona ulaştı ve bir daha asla geri dönmemek üzere, İstanbul’a giden ilk trene atladı. </st><st c="5000">Kaçtı Osman; onu boğan, onu ezen, ona kendisi olma izni vermeyen törelerden, âdetlerden, cemiyetlerden kaçıverdi, kafesten kurtulan kuş gibi. </st></p>
			<p><st c="5142">Başta, temizlik koşulları fena, şöhreti ondan da beter bir hamamda tellaklık yaparak geçinmeye çalıştı. </st><st c="5246">O da olmadı sokaklarda yatıp kalktı. </st><st c="5283">Uzunca bir müddet Haydarpaşa tren istasyonundaki tuvaletleri temizledi. </st><st c="5355">Zaten insanlık hakkındaki görüşlerinin çoğuna da bu işi yaparken vardı. </st><st c="5427">Evvela bir umumi tuvalette birkaç hafta çalışmadan hiç kimse insanlık hakkında atıp tutmamalıydı. </st><st c="5525">Ancak o zaman anlamak mümkündü Âdemoğullarının Havvakızlarının gerçek karakterini. </st><st c="5608">Osman hep hayret ederdi, nasıl olur da bu kadar kaba ve duyarsız olabilirdi insanlar, ne demeye kırarlardı muslukları, pis bırakırlardı tuvaletleri, çirkin laflar ve resimlerle karalarlardı duvarları... </st><st c="5811">üstelik bir başkasının bunları tek tek temizlemek zorunda kalacağını bilerek ve bundan haz alarak. </st></p>
			<p><st c="5910">Hayalini kurduğu şehir bu değildi. </st><st c="5945">Aynı caddeleri, sokakları, meydanları paylaşmak, aynı havayı teneffüs etmek istediği insanlar da bunlar değildi. </st><st c="6058">Ama yine de kaçmadı Osman İstanbul’dan. </st><st c="6098">Ancak burada, bu belalı ve çetrefil şehirde kalarak içindeki kadını nihayet dışarı çıkarabileceğini biliyordu. </st></p>
			<p><st c="6209">Kaldı, direndi, savaştı. </st><st c="6234">Canı yandığında kendi yarasını kendi sardı. </st></p>
			<p><st c="6278">Osman yoktu artık. </st></p>
			<p><st c="6297">Sadece Nalan vardı bundan böyle. </st><st c="6330">Kendi hakikatini yaşayacaktı doya doya. </st><st c="6370">Bundan dönüş yoktu.</st></p>
		</div>
<div id="charCountTotal" value="6389"></div></body>
</html>
