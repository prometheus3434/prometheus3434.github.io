<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Son Tanık</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
    </head>
  <body class="calibre">
  <p class="block_4" id="calibre_pb_18"> </p>

  <p class="block_7"> </p>

  <h1 class="block_16" id="toc_id_18">YAZARIN NOTU</h1>

  <p class="block_6">Öykülerin tohumları beklenmedik kadar çok şekilde atılabilir; bu da onlardan farklı değil.</p>

  <p class="block_6">Bundan birkaç yıl önce bir bahar sabahı Hırvatistan’ın eski surlarla çevrili harikulade Dubrovnik kentinde bir kahvehanenin terasında oturmuş, Adriyatik’e bakıyordum. Bölgeyi Nazi holokostundan bu yana görülmemiş, acımasız bir soykırıma boğan Yugoslav İç Savaşı’ndan kalma kurşun izleri hâlâ duvarları lekeliyordu.</p>

  <p class="block_6">Yakınımda bir yere genç bir kadın oturdu. Koyu renk uzun saçları ve içli kahverengi gözleriyle güzel bir kadındı. Konuştuk. Adına Marina diyelim -gerçek adı bu değildi- ve tüyler ürpertici öyküsü hiç böylesi güzel bir bahar sabahı duymayı beklediklerimden olamazdı.</p>

  <p class="block_6">Marina’nın benimsediği vatanının Amerika olduğunu, anne ve babasının 80’lerin başında Dubrovnik’te tanıştıklarını, birbirlerine âşık olup evlendiklerini öğrendim.</p>

  <p class="block_6">20 yılı aşkın bir süre önce olanları dünya artık biliyor: 250.000 kişinin hayatına mal olan bir soykırım.</p>

  <p class="block_6">O sırada 11 yaşında olan Marina Sırp milislerce annesi ve sevgili erkek kardeşiyle toplanmış, babası zorla alınıp götürülmüştü. Tutsak edilen aile aylar boyunca ve en az Auschwitz kadar korkunç koşullarda, bir tecavüz kampının korkunç dehşetini yaşamak zorunda kalacaktı.</p>

  <p class="block_6">Kampın kurtarıldığı gün, Marina ABD Özel Kuvvetleri’nce komşu köyün dışında, amaçsızca yürürken bulundu -kamptan kurtulan tek kişi, günlerce konuşamayacak kadar yoğun bir travma yaşamış birisi olarak.</p>

  <p class="block_6">Daha sonra onu orada bulan Amerikan subaylarından biri tarafından evlat edinilen Marina vereceği bir DNA örneğinin toplu mezarlarda bulunan binlerce cesetten bazılarıyla uyuşacağı umuduyla annesinin vatanına dönmüştü.</p>

  <p class="block_6">Son Tanık’ın öyküsünün önemli bir bölümünü Marina’nın trajik öyküsüne borçluyum.</p>

  <p class="block_6">Daha önemli bir kısmı da dünya bütün vaatlerine rağmen bir soykırıma daha izin verdiği sırada gelişen olaylara dayanıyor.</p>

  <p class="block_7"> </p>
</body>
</html>