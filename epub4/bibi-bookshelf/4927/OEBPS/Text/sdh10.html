<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>I.</h2>

  <p class="quote">Bir metnin kesin bir anlamı yoktur.</p>

  <p class="quotename">Paul VALERY</p>

  <p>Siyah Uyku ne o gece ne de sonraki geceler geldi. Uykular ola­ğan seyrine kavuşmuştu.</p>

  <p>Otel ise büyük bir ıssızlıktı artık... Resepsiyon hep boştu. Telefon, ahizeyi kulağıma götürür götürmez hep aynı tonda uğulduyor; çaldığım kapılardan ses gelmiyor; koridorlar o ür­pertici sessizlikleri ve solgun sarı lambalarıyla beni bekliyor; asansör, çağır düğmesine bastığımda pes bir homurtuyla kat­tan kata çıkmaya devam ediyordu... Frieda kafede örgü örüp, radyosundan 20. yüzyıldan kalma eski şarkılar dinlerken, bü­yük yemek salonundaki üç genç aşçı sabah, öğle ve akşam ye­meklerini hazırlıyordu.</p>

  <p>Yemeğe hep yalnız çıkıyordum.</p>

  <p>Vakitten yana hiçbir sıkıntım olmadığı için her şeyi deneye­cektim. Sabahtan akşama kadar yemek salonunda tek bir kişi­nin gelmesini bekleyecek ve aşçılara “Nerede bu insanlar?” di­ye sorduğumda hep aynı “Bilmiyoruz,” yanıtım alacaktım. Fri­eda hiçbir soruma cevap vermeden tıpkı bir makine gibi, “Size ne ikram edebilirim?” diyecekti... Arsen hiçbir yerde yoktu. Marie, Isidoro, Ella ve diğerleri de...</p>

  <p>Ennoia’da tek başına kalan bir müşteriydim.</p>

  <p>İlk üç gün boşuna çabalamış, hatta geçirdiğim sinir krizi nö­betleri sırasında Frieda’yı ve üç aşçıyı korkutmuştum. Dördüncü gün biraz kendime gelir gibi olmuş, sanki beni dinle­yen biri varmış gibi koridorlarda uzun uzun konuşmuştum. Gitmeye karar verip dışarı çıkmaya çalıştığımda, otelin giriş kapısının önüne yığılmış karı ve dışarıdaki korkunç fırtınayı görüp hep geri dönmek zorunda kalmıştım.</p>

  <p>Otelde yalnız olduğum gerçeğine ne zaman, nasıl teslim ol­dum tam olarak hatırlamıyorum. Ama sanırım birinci haftanın sonunda bütün bunların biteceğini ve bir gün kongredeki top­lantı salonlarından birinde bu durumu anlatacağımı düşün­düm: “Buna ne dersiniz bilmiyorum. Yalnızgezerlik mi ya da başka bir şey mi? Ben buna Yalnızlığa Sürgünlük diyorum... “ diye başlıyordum hayalimdeki konuşmaya...</p>

  <p>Hayal Odası kapalıydı. 475 numaralı odadan içeri bile gire­miyor, kafeteryada geçmişe yolculuk yapamıyor, Frieda’nın kafesinde aniden geçmişe gidemiyordum... Sadece düşünüyor­dum...</p>

  <p>Her sabah kalktığımda yeni bir umutla önce telefonu kont­rol ediyor, uğultuyu duyur duymaz kapatıyor ve sonra resepsi­yona iniyordum. Ella’ya bıraktığım notu orada görünce, kafede Frieda’ya “Günaydın!” diyor ve her zaman olduğu gibi onunla sohbet etmeye çalışıyor ve her zaman olduğu gibi red­dediliyordum. Mutfaktaki üç aşçıyla da iletişim kurma çabala­rım sonuçsuz kalıyordu. Alışmıştım bütün bunlara... Kahvaltı­dan sonra Ella’dan başlayarak, Arsen’in, Marie’nin ve Isidoro’ııun odalarının kapılarını tıklatıyordum. Hiçbir cevap gel­meyince Hayal Odası’na girmek ümidiyle 475’e gidiyor, oranın da kapalı olduğunu görüp, Koridor Seyyahlığı deneyimini ya­şayabilmek için kendimi koridorlara bırakıyor, saatlerce bir hayaleti ya da bir canlıyı görebilmek için dolaşıyor, bazen ka­pıları çalıyor, içeriden bir ses, bir nefes duymayı bekliyor­dum...</p>

  <p> </p>

  <p>İkinci haftanın sonunda bütün bu alışkanlıklardan vazgeçip vaktimin çoğunu otelin ayrıntılı bir planını çıkarmak için har­camaya başladım. Binayı daha iyi tanımam gerektiğini düşü­nüyordum. Sözgelimi, yedinci katın üstünde bir tavanarası bulunuyor muydu? Yemek salonu ve toplantı salonlarının oldu­ğu katın altında bir bodrum var mıydı?</p>

  <p>Bu soruların cevaplarını tahmin ettiğimden daha kolay bul­dum. Yedinci katın hiçbir noktasından yukarıya çıkış yoktu. Büyük yemek salonunun bulunduğu zemin kat -biraz karma­şık da olsa- 20 dakikada baştan aşağı gezilebiliyordu. Aşçılar­dan müsaade isteyip bir alt kata inmek istediğimde mutfağın arkasındaki bir kapıyı gösterdiler. Kapının ardında bir merdi­ven, merdivenin indiği yerde ise ömrümde daha önce görme­diğim kadar büyük bir depo, biraz ileride de kazan dairesi ile çamaşırhane vardı. Bodrum katın her köşesini -bol miktarda çeşitli malzemeden başka keşfedilecek hiçbir şey olmadığını anlayana kadar- dolaştım.</p>

  <p>Peki otelin tam ortasında ne vardı? Burada bir iç avlunun varlığına dair hiçbir işaret yoktu. Ama kare şeklindeki otelin dışa bakan odalarıyla içe bakan odalarının büyüklüğü, zemin katın taban genişliğiyle eşit değildi. Bu da, orada bir boşluk ol­duğunu; o boşlukta da büyük ihtimalle Hayal Odası’nın bu­lunduğunu gösteriyordu. Malzeme odasından bulduğum de­mir çubuklarla iç tarafa bakan kilitli odaların kapısını kırıp içeriye girdim ama hiçbirinde Hayal Odası’na açılan bir kapı ya da pencere bulamadım. Belki de Ennoia’nın bütün sırrı, be­nim giremediğim bu orta bölgede yatıyordu. Bunu neden daha önce hiç kimse düşünmemişti? Belki de Arsen’in sözünü ettiği bilgisayar da oradaydı.</p>

  <p> </p>

  <p>Otelin kat planlarıyla uğraşmaktan sıkılınca, aklım başka bir şeye takıldı. Zaman akıp gidiyor muydu? Frieda bu konuda hiçbir bilgi vermiyordu. Aşçılar da öyle. “Bugün günlerden ne?” diye sorduğumda hepsi de boş boş bakıyordu bana... Ha­va hep karanlıktı ve fırtına her gün aynı şiddetle esiyordu. Odamdaki ve kafedeki pencerelerden yaptığım uzun gözlem­ler sonucunda tek bir Ennoia gününün içine kilitlendiğimi düşünmeye başladım. Ama öte yandan sakallarım ve tırnakla­rım uzuyor, zaman bedenimin içinde akıyordu.</p>

  <p>Bir çıkış var mıydı? Ben Arsen değildim ve bir çıkış varsa bi­le bulmam kolay değildi... Birkaç hafta sonra kafede otururken Arsen’in beni Hayal Odası’na yönlendirirken, “475 ya da 574, 745 gibi diğer seçenekler... Bunların hepsini denemen gere­kir,” dediğini hatırladım. Kafeden hemen fırlayıp bütün seçe­nekleri tek tek denedim ama sonuç hep aynıydı: kapılar açıl­mıyordu.</p>

  <p>Bir başka gün koridorlarda anlamsızca dolaşırken birinci kattan başlayıp otelin bütün kapılarını tek tek çalmayı düşün­düm... Ne kaybederdim ki? Madem ki Arsen gibi zor problem­lerin altından kalkacak yüksek bir matematik deham yoktu, o zaman ben de en basitini dener, bir kapı açılana kadar bütün kapıları tek tek çalardım.</p>

  <p> </p>

  <p>Bu kararı aldıktan birkaç saat sonra 1. katta 107 numaralı oda­nın kapısı açıldığında karşımda duran adama ne diyeceğimi şaşırmış, adeta dilim tutulmuştu. Onu hemen hatırlamıştım; Kongre’de konuşmasını dinlediğim Van Der Kloot adlı davetliydi. Kendimi toparlayıp elimi uzattım, ismimi söyledim. Beni hatırlamasını bekliyordum.</p>

  <p>Soğuk bir kibarlıkla, “Evet, buyrun ne istiyorsunuz?” dedi...</p>

  <p>“Çok ilginç bir deneyim yaşıyorum, otelde haftalardır gör­düğüm ilk insansınız,” dedim farklı biriyle iletişim kurmanın heyecanıyla.</p>

  <p>Yine aynı soğuk ve katı tavırla, “Geleli birkaç gün oldu ve ben de çok insan görmüyorum. Şimdi müsaade ederseniz din­lenmek istiyorum,” dedi.</p>

  <p>“Siz Kongre’den değil misiniz?” diye sordum son bir ümit­le...</p>

  <p>“Bilimde Yeni Yöntemler kongresinden mi söz ediyorsu­nuz?”</p>

  <p>“Hayır, ben...”</p>

  <p>“Peki nerede yapıldığını biliyor musunuz?” diye sözümü kesti.</p>

  <p>“Aşağıda zemin katta herhalde...”</p>

  <p>“Lütfen benimle dalga geçmeyin, günlerdir kimseyi görmediğinizi söylüyorsunuz. Öyleyse Kongre’nin orada yapıldığını nereden biliyorsunuz?”</p>

  <p>Orada kapının önünde susup kalmıştım. Van Der Kloot, ba­kışlarını gözlerimden kaçırarak kapıyı kapattı...</p>

  <p>Daha Hayal Odası deneyimini bile yaşamadığı bir dönemde çıkmıştım Van Der Kloot’un karşısına. Evet o, Kongre’de ko­nuşma yapan adamın ta kendisiydi ama kapısını çaldığım gün belki de bu konuşmayı yapmasına daha yıllar vardı...</p>

  <p>Otel beni yeniden geçmişe götürmüştü. Kapı kapandıktan sonra bir şeylerin değiştiği ümidiyle hemen aşağıya resepsiyona inmiş ve haftalar önce Ella’ya bıraktığım notu aynı yerde gör­müştüm. Bu, hiçbir şeyin değişmediği anlamına geliyordu. Ay­rıca Frieda ve üç genç aşçı yerlerindeydi. Ben geçmişe gitme­miştim; geçmiş sadece bir kapının ardından karşıma çıkmıştı...</p>

  <p> </p>

  <p>O gün kaldığım yerden kapıları çalmaya devam ettiysem de açan olmadı. Öğle yemeğinden sonra Frieda çayımı hazırlar­ken, “Uzun süredir anlamsız sorular sormuyorsunuz artık, bu da beni sevindiriyor,” dedi. Yüzüne baktım, kimdi Frieda? Bir tür gardiyan mı? Ya da sessiz, esrarlı bir melek mi? O da tıpkı Franz gibi sorulara cevap vermiyordu.</p>

  <p>“Bilemiyorum Frieda... Burada tıkılıp kalmak kolay bir şey değil. Eğer sana bir şey sormuyorsam, senden ümidi kestiğim içindir...”</p>

  <p>“Sizin babanız bir şair, yanılmıyorsam” dedi ve “Gecenin Oğlu” şiirinden iki dize okudu:</p>

  <p>“Zamanın atlıları ağır ağır süzülür gökte akşam vakti; yaz burada şiirdir”</p>

  <p>Frieda’ya beni şaşırttığını söyledim.</p>

  <p>“Sizi hiç okurken görmüyorum,” dedi. Yanımda hiç kitap getirmediğimi ayrıca kütüphanenin yerini de bilmediğimi söy­ledim.</p>

  <p>“Lobide eskiden resepsiyon olarak kullanılan yerin arkasın­da bir kapı var, oradan girebilirsin. May içerde değilse bile ka­pı hep açıktır, yerinde olmadığı zaman kütüphaneye girmek isteyenler için...”</p>

  <p>Ne diyeceğimi şaşırmıştım. Çayımı bile içmeden hızla lobiyi geçtim, resepsiyon tezgâhının arkasına baktım ve kapıyı görür görmez kolunu çevirdim.</p>

  <p>Kütüphane oradaydı, asma katlarla otelin en üst katma ka­dar uzanan, hayatımda gördüğüm en güzel, en büyük kütüp­hanelerden biri... Otelin ortasında ne olduğu sorusunun ceva­bı beklemediğim bir anda karşıma çıkmıştı.</p>

  <p>Ne May ne de bir başkası vardı içeride. Ama yüzbinlerce ki­tabın arasında kendimi yalnız hissetmiyordum. Birkaç saat bo­yunca asma katlarda dolaşıp, kitapları karıştırdım... Hangi bi­rinden başlayacağımı bilmiyordum ama yıllar önce babamın elinden düşürmediği o kalın kitapları bulmak, onları okumak istiyordum. Kitap katalogları kütüphanenin ana girişinde bu­lunan çekmeceli dolaplardaydı... Marcel Proust’un “A La Rec­herche Du Temps Perdu”sünü bulmak hiç de zor olmadı. İlk cildi koltuğumun altına alıp kafeye doğru yürürken kütüpha­nenin tam ortasındaki masalar dikkatimi çekti. Bir an orada çalışmak, okumak ve yazmak için çok kuvvetli bir istek duy­dum. Masalara yaklaştım, rahat koltuklardan birine çöktüm ve yukarı baktım. Kütüphanenin tam üstünde elips şeklinde bir camekandan siyah gökyüzü görülüyordu. Tek bir yıldız dahi yoktu ama görüntü yine de etkileyiciydi... Belki de Ennoia’nın en güzel yerini keşfetmiştim. Birkaç dakika gökyüzünde kar tanelerinin camekana değer değmez erimesini seyrettim, bü­yüleyici bir görüntüydü. Tanrı bilir, yıldızlar buradan ne kadar güzel görünürdü...</p>

  <p>Sonra koltuğumun altında Proust’la kafeye gittim, Frieda’dan yeni bir çay istedim ve ona teşekkür ettim... O gece gerçekten rahat uyudum. Kütüphaneyi keşfetmiş olmanın, içinde yaşadığım geçici durumu katlanılır hale getireceğini düşünüyor, daha da önemlisi camekânın altındaki o masalardan birinde, elime kalemi alıp yazmanın hayalini kuruyordum.</p>

  <p> </p>

  <p>Ertesi sabah kahvaltının hemen ardından, kütüphaneydim. Zamanın dinlendiği o büyük sessizlikte, siyah gökyüzünün al­tında Proust’a kaldığım yerden devam ettim... Öğle yemeğinin ardından kafede biraz vakit geçirip Frieda’nın radyosundan gelen eski şarkıları dinledikten sonra yeniden kütüphaneye gittim. Kataloglardan önce Yvonne Krueber’ın kitaplarım, da­ha sonra da babamın eserlerini arayıp buldum. Beşinci katta Çağdaş Dünya Şiiri bölümündeydiler. “Gecenin Oğlu”nu eli­me aldığımda içinden ikiye katlanmış bir sayfa düştü...</p>

  <p> </p>

  <p>“Umarım buraya gelir ve bu kitabı eline alırsın.</p>

  <p>Nerede olduğumu tam olarak bilemiyorum. Ennoia’dayım ama seninle aynı boyutta olmadığım kesin. Frieda ve üç genç aşçıdan başka kimseler yok. Nordzest ise azgın bir kar fırtına­sının hükümranlığı altında terk edilmiş bir kasaba gibi... Bu, bir sürgün ya da ceza olabilir, bilemiyorum. Tek bildiğim, beni yemek salonunda bırakıp gittiğinden beri tek bir günün içinde kilitlenip kaldığım... Otel bana her şeyi yasaklamış durumda, her yerde engeller var ve hiçbirini geçemiyorum. Geçenlerde Frieda halime acımış olacak ki kütüphaneye açılan kapının yerini söyledi bana...</p>

  <p>Bu tek günün içinden nasıl çıkacağımı hâlâ bilmiyorum. Ama kütüphaneyi keşfettikten sonra keyfim biraz yerine geldi. İstediğim bütün kitaplar burada. Ayrıca yıllardır tembellikten bir türlü yazamadığım birkaç makale üzerinde çalışmaya baş­ladım.</p>

  <p>Ayrıca senden özür dilerim... Hatta ara sıra yaşadıklarımın, sana haksızlık ettiğim için otelin bana verdiği bir ceza olabile­ceğini dahi düşünüyorum. Gerçekten de görevim sana yardım etmekti galiba. Ama artık itiraf edebilirim, Soğuk İstasyon eki­bine nasıl ulaşacağımı ben de bilmiyordum.</p>

  <p>Eğer bu mektup eline geçerse sen de ‘Alice Harikalar Diyarı’nın içine bir mektup bırak.</p>

  <p>Not: Gizli servis ajanı olmandan başından beri hiç hoşlan­madım. Hâlâ da hoşlanmıyorum. Bana bir tür rehber muame­lesi yapmandan da öyle... Yine de o sabah çok kaba ve küstah davrandığımı kabul ediyorum. Geçmişe gittiğim o günleri ve açık büfedeki çikolatalı pastaları öyle özledim ki anlatamam.”</p>

  <p>Mektubu defalarca okudum ve bütün bir öğleden sonrayı da ona mektup yazarak geçirdim. Akşam yemeğinden önce “Alice Harikalar Diyarı”m açıp mektubu sayfalarının arasına bırak­tım. Ertesi sabah hemen kütüphaneye gittim ve kitabın sayfa­larını karıştırdım. Arsen’in yeni mektubu elimdeydi.</p>

  <p>Evet, bir posta kutusu keşfetmiştik...</p>

  <p>“Selam durgun zamanın mahkûmu!</p>

  <p>Yan hücredeki arkadaşın yazıyor...</p>

  <p>Bu otel ikimiz arasında bir bağ kurmuş durumda; bunu za­ten daha ilk karşılaşmamızda anlamıştım ya, neyse... Kader di­yip geçelim.</p>

  <p>Şaka bir yana, 107 numaralı odada başına gelen muhteşem bir şey. Ben de hemen koridorları arşınlayıp kapıları çalmaya başlayacağım. Farkında değilsin belki ama önemli bir şey keş­fetmişsin. 107 numaralı kapının ardından sadece bir Ennoia sakini değil aynı zamanda ‘geçmiş’ de çıktı. Belki de otel bize sır dolu kapılarını açmaya başlıyor...</p>

  <p>Not: Benim kısa yazdığıma bakma, sen uzun yaz. Ne de olsa baban şair.”</p>

  <p>Arsen’in deyimiyle “durgun zaman” her ikimizi de tek bir günün içine kilitlemişti. Her geçen gün bu gerçeği biraz daha kabulleniyor ve hayatımı belirli bir düzene sokmaya çalışıyor­dum. Sabahları yedide kalkıyor, kahvaltıya iniyor, sonra Frieda’nın yanma gidip günün ilk sigarasını tüttürüyordum (çok şükür, Frieda’nın tezgâh altındaki sigara paketleri hiç bitmi­yordu). Daha sonra bir gün önceden bıraktığım yerden kori­dorları dolaşıyor ve her odanın kapısına vurmaya başlıyor­dum. Kapıların ne zaman, nerede, kimin tarafından açılacağı, ardından hangi zaman kesitinin çıkacağı belli bir düzene bağlı değildi ya da ben öyle sanıyordum... Arsen’den de aksini dü­şündürecek bir bilgi ya da yorum gelmiyordu. Her gün her ikimiz için de tek bir kapı açılıyor ve ardından bir kişi çıkıyor­du. Benimle aynı düzende yaşadığını, sadece kütüphanedeki makale çalışmalarına daha fazla vakit ayırdığını söyleyen Ar­sen, birinci haftanın sonundaki mektubunda şöyle yazıyordu:</p>

  <p>“Kapılar otelin son 20 yıllık geçmişine açılıyor. Karşımıza çıkan insanların tümü otele yeni gelmiş ve henüz Ennoia’daki ilk haftalarını bile doldurmamış durumdalar. Otele ilk geldi­ğin zaman senin yaşadığın türden bir kaybolma hissi yaşadık­larını gözlemliyorum. Memurlar senin gibi geri dönmeye kor­kuyor, bilim adamı davetliler ise türlü nedenlerle geri dönme­yi erteliyor.</p>

  <p>Dün buraya bir kongre için davet edilmiş ama kongreyle il­gili henüz tek kişi dahi bulamadığı için geri dönmek isteyen bir profesöre ‘Ennoia’da hiçbir Kongre iptal edilmez, sadece biraz ertelenir o kadar,’ dedim. Seni bilmiyorum ama ben nabza göre şerbet veriyorum. Sohbetimizin ilk 15 dakikasında, karşımdaki insanı tanıyor ve daha sonra da duruma göre ko­nuşuyorum. Bazen otelin mistik yönlerini abartıyor, bazen de gerçekçi bir tavırla biraz daha sabretmelerini istiyorum.</p>

  <p>Bilmem farkında mısın? Ennoia otelinin teşrifatçıları olup çıktık.”</p>

  <p>Teşrifatçılık... Belki de bu bizim yeni görevimizdi.</p>

  <p>Kongre toplantılarından birinde kürsüye çıkıp bütün bu ba­şımızdan geçenleri anlatacağım günü iple çekiyordum ama za­man tek bir günün içinde dönmeye devam ediyordu. Arsen ar­tık otelden bir tür tanrı gibi söz etmeye başlamıştı:</p>

  <p>“Sabretmeliyiz dostum. Sonunda otel bizi ödüllendirebilir.</p>

  <p>Her gün cennetin kapısında bekleyen melekler gibi misafir­leri Ennoia’ya girişlerinde selamlamalı, moral vermeli, otelin elçiliğini yapmalıyız.”</p>

  <p>Bense ödül fikrine karşıydım:</p>

  <p>“Hayır Arsen. Ödül beklemek çok yanlış. Bizi bu durgun za­mana yollayan bir zekânın varlığından emin olmamız müm­kün değil. Senin kullandığın bilgisayar metaforu açısından ba­karsak, belki basit bir sistem hatasının kurbanıyız; her ikimiz de unutulmuş ya da bir bekleme odasına alınmış olabiliriz.</p>

  <p>Açıkçası ben ödül beklediğim için kapıları çalmıyorum.</p>

  <p>Ennoia’ya geldiğim günlerde en çok istediğim şeyin dostluk olduğunu daha yeni anlıyorum. Aradığım şeyi Ella’dan bulu­yor ve ona sığınıyordum. Sen benim için küstah bir melek, di­ğer bir deyişle yol göstermek istemeyen bir rehber gibiydin...</p>

  <p>Dolayısıyla, ben kapıların ardında bekleyen o insanları bir parça rahatlatmayı, Ennoia sisteminin içine dahil etme misyo­nunu seviyorum.</p>

  <p>Ayrıca yapacak başka bir şey de yok. En azından şimdilik...”</p>

  <p>Arsen kendine yakışır bir cevap vermişti:</p>

  <p>“Senin mektubundan sonra otelle kurduğumuz ilişkiyi be­bek ve annesi arasındaki ilişkiyle karşılaştırınca ilginç benzer­likler buldum. Bebek yürüyene kadar anneye bağımlıdır, tam olarak ondan ayrı bir varlık olduğunun bilincinde değildir. Yürümeye başladığında annesinden farklı biri olduğunu an­lar... Yani ‘Biz henüz yürümeyi öğrenmedik otelin kucağında­yız,’ diye düşündüm önce...</p>

  <p>Sonra vazgeçtim.</p>

  <p>Bence doğrusu şu dostum: Biz henüz doğmadık, Ennoia’nın rahminde doğmayı bekliyor ve tıpkı ana karnındaki bebek gibi dışardan gelen sesleri duyuyor, onlara bir anlam vermeye çalı­şıyoruz.”</p>

  <p> </p>

  <p>“Haklısın. Gerçi haftalardır yaptığımız ‘teşrifatçılık’ göreviyle bu ‘anne-çocuk’ metaforu arasında uzak ya da yakın bir ilişki kuramadım ama yine de Ennoia’yı ana karnına benzetmek mümkün...</p>

  <p>Bugün 714 numaralı odada karşıma çıkan kişi, BFP’nin Ennoia’daki faaliyetlerinin ne kadar eskiye gittiğine dair bir fikir veriyordu.</p>

  <p>Bakışlarında, duruşunda bana tanıdık gelen bir şeyler vardı sanki. Önce ona Kongre’de rastladığımı sandım ama biraz ko­nuşunca zamanımızdan 25 yıl önce, altı aylık gece periyodu­nun başladığı günlerde Kuzey Işıklarını görmek için otele ge­len bir turist olduğunu anladım. Kuzey Atlantik Federasyonu Uzay Akademisi’nden gelen genç bir matematikçiydi...</p>

  <p>Ben de kendimi ona Nordzestli bir memur olarak tanıttım. Sohbete dalmakta hiç güçlük çekmedik. Otel sanki onu büyü­lemiş gibiydi. ‘Koridorlarda inanılmaz şeyler oluyor,’ diyince seni hatırladım. Sonra Frieda ve Franz’dan söz etti. Ella’yı ise tanımıyordu. Şehrin bütün idari işlerinin otelden yürütülmesi­ne rağmen şu ana kadar tek bir idareciye bile rastlamamasının inanılması güç bir şey olduğunu, büyük ihtimalle Nordzest’te alıştığımız anlamda bir yönetim olmadığını belirtti.</p>

  <p>Ona göre burası ‘dünyanın ucundaki fener’e benziyordu ve bütün bu olup bitenlerin araştırılması gerekiyordu.</p>

  <p>Kim bilir Soğuk İstasyon’un, yani Ennoia Bilim ve Araştırma Merkezi’nin kurulma önerisini belki de Kris Torrance adında­ki bu genç matematikçi getirmişti. Ona Ennoia’da garip şeyler olduğuna dair benim de şüphelerimin olduğunu söylemekle yetindim.</p>

  <p>Zaten herhangi bir yardıma ihtiyacı yoktu; Ennoia’dan korkmuyor, onu seviyordu.</p>

  <p>Odasından çıktıktan sonra ilk işim kütüphanedeki katalog­lardan ismini aramak oldu. Eminim sen de tanıyorsundur. Bir­kaç tane kitabı var ve döneminde alanının en iyilerinden biri olarak tanınıyor.”</p>

  <p> </p>

  <p>“Bazen Ennoia’ya isyan ediyorum. Kris Torrance’ı nasıl olur da senin gibi birinin karşısına çıkarır diye... Seni gerçekten çok kıskandım, onu ben bulsaydım saatlerce konuşabilirdim. Tor­rance, Uzay Akademileri’nde matematik tahsil eden tüm genç öğrencilerin yaşayan efsanelerinden biridir. Çalışmalarım uzay yolculukları üzerine değil, başka alanlar üzerine kaydırdığın­dan profesör olması engellenmişti. Torrance’ın bir makalesin­de yaşayabileceğimiz yeni bir gezegen bulma ihtimalini çok düşük bulduğunu okumuştum. Torrance 100 insanın yaşaya­cağı bir uzay üssü kurmanın bile mümkün olmadığına inanı­yordu. ‘Ama,’ diyordu ‘uzay üzerine hiçbir zaman bu kadar çok şey öğrenmemiş ve öğrendiklerimiz karşısında büyülenmemiştik.’ Uzayda öğrendiğimiz her şey geçmişe yönelikti ona göre. Yeryüzü’nün ne kadar biricik ve olağandışı bir yer oldu­ğunu ispat eden verilerdi bunlar.</p>

  <p>Bu makalede yazmıyordu ama akademide dolaşan rivayetle­re göre Torrance uzay çalışmalarının asla bitirilmemesi ama bu arada insanlara da artık gerçeklerin anlatılması gerektiğine inanıyordu.</p>

  <p>Ayrıca Torrance’ın burada bulunduğu tarih de önemli...</p>

  <p>Bundan 26 yıl önce BFP Uzay Akademileri Birliği’nin rek­törler düzeyindeki bir toplantısında çok önemli kararlar alın­dığını biliyoruz. Bu toplantıdan sonra dünya üzerindeki bütün Uzay Akademileri’nde Torrance gibi ‘Bedeli ne olursa olsun gerçeği anlatalım,’ fikrini savunan bilim adamları üstü örtülü bir tasfiye operasyonuna kurban gitmişlerdi. Bu operasyonu büyük bir olay haline getirmeden, kimsenin canını yakmadan yapmışlar ama ‘uzayda yolculuk’ ve ‘yeni gezegenler keşfetme’ dışında kalan tüm bilimsel çalışmaların ödeneklerini büyük ölçüde kesmişler, Torrance gibi dehaları da pasif görevlere çekmişlerdi.</p>

  <p>Bu olaydan bir yıl sonra Torrance’ın Ennoia’ya bir turist gibi gelmesinin tesadüf olmadığına inanıyorum. Torrance o tarih­lerde Eski Avrupa Federasyonu’nda uzun bir seyahate çıkmış, Uzay Akademileri’nde konuk akademisyen olarak çalışmıştı. Bir zamanlar Kuzeybatı Federasyonu’nda iki ay ders verdiğini biliyorum.</p>

  <p>Bir gizli servis ajanı olarak senin kulağına çalınıp çalınmadığını bilmiyorum ama Kuzeybatı Federasyonu son 35 yıldır, BFP’nin merkezi kontrolünden uzak kalmış, diğer akademile­re göre daha özerk bir yapıya sahiptir ve Torrance’ın yaptığı çalışmaların orada el altından desteklendiğini tahmin etmek için kâhin olmaya gerek yok.</p>

  <p>Her neyse bunlar uzun konular...</p>

  <p>Ama inan, Ennoia’ya nasıl öfkeliyim anlatamam. Üç gündür sana mektup yazmamamın nedeni de bu öfke... Sürekli 714 numaralı odanın kapısında nöbet bekledim. Ama Torrance’a rastlamadım elbette...”</p>

  <p>Bu mektubu gizli servise vermem -tabii Durgun Zaman’dan çıkabilirsem- Torrance üzerine yeni bir araştırma başlatılması­nı sağlayabilirdi. Ama Arsen bunu yapmayacağımdan emindi. Artık bana güvenmeye başlamıştı...</p>

  <p>“Bir önceki mektubunda ilk kez bana güvendiğini hisset­tim...</p>

  <p>Aslında yemek salonundaki o konuşmadan sonra sana nasıl güven vereceğimi, emin ol hâlâ bilemiyorum. Tek bildiğim, kilitli zamandan çıkıp geri dönmeyi başarırsam, ilk iş istifamı verecek olmam... İstifa edersem bir daha memur olarak çalış­mamın imkansız olduğunu biliyorum. Her şeyi bırakıp doğdu­ğum köye geri dönmeyi, ölene kadar orada yaşamayı ve evle­nip çoluk çocuğa karışmayı düşünüyorum.</p>

  <p>Neden gizli servis ajanı olmayı seçtiğimi hatta neden üni­versitede kamu yönetimi bölümüne geçip bir memur olduğu­mu artık çok iyi biliyorum. Hepsi de uzun hikâyeler, bunları anlatıp seni sıkmak istemiyorum... Ama şimdi burada, Ennoia’da artık basit bir köylü olmaktan başka bir şey yok aklımda.</p>

  <p>Buraya düşmeden önce, May ile kafede yaptığım konuşma hiç aklımdan çıkmıyor. O geceden sonra geçmiş üzerine düşü­necek çok vaktim oldu. Bu mesleği iktidarın ve gücün bir par­çası olmak için seçtim...</p>

  <p>Annemle babam artık hayatta değiller ve senin de bildiğin gibi çağımızdaki bütün insanlar gibi benim de akrabam yok. Paris’te oturduğum binadaki komşum Madame Vernon ve ofis­teki yegâne arkadaşım Ali dışında, beni buradan Paris’e bağla­yan tek bir bağ bile bulunmuyor. Yalnız bir adamım ve geri döndüğümde gizli servisin bir parçası olmak fikri bana daya­nılmaz geliyor.</p>

  <p>Neden teşrifatçı olmaktan memnun olduğumu umarım şim­di daha iyi anlamışsındır. Ayrıca intiharların nedenini bulmak, benim için sadece bir Gri Dosya vakası değil artık. Aşçıbaşı ‘Ennoia’da herkesin bir görevi vardır ve senin görevin de intiharların nedenini bulmak,’ demişti. O gizli servisten biri değil, Ennoia’nın bir parçasıydı. Kongre’çiler için de intiharlar kritik bir sorundu ve Marie de araştırmamı desteklemişti.</p>

  <p>Demek istediğim, şu an burada gizli servis görevlisi olarak bulunmuyorum. Yazacağım rapor umurumda bile değil. Kaldı ki, buradan kurtulursam, biri çağırmadığı müddetçe Paris’teki merkez ofise geri dönmeyi de düşünmüyorum.</p>

  <p>Artık gizli servisten çok, çalışmalarına sadece bir gün katılabildiğim ve şimdilerde her anını özlediğim Kongre ortamının bir parçası gibi hissediyorum kendimi. Kongre Torrance’tan sonra burada temelleri atılan çok önemli sivil bir inisiyatif gibi geliyor bana... Kongre’dekiler bir gizli servis ajanı olduğumu hissetmelerine rağmen bunu pek önemsememişlerdi. Çünkü onlar otele güveniyorlar ve basit bir ajanın ne Ennoia’ya ne de kendilerine zarar veremeyeceğini biliyorlardı.”</p>

  <p>Daha sonra yırtıp attığım bir sayfada ise Arsen’e bir tür ka­der ortaklığı yaşadığımızı, birbirimizden artık hiçbir şey sakla­mamız gerektiğini de yazmıştım. Fakat Arsen’e “Bana güven!” demek gereksizdi. Ennoia’ya inanmakla bana güvenmek arasında çok büyük bir fark yoktu.</p>

  <p>Üç gün boyunca Arsen’den ses seda çıkmadı. Dördüncü gün sabah uyanır uyanmaz “Alice Harikalar Diyarında”nın içinde kısacık bir not buldum:</p>

  <p>“Sana güveniyorum.</p>

  <p>Ama şu sıralar yazacak vakit bulamıyorum.</p>

  <p>Yarın uzun bir mektup geliyor ve çok şaşırıp beni kıskana­caksın. Az önce kiminle konuştum, bil bakalım: Y.K.”</p>

  <p>Ennoia sanki şakayı seviyordu.</p>

  <p>Matematikçi Kris Torrance’ı bana, sosyalbilimci Yvonne Krueber’ı ise Arsen’e gönderiyordu... Daha önemlisi, Arsen’in mektubundaki birinci satır etkilemişti beni. Kardeşliğin orta­dan kalktığı bir çağda dostluğun ne kadar önemli olduğunu biliyordum ama çocukluğumdan beri hiçbir yerde kök salamadan göçebe gibi dolaşıp durmak beni insanlardan uzaklaştır­mıştı. Üniversite yıllarında bile kalıcı dostluklar kuramamış­tım.</p>

  <p>Paris’ten karanlık bir kış sabahı ansızın ayrılırken Ali ve Ma­dame Vernon’u bu kadar özleyeceğimi bilemezdim. Onlar Pa­ris’teki yegâne dostlarımdı... Şimdi ise tek bir dostum vardı: Arsen. Ve onun bana güvenmesi çok önemliydi.</p>

  <p>Ertesi sabah Arsen’in mektubu kitabın içinde beni bekliyor­du:</p>

  <p>“Mektubundaki duygusal yaklaşım beni etkilemedi değil, ama biraz güldüğümü de belirtmek zorundayım.</p>

  <p>Babanın kitabının içine bir mektup bıraktığım andan beri elbette sana güveniyorum. Öyle iyi bir şairin oğluna kim gü­venmez ki? Zaten BFP’ye karşı Kuzeybatı Federasyonu’nda yürütülen muhalif çalışmalar hakkında gizli servisten daha fazla şey bildiğim söylenemez. Her neyse, asıl konuya döne­lim. Kris Torrance’ten söz ettiğin bölümlerde seni nasıl kıskan­dığımı, Ennoia’ya nasıl isyan ettiğimi sana anlatamam... Şimdi aynı duyguları yaşama sırası sende.</p>

  <p>İki gece önce Yvonne Krueber ile karşılaştım, hem de nere­de? Senin hemen yanındaki 709 numaralı odada. Krueber’in birinci haftasıydı ve otele hem Kuzey Işıklarını görmek hem de yeni kitabı üzerine çalışmak için gelmişti. Hani şu May’in seninle karşılaştığı ilk gece sana bahsettiği kitap, ‘Paranoyak İktidar ya da BFP Bürokrasisi’... Otelde herhangi bir tuhaflıkla karşılaşmadığını, tam aksine sessizliğin ve tenhalığın hoşuna gittiğini söyledi. Yıllar boyunca biriktirdiği izinlerini kullandı­ğını söylediyse de, kitabını yazmak için neden burayı seçtiği konusunda ipucu vermedi. O da Torrance gibi, ziyaret ettiği­miz diğer konuklardan farklıydı.</p>

  <p>Sohbetimiz siyaset üzerine odaklandı. Polisten, ajandan ve BFP’den hiç korkmayan bir kadın...</p>

  <p>‘Eğer önlemleri hemen almazsak liberaller eninde sonunda BFP’ye karşı yönelen bütün toplumsal tepkiyi örgütleyip ikti­dara oynamaya başlayacak,’ dedi. Krueber’e göre, BFP’nin elin­de tuttuğu iktidarı liberallere kansız yoldan bırakması müm­kün değil. Bu nedenle, BFP’nin önümüzdeki 20 yıl içinde ya­vaş yavaş otoriter devlet yapısına geçeceğini tahmin ediyor. Üstelik bu tür bir devlet yapısının altyapısı hazır. BFP bürok­rasisi tüm dünyayı bir ağ gibi sarmış durumda... Böylece, 20. yüzyıldaki sosyalizm uygulamalarında olduğu gibi bir tür bü­rokratik oligarşinin denetiminde baskıcı komünizme geçeceği­mizi düşünüyor.</p>

  <p>Bütün bunları biraz paranoyakça bulduğumu söylediğimde, Kuzey Atlantik Federasyonu’nun liberal isyana karşı Orta Amerika’da örgütlediği askeri güçlerden söz etti. BFP’nin si­lahlı güçler hazırlamayı düşünmesi bile Krueber’a göre felake­tin başlangıcı... Geçtiğimiz 10 yılda BFP’nin gizli servis bütçe­lerini üç kat arttırdığına ve bunun otoriter sosyalizmin ayak sesleri anlamına geldiğine de dikkat çekti.</p>

  <p>Kendisi ‘anarşizan sosyalizm’ diye bir şeyden yana. BFP’yi ilk kurulduğu yıllardaki haline geri çevirmeyi ve bütün bürok­ratik yapıyı tasfiye etmek gerektiğine inanıyor.</p>

  <p>Ona hiç şüphesiz Uzay Akademileri hakkında neler düşün­düğünü sordum. Çok az akademiliyle tanıştığını ama BFP içindeki güçlerinin hiç azalmamasını dilediğini söyledi. Bili­min etiğine inanmak istediğini ve bilim adamlarının sırf ikti­dara yakın olmak için, bir yalanın çevresinde örgütlenemeyeceklerini belirtti.</p>

  <p>Ben de şeytanın avukatlığına soyunarak, Akademi’nin sade­ce uzay çalışmalarını yürüttüğünü, dolayısıyla ne bir yalana alet olduğunu ne de yalan söylemek zorunda kaldığını, uzayda koloniler kurma ümidini ayakta tutmanın ise hiçbir zaman bi­limsel ahlakla çelişmeyeceğini çünkü bunun eninde sonunda gerçekleşeceğine inanıldığını ve sürenin belirsiz olması nede­niyle Akademi’nin her zaman sadece işini yapmış olacağını söyledim.</p>

  <p>Beni büyük bir dikkatle dinledikten sonra bir kahkaha attı ve ‘Umarım bütün akademililer senin gibi birer ahlak profesö­rü değildir,’ dedi...</p>

  <p>Senin Torrance gibi biriyle otelde olup bitenleri matematik­sel düzeyde tartışman ne yazık ki imkansızdı ama ben Krueber ile dünya hali üzerine saatlerce sohbet ettim, hatta arkadaş ol­dum. (Hadi itiraf edeyim, ona ertesi sabah otelden ayrılacağım yalanını söylediğim için katlandı bana onca saat...)</p>

  <p>Madame Krueber, genel bütçeden uzay çalışmalarına çok daha az para ayrılmasını istiyor. Ona göre insanlar daha az ça­lışmalı ve dünya bir an önce bu üretim çılgınlığından kurtul­malı çünkü bu üretim temposu depresif bir sanayi toplumu yaratmış durumda. Ayrıca alınan bütün önlemlere rağmen dünyayı kirletmeye devam ettiğimize inanıyor. Sadece çevre kirliliği de değil mesele, insanların kendi hayatlarından ve benliklerinden çok uzak üretimler içinde olmasına da karşı... Uzay gemilerinde kullanılacak maddeyi üreten bir işçi, ürettiği şeye tümüyle yabancı. Üretim tümüyle birebir insan hayatıyla ilgili olmalı. Şehirlerin sadece üniversite kampüslerine çevrilmesi ve köylerde yaşamaya geçmemiz gerektiğine inanıyor.</p>

  <p>Onu en çok kaygılandıran gelişme, insanların çok çalışması ve dinlenmeye, eğlenmeye az vakit ayırması. Ona göre, bu bü­yük matem bitmeli ve artık çocuk sayısı da kısıtlanmamak. Bir sosyalbilimciden beklenmeyecek kadar iyimser... Küçük yerleşim birimlerinde kardeşlik içinde yaşayan minik toplumlardan oluşan bir dünya kuracağımızı düşünüyor...</p>

  <p>Odasından çıktıktan sonra Krueber’ı bir daha görememek düşüncesinin ne kadar kötü geldiğini anlatamam. Bu teşrifat­çılık mesleğinin böyle tatsız bir tarafı var. Frieda, adlarını bile söylemeyen üç genç aşçı ve bir de posta kutusunun öteki tarafındaki sen... İkimiz de çok yalnızız, seni bilmiyorum ama şu mektuplar olmasa ben çıldırabilirdim.</p>

  <p>Son bir not: Hayır, Madame Krueber’a aşık olmadım ama onu çok sevdim.”</p>

  <p>Arsen ilk kez bu kadar duygusal bir şeyler yazıyordu. Daha da önemlisi ilk kez Krueber ile karşılaşmasından yola çıkıp Ennoia’nın işaretler dili üzerine yorum yapmıyordu. Arsen’in yüzünü görmesem bile yüzündeki ifadede farklı bir şeyler hissetmeye başlamıştım, değişiyordu. O küstah, kendini beğen­miş Arsen değildi artık.</p>

  <p>Krueber ve Torrance ile karşılaşmamızı yorumlamayı ben üstlendim, böylece Krueber’ı kaybettiği için kendini çok yal­nız hisseden Arsen’in dikkatini belki başka konulara çekebi­lirdim.</p>

  <p> </p>

  <p>“Ennoia’nın yeni bir dünya kurmak üzere yapılan çok büyük bir Kongre olduğu fikrine her geçen gün biraz daha yaklaşı­yorum. Torrance’ın ve Krueber’ın yollarının değişik zamanlar­da da olsa Ennoia’ya düşmesi azımsanacak bir tesadüf değil. Davetlilerin otelde yarattığı Kongre ortamım düşünürsek, haksız olmadığıma inanıyorum. Kuşkusuz, böylesi bir ortam­da benim gibi bir memurun, ‘Burada ne arıyorum?’ sorusuna cevap bulması zorlaşıyor. Belki Eski Avrupa Federasyonu içinde yuvalanmış gizli bir muhalif grup tarafından buraya gönderiliyor ve adı konmamış bir çeşit eğitimden geçiriliyoruz. Ya da BFP şimdilik sadece gözlemekle yetiniyor. Tabii, bütün bunlar birer tez...</p>

  <p>Kesin olan tek şey, burasının BFP iktidarının dışında kalan, bütün muhalifler için güvenli bir çalışma alanı olması.</p>

  <p>Dün ziyaret ettiğim kişi bir gizli servis ajanıydı. Onda bir zamanlarki halimi gördüğümü inkâr edemem. Zaten ne diye­ceğimi, ne anlatacağımı da bilemedim. Aşçıbaşı gibi davran­mak istedim ama boş bir çabaydı. Çünkü ne ben aşçıbaşı gibi bilge görünümlüydüm ne de o mistik düşüncelere yakın biriy­di. Senin anlayacağın, tam bir başarısızlıktı. Beni bir muhbir, gizli servisin gönderdiği bir ajan zannetti... Tatsız, ürpertici bir deneydi. İşin acı tarafı, ilk geldiğim günlerde bana da böyle bi­risi uğrasa, ben de ona böyle davranırdım.</p>

  <p>Aslında uğramıştı. Bertuch adında bir memurdu. Şimdi dü­şündüğümde, onun da bizim gibi Durgun Zaman’da sıkıştığım anlıyorum ama bizden çok farklıydı... Delirmiş, aklını tümüy­le yitirmiş gibiydi.</p>

  <p>Bugün açılan kapının ardından ise Nordzest’e bir dosyayı ta­kip etmek üzere görevlendirilmiş yaşlı bir memur çıktı. Onun hali de çok dokundu bana. Nordzest’te yıllardır alıştığı türden idari bir otoritenin olmayışı, görevini nasıl gerçekleştireceğini bilememesi, onu adeta hasta etmişti. Kendini çok yalnız hissettiği için beni hemen bırakmadı. Odasında çok uzun kaldım ve onunla Ennoia dışındaki hayat üzerine sohbet ettik. Torino’da yaşıyordu. Karısı daha yeni ölmüş, çocuğu da yokmuş. O kadar yalnızdı ki, ne diyeceğimi şaşırdım. Bütün hayatı çalışmakla geçmiş, mutlu olmaya hiç vakti olmamış biriydi. Ennoia’dan korkuyordu. Hayal Odası’ndan, onu orada bekleyen güzel şeylerden söz etmek istediysem de vazgeçtim. Bunun ye­rine ‘Sabredin burası çok güzel bir otel, hele Kuzey Işıkları bir çıksın, siz o zaman görün!’ demekle yetindim. Ama bu, ona hiç inandırıcı gelmedi.</p>

  <p>Odasından çıktığımda kendimi berbat hissediyordum.</p>

  <p>Kısaca dostum, bu teşrifatçılık görevi sırasında bazen hiçbir işe yaramadığımı hissediyorum.”</p>

  <p> </p>

  <p>“Ennoia’nın gelecekte kurulacak yeni dünya için gerçekleştirilen bir Büyük Kongre olduğuna dair tezine -biraz hayalci de olsa- pek itirazım yok ama memurların burada ne aradığı ko­nusundaki fikirlerin bana henüz pek olgunlaşmamış gibi geldi.</p>

  <p>İki gündür açılan kapıların ardından memurlar çıktı. Her iki­sine de Krueber’ın tezlerini anlattım. Beni ağızlarından laf al­maya çalışan bir ajan zannettiler, hiç inanmadan kuru cümle­lerle BFP’yi savundular ve ısrarla bana bir liberalmişim gibi davrandılar. Liberal olmadığımı bir türlü anlatamadım çünkü onların gözünde BFP’ye karşı çıktığın an liberal oluyorsun, bu­nun ortası yok. Düşünüyorum da, varolan eğitim sisteminden geçenlerin Krueber’ın fikirlerini kabullenmesi hiç kolay değil.</p>

  <p>Krueber ile karşılaştığımın ertesi günü bir liberalin odasına girmiştim. Benden hiç çekinmeden fikirlerini açıkkalplilikle sa­vunmuş, yarı komünal sistemin er ya da geç bitmek zorunda olduğunu iddia etmişti. Krueber’ın BFP konusundaki fikirlerini anlattığımda ‘Biz BFP’nin kendisine değil, yürüttüğü ekonomik sisteme karşıyız,’ dedi. BFP vazgeçilmez bir kurumdu ve sistem ne olursa olsun korunması gerekiyordu. Ona göre, BFP sadece dünya barışının garantisi değil, asla vazgeçilmemesi gereken idari bir yapılanmaydı.</p>

  <p>Bugüne kadar ‘site devletler’ fikriyle sadece kendimizi kan­dırmışız. Dünya aslında yıllardır tek bir devlet; büyük bir ço­ğunluk da bundan fazlasıyla memnun... Belki dünyanın her ye­rinde özgür seçimler yapılıyor ve her yerleşim birimi istediği delegeyi seçebiliyor ama delegeler hemen Federasyon’un maaş­lı memuru haline geliyor ve BFP sistemine bağlanmış oluyor.</p>

  <p>Dünya ekonomisi BFP’nin kontrolünde. Bütün üretimin planlanması ve her tür malın dağıtımını federasyonlar yapıyor. Bu ekonomik yapılanma, Büyük Salgınlar Devri’nden sonra bir zorunluluk, hatta dünyanın ayakta kalması için belki tek şansımızdı, ama şimdi BFP’nin iktidarını daha da mutlaklaştıran ve bütün dünyayı karınca kolonisine çeviren bir sisteme dö­nüşmüş durumda. Madam Krueber’a göre üretimin tek elden belirlendiği bu ekonomik yapılanma, BFP’nin merkezi iktida­rını mutlaklaştıran en önemli unsur...</p>

  <p>Bazen onunla konuşmayı o kadar özlüyorum ki anlatamam.</p>

  <p>Ara sıra 709 numaralı odanın önüne gidip kapıyı çalıyor ve karşıma çıkması için dualar ediyorum.</p>

  <p>Sonra senin odanın kapısını da çalıyorum... Hiçbir cevap gelmiyor.”</p>

  <p> </p>

  <p>“Annem anlatırdı, bizim köyde birçok kiraz ağacı olmasına rağmen birim yöneticileri, Federasyon’un bizden meyve iste­mediğini öne sürerek babamın kiraz yetiştirmesine hep karşı çıkarlarmış. Buna rağmen babam ısrarla bahçedeki ağaçlara bakar ve her yazbaşında kiraz vermelerini dört gözle bekler­miş. Ağaçlar babamla köy yönetimi arasında hep sorun ol­muş... Düşün ki, babam BFP’yi kuran kuşağı çok sever, onlara insanlık tarihinin gerçek kahramanları gözüyle bakardı. Tepki­sini ve nefretini yerel yöneticilere yöneltir, Federasyon’u ve bütün idareyi onlardan ayrı tutardı. Şimdi düşünüyorum da, BFP ve federasyon sistemi onun için dokunulmazlığı olan bir simge gibiydi... Ama sağ olsaydı değişimi ve kötüye gidişi emi­nim o da görürdü.</p>

  <p>Eğitim müfettişliği yapan annemse BFP sistemindeki yozlaş­mayı görecek kadar yaşadı. Liberal değildi ama hayatının son yıllarına doğru Eğitim Bakanhğı’nın yöneticilerinden nefret et­tiğini çok iyi hatırlıyorum.</p>

  <p>Demek istediğim, durum o kadar ümitsiz değil. Krueber ve taraftarlarının düşüncelerini kalpten destekleyecek çok insan olduğuna inanıyorum ben.</p>

  <p>Gerçi Krueber’ın siyasi bir hareket kurmaya niyeti olup ol­madığını da bilmiyoruz ya, neyse...”</p>

  <p> </p>

  <p>“Öncelikle mektubunun son satırında kafana takılan sorudan girelim. Krueber’a bunu sormuştum ve o da örgüt fikrine karşı olduğunu söylemişti. Her örgütün kısa sürede kendi içindeki hiyerarşik yapı nedeniyle amaçlarından uzaklaşacağına ve bundan ötürü dünyadaki bütün devrimlerin bir biçimde ken­dini yediğine inanıyordu. Ona göre, bir örgütün -nihai amacı iktidarı ortadan kaldırmak bile olsa- amacına ulaştıktan sonra tahakküm içgüdüsünü bastırması çok zor. ‘Değişen her birey bir büyük ihtilaldir,’ diyordu. Ama dünyayı tek başıma kurtar­mak gibi bir derdi olmadığını da söyledi. Amacım şöyle özetle­mişti: ‘İktidarın ve her tür tahakküm ideolojisinin dilini yık­mak, yeryüzüyle olan ilişkilerimizde yeni bir dil yaratmak.’ Çünkü dil ona göre her şeyi kapsıyordu ve yeni bir toplum ya­ratmadan önce ‘yeni bir dil’ gerekiyordu...</p>

  <p>Öte yandan Isidoro’nun emekli olup köye gitme planlarını düşündükçe onun Krueber ile tanışıp tanışmadığını da doğru­su çok merak ediyorum.</p>

  <p>Bu arada, Isidoro’yu çok özlüyorum.</p>

  <p>Onun okuyabileceği bütün kitaplara notlar bırakıyorum ama cevap gelmiyor. Sanırım Ennoia, kütüphanedeki bu posta hattını sadece ikimiz için açmış durumda.”</p>

  <p> </p>

  <p>Arsen’le ortak bir noktamızı fark etmeye başlıyordum. Isidoro bir tür baba, Krueber de bir tür anne özlemine denk düşüyor­du onda. Neden hiç anne babasından söz etmiyordu? Sahi kimdi Arsen? Bunu hâlâ bilmiyordum. Sordum.</p>

  <p> </p>

  <p>“Sahi Arsen kimsin sen?</p>

  <p>Neden geçmişini benden saklıyorsun? Hakkında bildiğim tek şey Kuzeybatı Federasyonu Uzay Akademisi’nden mezun bir deha olduğun...</p>

  <p> </p>

  <p>Bugün yine bir liberalle karşılaştım. Yaklaşık 10 yıl önce Nordzest’e üretim planlamalarını kontrol etmek için gelen bir devlet görevlisiydi. Ekonomi uzmanıydı; bana hiç çekinmeden liberalizm propagandası yaptı. Üstelik BFP’yi de savunuyordu. ‘Biz,’ dedi, ‘yakında BFP içinde güçleneceğiz ve dünyayı daha güzel bir yer haline getireceğiz.’</p>

  <p>Ona ne Krueber’dan ne de BFP içindeki sertlik yanlıların­dan söz ettim, tam odadan çıkarken ‘Ennoia’da fazla kalmayın ruhunuza iyi gelmez,’ demekle yetindim sadece.</p>

  <p>Bu görüşmeden sonra kendimi iyi hissetmiyordum. Hemen kafeye döndüm ve Frieda’nın radyosundaki şarkıları dinleye­rek akşama kadar brendi içtim.</p>

  <p>İtiraf ediyorum, teşrifatçılıktan sıkılmaya başladım... Ayrıca son zamanlarda karşımıza çıkan salakların böyle bir otelde ne işi olduğunu da anlamıyorum, bizim neden onlara gönderildi­ğimizi de...</p>

  <p>Frieda ile bugün eski şarkılardan konuştuk. Seni bilmiyo­rum ama ben her geçen gün Frieda’ya biraz daha alışıyorum. Hep aynı lacivert kazağı örmesi dışında bana çok huzur veri­yor. Sonra genç aşçıların yanma gidip, onlarla beraber mutfak­ta patates soydum. Gerçi yine hiç konuşmadılar ve sorularıma cevap vermediler ama nedense onların yanında kendimi iyi hissediyordum.</p>

  <p>Farkında mısın? Son zamanlarda tıklattığımız kapılardan memurlardan başka kimse çıkmıyor...</p>

  <p> </p>

  <p>Yazmak istiyorum Arsen...</p>

  <p>Bütün hayatımı zihnimde yeni baştan kurmak ve hafızam­daki o ilk görüntüden başlayarak her şeyi kağıda dökmek isti­yorum... Ne zaman ve nasıl kurtulacağımı bilemediğim bir Ennoia karanlığına sürgün edildim ve artık hatıralarıma sığın­maktan başka hiçbir çıkış yolu göremiyorum.</p>

  <p>Günler, koridorlarda açılacak bir kapı aramak dışında ger­çekten anlamsızlaştı artık...</p>

  <p>Artık okumak yetmiyor, yazmak da istiyorum.”</p>

  <p> </p>

  <p>Yukardaki bu son satırdan sonra mektubu katlayıp “posta kutusu”nun içine koydum ve malzeme deposundan getirdiğim büyük defterleri açıp yazmaya başladım. Ne olacaktı bu? Bir roman mı? Belki... Tek bildiğim, o ilk hatırayı belleğimde yıllardır saklı tutabilmenin hazzıyla hızla yazmaya başlamıştım. Satırlar akıp gidiyordu...</p>

  <p> </p>

  <p>Geçmiş bir iç cennetti ve orada zaman sanki başka türlü akı­yor, Ennoia’nın tek bir günün içinde dönüp duran cansıkıcı gerçekliği yazdığım süre boyunca silinip gidiyordu... Bitirdi­ğim her bölümü posta kutusundan Arsen’e yollamaya da karar vermiştim.</p>
</body>
</html>
