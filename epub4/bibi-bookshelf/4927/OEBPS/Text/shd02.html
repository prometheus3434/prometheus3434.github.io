<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>II.</h2>

  <p class="quote">“-Şatodaki sürekli telefon konuşmaları, bizim bura­nın telefonlarında hışırtılar ve şarkı türküler gibi ge­liyor kulağımıza, bunu mutlaka siz de işitmişsinizdir. Ne var ki söz konusu hışırtılar ve şarkı türküler, bu­radaki telefonların bize ilettiği tek doğru ve güvenilir şeylerdir, geri kalan ne varsa yanıltıcıdır hepsi.”</p>

  <p class="quotename">Franz KAFKA, “Şato”</p>

  <p>Sekizi yirmi geçe resepsiyondan aradılar. Franz’dı. “Günay­dın,” diyip kapattı. Uykumu alamadan yemek salonuna indi­ğimde Klamm ortalıkta yoktu. Tek başıma bir masaya oturup, dokuza kadar onu bekledim. Hâlâ gelmediğini görünce resep­siyona gidip sordum. Klamm bana bir not bırakmıştı:</p>

  <p style="padding: 1em">“Kusura bakma kahvaltıyı çok erken yapmak zorunda kaldım, iş nedeniyle. Beni 11’e doğru ara.”</p>

  <p>Öfkelenmiştim. Klamm beni oyalıyordu. Merkezi arayıp Klamm’ı şikayet edebilirdim ama 11’deki görüşmeyi bekleme­ye karar verdim. Can sıkıntısıyla tekrar odama dönüp bir duş aldım.</p>

  <p>Uyanınca gün ışığını görememek tedirgin edici bir duyguydu.</p>

  <p>Saat tam 11’de Klamm’ı aradım. Telefon hattında yine aynı cızırtı vardı. En az 10 kez çaldırdım ama açan olmadı.</p>

  <p>Hemen odadan çıkıp, resepsiyona indim. Franz’a Klamm’ın ofisinin yerini sordum. Tezgâhın altında duran büyük, kalın, eski defteri çıkartıp sayfaları çevirdi, hangi bölümde çalıştığını sordu, “İçişleri,” dedim. Birkaç sayfa daha çevirdikten sonra defteri kapattı.</p>

  <p>“Üzgünüm. Çalıştığı bölümü tam olarak söyleseniz belki bulabilirdik.”</p>

  <p>“İçişleri dedim ya!”</p>

  <p>“Ama bu yetmez. Defterde İçişleri diye bir bölüm yok...”</p>

  <p>Ne diyeceğimi bilemiyordum?</p>

  <p>“Peki onu nerede bulabilirim? En azından İçişleri’ne bağlı ofisler nerede, bana bunu söyleyin. Ben de böylece tek tek odaları dolaşıp onu sorabilirim.”</p>

  <p>Konuşmuyor, seninle işim bitti, der gibi bana bakıyordu.</p>

  <p>Artık sinirlenmeye başladığımı ve bir an önce Klamm’ı bul­mam gerektiğini söyledim. Elinden hiçbir şey gelmeyeceğini tekrar etti.</p>

  <p>“Defterde Klamm adında birisi yok. Bu da onun özel bir işi olduğunu gösterir.”</p>

  <p>Ona gizli servis ajanı olduğumu ve istersem bütün odalara girebileceğimi söylemek isterdim ama bu, doğru bir yaklaşım olmazdı. Bunun yerine, “Şehrin en üst düzeyde yetkilisini ne­rede bulabilirim?” dedim...</p>

  <p>“Beşinci kat, 503 numaralı oda,” dedi. Kararlılığımdan hiç de etkilenmişe benzemiyordu.</p>

  <p>Hemen asansöre binip, beşinci kata çıktım. Karşıma çıkacak sekretere neler söyleyeceğimi düşünüyordum. Beni reddedebi­lirdi. Çünkü Klamm olmadan aslında bir hiçtim. Gri Dosya bu durumda hiçbir işe yaramazdı. Beşinci kata geldiğimde biraz sakinleşmiştim. Başkan’a gösteri yapmanın bir anlamı yoktu. Soğukkanlılığımı korumalıydım. Koridordan geri dönüp, mer­divenlerden yedinci kata çıktım.</p>

  <p> </p>

  <p>Odama girer girmez ilk iş santrali aramak oldu. Karşıma yine Franz çıktı. Paris’ten bir numara bağlamasını istedim. Numara­yı aldı ve “Sizi ararım,” diyip telefonu kapattı. Klamm, onu merkeze şikayet etmekten başka bir çözüm bırakmamıştı bana.</p>

  <p>On dakika sonra aradığım numara bağlanmıştı. Karşıma ta­nımadığım bir ses çıktı. Ona şifreyi verdim. Otuz saniye kadar hiçbir ses gelmedi karşı taraftan. Şifreyi kontrol edecek ve ne­reye bağlayacağına karar verecekti. Beni buraya gönderen şefi­me neler diyeceğimi kafamda kurmaya çalışırken, karşı taraf­tan “Şifre geçersiz,” diye bir ses geldi ve telefon kapandı.</p>

  <p>İlk şaşkınlığı atlattıktan sonra Gri Dosya’yı açıp şifreyi tek­rar kontrol ettim.</p>

  <p>Kalkıp bir sigara yaktım, pencereden Nordzest’in karanlığını seyrettim ve iki gündür olup biten her şeyi gözden geçirdim. Şifrenin geçersiz çıkmasının ne anlama geldiğini kestiremiyordum çünkü ilk kez bir Gri Dosyayla merkezi terk ediyor ve ilk kez eğitimlerde anlatılan yöntemi kullanıyordum. Geri dönmekten başka hiçbir çarem yoktu. Hem de ilk trenle... Ama öte yandan telefonuma çıkan görevlinin aptallığından da kaynaklanabilirdi her şey. Belki de en iyisi, tekrar aramaktı. Franz’ı arayıp aynı numarayı verdim.</p>

  <p>Numaranın bağlanması bu kez daha kısa sürdü; aynı otelde kaldığım Klamm’a bir türlü ulaşamazken kıtanın neredeyse öbür ucundaki merkeze birkaç dakika içinde bağlanabiliyor­dum. Görevli telefonu açar açmaz, hemen şefimi istedim. Ce­vap son derece soğuk bir ses tonuyla geldi: “Yanlış numara.” Telefon yüzüme kapatılmıştı.</p>

  <p>Aptalca bir acemilik yapmıştım. Sadece şifreli konuşmalara açık bir telefondan ismiyle şefimi istemiştim. İyi de, eğitimle­rimizde Gri Dosya’daki şifre geçersiz çıktığında ne yapacağı­mız söylenmiyordu ki...</p>

  <p>Odanın içinde iki duvarın arasında beş dakika kadar yürü­yüp ne yapmam gerektiğini düşündüm. Belki de hemen ilk trenle geri dönmeliydim. Şifrenin geçersiz ilan edilmesi, mer­kezle olan tüm bağlarımı koparıyordu. İlk trenle geri dönüp şefimin karşısına çıktığımda, her şeyin çok basit bir yanlışlık­tan kaynaklandığı ortaya çıkarsa ne olacaktı? O zaman servis­teki itibarımı kaybetmeyecek miydim? Herkes benimle dalga geçmeyecek miydi?</p>

  <p>Geri dönmek aptalca bir düşünceydi. Belki şefim şifreyi he­nüz telefonlara çıkan görevliye ulaştırmamıştı. Belki sadece küçük bir hataydı bu. Beklemem gerekiyordu. Merkez istediği herkese istediği an ulaşabilirdi. Onlardan bir haber gelene ka­dar beklemeli, paniğe kapılmamalıydım.</p>

  <p>Telefon çaldı. Ella’nın o tatlı yumuşak sesini hemen tanı­dım.</p>

  <p>“Franz söyledi, sorun varmış galiba. Gel beraber bir çay içe­lim, belki sana yardımcı olabilirim.”</p>

  <p>Ella olmasaydı ne yapardım acaba?</p>

  <p>Beni görür görmez resepsiyona “kafedeyim,” diye bir not bı­rakıp bölmeden çıktı ve “Bu saatlerde gelen giden olmaz za­ten,” dedi...</p>

  <p> </p>

  <p>Şifrenin geçersiz çıktığım elbette anlatmadım; zaten Gri Dosya kurallarına göre anlatamazdım. Klamm’ın beni oyaladığını söyledim. Ona fazla açıklama yapamayacağımı fakat işimin önemli olduğunu hissettirmeye çalıştım.</p>

  <p>“Franz durumu anlatınca Klamm’ı aradım,” dedi Ella sorun­larımı ciddiye aldığını gösteren bir tavırla. “Tabii kendi yön­temlerimle.. Ne odasında ne de ofisinde bulabildim. Nerede olduğunu kimse bilmiyor. Sabah bıraktığı notu Franz’a tele­fonla yazdırmış.”</p>

  <p>“Soğuk İstasyon’a gitmiş olabilir mi?”</p>

  <p>“Sanmıyorum. Mutlaka oteldedir.”</p>

  <p>“Neden Soğuk İstasyon’da olmadığını düşünüyorsun?”</p>

  <p>“Klamm’ın Soğuk İstasyon’a girme yetkisi yok. Ayrıca orası her devlet görevlisinin elini kolunu sallayıp girebileceği bir yer değil. Özel izin gerekiyor.”</p>

  <p>Sahi, ben o izni nasıl alacaktım ki? Resmi prosedüre göre bu izni benim için Klamm’ın alması gerekiyordu. Ama aynı otelde kaldığım Klamm’la görüşemiyordum. Bütün bunlar canımı sı­kıyordu. Yine de her şeye rağmen kafede Ella’yla oturmak ve çay içmek keyifliydi. Radyoda güzel şarkılar çalıyordu ve pen­cereden havada savrulan kar tanelerini görmek mümkün ola­biliyordu.</p>

  <p>“Başkana çıkacağını söylemişsin ama çıkmamışsın,” dedi alaycı bir gülümsemeyle.</p>

  <p>“Sen de her şeyi biliyorsun.”</p>

  <p>“Bilirim,” dedi “Ennoia Oteli Nordzest demektir...”</p>

  <p>Neden soruşturmaya gayri resmi bir biçimde başlamayı akıl edememiştim ki?</p>

  <p>“Gelirken trende duydum, şu iki intihar vakası. Doğru mu?”</p>

  <p>Ella, gözlerimin içine dikkatle baktı. Sandığından daha zeki­yim ve çok şey biliyorum, der gibi bir hali vardı. Cevabını beklemeden devam ettim. “Onları tanır mıydın?”</p>

  <p>“Trende sana kim söz etti intiharlardan."</p>

  <p>Anla artık, anlamına gelen bir gülümsemeyle çayımı yu­dumladım ve sigara yaktım. Ella’nın tavırları kendime güveni­mi yerine getiriyordu. Aslında içten içe Gri Dosya yetkisine sahip bir gizli servis müfettişi olduğumu tahmin etmesini ya da hissetmesini istiyordum.</p>

  <p>“Kimden duyduğumu boşver. Bana onlardan söz et,” dedim. “Müfettiş olduğunu tahmin etmek zor değil,” dedi Ella kol­tuğuna geri yaslanıp, bacak bacak üstüne atarken. “Ama neyi araştırdığını tahmin etmek zor. Bana intiharları soruyorsun, İçişleri’nden Klamm’ın peşinden koşuyorsun, Başkan’a çıkmak istiyorsun...”</p>

  <p>Ella’ya açık davranamazdım. Belki de hata yapıyordum so­ruşturmayı böyle başlatmakla, lanet olası Klamm’ı beklemeliy­dim...</p>

  <p>“Peki,” dedim. “Boşver intiharları, bana Nordzest’i anlat...” Kollarını önünde kavuşturup gözlerimin içine baktı. “İnti­harlar hakkında fazla bir şey bilmiyorum. İkisi de araştırma merkezinde çalışıyorlardı. Sabah kahvaltıdan sonra ofislerine çıkarlar, öğle yemeği için kafeteryaya inerler, akşam yemekten sonra da buraya gelip içerler, herkes gibi onlar da sızacak ka­dar kafayı bulunca uyumaya giderlerdi. Ömer Dai iyi içer, faz­la konuşmazdı. Zaten Soğuk İstasyon’da çalışanların, diğer memurlarla sık vakit geçirdiğini pek görmedim.”</p>

  <p>“Hallerinde bir tuhaflık sezmiş miydin?”</p>

  <p>Gözlerinde o ana kadar hiç görmediğim bir gülümseme be­lirdi. Anlayamadığım, tarif edemediğim, Ennoia’ya dair her şe­yin saklı olduğu bir gülümseme...</p>

  <p>“Sence yeterince tuhaf bir dünyada yaşamıyor muyuz?”</p>

  <p>Ne diyebilirdim ki? Çayımdan bir yudum alıp dışarıya bak­tım. Karı seyretmek tuhaf bir huzur duygusu veriyordu. Geldi­ğim yerde çok fazla kar yağmazdı.</p>

  <p>Ella’nın işleri vardı, yemeğe tek başıma gittim. Gözlerim bir önceki gün öğle yemeğinde gördüğüm kızı boşu boşuna aradı.</p>

  <p>Yemek sırasında odama kapanıp her şeyi yeni baştan düşün­meye karar vermiştim ama yukarı çıkınca yorgan ve battaniye­nin altına girip, temiz kokulu çarşaflara gömülerek uyumanın dayanılmaz cazibesine teslim ettim kendimi...</p>

  <p> </p>

  <p>İçine daldığım o simsiyah karanlıktan başucumda peş peşe ça­lan telefon zilleri çıkardı beni.</p>

  <p>“Merhaba, ben Klamm’ın yardımcısı Bamabas, müsaitseniz gö­rüşebilir miyiz?” diyordu genç birine ait olduğu anlaşılan ses...</p>

  <p>Yirmi dakika sonra 421 numaralı odada ya da ofisteydim. Arka cepheye bakan bu odada üç küçük masa ve bir sürü do­lap vardı. Barnabas yalnızdı. Bana tam karşısındaki masayı işa­ret etti. Aşağı yukarı aynı yaşlardaydık.</p>

  <p>“Klamm sizi göremediği için üzgün. Ama sizi oyaladığını ya da atlattığını sanmanızı istemiyor.”</p>

  <p>Uzun uzun esnedim. Klamm’ın ne yaptığını merak bile et­miyordum. Öğle yemeğinden sonra en az üç saat uyumuş ol­malıydım ama o simsiyah derinliğe bir an önce kavuşmayı isti­yordum. Umursamaz ve küstah bir ifadeyle konuştum.</p>

  <p>“Bilmiyorum, bu gidişle ben döneceğim galiba. Dün hiçbir şey yapamadım. Bugün de öyle... Klamm yardım etmezse ne yapabilirim ki zaten?” Barnabas ne beni anlamışa ne de etki­lenmişe benziyordu. Devam ettim.</p>

  <p>“Kim olduğum ve burada ne aradığım hakkında Klamm size ne söyledi?”</p>

  <p>“Tabii ki hiçbir şey,” dedi Barnabas büyük bir ciddiyetle.</p>

  <p>Gizlilik kuralı giderek beni daha da bağlayan, boğan bir ku­ral olup çıkıyordu. Sıkıntıyla ellerimi başımın arasına aldım.</p>

  <p>“O zaman bana ne anlatacaksanız, lütfen anlatın.”</p>

  <p>“Klamm bana size yardımcı olmamı söyledi. Bir şey anlat­mamdan söz etmedi.”</p>

  <p>Kızmaya başlıyordum.</p>

  <p>“Soğuk İstasyon’da çalışan iki bilim adamının ölümünü araştırmaya gelen bir İçişleri müfettişiyim ben.”</p>

  <p>Sinir bozucu bir sessizlik başladı. Sanki Barnabas az önce yaptığım açıklamayı onaylamıyordu. Konuşmamaktaki ısrarı­mı görünce, “Peki benden ne istiyorsunuz?” dedi.</p>

  <p>“Hiçbir şey, gerçekten hiçbir şey. Bu lanet olası işi nasıl ya­pacağımı kesinlikle bilmiyorum. Ama merkeze döndüğümde Klamm için parlak şeyler anlatmaya hiç niyetim yok. Gidip amirine bunları söyle. ‘Müfettişi sonunda kaçırdık, geri dönü­yor’ de... Hiç merak etmesin, merkez buraya bu kez küçük bir ordu gönderir herhalde. Benden ne saklıyorsanız, onu da bu­lurlar. Bu arada, seni bilmiyorum ama Klamm’ın da başı bü­yük belaya girer.”</p>

  <p>Kendini tehdit edilmiş hissetmiyordu, rahatsız değildi. Yü­zünde beni anladığına dair en ufak bir işaret dahi yoktu.</p>

  <p>“Klamm bana ‘Müfettişe yardımcı ol senden ne isterse ver’ dedi. Ne intiharlardan ne de istasyondan söz etti.”</p>

  <p>“Tanrı aşkına senden ne isteyebilirim? Ömer Dai ile Jean Gibarian’ın neden intihar ettiğini öğrenmek isteyen bir adama nasıl bir belge sunabilirsin? Soruşturma yapabilmem için So­ğuk İstasyon’a girme izni alabilir misin?”</p>

  <p>“Hayır. Sizi en fazla arşive götürebilirim.”</p>

  <p>Sinir içinde güldüm. O ise devam etti.</p>

  <p>“Demek istediğim, siz arşive tek başınıza giremezsiniz.”</p>

  <p>“Bunu biliyorum,” diyip kalktım. Kapıdan çıkmadan önce dönüp, “Burada siz ne yapıyorsunuz?” dedim aşağılayıcı bir ifadeyle. “Mesela bu dolapların içinde ne var?”</p>

  <p>“Kural gereği açıklayamam,” dedi. Cümlesini nasıl bitirdiğini asla öğrenemeyecektim çünkü çoktan kapıyı kapatıp gitmiştim.</p>

  <p> </p>

  <p>Odadan çıkar çıkmaz yaptığımın bana hiçbir yararı olmadığını anladım. Barnabas’a bağırıp çağırmanın, tepki göstermenin, hava atmanın ne gibi bir yararı olabilirdi ki? En nihayet yetki­siz bir yardımcı, genç bir memurdu. Yine de sinirlenmek iyi gelmişti. Kendimi biraz daha iyi hissediyordum. Koridorda hızla yürürken arka tarafımda bir kapı kapandı, dönüp bak­tım. Mavi ceketli küçük bir erkek çocuğunu sırtından gör­düm. Hızla koşuyordu. Ennoia’da gördüğüm ilk çocuktu bu...</p>

  <p>İnce bacaklarıyla çok hızlıydı. Koridorun öteki ucundaki mer­diven girişinin orada gözden kaybolup gitti.</p>

  <p>Uyku bastırıyordu yine ağır ağır... Akşam yemeğine kadar kestirmenin bir zararı olmazdı. Nasıl olsa yapacak hiçbir işim yoktu. Öte yandan öğle yemeğinden sonra uyuduğum ve ak­şam yemeğine kadar yine uyuyacağım düşünülürse bütün ge­ceyi gözümü kırpmadan geçirme tehlikesi beliriyordu ki Ennoia gibi sıkıcı bir yerde bunu göze alamazdım, isteksizce merdivenlerden aşağıya indim. Kafeye inip bir çay içersem, belki uykum açılırdı.</p>

  <p> </p>

  <p>Frieda’dan bir çay aldım ve pencerenin yanındaki masaya otu­rup basit bir durum değerlendirmesi yapmaya çalıştım. Mer­kezle olan bağlantım, onlar beni aramadığı müddetçe tümüyle kopmuş sayılırdı. Nordzest’te gerçek kimliğimi bilen tek kişi olan Klamm dün geceden beri ortalıklarda yoktu ve Ennoia Oteli’nde tıkılıp kalmıştım...</p>

  <p>Birden mavi ceketli çocuk geldi aklıma. Gözümün önünde beliren bu görüntüde sanki tanıdık bir şey vardı... Bir anda çağrışımlar denizinde kayboldum. Hafızamdan resimler, dü­şünceler büyük bir süratle geçip gitmeye başladı. Hangisinin hatıra hangisinin hayal olduğunu anlayamadığım imgelerin akışı giderek hızlandı ve birden her şey tek bir görüntüde ki­litlenip kaldı... Tüylerime kadar ürperdim, korku ve telaş için­de ayağa kalktım.</p>

  <p>“Ama bu, olamaz,” dedim.</p>

  <p>Frieda kafasını kaldırıp şöyle bir baktı.</p>

  <p>Tekrar yerime oturdum. Frieda’ya anlatamazdım. Oturup üstünde uzun uzadıya düşünmeden kimseye anlatamazdım. Ama az önce keşfettiğim şey doğruysa, ya Ennoia’da çok tuhaf şeyler olup bitiyordu ya da ben deliriyordum.</p>

  <p>“Biraz uyuyun,” dedi Frieda örgü örmeye ara vermeden. “İlk zamanlar uyumak iyi gelir. Nordzest’in havasına alışmak zordur.”</p>

  <p>Haklıydı, gidip yatağa girmeli, uyanık kalmak için kendimi gereksiz yere zorlamamalıydım.</p>

  <p>Çayıma hiç dokunmadan kalktım, bir an önce odama git­meli ve az önce başıma gelen o tuhaf olay üzerine düşünme­liydim. Ama yatağa girdikten sonra aklıma takılan tek şey, Frieda’nın “İlk zamanlar uyumak iyi gelir,” demekle neyi kastetti­ğiydi. Nordzest’in aylarca sürecek o tek gecesine alışmaktan mı söz ediyordu yoksa başka bir şeyden mi?</p>

  <p> </p>

  <p>Uyumak bir karanlığa düşmekten farksızdı, uyanmak ise bir başka karanlığa gözlerini açmak... Telefonun sesi uzaklardan gelip giderek yükseldiğinde vücudum sanki daha da ağırlaş­mış, zihnim bulanmıştı. Uzunca bir süre sesin manasını kavra­maya çalıştıktan sonra, en azından susturmak için yataktan doğrulmak zorunda olduğumu anladım.</p>

  <p>Ella’ydı...</p>

  <p>“Hiç değilse öğle yemeğini kaçırma diye aradım.”</p>

  <p>Ne demek istediğini anlayamamıştım.</p>

  <p>“Ella, ben...” diyebildim...</p>

  <p>“Ne?” dedi...</p>

  <p>“Saat kaç?”</p>

  <p>“Bir...”</p>

  <p>“Geliyorum” diyip telefonu kapattım. Yatak beni orada tut­mak istiyordu ama zor da olsa doğruldum. İlk düşündüğüm şey, Ella şaka yapmıyorsa -ki neden yapsındı- basit bir hesapla tam 20 saat deliksiz uyuduğumdu...</p>

  <p>Neler oluyordu bana?</p>

  <p>Bu, nasıl bir uykuydu? Başucu lambasını yakmadan önce buğulanmış pencere camına baktım, dışardan gelen rüzgarın uğultusuna kulak verdim. Ennoia Oteli derin bir sessizliğin içinde karanlık bir Nordzest öğlesinde beni bekliyordu. Saatler süren uyku bedenimi uyuşturmuştu; sırtım, belim, boynum ağrıyordu ve başım sanki kurşunla doldurulmuş kadar ağırdı. Kalktım, bir çocuk olsam ağlardım. Yetişkin bir erkek olarak ise tek bir şansım vardı. Bir doktora görünmek...</p>

  <p>“İştahın yerinde, gayet iyi görünüyorsun bence,” dedi Ella ba­na pek aldırış etmeden. “Yine de yemekten sonra doktora bir görün istersen.” Ella “derin uykumu” normal buluyordu. Ken­te gelen birçok ziyaretçinin yaşadığı bir durumdu bu. Ayrıca dışarıda kar fırtınası da başlamıştı. Nordzest her yıl bu günler­de büyük kara kışa teslim olurdu. Benim gibi iklime alışık ol­mayan bir yabancının, 20 saat uyumasında ona göre anormal olan hiçbir şey yoktu. Lahana çorbasından bir kaşık daha al­dıktan sonra gözlerimin içine bakıp, “İşlerin de iyi gitmiyor bildiğim kadarıyla,” dedi...</p>

  <p>Haksız sayılmazdı. Çorbadan aldığım ilk kaşıklardan sonra kendimi iyi hissetmeye başlamıştım ve yemekten sonra çayın yanında sigaramı tüttüreceğim anı iple çekiyordum. “Yine de doktora görünmek istiyorum. Sadece 20 saat değil mesele, dün ben aşağı yukarı dört saat falan uyanık kaldım. Ayrıca haklısın, Klamm’ı bulamıyorum ve işimi de yapamıyorum. Tu­haf bir şeyler dönüyor gibi geliyor bana.” Etrafa şüpheyle ba­kındım. “Sana güvenmek isterdim Ella.”</p>

  <p>Aslında bir gizli servis mensubu olarak bu son cümleyi asla sarf etmemiş olmalıydım ama ağzımdan çıkmıştı bir kere... Yi­ne soğukkanlığımı kaybetmiştim. Durumu toparlamayı dene­dim. “Demek istediğim, mesela Frieda o brendili çayların içine bir şey katıyor olabilir. Sonuç olarak, İçişleri müfettişiyim ben. Tamam, görevim çok önemli değil ama birileri belki benden korkmuştur. Kaldı ki, Klanım da ortalıklarda yok...”</p>

  <p>Söylediklerimden yine pişmanlık duydum. Kalktığımdan beri aklımdan geçirdiğim bu şeyleri Ella’ya söylememeliydim. Ona güveniyordum güvenmesine ama bunun için ne yapmıştı ki? Sadece dostluk göstermişti. Bir gizli servis mensubu her şeyi tek başına ya da mesai arkadaşlarıyla halletmeliydi. Fakat geldiğimden beri tanıdığım gizli servis görevlilerini -Klamm, Sordini ve o sevimsiz Barnabas’ı- düşününce kendime hak verdim.</p>

  <p> </p>

  <p>Yemekten sonra Ella yapılacak işleri olduğunu söyleyerek ofisi­ne gideceğini söyledi. Ayrıca benim için Klamm’ı arayacağına da söz verdi. Kafede çay ve sigara keyfi yaptıktan hemen sonra vakit kaybetmeden bir duş almaya çıktım. Her şeyi gözden geçirip yeni kararlar almalıydım ama düşüncelerimi belirli bir noktada toparlamak, her geçen an biraz daha zorlaşıyordu san­ki. 20 saatlik uykunun ardından iştahla yediğim yemek, yeni­den uykumu getirmişti. Gerçi doktora gitmekten vazgeçmiştim ama eğer duştan sonra şiddetli bir uyku krizine daha yakalanır­sam doktora gitmeyi bir daha düşünecektim. Ella’nın önerisiy­di bu. Çünkü ona göre doktora görünmem için uykuya direnemeyecek noktaya gelmem gerekiyordu. Oysa böyle bir şey yok­tu, ben kendi isteğimle gidip uyuyordum. Haksız değildi.</p>

  <p>Sıcak suyun altında uzun-uzun kaldım, tıraş oldum, bavu­lumdan yeni giysiler çıkartıp yatağın üstüne koydum ve Ella’nın söylediği gibi kirli çamaşırlarımı dolapta bulduğum bir torbaya doldurup, koridora çıkartmak için kapıyı açtım. Uzak­tan bir gıcırtı sesi geldi, kafamı kaldırıp baktım. Bana en az 40 metre uzaklıkta havlularla dolu eski gıcırtılı bir arabayı sürük­leyen üniformalı bir kadın gördüm. Dikkatle baktım, gözleri­mi açıp kapattım... Tam o da beni fark edip bakmak üzereydi ki, korku içinde içeri girip kapıyı kapattım. Bugüne ait biri de­ğildi o... Dünyanın hiçbir otelinde üniformalı temizlikçi ka­dınlar çalışmıyordu artık. Bu tür işleri sadece öğrenciler okul­larından arta kalan vakitlerinde yapar ve kesinlikle tek tip giy­siler giymezlerdi. Olduğum yerde çöküp kaldım. Az önce gör­düğüm temizlikçi kadın gerçek olamazdı... Kesin olan tek şey, delirmek üzere olduğumdu.</p>

  <p>Derin nefesler alıp verdim, kalbimin atışlarının yavaşlaması­nı bekledim ve pencerenin önüne bir sandalye koyup kar ta­nelerini seyrederek düşündüm. O durumda ne kadar kaldığı­mı hatırlamıyorum. Kapı çalmasaydı belki akşam yemeğine kadar hiç kıpırdamadan orada öyle oturabilirdim. Nordzest se­malarında uzakta beliren birkaç zayıf küçük ışık ve kar beni büyülemişti adeta...</p>

  <p>Ennoia Oteli’nde kaldığım süre boyunca ilk kez kapım çalı­nıyordu. Gidip açtığımda ilk gece Klamm’ın yanında oturan memur Sordini’yi karşımda buldum.</p>

  <p>“Yalnız mısınız?”</p>

  <p>“Evet.”</p>

  <p>“Pipo kullanır mısınız?”</p>

  <p>İşte bunu hiç beklemiyordum. Bu sözcükler, kâbuslardan sonra karşımıza çıkan gerçekliğin tatlı ferahlık duygusuyla doldurmuştu içimi. Hemen cevabını verdim.</p>

  <p>“Evet, iyi tütün bulduğumda.”</p>

  <p>“Pipo kullanır mısınız?” sorusu benimle bağlantı kuracak kişinin merkeze bağlı çalıştığını gösteren şifreden başka bir şey değildi. Kapıyı kapatıp içeri girdi, etrafı dikkatle süzdü ve gözlerimin içine bakmadan konuştu.</p>

  <p>“Bir daha telefonla şehri arama. Zaten bağlantı yolların kal­dırıldı. Bundan sonra sadece bana rapor vereceksin.”</p>

  <p>O kadar kendine güvenliydi ki “Peki,” diyebildim sadece.</p>

  <p>“Şu ana kadar ne yaptın?”</p>

  <p>“Klamm yok. O benim tek bağlantım. Açık kimliğimle beni gerekli kişilerle görüştürecek tek kişi olarak onun ismi veril­mişti. O olmadan hiçbir şey yapamıyorum.”</p>

  <p>Aslında dertleşmek, her şeyi uzun uzun anlatmak istiyor­dum ama lafı ağzıma tıkadı.</p>

  <p>“Başka yollar dene. Görüşmelerini açık kimliğini kullanarak da yapabilirsin. Kentin bütün mülki amirleri bir İçişleri müfet­tişine yardımcı olmak zorunda.”</p>

  <p>“Peki ne diyeceğim onlara, kendimi nasıl tanıtacağım?”</p>

  <p>“Soğuk İstasyonda ilgili bir rapor hazırladığını söylersin. Başka ne söyleyebilirsin ki?” Bana sinirlenmiş gibiydi. “Ayrıca tecrübesizliğini bu kadar belli etme. Merkez seni buraya İçişle­ri müfettişi olarak gönderdiyse, sen de öyle davranırsın. Seni buraya Soğuk İstasyon’a atanmış bir görevli olarak da gönderebilirlerdi. Demek ki, aşırıya kaçan bir gizlilik değil, biraz açıklık istiyorlar. Önemli olan merkezin isteklerini yorumlaya­bilmek: bizim meslekte her şey açık açık söylenmez. Üstelik ne fark eder ki? Ha İçişleri müfettişi olmuşsun, ha gizli servis ajanı... Bu durumlarda fark etmez. Asıl mesele, merkezdeki gizliliktir. Orada senin buraya gönderildiğini sadece bir kişi biliyor. Eğer buradaki mülki amirler kimliğini kontrol etmeye çalışırlarsa -ki etmezler- İçişleri de seni buraya gönderdiğini teyit edecektir zaten.”</p>

  <p>Çok kesin ve kararlı konuşuyordu. Aslında kafamdaki bü­tün sorulara açık cevaplar veriyordu.</p>

  <p>“Ama bunları bilemezdim. Yani Klamm...”</p>

  <p>“Artık Klamm’ı boşver. En azından, ortaya çıkana kadar...” Bu kez ben onun lafını ağzına tıkadım.</p>

  <p>“İyi de, nerede bu adam? Üstelik Barnabas diye sevimsiz yardımcısını gönderip benimle dalga geçiyor sanki..”</p>

  <p>Gözlerimin içine bakarak aynı inandırıcı ifadeyle devam etti. “Bunlar hiç önemli değil. Önemli olan senden ne istendiği... Gerisi zaten senin işin değil.” Çıkmaya hazırlandı ve kapıya doğru yürüdü.</p>

  <p>“Bir dakika,” dedim arkasından. “Soruşturmaya nereden başlamam gerekiyor? Soğuk İstasyon’a gidip ‘Ben müfettişim’ diyip soruşturmaya başlayabilir miyim?”</p>

  <p>“Hem bana bunu sorman hata, hem de şu ana kadar yapma­man...”</p>

  <p>“İyi de, oraya sadece Başkan’dan izin alınarak gidiliyormuş.”</p>

  <p>“Neden hâlâ bunu yapmıyorsun ve bu odada tıkalı vaziyette oturuyorsun.” Kapıyı açtı ve geri dönüp: “Umarım beni kafede görünce rapor vermeye kalkışmazsın. Ben seni bulurum. Ayrı­ca çok zor durumda bile kalsan sakın merkezi arama.”</p>

  <p>Gittiğinde kendimi azarlanmış, aptal yerine konmuş bir ço­cuk gibi hissediyordum. İlk görevim gerçekten çok kötü baş­lamıştı. İyi de nereden bilebilirdim bütün bunları? Yatağım­dan kaldırılıp buraya gönderildiğim o sabaha lanet ediyor­dum artık.</p>

  <p>Vakit kaybetmemeliydim. Gömleğimi giyerken resepsiyon­dan Franz’ı arayıp bana Başkan’ın telefon numarasını vermesi­ni istedim. “Görüşmek istiyorsanız randevuya gerek yok. Oda numarasını verebilirim, şu an yerinde zaten,” dedi Franz. “Yani, randevusuz çıkılabiliyor mu?”</p>

  <p>“Elbette, 503 numaralı oda...”</p>

  <p>Giyindim, dosyamı yanıma aldım ve çıktım. Asansörü kullanmadan merdivenlerden hızla indim ve beşinci katta 503 numaralı odayı bulup, kapıyı çaldım.</p>

  <p>İçeriden “Lütfen girin!” diye bir kadın sesi geldi.</p>

  <p>Kapıyı açtım, küçük bir masanın gerisinde tanıdık bir yüz bana gülümsüyordu...</p>

  <p> </p>

  <p>Şaşkınlığımı gizlemem mümkün değildi. Resepsiyon görevlisi, Ennoia Oteli müdürü ve Nordzest Yerleşim Birimi İdari Başka­nı Ella duruyordu karşımdaydı. “İki yıl önce delegelerin ısra­rıyla tek aday olarak girdim seçime,” diye başladı dudaklarının kenarındaki mütevazı gülümsemesiyle. “İnan, başkanlık en önemsiz işim. Başkentle olan ilişkileri sürdürmek, imzalar at­mak... Nordzest dünyanın hiçbir yerindeki şehirlere benze­mez. Burası çok farklı bir yer. Senin gibi Paris’ten gelen bir bü­rokratın burayı anlaması da mümkün değil ya, her neyse... Eninde sonunda bana geleceğini biliyordum. Klamm kayıp ve sen de intiharları araştırmak için Soğuk İstasyon’a gitmek, oranın yetkilileriyle konuşmak istiyorsun... Bunu biliyorum. “ Gülümsemiyordu artık. Tek kelime bile etmemiştim ama ilk şaşkınlığımı atmıştım. Ella koltuğunda kaykılıp sıkıntıyla iç geçirdi ve “Ama bu çok zor,” diyip iyi şeyler söyleyemeyecek bir insanın suskunluğuna büründü.</p>

  <p>“Ne demek istiyorsun? Ben müfettişim, kimliğim de yanım­da. Sen de başkansın... Soğuk İstasyon da sonuç olarak sana bağlı...”</p>

  <p>Ella olumsuz anlamda başını iki yana doğru salladı...</p>

  <p>“Nasıl? Orası sana bağlı değil mi yani?” dedim. Gergindim ve bunu saklamaya ihtiyaç duymuyordum.</p>

  <p>“Nordzest farklı bir yer. Burada bir fabrika ve onun çalışan­ları var. Ben daha çok onların idari işlerinden sorumluyum. Ama Soğuk İstasyon...” Gözlerini uzakta bir noktaya dikerek devam etti: “İnan, hiçbir yetkim yok çünkü orası bir Bilim Araştırma Merkezi ve Birleşik Federasyonlar Parlamentosu’na bağlı.”</p>

  <p>Az önce odamdan çıkarken sonuca ulaşmayı kafama koy­muşken yine sıfır noktasına geri dönüyordum. Hayır, bunu kabul edemezdim.</p>

  <p>“İnanmıyorum sana,” diye ayağa kalktım. “Saçmalık tüm bunlar. Sana nasıl inanabilirim ki? Bu kadar basit bir gerçeği merkezdekiler bilmiyor mu yani? Beni buraya komik duruma düşeyim diye mi gönderdiler.”</p>

  <p>“Senin buraya hangi amaçla gönderildiğini bilemiyorum. Soğuk İstasyon’a girmek, orada olup bilenleri araştırmak için bir İçişleri müfettişi olman yetmez. Bütün bu otelde Soğuk İs­tasyonda bağlantılı kaç kişinin kaldığını ben bile bilmiyorum. Otelde birçok devlet görevlisi var, otel müdürü olarak her biri­nin adını ve görevlerini biliyorum. Mesela senin gibi en az 10 tane İçişleri müfettişi bulunuyor burada, ayrıca eğitim göz­lemcileri ve bilim adamları da var... Dünyanın her yerinden insan geliyor ve Nordzest başkanı olarak tam olarak ne yaptık­ları hakkında pek bir fikrim yok.”</p>

  <p>Sakinleşmek için bir sigara yaktım, artık ne diyeceğimi bile­miyordum. Ella ise o yumuşak ses tonuyla devam ediyordu: “Soğuk İstasyon kurulduğundan beri Ennoia Oteli hep böyledir. Ennoia’da senin bildiğin türden hiyerarşik bir bürokrasi yok. Klamm’ların bölümü hakkında ben hiçbir şey bilmem. Gizli Servis’e ait olduğundan eminim tabii... Ama Gizli Servis, İçişleri ve adını bilmediğim başka birimler... Bütün bunlar be­nim denetimimden bağımsızdır. Evet, dışarıdan bakıldığında hepsinin bana bağlı olması gerekir, aslında kağıt üstünde de öyle ama senin de gördüğün gibi fabrikanın işleri dışında ben hiçbir şeye karışmıyorum. Otelin ve şehrin idaresi... Temizlik, bakım... İşte ben bunları kontrol ediyorum. İstasyon başkanı Tornquist’i aylardır bir kere bile görmedim. İstersen oda nu­marasını sana verebilirim. Ama hemen ulaşamayabilirsin çün­kü telefon santralimizde ciddi bir arıza var. Çok yük kaldıra­mıyor. Bazen hatlar kesilir ve uzun süre kapalı kalır.”</p>

  <p>“Peki ama böyle bir yerde nasıl yaşıyorsun? Bırak başkan ol­mayı, bir Nordzest sakini olarak ortada neler döndüğünü me­rak etmiyor musun?”</p>

  <p>“Nordzest sakini mi? Lütfen güldürme beni... Gerçek Nord­zest sakinleri lojmanlarda oturan işçiler ve mühendislerden ibarettir. Onlar da bu otele uğramazlar ve hiçbir şeyi merak et­mezler. Tuhaf şeyler olduğunu belki hissederler ama devlet işi diye burunlarını sokmazlar.”</p>

  <p>“Tuhaf şeyler olduğunu sen de kabul ediyorsun. Peki senin şehrinde olup biten bu tuhaflıkların nedenini niye araştırmı­yorsun?”</p>

  <p>“Neden araştırayım ki?” diye ilk kez bakışlarını sertleştirdi. “Birleşik Federasyonlar Parlamentosu’na bağlı bir araştırma merkezinden söz ediyoruz. Belli ki çok önemli bir araştırma yapıyorlar. Tüm dünyadan gizlemek için Nordzest’i seçtikleri de kesin. Bu araştırma merkezi olmasa, yıllardır bomboş du­ran bu oteli yeniden çalıştıramazdım. Franz ve ben, yeniden hayata bağlandık, otelciliğin ne kadar zevkli bir iş olduğunu keşfettik. Burada bizi aşan büyük bir şeyler olduğunu hissedi­yoruz ama sonuçta bizi çok da ilgilendirmiyor. Çünkü işin içinde BFP var.”</p>

  <p>Susup kalmıştım. İşin bu tarafında haklıydı. Ama Ella’nın öfkeli hali geçmemişti.</p>

  <p>“Paris’ten geliyorsun, iki gün kalıyorsun ve kendinde beni yargılama hakkını buluyorsun. Neden kendini bu kadar önem­siyorsun? Sen sadece bir müfettişsin... Bu kadar bilim adamı, bu kadar insan ne yapıyor zannediyorsun? Burada ters bir şey­ler dönüyor olsaydı, BFP burayı böyle kendi haline bırakır mıydı? Sadece iki günde burada kötü şeyler olduğuna karar ve­riyorsun. Kim oluyorsun da bu kararı verebiliyorsun?”</p>

  <p>“Kötü şeyler olduğunu söylemiyorum...” Sesimi, ona aslın­da arkadaş olduğumuzu hatırlatan yumuşak bir tonda kullan­mıştım. “Benim de tek derdim işimi yapmak, neden beni an­lamıyorsun? İçişleri beni buraya müfettiş olarak gönderdi ve bir rapor bekliyor. Ennoia eğer senin dediğin kadar önemli bir yer olsaydı benim gibi bir çaylağı buraya herhalde gönder­mezlerdi.”</p>

  <p>Ella biraz sakinleşmişe benziyordu.</p>

  <p>“Daha önce de söyledim. İstasyon kurulduğundan beri bu­raya gelip sorun çıkartan ilk kişi sensin.”</p>

  <p>Bir müddet düşündüm. Ella da ne söyleyeceğimi beklerken önündeki defterleri karıştırıyordu. Sessizlik kısa sürdü. “Senden yazılı bir rapor istiyorum.”</p>

  <p>Yüzüme kuşkuyla baktı. Devam ettim. “Önce ben sana görevimi belirtip beni gerekli kişilerle görüştürmeni isteyen bir dilekçe yazacağım. Sen de bu dilekçeye cevap olarak, böyle bir yetkiye sahip olmadığını söyleyeceksin. Ben de bu resmi yazış­maları alıp, bu kenti ilk trenle terk edeceğim. Ayrıca Klamm’ın üç gündür ortalarda olmadığını da belgeleyeceksin.”</p>

  <p>Ella umutsuzca başını iki yana salladı. “Bunları yapamam, beni hâlâ anlamıyorsun.”</p>

  <p>Sinirlenmenin hiçbir faydası olmadığını bildiğim için “Ne­den?” dedim ama sesim titriyordu.</p>

  <p>“Çünkü Nordzest başkanı sıfatıyla her tür yetki yasal olarak bende. Böyle bir şey yazarsam bu yetkiyi reddetmiş olurum, sanırım bu da başıma dert açabilir...”</p>

  <p>“Nasıl bir dert?” Sesim hâlâ titriyordu.</p>

  <p>“Bilmiyorum, gerçekten bilmiyorum ama bu, Anayasa’ya ay­kırı bir durum. Bir başkan olarak yetkiler bende değil, dersem ortada bir suç olduğunu da kabul etmiş olurum.”</p>

  <p>“Ama bu doğru,” dedim. Sesim sertleşmişti. “Eğer doğru de­ğilse beni Soğuk İstasyon yetkilileriyle görüştürmek zorunda­sın. Çünkü ben de görevimi yapmayarak bütün bir meslek ha­yatımı tehlikeye atıyorum.”</p>

  <p>Ella aramızdaki dostluğun bittiğini haber veren bir ifadeyle konuştu.</p>

  <p>“Peki, Soğuk İstasyon’a giriş izni belgeni yazacağım. Ama giremezsen lütfen bana gelme, yetkililere başvur.”</p>

  <p>“O halde hemen yaz.”</p>

  <p>Ella aceleyle beyaz bir kağıt çıkartıp, bir şeyler karaladı ve elime tutuşturdu. Kağıdı aldım, baktım. Tek bir cümleyle Nordzest Bilim Araştırma Merkezi’ne girme ve soruşturma yapma yetkisine sahip bir İçişleri müfettişi olduğum belirtili­yordu. Altında Ella’nın imzası vardı.</p>

  <p>“Görüşme bitmiştir,” dedi...</p>

  <p>Odadan çıktım. Sinirlerim harap olmuştu ve gerçeklen ne yapacağımı bilmiyordum. Hiçbir işe yaramayacağını bildiğim bir izin belgesi uğruna şehirdeki tek dostumu kaybetmiştim... Daha da kötüsü, artık tam olarak ne yapacağımı da bilmiyor­dum.</p>

  <p>Koridorda başım önde, elimdeki izin kağıdına bakıp yürür­ken ayak sesleri duydum. Baktım. Mavi ceketli çocuk bana doğru geliyordu. Hayaletler kendilerini unutturmuyorlardı. Onunla yüzleşebilir miydim? Onu bekleyebilir, ona dokunabi­lir, onunla konuşabilir miydim? Başka bir zaman belki ama o an tek yaptığım 503 numaralı odanın kapısını vurmadan he­men içeri girmek oldu.</p>

  <p>Çok şükür, Ella orada masanın ardında, başı defterin önün­de gerçekliğin kalesi gibi duruyordu. Beni görünce “yine ne var” anlamına gelen sert bir bakış fırlattı.</p>

  <p>“Ella ne olur, affet beni! Ben... Ben çok kötüyüm,” diyip koltuğa yığıldım. Başımı ellerimin arasına alıp bacaklarıma doğru eğdim. “Sen tek dostumsun ve yardımına ihtiyacım var,” diyip kağıdı buruşturup attım.</p>

  <p>Ella’nın kalktığını ve yanıma gelip vücudunu bana yasladı­ğını hissettim. Bedeni sıcak ve yumuşaktı. Parmaklarını saçla­rımda gezdirirken sıcaklığına kendimi her an biraz daha kaptı­rıyordum.</p>

  <p>“Beni çok üzdün,” dedi mırıldanarak... “Affet beni ne olur affet!” dedim ve gözlerimi hiç açmadan doğrulup ona sarıl­dım, başımı göğüslerinin yumuşaklığına yasladım. Ella okşa­dığı başımı biraz daha bastırdı o tatlı yumuşaklığa... İki elimi belinden yukarılara sırtına, oradan da saçlarına doğru çıkara­rak kazağının o tatlı çiçek kokusunu derinden içime çektim.</p>

  <p>“Hayaletler Ella... Onlarla nasıl baş edeceğimi bilmiyorum.”</p>

  <p>“Şışşt” dedi Ella... Gözlerimi açtığımda Ella’nın yüzüyle kar­şılaştım. Ne güzel bir yüz, ne güzel bir tendi bu... Aralık bırak­tığı dudaklarını bana uzattı. Gözlerimi kapattım...</p>
</body>
</html>
