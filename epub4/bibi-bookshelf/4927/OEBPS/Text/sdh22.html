<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>V.</h2>

  <p class="quote">“Kabalacılar insanın bir küçük acun, evrenin sim­gesel bir aynası olduğunu söylerler; Tennyson’a gö­re, her şey böyle olabilir.”</p>

  <p class="quotename">Jorge Luis BORGES, <i>“Zahir"</i></p>

  <p>Yemek salonu karanlıktı ama mutfak tarafından ışık geliyordu. Mutfağa doğru yürüyüp içeri girdim. Üç genç aşçı ortalıklarda yoktu ve aşçıbaşı yıllar önce karşılaştığım yerde oturmuş, pa­tates soyuyordu. Geldiğimi görünce bıçak tutan eliyle yan ta­raftaki sandalyeye oturmamı işaret etti.</p>

  <p>“Bakma Franz’ın aşçıbaşı dediğine, burada herkes her işi ya­par. Yardımcı olursan sevinirim,” dedi.</p>

  <p>Masanın üstünde duran bıçağı alıp karşısına geçtim ve ten­cerede su içinde duran patateslerden birini seçtim... “Duyduğuma göre seyahatten yeni dönmüşsün...”</p>

  <p>Güldüm. “Herkes bu tecrübeye farklı bir ad veriyor. Ama seyahat! Pek doğru bir ifade değil gibi geliyor bana. Çünkü hiçbir yere gitmedim, buradaydım. Özellikle bu mutfağa çok sık geldim...”</p>

  <p>“Doğrudur. Ben de çok sık gelirdim. O zamanlar genç aşçı­lar da yoktu. Kimse yoktu... Sadece Frieda vardı, daha gençti.”</p>

  <p>“Siz de mi boyut değiştirdiniz?”</p>

  <p>Derin bir nefes alıp bana baktı.</p>

  <p>“Evet,” dedi. “Aslında orası için en doğru adı sen buldun. Durgun Zaman!”</p>

  <p>“Bunu nereden biliyorsunuz?”</p>

  <p>Tencereden kendine yeni bir patates seçerken “Raporunu okudum,” dedi.</p>

  <p>“Tornquist mi verdi?”</p>

  <p>“Evet.”</p>

  <p>“Peki Durgun Zaman’a siz ne zaman girmiştiniz?”</p>

  <p>“Uzun zaman önce...”</p>

  <p>Soğuk İstasyon’da isimlerini saydıkları yalnızgezerlerden bi­ri olabilirdi. Ama kimse bir aşçıbaşından söz etmemişti bana... Adını sordum.</p>

  <p>“İsmin ne önemi var ki? Kendi halinde bir aşçıbaşıyım. Bili­yor musun, bu otelde yapılacak çok iş var.”</p>

  <p>“Siz bir şey keşfettiniz mi? Çünkü yukarıda az önce bana Ennoia Kâşifleri’nden söz ettiler.”</p>

  <p>“Evet. Ama konumuz bu değil. Konumuz bundan sonra ne yapacağın?”</p>

  <p>“Emin değilim. Geri dönmeyi düşünüyorum. Ama...” Bir­den May aklıma gelmişti. Her şey biraz da ona bağlıydı aslın­da... “Sanırım bir müddet daha buradayım,” dedim.</p>

  <p>“Güzel, peki burada ne yapmayı düşünüyorsun? Boş boş dolaşmayacaksın herhalde.”</p>

  <p>“Kongrecilere katılırım.”</p>

  <p>İlk kez işini bırakıp yüzüme baktı.</p>

  <p>“Ciddi değilsin herhalde. Biz yalnızgezerler Kongre’yi kendi haline bırakırız. Bu, yıllardan beri böyle. Onların işi başka.”</p>

  <p>“Anlayamıyorum, neden farklı olsun ki? Soğuk İstasyon’un ulaştığı bilgilere onların da ulaşması gerekmiyor mu?”</p>

  <p>“Bak, genç dostum. Soğuk İstasyon ve Kongre çok farklı şeyler. Tornquist’in sözünü tut! Ama umarım Kongre’ye çıkıp Bir Yalnızgezerin Maceraları başlıklı seminerler vermezsin.”</p>

  <p>“Aslında, geldiğimden beri bu konuda kararsızım. Onlara neyi anlatıp neyi anlatmayacağımı bilemiyorum. Yine de bu­gün kimseye bir şey anlatmadım. Bir tek Marie’ye bir şeyler söyledim, o da zaten inanmadı.”</p>

  <p>“Kongre sivil bir yapılanma. Siyasi ve felsefi yönü ağır basan bir perspektife sahipler. Toplantılarına katılabilirsin ama tec­rübelerini paylaşmaya çalışman, inan bana, onlara sadece va­kit kaybettirir. Kaldı ki, yazdığın bir roman var ve sen zaten elinden gelenin en iyisini yapmış sayılırsın. Şöyle düşünebili­riz: romanınla Kongre grubuna, raporunla da Soğuk İstasyon ekibine karşı görevlerini yerine getirmiş oluyorsun. Başka şey­ler yapmak istesen de, bunlar kimsenin işine yaramayacaktır.”</p>

  <p>“Peki ama eski yalnızgezerler ne yaparlar?”</p>

  <p>“Genellikle giderler... Eğer kalırlarsa da bir işe yaramaları lazım. Benim gibi... May gibi...”</p>

  <p>“Ben ne yapabilirim ki burada? Klamm ve Sordini’ye göre is­tifa etmeden durabilirmişim.”</p>

  <p>“Belki, ama bu aylaklık olur. Bu devirde çalışmayan bir in­san açıkçası hiç de hoş bir şey değil. Bir işe yaramalısın...”</p>

  <p>“Şu halde sizin gibi burada, mutfakta mı çalışmalıyım?”</p>

  <p>“Hayır, burada yeni elemana ihtiyacımız yok. Ella’yı görmen gerekiyor, ondan bir iş iste! Eminim, sana hemen bir iş bulur çünkü otelde yapılacak çok şey olduğunu biliyorum.”</p>

  <p>Susmuştu. Sanki bir an önce oradan kalkıp Ella’ya gitmemi istiyordu.</p>

  <p>“Bu kadar mı? Başka bir şey konuşmayacak mıyız?” dedim, suskunluğunun bende yarattığı hayalkırıklığını gizlemeden.</p>

  <p>“Ne konuşmak istiyorsun?” Sesinin tonu pek de cesaret kı­rıcı sayılmazdı “Bu otelde kaldıysam, bu biraz da sizin sayenizde olmuştur. Sizinle otele geldiğim ilk günlerde yaptığım o konuşma belki bir dönüm noktasıydı. Siz olmasaydınız bugün Paris’teki İçiş­leri ofisinde İçişleri müfettişi sıfatıyla başka bir görev bekliyor olabilirdim.”</p>

  <p>Eliyle bunlar önemli değil geç, anlamında bir hareket yaptı... “Sonra... Evet sonra... Sormak istediğim bir sürü soru var. Mesela az önce Frieda benim zamanımda daha gençti dediniz. Ben Frieda’nın bizim gibi normal bir insan olup olmadığından bile hâlâ emin değilim. İstasyon ekibi de bu sorulara cevap ve­remiyor. Sonra Franz, o da benim için çözümsüz bir problem sayılır. Ayrıca sizin şu genç yardımcılarınız...”</p>

  <p>Bütün dikkati elindeki patatesteydi.</p>

  <p>Devam ettim. “Sonra Arsen diye bir yalnızgezer var. Durgun Zaman’a 23 yıl önce aynı günde girdik. Eğer çıktıysa, şu an 50 yaşlarında olmalı ve ben onu bulmak istiyorum. Ayrıca Ella da önemli... O kim? Her şey bir yana, siz kimsiniz?” Hâlâ susu­yordu, sanki odada başka biri vardı da, ben bütün soruları ona soruyordum.</p>

  <p>“Evet, belki yanlış sorular diyeceksiniz. Ama lütfen anlayışlı olun! Bu soruların cevabını bulmadan rahat etmem mümkün değil. Sizin geldiğiniz bu olgunluk aşamasına gelemiyorum iş­te. Sormadan, cevapları bulmadan rahat edemiyorum. Ayrıca Soğuk İstasyon ekibindekilerin neden Kongre grubu gibi, bü­tün deneyimlerini açık açık paylaşmadığını da anlayamıyo­rum. Sonra siz... Siz neden burada patates soyuyorsunuz? Ne­den Kongre’ye katılmıyorsunuz? Önemli bir insansınız ama bildiğiniz hiçbir şeyi benimle paylaşmıyorsunuz.”</p>

  <p>“Bildiğimi nereden çıkarıyorsun ki?” dedi başını kaldırmadan.</p>

  <p>“Ama birileri bilmeli,” dedim sesimi yükselterek.</p>

  <p>“Neden sözünü ettiğin o arkadaşın gibi orada kalmadın da, geri döndün? Bomboş bir otelde kitaplarla, romanınla, mek­tuplarınla ve gece ziyaretlerinle uzun yıllar geçirdin ama ayna­nın içinde çok daha az kaldın... Neden?” Bu soruları patates soymayı bırakarak, gözlerimin içine bakarak sormuştu ve ben böyle bir soru beklemiyordum.</p>

  <p>“Kaldırılamayacak kadar ağır bir şeydi o,” diyebildim.</p>

  <p>“Ama orada belki aradığın bütün cevapları bulacaktın.”</p>

  <p>“Belki ama inanın değmezdi. Gibarian haklıydı. Hiçbir şey gerçeklikten daha güzel olamaz.”</p>

  <p>“Yine de arkadaşın orada kaldı.”</p>

  <p>“Onu tanısanız, bunu anlardınız... O oteli bir tür arkadaş gi­bi görüyor, ona kendi seviyesinden bakıyordu. Otelle ilgili hiç­bir şey onu korkutmazdı zaten. “</p>

  <p>“Mesele korku değil, merakın sınırı... Soruların cevabını senden daha çok merak ettiği kesin.”</p>

  <p>Haklıydı...</p>

  <p>“Siz onu tanıyor musunuz?”</p>

  <p>“Öyle birinin varlığından haberdarım, girdiği o delikten 23 yıldır neredeyse bu otelin her anına tanıklık etti. Geçmişe, bu­güne ve geleceğe...”</p>

  <p>“Nereden biliyorsunuz bunu?”</p>

  <p>“Bugüne kadar onun varlığını hep hissettim. Bu otele 25 yıl önce, Atlantik Federasyonu Uzay Akademisi tarafından gön­derildim. O zamanlar gelenlerin çoğu kaçıp gidiyordu, otelin tek müşterisi Isidoro’ydu. Tabii, Franz vardı. Bir de Frieda... Ne yapacağımı bilemediğim, geri dönmeyi düşündüğüm gece­lerden birinde odamın kapısı çalındı. Genç bir adam çıktı kar­şıma. Kuzeybatı Federasyonu Uzay Akademisi’nden meslekta­şım olduğunu söyledi. Onun da görevi benimle aynıydı. Uzun uzun sohbet ettik ve bana Durgun Zaman’dan söz etti... ‘Ya­kında oraya gireceksiniz, oradan sakın korkmayın, sabredin,’ dedi. İki gün sonra dediği gibi o boyuta girdim ve yaklaşık beş yıl sonra da Hayal Odası’nı keşfettim. Odanın içinde belki yıl­larca kaldım. Zamanı ölçemediğim için bunu kesin olarak hiç­bir zaman vbilemeyeceğim.”</p>

  <p>“Hayal Odası’nı keşfetmek mi? O zaman siz Kris Torrance’sınız,” dedim hayret içinde,...</p>

  <p>Cevap vermedi ama sessizliği onayladığını gösteriyordu. “Sizinle Durgun Zaman’da karşılaştık. Konuştuk...”</p>

  <p>“Olabilir mama sen de bilirsin, hatırlamak kolay değildir.”</p>

  <p>“Siz beni hatırlamıyor musunuz?”</p>

  <p>“Hayır.”</p>

  <p>“Ama size Durgun Zaman’dan söz eden Arsen’i hatırlıyorsu­nuz.”</p>

  <p>“Büyük ihtimal senin Arsen dediğin kişiydi ama adı Arsen miydi bilemiyorum... O zamanlar bütün akademiler buraya en parlak elemanlarını gönderiyordu. Güya burada bir araya gelip işbirliği yapacaktık ama bu, hiçbir zaman gerçekleşmedi. Çün­kü otel bir türlü bizi bir araya getirmiyordu. Eğer o gece beni ziyaret etmeseydi yalnızlık boyutunda daha fazla kalamazdım. Bana cesaret vermişti.”</p>

  <p>“Arsen, sizden iki yıl sonra otele geldi.”</p>

  <p>“Olabilir. Ennoia’da zaman boyutunu anlamak kolay değil­dir. Arsen dediğin kişi Siyah Ayna’ya girdikten sonra otelin en kritik anlarında devreye girmesini bildi.”</p>

  <p>“Şu halde ondan önce sadece Isidoro vardı.”</p>

  <p>“Evet, öyle de diyebiliriz...”</p>

  <p>“Yine de kafam karıştı... Siz 25 yıl önce gelmiştiniz, Durgun Zaman’dan çıkınca yeniden 25 yıl öncesine döndünüz.”</p>

  <p>“Evet, Hayal Odası’ın keşfetmiştim. Ama geri döndüğümde Hayal Odası deneyimini beraberimde getirmemiştim. Aslında böyle bir şeyin olanaklı olduğunu bile bilmiyordum. Ama ya­şadığım deneyimleri bir rapor haline getirip UAB’ye sundum. Altı ay sonra Tornquist geldi ve Soğuk İstasyon kuruldu... Bir buçuk yıl boyunca koridorlarda yaşadığımız tuhaf hadiseler, bir de gelenlerin belirli bir süre sonra Durgun Zaman’a girmesi dışında hiçbir şey olmadı. Onlara orada sabretmelerini söylü­yordum ama aldırmıyorlar, birkaç gün içinde oteli terk ediyor­lar, haftalar sonra Nordzest’e geri dönüyorlardı. Bu, bir kısır döngüye dönüşmüştü, hatta buradan çekip gitmeyi bile düşü­nüyorduk. Ama bir gün Franz, Tornquist’i arayıp otel müdürü Ella’nın kendisini 503 numaralı odada beklediğini söyledi. Tornquist odaya girdiğinde Hayal Odası onu bekliyordu...”</p>

  <p>“Bu, Arsen’in otelde kalmaya başladığı döneme rastgeliyor.”</p>

  <p>“Evet. Ella’nın da ortaya çıktığı dönem...”</p>

  <p>“Sizce bu hangisine bağlı, Ella’nın gelişine mi, yoksa Arsen’e mi?”</p>

  <p>“Bilemiyorum. Ama her ikisinin arasında bir bağ olduğuna inanıyorum.”</p>

  <p>“Hayal Odası deneyiminin buraya gelmesi neden iki yıl sürdü?”</p>

  <p>“Isidoro’nun sözünü ettiği enerji alanlarını devreye sokacak biri gerekiyordu. Sembolik olarak bütün oteli bir bilgisayar olarak düşün. Ama hiçbirimiz kullanmayı bilmiyoruz. Ben bir yalnızgezer olarak bilgisayarın içinde Hayal Odası’nı buluyo­rum ama onu başkalarının kullanımına açamıyorum. Sonra bir deha, aynanın içinde senin Siyah Hatıralar Denizi dediğin yere giriyor ve ağır ağır her şeyi programlamaya başlıyor. Ar­sen dediğin kişi, daha sonra yalnızgezerlerin keşfettiği her şeyi geri dönüşlerinden birkaç hafta sonra kullanıma açtı... Fakat Geçmiş Yolculuğu Salonu hariç. Onu Isidore keşfetmişti ve hâlâ da genel kullanıma açık değildir. Oraya çok az insan girebilir. Tabii, bunlar benim görüşlerim. Bence hepsini o yapıyor. Senin keşfettiğin Siyah Hatıralar Denizi’ni de sanırım 23 yıl önce buldu...”</p>

  <p>“Ama kimse onu tanımıyor, adını duyan bile yok. Ve üstelik siz de sürekli olarak ‘Arsen dediğin kişi’ ifadesini kullanıyor­sunuz.”</p>

  <p>“Arsen adını sana kendisi mi söyledi?”</p>

  <p>“Ne demek istiyorsunuz?”</p>

  <p>“Demek istediğim, öyle birisi var ve bugüne kadar onun varlığından sadece Tornquist ile ben haberdardık. Gece ziya­retlerinden... Ama ikimiz de ismini bilmiyoruz. Tek bildiğimiz Kuzeybatı Uzay Akademisi’nden olduğudur.”</p>

  <p>Bir de Marie ve karnındaki bebek vardı elbette. Ama o ko­nuya girmemeliydim. “Ben Isidoro ile ikisini bir arada gör­müştüm,” diye atıldım.</p>

  <p>“Evet, Durgun Zamana girmeden önce Isidoro ile çalışmalar yaptığı kesin.”</p>

  <p>“Bana Siyah Uyku’dan nasıl uzak durduğunu anlatmıştı. Otelde kendi adına kayıtlı odada kesinlikle uyumuyordu.”</p>

  <p>“Gerçekten çok zekice... Gece ziyaretleri dışında bu otelde onunla nesnel zaman boyutunda otelde yüzyüze gelen çok fazla insan yok. Benim bildiğim bir Isidoro, bir de sen varsın... Tornquist kabul etmese de, benim kişisel tahminim gece ziya­retleri, koridor deneyimleri ve Durgun Zaman’a giriş çıkış dı­şında her şeyi onun programlayıp devreye soktuğu...”</p>

  <p>“Neden ısrarla Arsen diye hitap etmiyorsunuz ona?”</p>

  <p>“İsimler önemli değil... Sonuç olarak, öyle birinin varlığın­dan eminim.”</p>

  <p>“Sizce şu an nerededir?”</p>

  <p>“Evindedir. Eminim emekli olup, sakin bir hayat sürdürü­yordun Ne bekliyordun? Kimliğini açık etseydi, gittiği yerde hiçbir zaman kafasını dinleyemezdi. İçeride ne kadar kaldığını hiç bilmiyorum ama otelin bugününü ve geleceğini biliyor. 23 yıl önce Durgun Zamaria girdikten bir gün sonra çıktı ve sanı­rım Isidoro ve Franz’la vedalaşıp kaybolup gitti... Belki bütün yalnızgezerleri o seçti çünkü girdiği o delikte yapamayacağı hiçbir şey yoktu... “</p>

  <p>“Şu halde çok yakında Tornquist’in deyimiyle Kara Bölge de kullanıma açılacak.”</p>

  <p>“Evet ama sadece kişisel hafızanda dolaşabileceğin ilk kısım açılacak. Otelin hafızasına girebildiğin ikinci kısım değil...”</p>

  <p>“Bundan nasıl emin olabiliyorsunuz?”</p>

  <p>“Tornquist’le vardığımız bir sonuç bu... Benim keşfettiğim Hayal Odası da şu anki gibi değildi. Birinci aşamada kendi ha­yallerimi gösteren bir yer vardı, ikinci aşamada ise otelin kay­dettiği bütün hayaller çevremde dönüyordu... İlki kişiye özel, İkincisi ise otele özel...”</p>

  <p>“Tıpkı aynada benim başıma geldiği gibi...”</p>

  <p>“Evet... Diğer bütün kâşifler de böyle ikili bir yapıyla karşılaş­tılar. Ve hepsi de ikinci aşamada fazla kalmayı göze alamadı.”</p>

  <p>“Ben de alamadım...”</p>

  <p>“Kendini küçümseme... Zor bir iş becerdin. Kapıdan çıkıp gitseydin otel dördüncü bir yalnızgezer bekleyecekti. Ve o da ilk üç kişi gibi eminim intiharla yüzleşecekti. Hiçbir yalnızge­zer bir yeri keşfetmek için siz üçünüz kadar çok yalnızlık çek­mek zorunda kalmamıştı...”</p>

  <p>“Teşekkürler. Bunu söyleyen ilk kişi sizsiniz.”</p>

  <p>Eline yeni bir patates aldı ve tekrar işine döndü.</p>

  <p>“Ayrıca açıklamalarınız için de teşekkürler... Özellikle Arsen konusunda söyledikleriniz gerçekten çok önemliydi. Çünkü Soğuk istasyon ekibi bile onun gibi birinin yaşamadığını dü­şünüyor...”</p>

  <p>“Açıkçası, varlığını kanıtlamam imkansız. Zaten Tornquist de resmi olarak kabul etmiyor. Onun Frieda gibi biri olduğuna inanıyor. Yani bir otel insanı, bir Ennoialı...”</p>

  <p>“Ben hâlâ onun bizim gibi biri olduğuna inanıyorum. Kısa süreliğine de olsa, o benim arkadaşımdı ve gerçekten dedikle­rinizi yapacak kapasitede biriydi...”</p>

  <p>Başı önünde patates soymaya devam ediyordu.</p>

  <p>“Neden burada kaldınız, neden evinize geri dönmediniz?”</p>

  <p>“Çok esrarlı bir nedeni yok,” dedi derin bir nefes alarak ve gözucuyla bana bakarak. “Burada bulunmam Tornquist’in de işine geliyor, demek istediğim araştırma ekibinden sayılırım. Ayrıca Ennoia benim için artık bir ev. Buradan ayrılamam.”</p>

  <p>“Sizce o gece, Franz neden beni size gönderdi?”</p>

  <p>“Çok basit, acıkmıştın... Her neyse, Franz, Ella, Frieda ve genç aşçılar... Bunların kim olduğunu bilmiyoruz. Aniden or­taya çıkıp kaybolabiliyorlar. Her an her yerde olabiliyorlar. Dikkat edersen hepsi de görünürdeki görevlerini aksaksız ye­rine getiriyorlar. Ella çok iyi bir otel müdürü, Franz da her an­lamda mükemmel bir resepsiyonist ve refakatçi...”</p>

  <p>“Franz diğerlerinden farklı. O bizim gibi...”</p>

  <p>“Eğer sen bunu o kaldığın kısacık sürede çözdüysen arkada­şın hepsini çözmüştür.”</p>

  <p>“Sanki o aynada daha fazla kalmadığım için bana kızgın gi­bisiniz.”</p>

  <p>“Hayır, kesinlikle değil. Yıllar önce ben de Hayal Odası’nın ikinci aşamasında fazla kalmayı göze alamamıştım. Tek söyle­mek istediğim, orada otelin kendini tümüyle sana açmış olma­sı... Korktun ve geri döndün... Dolayısıyla artık soru sormaya da hakkın yok. Kaldı ki, bu soruların cevaplarını kimse bilmiyor.”</p>

  <p>“Haklısınız. Sizi istediğim zaman görebilir iniyim?”</p>

  <p>“Tabii ki... Gel, biraz eski günlerden söz ederiz.”</p>

  <p>Şaka yaparken bile ciddiyetini koruyordu...</p>

  <p>“Ben ciddiyim. Sizinle daha sık görüşmek isterim.”</p>

  <p>“Eğer otelde kalırsan görüşürüz.”</p>

  <p>“Bu otelde ben ne yapabilirim ki?”</p>

  <p>“Otel müdürüne gidip iş iste... O sana bir şey ayarlar.”</p>

  <p>“Ella’ya mı? Yıllardır görmüyorum onu...”</p>

  <p>“Artık görebileceğini sanıyorum... En azından Franz’a sor...”</p>

  <p> </p>

  <p>Mutfaktan çıkıp, karanlık kafeteryayı boydan boya geçtim. Otelin ilk yılları geldi gözlerimin önüne... Isidoro, Arsen ve bir de ben... Durgun Zaman’a girmeden önce Arsen’le birlikte Ennoia muammasını çözmeye çalışan ilk birkaç kişiden biri olduğumu bilmek gerçekten gurur verici bir duyguydu... Peki ama Arsen neden Lucrecia, Franz, Ella, Frieda ve üç genç aşçı­nın kim olduğunu sormuştu ki bana... Belki o da bu problemleri hâlâ çözememişti ya da ortada aslında çözülecek hiçbir problem yoktu... En basit cevaplan aramalıydım.</p>

  <p>Lucrecia “Ömer Dai’nin Arsen”iydi.</p>

  <p>Franz bir Ennoia koordinatörü gibi çalışıyordu, insanları Hayal Odası’na gönderiyor, Geçmiş Yolculuğu Salonu’nda kar­şılıyor, boyutlar arasındaki iletişimi sağlıyor, Arsen’le beni Ka­ra Bölge’de buluşturuyor, doğru zaman ve yerde aşçıbaşıyla konuşmamı ayarlıyor, otelde kalanların kayıtlarını tutuyor, ne­redeyse her şeyi organize ediyor ama kendi halinde mütevazı bir resepsiyon görevlisi gibi davranıyordu. Bu arada, kimsenin hakkında bir yorum getiremediği Nordzest başkanı Ella otelin her türlü işini çekip çeviriyordu.</p>

  <p>Otele giriş kaydımı Franz yapmış, ilk dostum hatta ilk sev­gilim Ella olmuştu. Daha geldiğim ilk günler Ennoia muam­masının sıradan figüranları olarak gördüğüm iki insan şimdi karşımda muammanın kendisi olarak duruyorlardı. Onlar sa­dece varoluşlarıyla kim oldukları sorusuna en güzel cevabı ve­riyorlardı. Franz ve Ella otelin bir parçasıydılar. Onlar oteldi, onlar Ennoia’ydı ve onlar muammanın kendisiydi... Siyah Ha­tıralar Denizi’nde benim kısa bir süreliğine de olsa bir parçası olduğum o muazzam muammanın...</p>

  <p>Diğer Ennoia sakinleri de şaşırtıcıydı. May, Ennoia’nın he­nüz görmediğim Görüntü Tüneli bölümünü keşfeden bir yalnızgezerdi ama kütüphane görevlisi olarak çalışıyor, sürekli kitap okuyor, bazen Frieda’nın yerine bakıyordu. Bütün akademililer için bir efsane olan, “Ennoia’yı keşfeden adam” ola­rak tanınan Kris Torrance mutfakta patates soyuyor ve aşçıbaşı olduğunu bile kabul etmiyordu. Tornquist ve ekibi 24 yıldır tavanarasındaki ofislerinde sessiz sedasız Ennoia üzerine araş­tırma yapmaya devam ediyorlardı.</p>

  <p> </p>

  <p>Kafamda bu düşüncelerle resepsiyona geldim. Franz yoktu.</p>

  <p>Bölmenin arkasına geçtim ve 23 yıl öncesinin siyah ciltli ko­nuk defterini çıkarttım... Bu kez ne aradığımı biliyordum. Ta­rihi buldum ve 707 numaralı odaya dair bir kayıt aramaya baş­ladım... 23 yıl önce yani tam da Arsen’in otele geldiğini söylediği tarihte 707 numaralı odanın karşısında duran ismin kara­lanmış olduğunu fark ettim...</p>

  <p>Sahi Arsen ismini bana ilk ne zaman söylemişti? 323’teki karşılaşmamızda tanışmamıştık ama sonra... Evet, Ella’ya 323’te kalan adamı sorduğumda bana Arsen demişti... Oysa Arsen 323’te kalmıyordu, hatta aynı zaman diliminde bile değildik... Üstelik Arsen’le Siyah Ayna’da yaptığımız son konuş­mada “Ben buraya geldiğimde Ella yoktu,” dememiş miydi? Ella, Arsen’in ismini nereden biliyordu?</p>

  <p>Bu, Siyah Ayna’da Arsen’in kişisel hafızasına neden gireme­diğimi de açıklıyordu. Onun adı Arsen değildi. Bu ismi Ella söylemişti...</p>

  <p> </p>

  <p>“Dalmışsınız.”</p>

  <p>Franz’dı seslenen. Gelip yerine geçmişti.</p>

  <p>“Evet Franz. Dalmışım.”</p>

  <p>“Size nasıl yardımcı olabilirim?”</p>

  <p>“Ella’yı arıyorum.”</p>

  <p>“Kendisi şu an kafede... Onu orada bulabilirsiniz.”</p>

  <p>“Teşekkürler Franz. Her şey için...”</p>

  <p>“Bir şey değil.”</p>

  <p>“Kuzey ışıkları gerçekten çok güzeldi.”</p>

  <p>Sanki bir an gözleri parladı Franz’ın...</p>

  <p>“Evet çok güzeldir.”</p>

  <p> </p>

  <p>Kafeye gittim, Ella’yı arkasından gördüm. Durgun Zaman’da her zaman oturduğum masaya oturmuş, pencereden dışarı ba­kıyor ve sigara içiyordu. Üstünde kırmızı bir hırka vardı, sa­man sarısı dalgalı saçlarının arasından ensesinin solgun teni görünüyordu. Arkasından gelip elimi omzuna koydum. “Ella,” dedim... Kalktı ve sarıldı, ben de sarıldım...</p>

  <p>“Özledim seni,” dedi... '</p>

  <p>“Ben de,” dedim...</p>

  <p>“Hadi, geç karşıma otur!”</p>

  <p>Oturdum. Şefkatle bakıyordu bana...</p>

  <p>“Seni çok aradım Ella.”</p>

  <p>“Biliyorum.”</p>

  <p>“Neden bu kadar geç buluştuk?”</p>

  <p>“Her şeyin bir zamanı vardır.”</p>

  <p>“Haklısın.”</p>

  <p>“Söyle, ne istiyorsun benden?”</p>

  <p>“İşimden istifa edeceğim. Şu an işsiz sayılırım.”</p>

  <p>“Benden iş mi istiyorsun?”</p>

  <p>“Evet. Mümkünse.”</p>

  <p>“İlk geldiğin gün sana bir müzik ve film arşivinden bahset­miştim hatırlıyor musun?”</p>

  <p>Çok uzaktı o günler ama hatırlamıştım. “Evet, hatırlıyorum. Bana bakacak eleman bulamıyorum demiştin...”</p>

  <p>“May’in çok işi var. Oraya yetişemiyor. Belki sen bakabilir­sin oraya.”</p>

  <p>“Harika olur Ella...”</p>

  <p>“O zaman hemen May’e git. Sana o bölümü göstersin.” Ella’nın gözlerindeki o tatlı ışıltıyı ve hiç bitmeyecekmiş iz­lenimini veren şefkati gerçekten çok özlemiştim. Kalktım.</p>

  <p>“Seni daha sık görebileceğim değil mi Ella?”</p>

  <p>“Elbette, artık benimle çalışıyorsun. Personeldensin...” Ennoia’da Müzik ve Film Arşivi sorumlusu olarak çalış­mak... Kim bilir belki bir ev olarak kabul edebilirdim burayı...</p>

  <p>“Ella yıllar önce 323’te kalan kişinin Arsen olduğunu söyle­miştin, hatırlıyor musun?”</p>

  <p>“Hatırlamıyorum ama Arsen güzel isimdir... Çok severim.”</p>

  <p>Güldüm... İsmin ne önemi vardı ki?</p>

  <p> </p>

  <p>May kütüphanede yalnızdı... Beni görür görmez bölmesin­den çıkıp elindeki dosyaları gösterdi.</p>

  <p>“Romanın geldi... Az önce Franz getirdi.”</p>

  <p>“Sadece roman mı?”</p>

  <p>“Evet. Yoksa başka şeyler de mi vardı?”</p>

  <p>“Önemli değil May.”</p>

  <p>Belki aşk mektuplarının ona geç ulaşması daha iyiydi. Romanı bana göstererek. “Bunu hemen yarın okuyacağım,” dedi.</p>

  <p>“Boşver acele etme,” dedim.</p>

  <p>Susmuş, birbirimize bakıyorduk. Konuşacak daha çok şeyi­miz vardı. Ama her şeyden önce sormam gereken bir şey var­dı. Ennoia oyuncaklarının hepsiyle oynama şansım olmuştu. Koridor Seyyahı olmuş, Hayal Odası’na ve Geçmiş Yolculuğu Salonu’na girmiş, Siyah Ayna’yı bizzat ben keşfetmiştim... Si­yah ve pembe uykuyu yaşamış, Durgun Zaman’a girmiş, Yalnızgezer ve Kâşif olmuştum. Ama varlığını daha bugün öğle­den sonra öğrendiğim Görüntü Tüneli’ni henüz görmemiştim.</p>

  <p>“Yalnızgezer May’in keşfettiği Görüntü Tüneli nedir? Onu nasıl görebilirim?”</p>

  <p>May gülümsedi ve yaramazlık yapmak isteyen bir çocuğun bakışıyla “Gel,” diyip elimi tuttu... Masanın üzerinde duran babamın kitabını aldı ve kütüphanenin tam ortasındaki camekan tavanın altına getirdi beni... Kitabın daha önceden işaretlediği sayfasını açtı ve “Hadi,” dedi “son iki satırı oku! Sonra da gözlerini kapa.”</p>

  <p> </p>

  <p>“Bak haziran kırmızısı,” dedim ve gözlerimi kapadım.</p>

  <p>“Gözlerini aç,” dedi May.</p>

  <p>Açtım. Taşradaki evimizin bahçesinde, güneşli bir gündü. Babam, annem ve yanlarında küçük bir çocuk kiraz ağaçlarına bakıyordu. Haziran ayının ortalarında pırıl pırıl bir yaz günüy­dü. Gökyüzü mavi, bulutlar beyazdı ve ağaçların dallarından kirazlar sarkıyordu.</p>
</body>
</html>
