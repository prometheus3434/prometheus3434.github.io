<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>IV.</h2>

  <p class="quote">“Bilgelik bir başkasına anlatılamaz, bir bilgenin baş­kalarına anlatmaya çalıştığı bilgelik aptalca bir şey gibi gelir kulağa.”</p>

  <p class="quotename">Herman HESSE, <i>“Sidarta”</i></p>

  <p>Ennoia’da olayları açıklamak için herkes kendi terminolojisini ve kendi yöntemini kullanıyordu. Soğuk İstasyon ekibine göre ben artık bir Ennoia Kâşifi’ydim ve gelirken yanımda Kara Bölge’yi de getirmiştim...</p>

  <p>Asansöre doğru ilerledim, Marie’yi bulmalı ve Durgun Zaman’da geçirdiğim o yıllarda kafama takılı kalmış sorulardan birinin daha cevabını öğrenmeliydim.</p>

  <p>Asansörün gelmesini beklerken koridorda bir ses duydum. Durgun Zaman’da tek başıma geçirdiğim yılların neden oldu­ğu ani bir korku refleksiyle dönüp baktım. Gördüğüm şey, be­ni gerçekten şaşırtmıştı. Karşımda otelin temizlik görevlilerin­den biri olduğu belli olan 15-16 yaşlarında genç bir çocuk du­ruyordu... Yanıma geldi ve başıyla hafif bir selam verdi. Belli ki o da asansörü kullanacaktı. Onun varlığı birden huzurla dol­durdu içimi; yıllardır çok özlediğim gündelik hayatın olağan akışını hissettirmişti bana. Ennoia artık biraz olsun diğer otel­lere benzemeye başlıyordu.</p>

  <p>Kabinin içinde aşağı inerken onunla biraz gevezelik etmeye karar verdim. Konuşkan biriydi. Ortaöğrenimini sürdürdüğü­nü, annesiyle babasının fabrikada işçi olduğunu, haftanın yedi günü otele yedi ayrı öğrencinin düzenli olarak geldiğini söyle­di. Her katta ayrı bir öğrenci çalışıyordu. Bu sistemle kendisine ayda en fazla bir-iki kere sıra geliyordu... Okuldaki çocuk­lar bu işten memnundu çünkü Nordzetst’te öğrenciler için üc­retli iş imkanı yok denecek kadar azdı.</p>

  <p>“Bu otel sana biraz garip gelmiyor mu?” dedim lobi katına gelmek üzereyken.</p>

  <p>“Pek değil, sadece çok kalabalık,” dedi kayıtsız bir ifadey­le... “Bir de, bazen bazı odalara girmemiz yasak. Her gelene böyle bir liste verilir.”</p>

  <p>“Franz mı veriyor bu listeyi?”</p>

  <p>“Yo, onun bizle bir ilgisi yok. Otel müdürü Ella verir,” dedi ve lobide inip, öteberisinin olduğu arabayı aceleyle sürüp göz­den kayboldu...</p>

  <p> </p>

  <p>Ella... Aslında yıllardır onu aramıyor muydum? Acaba onu görebilecek miydim? Bu, mümkün müydü? Sonuç olarak, bu­nu gerçekleştirmek için elimden hiçbir şey gelmeyeceğini bi­liyordum. Ayrıca nasıl olsa Franz onu aradığımı biliyordu. En iyisi bu randevunun yerini ve vaktini tümüyle Ennoia’ya bı­rakmaktı...</p>

  <p>Toplantı salonlarının olduğu yere doğru yürüdüm. Kongre çalışmaları hâlâ sürüyordu ama toplantılardan birini izlemek konusunda isteksizdim. Geldiğim andan beri zihnim yine Ennoia muammasıyla dolup taşmıştı ve açıkçası biraz dinlenmek, Ennoia’daki olağan hayatın tadını çıkarmak istiyordum. Lobi­ye doğru ilerledim. Koltukların çoğu doluydu, her oturma grubunda hararetli sohbetler yapılıyor, tatlı ve huzur verici bir uğultu geniş tavanlı salonu dolduruyordu. Kafeye geçtim, ora­sı da kalabalıktı. Frieda çok meşguldü ve barda bile yer yok­tu... Tam geri dönmeye karar vermiştim ki bir toplantı sırasın­da Ennoia ve Tanrı ile ilgili görüşlerini dinlediğim Kawakadze seslendi. Yanma gittim. “Marie sizi arıyordu. Şu an C salonun­da. isterseniz bir uğrayın,” dedi.</p>

  <p> </p>

  <p>Hiç vakit kaybetmeden C salonuna gittim. Marie arkada bir yerde oturuyor, konuşmaları dinliyordu. Kapıdan içeri girer girmez beni gördü ve eliyle geliyorum anlamında bir işaret yaptı... Az sonra koridorda karşımdaydı.</p>

  <p>“Nerelerdesin? Merak ettim seni...”.</p>

  <p>“Uzun, hatta çok uzun hikâye.”</p>

  <p>“Öyle mi? Biraz vaktim var, dinleyebilirim.”</p>

  <p>“Yalnızgezer oldum...”</p>

  <p>Gözlerini kısarak dikkatle bana baktı, yalnızgezerliğin izini yüzümde arıyormuş gibi. Aslında dediğimi anlamışa benzemi­yordu... Soğuk İstasyon ekibinin terminolojisi belki daha açık­layıcı olabilirdi.</p>

  <p>“Kişiye Özel Boyut’taydmı”</p>

  <p>“Şu halde dışarıdan geliyorsun?”</p>

  <p>“Hayır, içeriden.”</p>

  <p>Gerçekten de bir şey anlamıyordu...</p>

  <p>“Anlamıyorum. Kapıdan çıkıp gitmedin mi yani?”</p>

  <p>“Hayır kaldım ve şifreyi kullanarak bu boyuta içeriden geri döndüm.”</p>

  <p>“Bunu nasıl becerdin?” dedi yüzünde bana hiç inanmayan ama kırmamaya da çalışan anlayışlı bir ifadeyle...</p>

  <p>Belli ki Kongre grubunun Durgun Zaman ve Kâşifler üzeri­ne pek fazla bir bilgisi yoktu...</p>

  <p>“Yalnızgezerlerden bana ilk kez sen bahsetmiştin...”</p>

  <p>“Evet ama onlar buraya gelmezler. Demek istediğim, biz on­ları böyle ortalıkta dolaşırken göremeyiz.”</p>

  <p>Bir kahkaha attım. “Haklısın, ayakaltında dolaşmazlar.” “Ayrıca boyut değiştirmek tatsız bir şeydir,” dedi ciddi bir ifadeyle. “Bir an otelde tek başına kalırsın, sadece Frieda ve birkaç aşçı vardır. Her yer bomboştur. Korku filmi gibi...”</p>

  <p>“Evet aynen öyledir, haklısın.”</p>

  <p>“Ve benim bildiğim kadarıyla kimse orada fazla kalamaz. Dayanılması güç bir yalnızlıktır.”</p>

  <p>“Yalnızgezerler işte o boyutta dolaşanlar,” dedim...</p>

  <p>Marie hâlâ inanmadan bakıyordu bana. Ama onu orada aya­küstü ikna etmek zorunda hissetmiyordum kendimi...</p>

  <p>“Soğuk istasyonda daha yakın ilişkiye girmek zorundasınız. Onlar bu boyut değiştirme ve yalnızgezerler konusunda siz­den daha çok şey biliyorlar.”</p>

  <p>“Emin misin?”</p>

  <p>“Evet.”</p>

  <p>“Haklı olabilirsin ama onlar bizimle ortak çalışma yapmak­tan pek hoşlanmıyorlar. Yöntemlerimizi bilimdışı buluyorlar.”</p>

  <p>“Arşivlerini ve dosyalarını size açmıyorlar mı?”</p>

  <p>“Hayır. Tornquist’i görmeyeli aylar oluyor.”</p>

  <p>“Çok tuhaf. Az önce bana aksini söyledi.”</p>

  <p>“Evet şu Isidore Yasaları ve Dee Kuramı’ndan söz ediyorsan, tamam onları biliyoruz ve bu kuramların üzerinde uzun uza­dıya durduk. Ama bakış açılarımız farklı. Onlar değişmeyen sabit kurallar arıyor ve yorumlardan fazla hoşlanmıyorlar. Bu da bize ters geliyor. Ennoia’da kesinliği tespit edilmiş bilimsel yasalar bulmak yerine, bizim toplantılarda yaptığımız gibi zi­hin açıcı yorumlar getirmek gerektiğine inanıyoruz.”</p>

  <p>“Tamam, buna hiçbir itirazım yok ama siz bu boyut değiş­tirme ve yalnızgezerler konusunda onlardan çok geride kalmış durumdasınız.”</p>

  <p>“Yanlış anlama ama bunu kabul etmemi benden nasıl bekle­yebilirsin? Hem sen Tornquist’i nasıl görebildin?”</p>

  <p>“Sonra anlatırım. Yakında yeni şeyler olacak. Benim değil, Soğuk İstasyon’un tahmini bu... Hayal Odası ve Geçmiş Yolcu­luğu Salonu gibi yeni bir şey geliyor.”</p>

  <p>Marie’nin beni tuhaf tuhaf süzen bakışlarına aldırmadım. Birkaç hafta önce kendisini görür görmez aşık olmuş bir gizli servis ajanıydım onun gözünde. Onu baştan çıkarmak, etkile­mek için kendimi olduğumdan daha da önemli gösterdiğimi düşünüyor olabilirdi. Olaya böyle baktığımda, bana elinden geldiğince anlayışlı davranmaya çalıştığı bile söylenebilirdi.</p>

  <p>“Boşver bunları,” dedim düşüncelerimden sıyrılarak. “Sana asıl sormak istediğim şey başka. Hani yıllar önce karşılaştığın bir yalnızgezer vardı... Sana adını söylemiş miydi?”</p>

  <p>Marie’nin yüzündeki ifade bir anda değişti.</p>

  <p>“Hayır. Genelde söylerler ama onların isimlerini ve yüzlerini kimse hatırlamaz. Ama konuştuklarımız asla aklımızdan çık­maz. Zaten ben ondan başka bir yalnızgezerle karşılaşmadım.”</p>

  <p>“Ne konuşmuştunuz?”</p>

  <p>“Aslında, bugün bu otelde kalıyorsam, biraz da o konuşma yüzündendir. Gerçekten çok etkileyici biriydi. Açıkçası ondan çok etkilenmiştim... Ama o, bu boyuta asla gelemeyeceğini söylemişti.”</p>

  <p>“Onunla sevişmiş miydiniz?”</p>

  <p>Marie’nin yüzü karmakarışık duygularla allak bullak oldu. Sanki hem böyle bir şey sormaya nasıl cüret ettiğimi merak ediyor hem de ne diyeceğini bilemiyordu. Gözlerime bir müd­det dikkatle baktıktan sonra “Evet,” dedi büyük bir yükten kurtulmak istercesine...</p>

  <p>“Adı Arsen miydi?”</p>

  <p>“Arsen mi? Bu, senin bana daha önce sözünü ettiğin ve yalnızgezer olduğunu tahmin ettiğimiz kişi değil mi?”</p>

  <p>“Evet.”</p>

  <p>“Ama o otele yeni girmiş biri değil miydi? Oysa benim sö­zünü ettiğim kişiyle ben ilk kez beş yıl önce karşılaştım. Ayrı­ca adı Arsen olsa bunu hatırlardım.”</p>

  <p>Marie’ye Arsen’le otele farklı yıllarda gelmemize rağmen dost olduğumuzu anlatmak çok uzun sürebilirdi. En iyisi sö­zünü ettiği yalnızgezerin Arsen’in olduğundan emin olmaktı. “Peki onun yüzünü, bedenini hatırlıyor musun?”</p>

  <p>“Senin gibi zayıf, senin boyunda ama kumral biri. Kısa saçlı, sert hatlı bir yüzü var.”</p>

  <p>“Kahverengi gözlü, 25-26 yaşlarında”</p>

  <p>“Evet.”</p>

  <p>“Sanırım o...”</p>

  <p>“O kim?”</p>

  <p>“Arsen.”</p>

  <p>“Sen nasıl tanıyabilirsin ki onu?”</p>

  <p>“Boşver. Peki son bir tahmin daha... Pembe Uyku dönemle­rinde onunla sevişiyorsun değil mi?”</p>

  <p>Marie’nin ağzı açık kalmıştı, ne diyeceğini bilemeden bana bakıyor, başını iki yana sallıyordu. “Şu karnındaki çocuğun babası da o, değil mi?”</p>

  <p>“Sen bütün bunları nereden biliyorsun?”</p>

  <p>“Sadece tahmin ettim.”</p>

  <p>“Onunla nerede karşılaştın?”</p>

  <p>“Çok uzun hikâye Marie.”</p>

  <p>“Ama onunla karşılaşman imkansız.”</p>

  <p>“Ennoia’da imkansız bir şey olmadığını sen de biliyorsun.”</p>

  <p>“Peki ama...”</p>

  <p>“Biliyorum soracak çok şeyin var..”</p>

  <p>Kararlı bir şekilde “Evet hem de çok!” dedi. Fakat tam o sı­rada Marie’yi arayan üç kişi yanımıza geldi ve izin isteyerek ona toplantı düzeniyle ilgili bir şeyler sordular. Marie gerçek­ten yoğun biriydi, açıkça söylememişti ama galiba Ennoia’daki sivil hareketin faaliyetlerinde söz sahibi olan kişilerden biriy­di. Arsen gerçekten güzel ve akıllı bir sevgili bulmuştu kendi­sine... Siyah Hatıralar Denizi denen yerden Pembe Uyku deni­len bölgeye geçmek ve orada Marie ile sevişmek onun gibi bir deha için hiç de zor olmamalıydı. Ne demişti? “Burada pek yalnız olduğum söylenemez.” Durgun Zaman yıllarında ne­dense Marie ile Arsen arasında hep bir ilişki olduğunu düşün­müş, Marie’nin karşılaştığı yalnızgezerin Arsen olduğunu bir biçimde sezmiş ve Pembe Uyku’da yaşadığı cinsel deneyimler­le Arsen arasında hep bir bağ kurmuştum... Şimdi tüm bu sez­gilerimin doğru çıktığını görüyordum.</p>

  <p>Marie aslında benimle konuşmak istiyordu ama acilen git­mek zorundaydı. “Sorun değil sonra görüşürüz,” diyip lobiden ayrıldım. Zaten May’e uğramak istiyordum. Raporum Profesör Tornquist’e sabah ulaşmışsa, romanımla mektuplarımın da May’in eline ulaşması gerekiyordu.</p>

  <p>Lobiyi geçip eski resepsiyonun arkasındaki koridora sapar­ken ürperdim. Durgun Zaman boyunca günlerimin, geceleri­min büyük bir çoğunluğunu geçirdiğim mekâna girmek kolay bir şey değildi. Her an tekrar boyut değiştireceğimi düşünü­yor, zamanın kilitleneceği endişesini taşıyordum. Bir an içeri girmemeyi bile düşündüm. Ama “Hayır,” dedim kendi kendi­me. “Artık nesnel zamandayım işte... Korkmama gerek yok.” May’i içeride bulabilmek için dua ederek kütüphanenin kapı­sını açtım.</p>

  <p>May yerindeydi ve yıllarca çalıştığım büyük masanın çevresi okuyan insanlarla doluydu. Diğer küçük masalarda da insan­lar vardı. Kapının girişinde durup, bu nefis görüntünün keyfi­ni çıkardım. Masaların üstündeki sarı lambaların zayıf ışıkları, geniş tavanın loşluğu, yukarı doğru yedi kat boyunca uzadık­ça uzayan raflarda duran yüzbinlerce kitabın huzur veren din­ginliği ve en önemlisi insanların varlığı... Yıllarım geçmişti bu­rada. Karmaşık, tuhaf ve biraz da içimi ürperten duygulardı.</p>

  <p>May beni hâlâ görmemişti. Her zamanki gibi ince siyah çer­çeveli gözlüğünü takmış, elindeki kitaba dalıp gitmişti. Yaklaş­tığımı, başına gelip dikildiğimi fark etmedi bile.</p>

  <p>“Ne okuyorsun?” dedim usulca.</p>

  <p>Bakışlarını kitaptan kaldırıp şöyle bir süzdü beni...</p>

  <p>“Babanın şiirlerini...”</p>

  <p>“Hangisindesin? ”</p>

  <p>“Bahar Bayramı... Oradaki küçük çocuk sensin herhalde.”</p>

  <p>“Evet.”</p>

  <p>“Uzun süredir okumamıştım. Gerçekten güzel şiirler.”</p>

  <p>“Peki bugün burada birtakım kitap dosyaları eline geçmedi mi?” Merakla masasına göz gezdirdim.</p>

  <p>“Yoo...” dedi kayıtsızlıkla...</p>

  <p>Birden canım sıkılmıştı... Gerçi yazdığım bütün mektuplar hariç hem raporumun hem de romanın valizimde birer kopya­sı duruyordu ama neden hâlâ May’e ulaşmadıklarını anlamak mümkün değildi.</p>

  <p>“Ennoia Matbaası’na ayrılmış özel bir bölüm var mı burada?”</p>

  <p>“Hayır yok, nereden çıkardın bunu?”</p>

  <p>“Hiç. Yvonne Krueber gibi eserlerini burada yazan ve bastı­ranların kitaplarının durduğu bir bölüm olabilir diye düşün­müştüm de...”</p>

  <p>“Gerçekten çok iyi fikir. Gerçi şu ana kadar sözünü ettiğin gibi en fazla 10 kitap var elimde ama ileride böyle bir bölüm açabilirim.”</p>

  <p>Zamanın neresinde olduğunu kestiremediğim Arsen böyle bir bölümün açılmasına önayak olduğunun farkında mıydı acaba?</p>

  <p>“Bu kitapları ne zamandır basıyorsun?”</p>

  <p>“Yaklaşık beş yıldır.”</p>

  <p>“Buradan dışarıya çıkmıyor mu bu kitaplar?”</p>

  <p>“Elbette çıkıyordun Aksi yönde bir kural koymuyoruz. Kal­dı ki, en az 500 tane bastırıyorum matbaada.”</p>

  <p>Kısık sesle de konuşsak başkalarını rahatsız ediyor olabilir­dik. İyice eğildim.</p>

  <p>“Bak May, yakında sana bir tane kitap dosyası bırakacağım. Bir roman.”</p>

  <p>“Daha önce hiç roman basmadım burada.”</p>

  <p>“Basman önemli değil. Okumanı istiyorum.”</p>

  <p>“Kim yazdı?”</p>

  <p>“Ben.”</p>

  <p>“Sen mi? Ne zaman yazdın ki?”</p>

  <p>“Öteki boyutta...”</p>

  <p>May önce şöyle bir baktı bana, sonra gülümsedi. Gözlerine sanki bir pırıltı gelmiş, şefkatin baskın olduğu sevgi dolu bir ifade bütün yüzünü doldurmuştu.</p>

  <p>“Yoksa sen...” Gerisini getirmedi, sadece bakmaya devam etti...</p>

  <p>“Evet...”</p>

  <p>“Ne zaman döndün?”</p>

  <p>“Bu sabah...”</p>

  <p>“Ve gelir gelmez bana aşk ilan ettin öyle mi?”</p>

  <p>“Evet.”</p>

  <p>“Benim olmadığım bir yerde bana aşık olmayı nasıl becer­din?”</p>

  <p>“Aslında, orada sana daha önce aşık olduğumu fark ettim. Buradayken, kafede konuşurken... Yani üç dört gün önce...” May kütüphanede masalarda çalışanlara doğru baktı ve kı­sık sesle, “Şu an buradan ayrılamam. Sonra konuşalım mı?” dedi...</p>

  <p>“Olur. Ne zaman?”</p>

  <p>“Ben seni ararım.”</p>

  <p> </p>

  <p>“Olur,” diyip kütüphaneden çıktım. Kolumda hâlâ bir saat yoktu ve uzun bir süre sonra ilk kez saati merak ediyordum.</p>

  <p>Ne yapacağımı bilemez bir halde, aklım May’le dolu olarak re­sepsiyona, Franz’a uğradım... Beni görür görmez, “Ben de sizi arıyordum,” dedi. “Aşçıbaşı sizinle görüşmek istiyordu.”</p>

  <p>“Aşçıbaşı mı?” dedim şaşkınlıkla... Yıllar önce Ennoia üzeri­ne bana ilk önemli bilgileri veren kişiyi bir an önce görmek için sabırsızlanıyordum.</p>

  <p>“Nerede?”</p>

  <p>“Bir aşçıbaşının olması gereken yerde.”</p>
</body>
</html>
