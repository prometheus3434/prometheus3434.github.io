<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>III.</h2>

  <p class="quote">“...her otelin hayaletleri vardır sanırım. Hele eskilerinin...”</p>

  <p class="quotename">Stephen KING, “Medyum / <i>The</i> Shining”</p>

  <p>Kar taneleri pencereye vuruyordu ve biz solgun sarı ışıkla ay­dınlanmış tavana bakarak kırmızı halının üzerinde yarı çıplak yatıyorduk.</p>

  <p>“Koridorlarda hayaletler görüyorum Ella,” dedim.</p>

  <p>Ella’nın bakışları tavanda odaklanmıştı, sanki beni dinlemi­yordu.</p>

  <p>“Lütfen dinle beni, bu çok önemli.”</p>

  <p>Başka bir alemde dolaşan düşüncelerinden sıyrılmaya zah­met etmeden “Dinliyorum,” diye fısıldadı.</p>

  <p>“Hayaletler... Az önce odadan çıktığımda yine gördüm.”</p>

  <p>“Kim bunlar?” dedi çok da ilgiliymiş gibi görünmeden. “Otelde hayalet gibi dolaşan o kadar çok insan var ki?”</p>

  <p>“Hayır Ella, ciddiyim. Kendimi gördüm ben.”</p>

  <p>Ella biraz olsun dikkat kesilmişti. “Neler diyorsun sen?”</p>

  <p>“Hem de iki kez... Çocukluk halimi... Önce sırtından mavi ceketiyle gördüm. İlkinde anlamadım ama sonra tuhaf bir şey oldu ve hatırladım. O bendim. Üzerimde ilkokula başladığım gün giydiğim ceket vardı.”</p>

  <p>“Hayal bunlar,” diyip başımı okşadı.</p>

  <p>“Öğle yemeğinden sonra yine tuhaf bir şey gördüm. Galiba otelin eski yıllarında yaşamış biriydi... Üstünde otelin arması olan bir üniforma vardı. Temizlik malzemelerini taşıdığı gıcırtılı bir arabayla bana doğru geliyordu. Orta yaşlı bir kadındı. Onunla göz göze gelmekten korktum.” Ella doğrulup kendine doğru çekti beni. “Neler oluyor burada Ella. Bu uykular, haya­letler... Sonra bütün şu Soğuk İstasyon saçmalığı... Ben neyin içindeyim anlamıyorum, aklımı kaybettiğimi düşünüyorum.”</p>

  <p>Hiç konuşmadan başımı okşuyordu. Dokunuşları rahatlatı­cıydı. Beni kâbuslardan çekip çıkartan o sarsılmaz gerçeklik duygusuyla şefkatin birleştiği bu sıcaklıkta eriyip gitmek isti­yordum...</p>

  <p>“Şimdi ne olur git,” dedi Ella. “Yalnız kalmak istiyorum, üs­telik yapacak işlerim de var.”</p>

  <p>Kalkıp üstüme başıma bir çeki düzen verdim.</p>

  <p>“Akşam yemeği için ararım seni,” dedi.</p>

  <p>Odanın kapısını çektim, koridora baktım. Çok şükür, kim­seler yoktu. Odama çıktım, soyunup kendimi yatağa attım. Kaç saat olursa olsun uyumak istiyordum, Ella’nın teninin ko­kusunu içime çekerek gözlerimi yumdum. O derin siyah kuyu beni bekliyordu. Kendimi bıraktım...</p>

  <p> </p>

  <p>Dışardan sesler geldi. Tık, tık, tık... Kuyunun ıslak, karanlık çamuruna tekrar gömülmek üzereyken aynı sesleri yeniden duydum. Üç defa... Çıkmak kolay değildi... Sanki bataklık çamurundaydım da, doğrulamıyordum. Yine aynı tık sesi... Kapı çalmıyordu...</p>

  <p>Kuyunun dibindeki çamurdan tümüyle kurtulup gözlerimi açtım. Zifiri karanlıkta bir oda. Dışarıda rüzgarın uğultusu. “Geliyorum bekleyin,” dedim ya da dediğimi sandım. Başucu lambamı yaktım ve bu kez bağırdım. “Geliyorum bekleyin.” Sesim çatallanmış, boğazımda düğümlenmişti.</p>

  <p>Kapıyı açtım... Kısa boylu, şişman, korku dolu gözlerle ba­kan bir adam duruyordu karşımda.</p>

  <p>“Lütfen girebilir miyim? Rahatsız ettiğimi biliyorum ama çok önemli,” dedi.</p>

  <p>Onu içeri aldım. Belki de rüyadaydım, kim bilir?</p>

  <p>Kapıyı kapattım. Aklım az önce çıktığım kuyunun dibinde­ki huzur duygusundaydı hâlâ.</p>

  <p>“Ben Bertuch,” diyerek ellerini birbirine çarptı beklenmedik misafirim. Uykulu halimi görünce sesini yükseltti: “Ne olur, vaktimiz yok ayılın!”</p>

  <p>Mekân mefhumunu bulmuştum. Nordzest kentinde Ennoia Oteli 707 numaradaydım. Her şeyi hatırlıyordum. Saate bak­tım, 11 civarı... Gece mi gündüz mü orası belli değildi? Misafi­rim Bertuch’u da hatırladım. Klamm tanıştırmıştı kafede. Elin­deki bardakla oynayan tedirgin ve huzursuz adam... Üstelik Gizli Servis’tendi. Eğer gecenin ll’iyse akşam yemeğini kaçır­mış durumdaydım. Demek ki, Ella beni aramamıştı. Ya da ara­mış ama ben uyanmamıştım.</p>

  <p>Bertuch şaşkın şaşkın yüzüme bakarken bunları düşünüyor­dum işte... O ise “Konuşmamız gerekiyor. Çok önemli,” dedi bir kez daha.</p>

  <p>“Sabah mı yoksa gece mi?” dedim.</p>

  <p>“Bilemiyorum,” dedi çok kesin bir ifadeyle... Kolundaki sa­ati gösterdi. Üçü yirmi üç geçiyordu.</p>

  <p>“Yüzümü yıkamak istiyorum,” dedim bütün bu anlamsızlık­lara dayanamayarak.</p>

  <p>Banyoya girdim, ışığı açtım ve aynadaki görüntüm karşısın­da donup kaldım. En az iki günlük sakal vardı yüzümde. Yine o korku... Gerçeklik duygusunu tümüyle kaybetme korkusu. Aynaya bakarken Bertuch girdi içeriye...</p>

  <p>“Neyiniz var sizin? Lütfen kendinize gelin...”</p>

  <p>“Bugün günlerden ne?”</p>

  <p>“Tabii ki bilmiyorum. Burası Ennoia dostum! Burada günle­rin bir önemi yoktur...”</p>

  <p>“Ne demek ‘bilmiyorum’? Bir insan hangi günde olduğunu nasıl bilmez? Kaç gündür uyuduğumu bilmek zorundayım.” Bertuch ellerini iki yana açıp yalvarırcasına bana baktı. “Burası Ennoia, burada her şey olur. Ayrıca birkaç gün uyu­manın ne zararı var ki? Hadi diyelim bir zararı var. Bunun ne önemi olabilir ki? Üç gündür Frieda ve üç aptal aşçıdan sonra gördüğüm ilk insansınız.”</p>

  <p>Bertuch’un temsil ettiği gerçeklik duygusu bir tokat gibiydi. Öyle bir yerdeydim ki, iki gün deliksiz uyumamın bile hiçbir önemi yoktu. Belki de haklıydı. En iyisi onu dinlemekti. Yü­zümü yıkadım. Odaya gelip içeride turlayan Bertuch’u gördü­ğümde birkaç gün uyumamın “hiçbir önemi” olmadığına iyice inandırmıştım kendimi.</p>

  <p>“Evet,” dedim. “Seni dinliyorum.” Koltuğa oturup sigara yaktım. Bertuch gibi insanların iyi tarafı, onların panik içinde­ki heyecanlı halinin sizi her şeye rağmen sakin göstermesidir. Üstelik o an sakin görünmek bir tür güç veriyordu bana. Gerçi içi boş bir güçtü bu; belki çoktan delirmiştim ama hiç değilse Bertuch’un karşısında soğukkanlı ve her şeye hakimmiş gibi durmayı beceren eski film kahramanlarına benziyordum.</p>

  <p>“Gri Dosya’yla geldin buraya değil mi?” diye girdi Bertuch konuşmasına...</p>

  <p>“Ben İçişleri müfettişiyim.” Gerçeklik duyguma ben bile hayran kaldım. Kaç saat uyuduğumu, hangi günde olduğumu bilmiyordum ama hâlâ sağlam bir gizli servis mensubu gibi hareket edebiliyordum.</p>

  <p>“İntiharlar için gönderdiler. Ömer Dai ile şu öteki adam...” dedi Bertuch.</p>

  <p>“Bunda haklısın.”</p>

  <p>“Beni de Klamm için gönderdiler. Onun yardımcısı olarak atandım. Fakat Klamm kendisini denetlemeye geldiğimi ilk günden itibaren biliyordu. Üstelik benimkisi Kırmızı Dosya...”</p>

  <p>İki anlamı vardı bunun: Birinci derecede gizlilik ve iç tef­tiş... Yani, ajanın ajanı denetlemesi... Söylediklerinizden hiçbir şey anlamıyorum diyip İçişleri müfettişi kimliğinde ısrar ede­bilir ya da aptal rolü yapabilirdim ama dinlemeyi tercih ederek sigaramdan derin bir nefes çekip üfledim.</p>

  <p>“Günleri saymayı bıraktım ama yaklaşık...” Susup bir hesap yapmaya çalıştı sonra vazgeçti.. “Neyse zaman burada önemli değil... Kesin olan tek şey benim sizden önce geldiğim.”</p>

  <p>Benden bir tepki bekliyordu. Bertuch belinden itibaren vü­cudunu öne eğerek konuşuyor, sonra aniden doğruluyor ve söyleyeceklerini bulmak için odanın içinde ileri geri yürüyor­du. Ya Nordzest onu bu hale getirmişti ya da Gizli Servis’in özel tercihiydi çünkü bu haliyle kimse onun bir ajan olduğunu anlamazdı. Klamm bile Bertuch’un gelip onu denetleyece­ğini düşünemezdi herhalde.</p>

  <p>“Klamm’la görüştüğünüzü biliyorum,” diye devam etti. “Lütfen inkâr etmeyin, bundan eminim. O akşam size çok ya­kın davrandı.”</p>

  <p>“Klamm mı?” Bunu derken elimde olmadan gülümsemiştim.</p>

  <p>“Ne olur ona mesajımı iletin. Onunla ilgili raporumu çok­tan yazdım. Hakkında olumsuz tek bir şey dahi yok. Bana inanmıyor. Belki size inanabilir.”</p>

  <p>Onu ciddiye almak imkânsızdı.</p>

  <p>“Fakat asıl istediğim başka. Sizin merkezle görüşebileceğini­zi biliyorum. Şifreniz hâlâ geçerlidir. Gri Dosya vakalarında böyle olur. Merkeze benim durumumu anlatın. Geri dönme emrini beklediğimi söyleyin.”</p>

  <p>“İşiniz tamamsa neden geri dönmüyorsunuz? Kırmızı Dos­ya nedir bilmiyorum ama herhalde sıkı bir adamsınız ki, Klamm’ı denetlemeye göndermişler sizi. Bu da, geri dönme emrine ihtiyacınız olmadığını gösterir.”</p>

  <p>“Anlamıyorsunuz, beni aptal yerine koyuyorsunuz,” diye çırpındı Bertuch... “Sordini’yle tanışmadınız mı siz? O pis şey­tanla...”</p>

  <p>“Evet, sizin yanmızdaydı o akşam...”</p>

  <p>“Sordini beni kontrolü altına aldı. Bağlantı şifremi biliyor­du o şeytan. İşime devam etmemi istiyor. İşimi bitirdiğimi ka­bul etmek istemiyor. Sordini’nin emirlerini çiğneyip geri dö­nersem o zaman suç işlemiş olacağım ve Gizli Servis’ten atılıp bir fabrikada işçi olacağım. Hem de bu yaşta... Ama öte yan­dan siz merkezle konuşur ve ‘Bertuch işini bitirdi burada kal­masına gerek yok,’ derseniz o zaman iş değişir. Sordini’yi şi­kayet edin onlara ne olur! Ya da Klamm’a söyleyin beni affet­sin. Çünkü biliyor musunuz Klamm, Sordini’nin amiri oluyor galiba...”</p>

  <p>Sordini meselesi beni rahatsız etmişti. “Size hiçbir yardımım olamaz dostum. Klamm’ı görmeyeli günler oluyor... Ayrıca şu Sordini, onu biraz daha anlatsanıza...”</p>

  <p>“Şeytan o, şeytan,” diyip yüzünü buruşturdu, sanki her yer­den çıkabilirmiş gibi de korkuyordu. “O olmasaydı çoktan gi­derdim buradan. Belki hemen giderim. Ama gitmeme de izin vermeyebilirler. Artık her şeyden korkuyorum.”</p>

  <p>“Sordini size ne söylüyor?”</p>

  <p>Kafasını yukarı atıp isterik bir kahkaha attı. “Bu korkunç otelde kal ve işini yap, diyor. Kimse Bertuch’u düşünmüyor. Bertuch, Klamm’ın köpeği olmuş, umurunda bile değil.” Bir­den korkup durdu. “Hayır, hayır! Ne olur bunu söylemeyin, işimi iyi yapmadığımı düşünürler. Köpeği değilim elbette ama bu garip otelde insan ne yapacağını hiç bilemiyor? Geldiğim ilk günden beri, Klamm’ı nasıl denetleyebileceğimi düşündüm ve hiçbir yol bulamadım. Doğru dürüst bir idari başkanın bile ol­madığı bu şehirde henüz Klamm’ın ne iş yaptığını, hangi odada çalıştığını bile anlayabilmiş değilim. Bu bir Kırmızı Dosya va­kası dostum, Kırmızı Dosya... Klamm’ın yardımcısıyım ben ve Klamm benden o kadar aptalca işler yapmamı istiyor ki, anlata­mam. Onu şikayet edecek tek bir merci de yok...”</p>

  <p>Bir an sustu... Sanki çok gizli bir şey söylermiş gibi fısıldadı: “Bence her şeyin gerisinde Klamm var.”</p>

  <p>Klamm’ın sahip olduğu güç, o an hiç umurumda değildi. Odama geldiği andan beri küçümsediğim bu adam, benim için bir tür ayna işlevi görüyor, adeta aczimi ve çaresizliğimi yansı­tıyordu.</p>

  <p>Suskunluğum onu çıldırtmıştı sanki. “Düşünebiliyor musu­nuz? Kırmızı Dosya’yla bu şehire geliyorum, Klamm’ı denetle­mek için...” Öyle bir kahkaha attı ki, bir an çıldırdığını düşün­düm. Ama aniden yüzü kasıldı ve karşımdaki koltuğa çöktü kaldı. Hiç konuşmadan sanki acı çekermiş gibi başı önde ha­fifçe sallanıyordu.</p>

  <p>“Neyiniz var? İyi misiniz?” diye kalktım.</p>

  <p>“Burada ne kadar iyi olabilir ki insan? Çocuğumu ve karımı özledim, başkentte iyi bir ajandım ben. Belki burası bir sürgün yeri... Ya da bizi deniyorlar... Başka niçin buraya gönderilir ki insan? Üstelik iki gündür koca otel bomboş. Sanki herkes terk edip gitmiş gibi... “ Ağlamak üzereydi. “Belki de her şey bana karşı düzenlenmiş bir komplonun parçası...”</p>

  <p>“Sordini,” dedim. “Onu anlatsana biraz. Belki seni kandırı­yordun Şifreni bir yerden ele geçirmiş olamaz mı?”</p>

  <p>“Bunu da düşündüm. Fakat Sordini’ye itaatsizlik edip geri dönmek riskli bir şey Sadece Sordini’den değil, Klamm’dan da korkuyorum. Belki Ennoia’dan hiçbir çıkış yoktur...” İçini çekti. Dudağını büzerek ağlamaya başlamasına ramak vardı sanki. Onu küçümseyen, soğuk ve ilgisiz adam kimliğini bir yana bırakıp yanma eğildim.</p>

  <p>“Size yakışmıyor Bertuch. Boşverin bunları, hemen gidin buradan. Siz hastasınız, burada kalmanız kimsenin işine yara­maz. İleride bir soruşturma olursa ben sizin şahitliğinizi ya­parım.”</p>

  <p>Bertuch gözlerini kaldırıp bana baktı. “Ne olur bana yardım edin! Klamm’ı görürseniz benim için konuşun ama bu ziyaret­ten de söz etmeyin.”</p>

  <p>“Asıl mesele Sordini değil mi?”</p>

  <p>“Sordini’nin Klamm’a bağlı olduğuna eminim...”</p>

  <p>Birden ayağa kalkıp, “Boşversene beni de Klamm’ın yakın arkadaşı sanıyorsun ama ben onu son olarak senin yanında o akşam kafede gördüm,” dedim. Bertuch da ayağa kalktı. Ciddi olup olmadığımı anlamak istiyordu. Aptallığı biraz sinirlendirmişti beni. “Hem nereden çıkartıyorsun Klamm’ın ya­kını olduğumu...”</p>

  <p>“Yalan söylüyorsun,” dedi sanki atacağım tokatı bekleyip sa­kınmak isteyen bir çocuk gibi... “O akşam Klamm’la nasıl ko­nuştuğunu gördüm, sen onun amiri gibiydin, ‘Seninle acilen görüşmem gerekiyor,’ dedin. Kulaklarımla duydum.”</p>

  <p>Bertuch susmuyor, Sordini, Klamm ve kendisiyle ilgili aşağı yukarı hep aynı şeyleri söyleyip duruyordu. Ne yazık ki, Klamm’ı tanıdığıma kalpten inanıyordu. Bense hazır Bertuch’u bulmuşken ondan başka ne öğrenebilirim diye düşü­nüyordum.</p>

  <p>Sustuğu bir anı kollayıp hemen girdim. “Bak istediğini belki yaparım. Eğer yapmamı istiyorsan bana Nordzest’e geldiğin günden beri başına gelen tuhaf olayları tek tek anlat...”</p>

  <p>“Tek tek mi? Ciddi misin? Bu imkansız.”</p>

  <p>“Neden?”</p>

  <p>“Burada normal olan ne var ki sence? Özellikle şu son iki günde...”</p>

  <p>Bu, aradığım cevap değildi. “Hayır, hayır benim söylemek istediğim... Mesela hiç hayalet gördün mü?”</p>

  <p>“Hayır,” dedi. İlk kez bu kadar sakindi.</p>

  <p>“Sence buranın başkanı gerçekten Ella mı?”</p>

  <p>Bertuch dikkatle bana bakıyordu. “Evet,” dedi aynı sakinlik­le. “Yoksa onunla yattın mı?”</p>

  <p>“Hayır,” diye çıkıştım. “Neler söylüyorsun sen böyle, saçma sapan konuşma!”</p>

  <p>“Sordini ‘Ella Paris’ten gelen ajanların çoğuyla yatar’ de­mişti.”</p>

  <p>“Seninle yattı mı mesela?” Ayağa kalkıp nefretle bakmıştım ona... Bertuch çekindi ve korktu. “Hayır,” dedi ama gülmesini zor tuttuğunu fark edebiliyordum. Sinirlenmiştim, artık onun­la hiçbir şey konuşmak istemiyordum. Ella’yla ilgili söyledik­leri midemi bulandırmıştı...</p>

  <p>Kapıyı açıp onu göndermeye yeltenmeden önce, “‘Ennoia’da tuhaf olmayan ne var ki?’ diye soruyorsun ama bir tek şey bile söylemiyorsun. Ne biçim bir ajansın sen?” dedim öfkeyle... Bertuch benden korkarak, hiçbir şey söylemeden hemen oda­dan sıvıştı.</p>

  <p> </p>

  <p>Neyi düşüneceğimi şaşırmıştım. Ella’yla sevişmemizi mi? Kaç saat ya da kaç gün önce olduğunu bile tam olarak bilemiyor­dum. Bertuch’un Sordini hakkında söylediklerini mi? En iyisi, kaç saat uyuduğumu ve hangi günde olduğumu öğrenmekti. Karnımı doyurmanın da bir yolunu bulmalıydım. Bertuch iki gündür otelin bomboş olduğunu söylüyordu. Çıkıp bunu da kontrol etmeliydim.</p>

  <p>Resepsiyonda Franz’ın saatiydi. Aradım ve hangi günde ol­duğumuzu sordum. “Perşembe,” dedi... Tam tahmin ettiğim gibi 28 saat uyumuştum ve Bertuch gelip beni o kuyudan çekmeseydi uyanacağım da şüpheliydi.</p>

  <p>“28 saattir uyuyorum Franz ve karnım çok aç. Bana ne tav­siye edersin?”</p>

  <p>“Oda servisimiz maalesef yok,” dedi Franz. Büyük Salgınlar Devri’nden sonra herhalde dünyanın hiçbir otelinde oda servi­si yoktu ve bunu biliyordum. Böylesi gereksiz bir lüks için in­san emeğinin heba olması anayasal bir suçtu. Franz’ın espri yaptığını farz ederek güldüm. “Biliyorum Franz, tek derdim bir şeyler yemek. Bunun için her yere giderim...”</p>

  <p>“Mutfağa gidip aşçıbaşıyla konuşabilirsiniz.”</p>

  <p>İyi de, yemek verir miydi? Franz, sanki dünya hiç yıkılma­mış da otelcilik sistemi taş gibi ayakta duruyormuş gibi “El­bette,” dedi...</p>

  <p>Şüpheliydim. Yine de hemen giyinip odadan çıktım. Ya Bertuch’un ya da 28 saatlik uykunun sinirlerim üzerinde yatıştırı­cı bir etkisi olduğunu inkâr edemezdim. Ella’yla ilgili söyle­diklerine artık inanmıyordum. Sordini, Ella’yı yatağa atama­yınca bunu kıskançlıkla söylemiş olabilirdi. Giyinip, tıraş ol­madan odadan çıktım. Koridorun her iki tarafına da baktım. Hayalet yoktu. Hızla asansöre ilerledim ve başımı sağa sola çe­virmeden, asansörün gelmesini bekledim.</p>

  <p>Hayaletler ortalıkta yoktu. Ama o kadar ağır çalışan bir asansördü ki bu, beklemek de yeterince sinir bozucuydu. Oda­mın bulunduğu kuzey tarafından ayak sesleri duyunca bakışla­rımı çevirmemeye karar verdim. Giderek yaklaşıyordu... Bir hayaletse bile, 28 saatlik uykunun ve Bertuch tarafından uyandırılmanın ardından aç karnına hiçbir şeyden korkmadığımı fark edip döndüm. “Şifreci” Arsen karşımdaydı... Onun da ni­yeti asansörü kullanmaktı. Hafifçe bir selam verip yanımda durdu ve başını önüne eğdi. Zihni çok meşgul gibiydi ve du­dakları dua eder gibi sürekli kıpır kıpırdı.</p>

  <p>“Beklediğiniz kişi geldi mi?”</p>

  <p>Boş boş baktı bana. Hiçbir şey anlamamış gibiydi.</p>

  <p>“323 numaralı odada karşılaşmıştık ve siz bana beklediğiniz kişi olmadığımı söylemiştiniz.”</p>

  <p>“Hatırlıyorum,” dedi. Dudakları artık kıpırdamıyordu ve ba­na bakıyordu. “Gelmedi. Ama bulacağım. Bu, sadece bir oyun ama zor bir oyun.”</p>

  <p>Asansör gelmişti. Beraber bindik.</p>

  <p>“Ne tür bir oyun?”</p>

  <p>“Kurallarım keşfetmek zorunda olduğunuz bir oyun. Kural­ları bulma oyunu.”</p>

  <p>“Buraya bunun için mi davet edildiniz?”</p>

  <p>“Evet.” Belli ki bir an önce konuşmayı bitirip yeniden dü­şünme seansına dönmek istiyordu. Tanımadığı biriyle konuş­maktan hoşnut değildi. Sırf kibarlığından ötürü cevap verdi­ğinden emindim. Sustum. Ben ve Bertuch, Ennoia’da tuhaf olaylarla karşılaşan olağan insanlardık. Arsen ise zaten tuhaf biriydi. Bertuch’dan bile bir şey öğrenemediğim hesap edilirse, Arsen’den herhalde hiçbir şey öğrenemezdim.</p>

  <p>Zemin kata geldiğimizde yerinden kıpırdamadığını görünce, “İnmeyecek misiniz?” diye sordum. “Elayır,” dedi. “Asansör­lerde iyi düşünürüm. Birkaç kez daha inip çıkmayı düşünüyo­rum.”</p>

  <p>Nordzest’te artık hiçbir şeye şaşırmıyordum. Mutfağa doğru yürüdüm.</p>

  <p> </p>

  <p>Yemek salonu karanlıktı, sadece yemek verilen tezgâhların ar­kasında mutfak girişi olduğunu sandığım bir kapıdan ışık geli­yordu. Tezgâhın arkasına geçip ışığa doğru ilerleyip içeri gir­dim. Geniş tavanlı, umduğumdan çok daha büyük bir mutfaktı burası. Birkaç büyük kazan fokurduyor, havada iştahımı daha da arttıran yemek kokuları uçuşuyordu. Huzur verici, sıcak, sessiz bir yerdi. Aşçıbaşı kazana büyük bir kaşıkla şeker doldu­ruyordu. Kendimi tanıtmama gerek kalmadı. “Hoşgeldiniz, ben de sizi bekliyordum,” dedi bana doğru dönerek. “Size ne ikram edebilirim? Akşamdan kalma patates püresi, rosto ve haşlanmış sebze var. Tatlı olarak da şekerli sütte pirinç lapası...”</p>

  <p>“Mümkünse hepsinden birer tabak alabilirim. Gerçekten çok açım.”</p>

  <p>Az sonra mutfaktaki bir masada iştahla yemeğimi yiyordum.</p>

  <p>“Franz söyledi, yine uyuyakalmışsınız,” dedi.</p>

  <p>Aşcıbaşıyla sorunlarımı paylaşmak istemiyordum ama dostça davranıp birkaç cümle etmek gerekliydi, ne de olsa adam karnımı doyuruyordu. “Nordzest çarptı beni galiba. Sürekli uyuyorum.”</p>

  <p>“Beklenmedik bir etki değil. Otele yeni gelenlerin tümünde görülür bu...”</p>

  <p>Şehrin gelenler üzerinde tuhaf etkiler yaptığını kabul eden bir Nordzestli karşımda duruyordu. Lokmamı çiğnerken dik­katle yüzüne baktım.</p>

  <p>“Ennoia Oteli’nde olup bitenleri anlamak zordur,” dedi an­layışlı bir ifadeyle ve ellerini önlüğüne silip karşıma oturdu. “Çok uyumak dışında anlayamadığın başka şeyler de geldi mi başına?”</p>

  <p>“Hayaletler gördüm. İki kez çocukluğumu gördüm, bir kere de geçmişten gelen bir kadını... Aslında hayalete hiç benzemi­yorlardı, gerçek gibiydiler.”</p>

  <p>“Hayaletler mi? Evet, olabilir.”</p>

  <p>“Lütfen bana bu tuhaf şehir ve otelle ilgili bildiğiniz her şeyi anlatır mısınız? Buna çok ihtiyacım var. Niye bu kadar çok uyuyorum, niye hayaletler görüyorum?”</p>

  <p>“Aradığın cevapları vermem mümkün değil. Ben de yıllardır çalışıyor, elime geçen her bilgiyi toplamaya, bir yere not etme­ye çalışıyorum. Ama açıklaması kolay değil.”</p>

  <p>“Yine de deneyin. Eminim, benden daha çok şey biliyorsu­nuz.”</p>

  <p>Güldü. “Bak işte bunda yanılıyor olabilirsin. Ennoia’da ki­min ne kadar çok şey bildiğini kimse bilemez.”</p>

  <p>“Lütfen,” diye yalvaran bir ses tonuyla girdim söze. “Siz de bilmece gibi konuşmayın. Bildiklerinizi anlatın.”</p>

  <p>Derin bir nefes aldı, sandalyesinde geriye kaykıldı.</p>

  <p>“Her şey İstasyon kurulduktan sonra başladı.”</p>

  <p>“Bunları biliyorum,” diye atıldım. “Ella anlattı bana. Ortada neler döndüğü, kimin ne iş yaptığı, bu kadar insanın burada ne aradığı belli değil...”</p>

  <p>“Ее, o zaman neyi öğrenmek istiyorsunuz?”</p>

  <p>“İstasyonda olup bitenleri, bu kadar insanın burada ne ara­dığını...”</p>

  <p>“Her şeyin araştırmanın bir parçası olduğuna inanıyorum ben. Sonuç olarak, siz de başınıza gelenleri o büyük araştırma­nın bir parçası olarak kabul edebilirsiniz. Kimse tesadüfen ya da yanlışlıkla Nordzest’e gelip Ennoia Oteli’ne yerleşemez. Henüz bilmeseniz de mutlaka bir göreviniz vardır.”</p>

  <p>“Görevimi biliyorum. İçişleri müfettişiyim. İki intihar vaka­sıyla ilgili bir rapor yazmam gerekiyor.” Sıkıntıyla tekrar ye­meğime dönmüştüm.</p>

  <p>“O görünürdeki görev. Ama gerçek görevinizin ne olduğunu anlamak zaman alır.”</p>

  <p>“Ne yani? Merkezdekilerle İstasyon ortak mı çalışıyor.” “Merkezle İstasyon arasındaki ilişkinin yıllar önce koptuğu­nu düşünüyorum ben. İstasyon bağımsızlaştı artık. Tabii, mer­kezden gelen giden hiç eksik olmuyor. Bu işlere Klamm ve Sordini bakıyor. Görevlilerle onlar ilgilenirler. Davetlilerle de Franz...”</p>

  <p>“Peki ya Ella?”</p>

  <p>“Nordzest’in bir başkana, otelin de bir müdüre ihtiyacı var. Ella her iki işi de yapıyor. Ayrıca onun dünyası sizinkinden çok farklı.”</p>

  <p>Ağzım doluyken konuşmakta bir sakınca görmedim. “Nasıl farklı? Ella’yla sık sık görüşüyorum, o da olup bitenlerin far­kında ama anlam veremiyor.”</p>

  <p>“Anlam vermek onun işi değil. Ella Ennoia Oteli’nde her şey olağanmış gibi davranmıyor çünkü onun bakış açısıyla zaten her şey olağan. Sen ona göre bir İçişleri müfettişisin. Hayaller görüyor ve çok uyuyorsun. O böyle değerlendiriyor.”</p>

  <p>Zeki bir adama benziyordu aşçıbaşı.</p>

  <p>“Peki siz?” dedim. “Sizin Ella’dan farkınız ne?”</p>

  <p>“Bilmiyorum. Ben sadece anlamaya çalışıyorum.”</p>

  <p>Elimle etrafı işaret ederek, “Bir entelektüel için mutfak nasıl bir yer?”</p>

  <p>“Mükemmel bir yer bence. Gençliğimde annemle babam için yemek hazırladığım günlerde büyük bir huzur duyardım. Yemek yapmak çok basit, sıradan ve rahatlatıcı bir eylem. Özellikle de burada. Ennoia’da...”</p>

  <p>“Yemek yapmak sizin asıl göreviniz mi?”</p>

  <p>“Emin değilim. Ama eğer asli bir görevim varsa, bu sanırım sadece anlamak ya da anlamaya çalışmak...”</p>

  <p>“Peki ne kadar yol katettiniz?”</p>

  <p>“Çok fazla değil. Ama kabaca Ennoia’ya gelenlerin ikiye ay­rıldığını söyleyebilirim. Birinci grupta, memurlar var. İkinci grupta da kongre yapmaya gelen davetliler. Davetliler çok ka­rışık bir grup. İçlerinde sosyal bilimciler, yazarlar, özel yete­neklere sahip medyumlar, Uzay Akademisi’nden mezunlar var. Örneğin, dünyanın seçkin matematikçilerini burada bulabilirsin.</p>

  <p>“Onlar bir kongre yapıyorlar. Peki memurlar ne yapıyor?”</p>

  <p>“Görevlerini, tabii ki...”</p>

  <p>“Pek sanmıyorum,” diyip bir kahkaha attım ve sütlü pirinç lapasına geçtim, ilk gün öğle yemeğinde yediğim bu tatlıya gi­derek alışıyordum.</p>

  <p>“Sizce bu tatlıya biraz fazla şeker atmıyor musunuz?”</p>

  <p>“Atmam gerekiyor. Şeker iyidir. Sakinleştirir ve iyi düşün­meye yardımcı olur.”</p>

  <p>“Memurlardan söz ediyorduk.”</p>

  <p>“Evet, siz de bir memursunuz.”</p>

  <p>“Az önce her şeyi kaydettiğinizi söylemiştiniz. Buraya yeni gelenlerde başka ne tür etkiler gözlemlediniz?”</p>

  <p>“Sizinkisi çok da kötü değil. Ennoia herkesi farklı şekilde etkiler. Herkesin yaşadığı deneyim farklıdır."</p>

  <p>“Buraya gelenler bir tür denek olarak kullanılıyor diyebilir miyiz?”</p>

  <p>“Olabilir. Bu da bir yaklaşım.”</p>

  <p>“İyi ama kimse bana denek olacağımı söylemedi. Bu, anaya­sal suç kapsamına girer. Eğer dedikleriniz doğruysa burası bir tür laboratuvar gibi bir yer.”</p>

  <p>“Bu, sadece bir tahmin.”</p>

  <p>“Geri döndüğümde burasıyla ilgili bir dava açsam, tanıklık yapar mısınız?”</p>

  <p>Sadece onu denemek için sormuştum, tepkisini merak edi­yordum. Çok sakin cevapladı.</p>

  <p>“Dönenler bugüne kadar bir sorun çıkarsaydı, duyardık. Duymadığımıza göre bizim bilmediğimiz başka şeyler söz ko­nusu.”</p>

  <p>Paris’e dönsem, elimdeki bilgilerle orada neyi kanıtlayabilirdim ki? Otelde herkesin çıldırdığını söyleyebilirdim belki. En iyisi, bu bilmiş aşçıbaşını ona çaktırmadan sorgulamaya de­vam etmekti.</p>

  <p>“Sizce neyi araştırıyorlar burada?”</p>

  <p>“Tam olarak bilemiyorum ama sizin şu uzun uykularınız ve hayaletleriniz de bu araştırmanın bir parçası olabilir..” Yemeğimi bitirmiştim. Karnım doymuştu ve kendimi çok iyi hissediyordum. Bertuch’un saçmalıkları ve entelektüel aşçıbaşının mistik teorileri nedense Ennoia’da her şeyin çok normal olduğunu düşündürmüş, rahatlatmıştı beni. Bertuch bir deliy­di, aşçıbaşı ise düpedüz saçmalıyordu. Ella ve Sordini gerçek­likle olan bağlarımdı. Biri İstasyon’da tuhaf şeyler olduğunu kabul ediyor ama sadece göreviyle ilgileniyordu. Diğeri bana görevime devam etmemi söylüyordu. Belki de en doğrusu, Sordini’ye aldırmayıp geri dönmekti, hem de hemen yarın sa­bah. Ama geri dönmek meslek hayatımın sonu olabilirdi.</p>

  <p>“Niye sustunuz?” dedi aşçıbaşı. “Bana inanmıyor gibisiniz.”</p>

  <p>“Size inanmam için bir neden söyleyin,” dedim alaycı bir ta­vırla. “Belki de bütün bunlar mevsimin etkileri. Ya da ne bile­yim ben, burada bir şeyler dönüyor ve merkezden saklamak istiyorsunuz. Biri benim yemeklerime uyku ilacı katıyor belki. Hayaletler de sadece birer halüsinasyondur.”</p>

  <p>“O zaman, neden hemen burayı terk etmiyorsunuz?”</p>

  <p>“Sanırım bunu yapacağım.”</p>

  <p>“Yapamazsınız. Ennoia muammasına karşı duyduğunuz me­rak sizi burada tutar, bugüne kadar buraya gelip de birkaç gün sonra geri dönen çok az insan gördüm ben...”</p>

  <p>Gülümsedim. “Meselelere otelin mutfağından bakarak bun­dan nasıl bu kadar emin olabilirsiniz?”</p>

  <p>“Sabah treni dokuzda. Eminim yer bulursunuz,” diyip kalktı.</p>

  <p>“Peki söz konusu olan bir ilaç değilse, hangi görünmez güç beni 28 saat uyutabilir ve bana hayaletler gösterebilir. Bunu nasıl açıklayabilirsiniz?”</p>

  <p>“İnanç görünmez güçlerin en büyüğüdür dostum. Bütün dünya bir gün başka bir gezegene gideceğimize inanmış du­rumda.” Sanki alaycı bir ifadeyle söylemişti bunu...</p>

  <p>“Bunun konumuzla bir ilgisini göremiyorum. Bu, politik bir tartışma; üstelik bir devlet memuruyla yapılamayacak bir tar­tışma.”</p>

  <p>“Kimisi birkaç hafta içinde burayı hemen terk eder. Kendi­lerine verilen şansı kullanamadan. Ama Ennoia’yı anlamaya çalışmak... İşte bu, önünüzde baş­ka bir dünyanın kapılarını açabilir.”</p>

  <p>Neler saçmalıyordu bu aşçıbaşı? Belki de insan bu otelde kaldıkça ağır ağır deliriyordu.</p>

  <p>“Bakın, burada kötü değil iyi bir şeyler var,” diye devam etti. “Burası merkezden kopmuş, bağımsızlığını ilan etmiş bir yer ar­tık. Burada dış dünyada alıştığınız o hiyerarşi ve bürokrasi yok. Kimileri kafalarındaki şablonu hiçbir zaman aşamıyor ve korku içinde olup biteni anlamıyor.” Sustu ve dikkatle gözlerimin içi­ne baktı. “Korkudan sıyrılıp oteli anlamaya çalışmanız gereki­yor. Burada BFP bürokrasisi yok, sadece siz ve otel varsınız.” Beni politik bir tartışmaya çekmek istiyor olabilirdi. Kim bi­lir belki de politik görüşlerimi sınıyordu ve aramızdaki konuş­mayı bir yerlerden Sordini de dinliyor olabilirdi.</p>

  <p>“Bu çok iddialı bir tez,” diye girdim söze. Onunla BFP’nin politikalarını tartışmaya niyetim yoktu. “İçişleri Bakanlığı’nın yetkilileri var burada ve çalışıyorlar. Klamm, yardımcısı Barna­bas ve Sordini... Onlar hiç böyle konuşmuyorlar. Tam aksine, işlerini yapıyorlar. Bunlara ne diyeceksiniz?”</p>

  <p>“Bunlar burada bir müddet daha kalmanız için sizin anlaya­cağınız dilde yapılan uyarılar. Sonuç olarak, hiç kimsenin bile­mediği bir nedenden ötürü buradasınız...”</p>

  <p>Kim bilir belki de bir BFP muhalifiydi ama bu, beni ilgilen­dirmiyordu. Cevabı işime yarayacak bir soruyla konuyu değiş­tirmeliydim. “Klamm’ı hiç gördünüz mü bugün? Yemeğini otelde mi yedi?”</p>

  <p>“Bilmiyorum ama elbette oteldedir, başka nerede olabilir ki? Lâkin Klamm’la karşılaşmaman gerekiyorsa onunla kesinlikle karşılaşamazsın. Yakında beni de tümüyle kaybedebilirsin. Bir daha asla görüşemeyebiliriz. Ennoia’daki hiçbir şey tesadüf de­ğildir.”</p>

  <p>“Bertuch adında bir memur bana Ella’nın buraya gelen me­murlarla düşüp kalktığını söyledi. Bu, doğru olabilir mi?” Aşçıbaşı omuzlarını silkti. “Ella normal bir hayat yaşar de­miştim, galiba anlamadınız. Otelin müdürü, şehrin başkanıdır... Ve o bir kadın, elbette otele gelen memurlarla yatabilir.”</p>

  <p>“Şu kongre üyelerine neden davetli deniyor? Onları kim ça­ğırıyor buraya?”</p>

  <p>“Aslında senin gibi otele yeni girmiş bir memurun ilk hafta­larda onlardan birini görmesi çok zordur.”</p>

  <p>“Ama gördüm, hem de iki defa. Adı Arsen, benim yaşlarım­da biri...”</p>

  <p>“Arsen mi?”</p>

  <p>“Evet. Onunla genellikle koridorlarda karşılaşıyoruz.”</p>

  <p>“Bir memurun bir davetliyle koridorlarda karşılaşması özel bir durumdur. Bu tür karşılaşmalar için kimileri saatlerce kori­dorlarda dolaşır. Dikkat edersen, yemek salonunda da kimsey­le göz teması kuramazsın. Tanıdığın kişileri göremezsin...”</p>

  <p>“Ya göz teması kurarsan...”</p>

  <p>“Bu da çok özel bir durumdur.”</p>

  <p>“İyi ama ben kurdum.”</p>

  <p>“Kiminle?”</p>

  <p>“İlk geldiğim gün, öğle yemeğinde güzel bir genç kadınla... Bir daha da görmedim.”</p>

  <p>Aşçıbaşı şaşırmıştı. Kafasını kaşıdı. “Anladığım kadarıyla, senin durumun biraz farklı.”</p>

  <p>“Bir kızla göz göze geldiğim için mi?”</p>

  <p>“Ennoia’da hiçbir şey tesadüf değildir. Bunu bir gün anlaya­caksın. O kızla göz göze gelmenin ne anlamı olduğunu bilmi­yorum, bunu asla anlayamayabiliriz. Bu, senin kongre davetli­lerinin dünyasına da ait olduğunu gösteriyor olabilir. Burada herkes aynı mekânda yaşasa da zaman dilimleri farklıdır. Özellikle ilk gelen biri için... Mesela koridorlardaki tenhalık dikka­tini çekmiştir. Kafe de genelde boştur. Yemekhanede ise kimse­yi tanımazsın.”</p>

  <p>“Zaman dilimleri farklı mıdır?”</p>

  <p>“Evet. Belki seninle bir daha aynı zaman dilimini paylaşamayabiliriz.”</p>

  <p>“Bence siz...” Susmuştum onu kırmadan, doğru kelimeyi arayıp bulmaya çalışıyordum.</p>

  <p>“Çok hayal kuruyorsun diyeceksin. Önemli değil. Er ya da geç buranın normal bir yer olmadığını kabul edeceksin.”</p>

  <p>“Bunu zaten kabul ettim. Benim kabul edemediğim zaman dilimleri meselesi... Bu nasıl mümkün olabilir?”</p>

  <p>“Çok işim var dostum. Farklı zaman dilimlerinde olsalar da, insanlar burada her gün üç öğün yemek yiyor.” Ayağa kalktı ve kazanların başına geçti.</p>

  <p>Hiçbir yere gitmeye niyetli değildim. Orada kalıp aşçıbaşından Ennoia’yla ilgili öğrenebileceğim her şeyi öğrenmek isti­yordum. Bir sigara yakıp ona da ikram ettim. Kibarca reddetti ve bir başka kazanın başına geçti.</p>

  <p>“Franz ve Ella dışında otelde başka çalışan yok mu?”</p>

  <p>“Frieda ve başka aşçılar. Ayrıca koridorlarda çamaşırları top­layan, odaları temizleyen genç öğrencilere de rastlayabilirsin. Yarı zamanlı olarak okuldan sonra gelip işlerini yaparlar.” Kepçesiyle kazanın dibini karıştırırken devam ediyordu: “Ennoia’da herkesin bir görevi vardır. Ama o görevin ne olduğunu anlamak çok önemli. “</p>

  <p>“Açıkçası, benim bu otelde yaşadığım en önemli şey cansıkıntısı ve ilk günden beri bundan kurtulamıyorum. Burada ne yapacağımı, nasıl vakit geçireceğimi kestiremiyorum. Bir göre­vim var ama nasıl yapacağım hakkında hiçbir bilgim yok. Aslında bana bu konuda yardımcı olabilirsiniz. Klamm’ın oda numarasını biliyor musunuz?”</p>

  <p>“Niye Franz’a sormuyorsun?”</p>

  <p>“Bana bilmediğini söyledi.”</p>

  <p>“Franz söylediyse bir nedeni vardır?”</p>

  <p>Aşçıbaşının mistik açıklamalarından faydalanmam kolay değildi. Sigaramı söndürüp kalktım.</p>

  <p>Kazanı karıştırmayı bırakıp bana dönmüştü. Gözlerimin içi­ne bakarak kesin bir ifadeyle konuştu:</p>

  <p>“Burada Merkez’in otoritesinden uzak tek başına bir birey­sin, artık bunu kabul et. Önünde iki seçenek var. Ya günlerce uyuyup duracaksın -ki bence her uyku bir öncekinden daha uzun olmaya başlayacak- ya da koridorlara çıkıp kendi kaderi­ni aramaya başlayacaksın. Buna ister görev de ister başka bir şey... Odana kapanıp kaldığın müddetçe bir hiçsin.”</p>

  <p>Bunları o kadar ciddi söylemişti ki ürperdim.</p>

  <p>“Peki Soğuk İstasyon’a nasıl gidebilirim. Biliyor musunuz?” “Soğuk istasyon mu?” dedi kayıtsızca karanlığa doğru yü­rürken. “Her şey şimdi ve burada, Ennoia Oteli’nde... İstasyon burası. Sen de istasyondasın artık. Araştırmanın bir parçasısın..."</p>

  <p>Fokurdayan kazanlarla baş başa kalmıştım. Aşçıbaşı karan­lıkta kaybolup gitmişti. Mutfaktan çıktım, ne yapacağımı bil­miyordum. Ama odama gidip uyumayı kesinlikle düşünmü­yordum.</p>
</body>
</html>
