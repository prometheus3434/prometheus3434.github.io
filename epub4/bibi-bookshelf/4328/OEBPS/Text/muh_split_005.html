<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>muh</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4"><br class="chapter" />
  <br class="chapter" />
  <br class="chapter" />
  İmam Gazali'den Demircan Hoca'ya İslam'da Cinsel Hayat</h1>

  <p class="normal">Gazali'nin <span class="ideitalik">Kimya-ı Saadet</span> isimli eseri İslam'ın kadın cinselliğine bakışını anlamamız için önemli bir kitap.(1) Gazali İsminin önünde Hüccetülislam sıfatı bulunan bir kişi. İslamcı birçok aile için vazgeçilmez olan her konuda, nasıl yapmalı diye ayrıntılı soru ve cevaplar taşıyan ilmihallere başvurma geleneği biraz onun eseri. Kitaba yazdığı önsözde Mehmet Şevket Eygi, Gazali'nin yaşadığı dönemi şöyle tasvir ediyor:</p>

  <p class="normal">"(...) İslamiyet'in birliğini doğrudan doğruya yıkamayan iç ve dış düşmanlar, zehirlerini halk arasında batıl fikirler yaymak suretiyle akıtıyorlardı. İslam'da düşünce ve iman birliği sarsılmıştı. Bir yandan eski Yunan felsefesi ile İslam akidelerini telif etmek isteyen felasife, diğer taraftan ise Kuran-ı Kerim'in apaçık ayetlerini karanlık tefsirlere mevzu yapan Batıniler ve her iki zümreye karşı ehlisünnet inanışlarının müdafaasını yüklenen kelam âlimleri."</p>

  <p class="normal">Gazali Hasan bin Sabbah ve Ömer Hayyam'la aynı devrin insanıdır. Abbasiler sonrası İslam'ın yerel ve eşitlikçi damarlarının kapatıldığı bu dönem ve ayrıca Gazali'nin hayatı ve fikirleri değişik açılardan incelenmeyi hak ediyor. Bu topraklarda egemenlerinin bugüne kadar devrettiği bir Sünni gelenek var. Gazali'nin, kadınlardan korkan, onların sosyal ve siyasal hayatın dışında tutulmasını çok önemseyen yorumları bu gelenek açısından kurucu öneme sahip. Öte yandan kadınların da zevk alması gereken bir faaliyet olarak sevişmenin nasıl yapılması gerektiği hakkında açık yaklaşımı bizler için önem taşıyor.</p>

  <p class="h2baslik">Zina Yasak, Cima Serbest</p>

  <p class="normal">İslam'a göre zina, yani nikâhsız cinsel ilişki, Allah'a ortak koşmak ve adam öldürmekten sonra gelen üçüncü en büyük günah. Nikâhlı erkek ve kadın arasında cinsel ilişki ise hiçbir şekilde günah olmadığı gibi Kuran'da da ifadesini bulduğu şekliyle sevap ve gerekli. Bu özelliğiyle İslam bizleri cinsel gelenekler açısından Hıristiyanlığın hüküm sürdüğü toprakların kadınlarından tamamıyla ayırır. Cinsel ilişkide zevk almak kadınların hakkıdır, hatta erkekler bu açıdan uyarılmışlardır.</p>

  <p class="normal">Kimya-ı Saadet kitabının "Evlenmenin Edepleri" bölümünde erkekler için "evlendikten ölünceye kadar kadınlarla yaşamanın edepleri" sıralanır...</p>

  <p class="normal">Bunlar, on iki tanedir. Bizi, "Cima edin", yani sevişin, birleşin diyen onuncusu ilgilendiriyor. Ama diğerleriyle birlikte ele alınca İslam'da kadınlık durumu daha net ortaya çıkıyor. On iki "edep"i, kitabın diline bağlı kalarak ama kısaltarak aktaracak olursak:</p>

  <p class="normal">&nbsp;</p>

  <p class="normal"><span class="idebold">Birincisi:</span> Velime, yani düğün yemeği vermektir.</p>

  <p class="normal"><span class="idebold">İkincisi:</span> Kadınlara karşı iyi huylu olmaktır. Kadınlardan gelecek sıkıntılara katlanılmalıdır. Peygamber efendimizin vefatı zamanında fısıltı halinde söylediği son söz, "Namaz kılınız, kölelere iyi muamele ediniz. Elinizde esir gibi bulunan kadınlarınızın sözlerine sabrediniz" olmuştur.</p>

  <p class="normal"><span class="idebold">Üçüncüsü:</span> Hanımlarla şakalaşmak, oynamak, durgun durmamak ve onların akıllarına göre davranmaktır.</p>

  <p class="normal"><span class="idebold">Dördüncüsü:</span> Şaka ve oyunu saygı ve heybetini yitirecek hale getirmemektir. Erkekler hanımlarının faydasız kötü isteklerine alet olmamalıdır. Böyle yapmazsa onların alay mevzuu olur. Halbuki Allahü Teâlâ, "Erkekler kadınlar üzerinde hâkimdirler. O sebeple ki onlardan kimi (erkekleri) kiminden (kadınlardan) üstün kılınmıştır" buyurdu. Erkek kadına hükmetmelidir. Peygamber efendimiz buyurdu: "Hanımın kölesi olan baş aşağı gitti." Elini biraz gevşek tutarsan, haddi aşar. Bütün kadınlarda ilacı sabretmek olan bir zayıf taraf ve ilacı erkeğin idaresi olan bir eğrilik vardır.</p>

  <p class="normal"><span class="idebold">Beşincisi:</span> Kıskançlığı gerektiren hallerde itidalli olmalıdır. Erkekler karılarını teras ve kapılarda durdurmamalı, yabancıların görmesine engel olmalıdır.</p>

  <p class="normal"><span class="idebold">Altıncısı:</span> İyi nafaka vermektir.</p>

  <p class="normal"><span class="idebold">Yedincisi:</span> Kadınlara lazım olan namaz, abdest, hayz (âdet görme) ve diğer bilgileri öğretmelidir. Bunları erkek öğretince kadının izinsiz evden çıkması ve bu bilgileri sorması caiz değildir.</p>

  <p class="normal"><span class="idebold">Sekizincisi:</span> İki hanımı varsa eşit muamele etmelidir. Eşit muamele onlara verilen şeylerde ve müsavi miktarda gece yanlarında kalmakta olur. Hepsini aynı sevmek ve mübaşeret etmek vacip değildir. Bir kimse hanımından doymuş ve onunla kalmak istemezse onu boşamalıdır.</p>

  <p class="normal"><span class="idebold">Dokuzuncusu:</span> Kadın söz dinlemezse ve kocasına itaat etmezse, onu yumuşaklıkla, güzellikle itaate getirmelidir. Yine itaat etmezse, darılmalıdır. Yine dediğini yapmazsa üç gece yatağına gitmemelidir. Bu da fayda vermezse dövmelidir.</p>

  <p class="normal"><span class="idebold">Onuncusu:</span> Cima etmelidir.(2) Yapacağı zaman yüzünü kıbleden çevirmelidir. Daha önce, konuşmalı, oynamalı, öpmeli, sarılmalıdır. Bunlarla gönlünü etmiş olur. Peygamber efendimiz buyurdu: "Erkek kadının üstüne hayvan gibi atılmamalı, önce oynamalı, öpüşmelidir."</p>

  <p class="normal">Başlayacağı zaman, "Bismillahi ül-azim Allahüekber, Allahüekber" demelidir. Önceden Kulhüvallahü ehad'ı okursa daha iyi olur. Sonra, "Ya Rabbi şeytanı benden uzak eyle, beni rızıklandırdığın şeye şeytanı yaklaştırma" demelidir. Hàdis-i şerifte, "Böyle diyenin çocuğu şeytandan kurtulmuş olur" buyruldu. İnzàl (boşalma) vaktinde kalbiyle, "Allahü Teâlâ'ya hamt olsun ki, sudan insan yarattı. Sonra onu nesep, akraba ve damat sahibi eyledi" diye düşünmelidir. İnzàl vaki olunca kadının da inzàlini beklemelidir. Peygamber efendimiz buyurmuştur: "Üç şey erkeğin aczindendir. Birincisi sevdiği birisini görür de ismini bilmez. İkincisi, bir Müslüman kardeşi kendine bir ikramda bulunur da, ikramı reddeder. Üçüncüsü öpmeden sarılmadan, hanımıyla cima yapıp sonra kendi işi bitince, hanımının işinin bitmesini beklemez." Bir cima yapıp bir daha yapmak isterse aletini yıkamalıdır. Uyumak isterse, yine abdest almalıdır... En iyisi meniyi rahme ulaştırmaktır. Dışarı akıtırsa yine haram olmaz.</p>

  <p class="normal"><span class="idebold">On Birincisi:</span> Çocuk doğduğu zamandır. Çocuğun sağ kulağına ezan, sol kulağına ikamet okunmalıdır.</p>

  <p class="normal"><span class="idebold">On İkincisi:</span> Mümkünse boşanmamalıdır. Kadını boşarken özür beyan etmeli, lütufkâr davranmalıdır. Kadının gizli şeylerini kimseye söylememelidir.</p>

  <p class="normal">&nbsp;</p>

  <p class="normal">Görüldüğü gibi İslam'da cinsel hayat kadın-erkek eşitliğine kapalı ama sevişmekten her iki tarafın da zevk almasına açıktır. Kadınlar çok genç yaşlarında erkeklere emanet edilmekte, onların sorumluluğuna bırakılmaktadır.</p>

  <p class="h2baslik">Fercin Şehveti</p>

  <p class="normal">Kimya-ı Saadet kitabının bölüm başlıklarından birisi "Fercin Şehveti"dir.(3) Kadınların cinsel organına karşı duyulacak arzudan korkmak İslam'da cinsel hayatı anlamak için önemlidir. Aradan bin yıl geçtiği halde İslamcı erkekler şu soruyu soruyorlar: Güzel bir kadını arzulayınca ne yapmalı? Bu günaha sebep olan kadınları nerelere saklamalı? Bu soru İslam'ın bir tür yorumuyla üretilmiş ve günümüze kadar taşınmıştır.</p>

  <p class="normal">&nbsp;</p>

  <p class="normal">Şöyle yazar Gazali:</p>

  <p class="normal">"Ferc insana cima etme arzusu verir, bu sebeple insan nesli kesilmez. Bu arzunun zararları büyüktür. İblis, Masa Aleyhisselam'a, 'Hiçbir kadınla yalnız oturma, çünkü yalnız başına bir kadınla bir erkeğin bir yerde bulunup da onlara yardım etmeyi ve aralarına fitne sokmayı istemediğim hiç olmaz' dedi. Said bin Müseyyeb buyuruyor ki: 'Allahü Teâlâ hiçbir peygamber göndermedi ki, şeytan, kadınlar yüzünden onlardan ümitsiz olsun. Ben kendi nefsime kadınlardan daha çok bir şeyden korkmam. Bunun için kendi evimden ve kızımın evinden başka eve gitmem.''</p>

  <p class="normal">Bunları aktaran Gazali şöyle devam eder:</p>

  <p class="normal">"Bu şehvetin àfetlerinden biri aşktır. Bunun ihtiyatı gözü korumaktır. Davut Aleyhisselam oğluna, 'Aslan ve ejderhanın arkasından gitmek, kadınların peşinde gezmekten daha iyidir' buyurdu. Yahya ibn Zekeriyya'ya, 'Zinanın başlangıcı neresidir?' dediklerinde, 'Göz ve şehvettir' buyurdu.</p>

  <p class="normal">Yine Resulullah şöyle buyurdu: 'Ölümümden sonra ümmetime kadınlara benzer bir fitne bırakmadım. (...) Göz de ferc gibi zina yapar. Gözün zinası bakmaktır.'</p>

  <p class="normal">Güzel yüzlü parlak oğlanlardan gözünü koruyamamanın zararı daha da büyüktür. Bu asla helàl olmaz."</p>

  <p class="normal">Erkekleri kadınlar konusunda büyük korkulara salan Gazali erkeğin karısı üzerindeki haklarını şöyle sıralar:</p>

  <p class="normal">"Kadın evde oturmalı, kocasından izinsiz dışarı çıkmamalı, komşularla sık sık görüşmemeli, fazla konuşmamalı, kocasından iyilikten başka konuşmamalı, her işinde kocasını memnun etmeye çalışmalı, kocasının arkadaşı kapısını çalınca kendisini bildirmeyecek şekilde cevap vermeli, kocasının bütün ahbaplarından yüzünü örtmelidir. Yapabileceği her hizmeti yapmalıdır. Kocasına güzelliğiyle övünmemelidir. Daima kendini hazır ve temiz tutmalı, sohbet ve yatmaya uygun olmalıdır. Peygamber efendimiz buyuruyor: 'Cehenneme baktım. Çoğunun kadın olduğunu gördüm. Ne için böyledir dedim. Çok lanet ederler, kocalarına şükretmezler dediler.' "</p>

  <p class="normal">İslam'da erkekler, kadınların cinsel olarak gönüllerini yapacaktır belki ama onlardan beklenenler de görüldüğü gibi az değildir. Hatta Gazali şöyle bir Hàdis-i Şerif aktarır:</p>

  <p class="normal">"Allah'tan başkasına secde etmek caiz olsaydı, kadınlara kocalarına secde etmeleri emredilirdi."</p>

  <p class="h2baslik">Erkek Çokeşliliğinin Ruhsatı Kuran'da</p>

  <p class="normal">Gazali'den günümüze İslamcılar tarafından taşınan "İslami cinsel hayat" kurallarını anlamamız için taaddüd-i zevcat, yani erkeklere birden dörde eş alabilme izni meselesiyle ilgilenmemiz gerekiyor. Bu konuyu egemen çevrelerin büyük saygı gösterdiği, Ali Rıza Demircan'ın, <span class="ideitalik">İslam'a Göre Cinsel Hayat</span>(4) kitabının 2005 baskısına başvurarak inceleyebiliriz. Bu çok okunan kitapta Demircan erkeklerin çokeşlilik hakkıyla ilgili olarak, "Bu kurumu gereksiz ve gayri medeni görmek Allah'a acz isnat etmektir ki, bu isnat Müslüman'ı kâfirlerden kılar. Çünkü çokeşliliğe ruhsat Kuran'la verilmiştir" diye yazmıştır. Bu kurumu savunurken Demircan çok azimlidir. Bin yıl önce yaşamış Gazali'den daha fazla keskindir. Erkeklerin çokeşliliğini gerekli kılan, zarurileştiren sebepleri şu şekilde sıralar:</p>

  <p class="indentmetin">&nbsp;</p>

  <p class="indentmetin">1. Kadının yaradılıştan cinsel iktidarsızlığa maruz bulunduğunun ortaya çıkması.</p>

  <p class="indentmetin">2. Kadının zevcelik vazifesini yapabilmesine engel müzmin veya tedavisi mümkün olmayan bir hastalığa yakalanması.</p>

  <p class="indentmetin">3. Kısır olması. Kadının cinsel kudretinin erkeğe nazaran 10-15 beş yıl erken zayıflaması ve bu devrede çocuk arzu edilebilmesi.Kadının ereğe göre oldukça yaşlı olduğu evliliklerde zamanla daha genç bir kadına ihtiyaç hissettiren ölçüsüz ve dengesiz bir durumun ortaya çıkması.</p>

  <p class="indentmetin">4. Maddi bakımdan iktidarlı, cinsi bakımdan çok güçlü kişilerin, sosyal, ruhi ve fiziki zorlamalar altında bir tek kadınla yetinmesinin çeşitli buhranlar doğurabilecek bir karaktere bürünmesi.</p>

  <p class="indentmetin">5. Cinsel ilişkinin âdet günlerinde ve loğusalık devrelerinde dinen gebeliğin son haftalarında tıbben mahzurlu olması nedeniyle kadının zevcelik görevlerini yapamamasının bazı erkeklerde problem halini alması.</p>

  <p class="indentmetin">&nbsp;</p>

  <p class="normal">Demircan, hasta veya kısır bir kadının üstüne eş alınmasını ne kadar canıyürekten onaylıyor. Ekonomik gücü olan bir kadın hasta veya kısır kocasının üstüne bir ikinci eş alsa buna hocalar ne der acaba? Bu sıralamada İslamcılığın ruhunu yansıtan gerekçe ise 6. maddesindedir. Mevki ve güç sahibi bir erkek tek kadınla yetindiği zaman buhran doğabilir denmektedir. Ekonomik olarak da, cinsel olarak da "iktidarlı" ve güzel bir kadın tek bir erkekle yetindiği zaman buhran oluşursa ne yapılacaktır? Bu soru bu külliyatta yer almaz.</p>

  <p class="h2baslik">Cariyelik Bile Bağımsızlıktan İyidir</p>

  <p class="normal">İslam'da cinsel hayatla ilgili kurallar cariyeler, yani köleler ve eşler için farklı farklıdır. Demircan Hoca'nın kitabında konuyla ilgili dayanamayıp yaptığı açıklama İslamcılığın bu "güncellenmiş" yaklaşımını anlamamız açısından önemli:</p>

  <p class="normal">"Cariyelere İslam hukukunda verilen haklara bakarak biz onların demirperde ülkelerinde yaşayan kadınlardan, fabrikalar ve bürolara çekilerek cinselliği sömürülen, üstelik eşlik ve annelik nimetlerinden yoksun bırakılan hür dünya kadınlarından daha haysiyetli olduğuna inanıyoruz."</p>

  <p class="normal">Oğlu Beyoğlu Belediye Başkanı olan, kendisi hac turizmi zengini olan, ailesiyle birlikte iktidarlı ve zengin olmaktan kaçınmayan Demircan kadınlara kölelik önerirken ne rahat! Kadınları İslam'a uygun bir cariyeliğin bile ekonomik özgürlükten daha iyi olduğuna inandırmaya çalışmak ne büyük zalimliktir. Biz kadınlara "kocaların" gönüllü hizmetçiliğinden başka bir şey önermeyen bu İslam, elbette Allah'ın kulları arasında oluşacak bir cinsel eşitlik idealinin peşine düşmekten âcizdir...</p>

  <p class="normal">&nbsp;</p>

  <p class="normal">(1) <span class="ideitalik">Saadet-ül Kimya,</span> Hüccetülislam İmam Gazali, Bedir Yayınları. Kitabın girişinde yayıncının bir uyarısı var. Şöyle deniyor: "Doğru yol ehlisünnet ve cemaat mezhebidir. Bu mezhep peygamberimizin ve sahabelerinin yoludur. Ehlisünnetin inançta iki imamı vardır. Hükümlerde de dört hak kolu vardır: Hanefilik, Malikilik, Şafiilik ve Hanbelilik. İnançta ve amelde ehlisünnetten olmak şarttır. Mezhepsizlik bidattır." <span class="ideitalik">(Bu kitapta ben İslam ve İslamcı kelimesini bu çerçevede kullanacağım.)</span></p>

  <p class="normal">(2) Cima etmek: Ar. Çiftleşme. İnsanlar için çiftleşme, cinsel birleşme, penetrasyon.</p>

  <p class="normal">(3) Ferc (Arapça): Aralık, yarık, çatlak, dişilik organı, ut yeri. Dişilik organının dış bölümü, vulva.</p>

  <p class="normal">(4) <span class="ideitalik">İslam'a Göre Cinsel Hayat,</span> Ali Rıza Demircan, Eymen Yayınları, 2005</p>

  <p class="resim"><img alt="" class="calibre3" src="../Images/11.jpg" /></p>
</body>
</html>
