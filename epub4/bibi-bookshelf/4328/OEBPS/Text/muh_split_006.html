<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>muh</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5"><br class="chapter" />
  <br class="chapter" />
  <br class="chapter" />
  İslamcılık Ve Anneler</h1>

  <p class="normal">Kadınlar dünya nüfusunun bugünkünden çok az olduğu uzun yüzyıllar boyunca çok çocuk doğurdular. Bu yüzyıllar boyunca tahmin edebileceğimizden çok fazla sayıda kadın çocuk doğururken hayatlarını kaybetti. Kadınlar anne, sütanne, üvey anne, büyükanne, teyze, hala, abla, komşu, arkadaş olarak çok fazla sayıda çocuk büyüttüler ve hâlâ büyütüyorlar.</p>

  <p class="normal">Avrupa'da dinsel düşüncenin egemenliğinin dışına çıkıldıktan sonra, kadınların doğurganlığının toplumsal medeniyet tarihindeki anlamına büyüyen bir ilgi gösterilir oldu. Ama bu özellikle nüfusa gösterilen bir ilgiydi. Konunun demografik önemi dışında kadınların hayatıyla, hayatlarının tamamı ve anlamıyla ilgili olan yönü kimsenin umurunda değildi. Ta ki ezilen cins olan kadınlar anne olarak yüceltilirken canlarının korunmadığını fark edene, anneliğin bir köleleştirme aracı olup olmadığını sorana, çocuklarına ve kendilerine el konulmasının sebeplerini araştırarak isyan edene kadar. Devletler hamile kadınlar ve gebeliğin denetimiyle kadınların ihtiyaçları yüzünden değil, nüfus ve dolayısıyla ülke siyasetinin çıkarları için ilgilenmeyi hep sürdürdüler. Çünkü doğurulup büyütülmüş bebekler devletler için işgücü ve asker olarak istihdam edeceği, çoğu zaman harcayacağı canlar demek. Kutsal annelik bu yüzden siyasi güç sahiplerinin ve olmaya çalışanların her zaman ilgilendikleri bir müessese.</p>

  <p class="h2baslik">Kadının Tahtı Ve Asli Vazifesi: Annelik</p>

  <p class="normal">Bedenlerimizi kendimizin değil Tanrı'nın mülkü olarak gören tektanrıcı dinler, özellikle Hıristiyanlık yüzyıllar boyunca büyük direnç gösterse de, öncelikle Hıristiyanlığın hüküm sürdüğü topraklarda gelişen, yayılan feminist mücadelelerin sonucu olarak kadınlar bugün gebe kalıp kalmama konusunda birçok yasal hakka ve tıbbi imkâna sahipler. İslam bu konuda çok net ve ağır kurallar koyan bir din olarak nitelendirilemez. Özellikle Hıristiyanlığınkine benzemeyen yönleriyle İslam dininin gebe kalma, doğurma ve annelik konusundaki yorumları Türkiye'de mücadele eden feministler için önem taşıyor.</p>

  <p class="normal">Dünden bugüne, bu toprakların egemen mezheplerinin gayreti hep kadınların esas vazife yeri olarak gördükleri evlerden dışarı çıkmasını engellemeye yönelik olmuş. Geçen yüzyılın başında eşitlik bayrağı açan cumhuriyetçi kadınlar her zaman karşılarında dini motiflerle beslenen bir direnç bulmuş. Bu kadınlar hiçbir zaman anneliği bir kurum olarak görüp eleştirmedikleri halde yaradılışlarının, kutsal görevlerinin dışına çıkmakla suçlanmışlar. Bu eşitlikçi kadınların karşısına dikilen birçok cumhuriyet aydınının, bugünün İslamcılarının savunduklarından farklı bir şey söylemediğini görmek ilginç.</p>

  <p class="normal">Örneğin Yakup Kadri Karaosmanoğlu bir yüzyıl önce kadınlara şöyle seslenmiş:</p>

  <p class="normal">"Kadının en önemli özelliklerinden biri anneliğidir. Nasıl bir taht üzerine oturdunuz ki kalçalarınıza böyle bir ihtişam geldi? Hangi büyük histir ki göğsünüze bu yüksekliği verdi? Sırrına erilmez yüce bir mecradan henüz çıkmış gibisiniz. Öyle sanıyorum ki benim bilmediğim çok şeylere vâkıfsınız. Kadınlar geleneklerin koruyucusu, medeniyet beşiği evlerin tek bekçisidir. Kadınların kitaplara gömülmeleri, faaliyet ve kuvvetlerini kalem, ticarethane ve müzakere salonlarına gömmeleri, erkeklerle borsaya, edebiyata, siyasete dair sohbete atılmaları onları mutsuz kılar. Çünkü bütün bunlar kadının asli vazifesi değildir."(1)</p>

  <p class="normal">Bugün de bizi yönetenler annelik ve doğum konusunda eşitlik peşinde olan kadınlara vaaz verirken tıpkı Yakup Kadri gibi sesleniyorlar. Kadınlar yaradılışın dışına çıkmayın, istemesinizde doğurun, ''kürtaj cinayettir'' diyorlar ve dinden güç alan erkek egemen düzenin ihtiyaçlarını kolluyorlar.</p>

  <p class="h2baslik">Cariyesini Gebe Bırakmamaya Çalışan Erkek</p>

  <p class="normal">İslam dini malum kadın ve erkeklerin sevişmesini ve sevişmekten zevk almasını bir günah olarak görmüyor. Bu açıdan Hıristiyanlık ve Museviliğe hiç benzemiyor. Müslümanlıkta çocuk bir günahın ürünü değil. Bir kadın evli olduğu kişiyle sevişip zevk aldıysa İslam dini hiçbir suçluluk duygusu vaaz etmemiş. Tam tersine herkesin mutlu olmasını onaylamış. Tek istenen dinen meşru görülen bir ilişki içinde gebe kalınması. Dinen meşru olan bir ilişkinin tanımı zamana göre değişiklik gösteriyor. Örneğin Hz. Muhammed'in yaşadığı dönemde bir erkeğin cariyesiyle olan ilişkisi meşru bir özellik taşıyormuş. İslam'da gebeliği önleme konusu ise daha çok erkeklerin idaresine bırakılmış.</p>

  <p class="normal">Dini yorumlayışı ehlisünnet için kurucu öneme sahip olan Gazali(2) korunma konusunu "Evlenmenin Edepleri" başlığı altında ele alır. Evlilikte cima etmelidir (sevişilmelidir) diye yazar ve bu konuda uyulacak kuralları sıraladıktan sonra şöyle der:</p>

  <p class="normal">"En iyisi meniyi rahme ulaştırmaktır. Dışarı akıtılırsa yine haram olmaz."</p>

  <p class="normal">Sonra bir hàdis aktarır. Hàdis malum, Peygamber'in sözleri demektir. Kelime anlamı bildiri, yani tebliğdir. Zaman içinde dilden dile aktarılmış ve fıkıhçılarca tasnif edilmişlerdir. Bazı meselelerin nasıl çözüleceğine yönelik Kuran'da bir hüküm bulunamazsa bu hàdislere başvurulur. Doğum kontrolüyle ilgili sıkça başvurulan bu hàdis Gazali çevirisinde şöyledir:</p>

  <p class="normal">"Peygamber efendimizden biri sordu ki: 'Benim iş yapan cariyem vardır, çalışamaz diye, hamile kalmasını istemiyorum.' Peygamberimiz buyurdu ki: 'Azl eyle (dışarı akıt), eğer takdir ise yine çocuğun olur.' Sonra geldi ve oğlu olduğunu söyledi. Hazretcabir (Muhammed) buyurur: 'Biz azl eyledik, vahiy geldi ve bizi men etmedi.' "</p>

  <p class="normal">Gazali'den 1.400 yıl sonra yazan muktedir din adamı Ali Rıza Demircan ise gebelikten korunma konusunu "Kaçınılması Öğütlenen Davranışlar" başlığı altında ele alır.(3) Demircan'a göre korunmayı onaylayan tek bir hàdis yoktur. Aynı hàdisi o şöyle aktarır:</p>

  <p class="normal">"Bir adam geldi, 'Ya Resulullah, beraber yaşadığım bir cariyem var. Ona azil yapıyorum. Ne buyurursunuz?' dedi. Peygamber efendimiz dedi ki: 'Azil yapman Allah'ın yaratılmasını dilediği canın vücuda gelmesini hiç şüphesiz engellemez.' "</p>

  <p class="normal">Aynı hàdisin iki aktarımından farklı sonuçlar çıkarmak mümkündür. Son yirmi yıldır kadınlar konusunda vaaz veren Demircan siyaseten doğum kontrolüne şiddetle itiraz eden bir din adamıdır. Oysa görülen odur ki özellikle erkeklerin dışarı boşalması veya kaputla korunması dinen meşru görülen ve geçmişi olan bir davranıştır. Günümüzün Fethullahçı din adamlarından Dr. Faruk Beşer aynı konuda, "İslam bir fıtrat dinidir. Fıtriliğin tabii sonucu çocukların doğmasıdır ve fıtrata (doğal olana) müdahale ise hoş karşılanmamış, ancak kimse çocuk yapmayı engelleyici davranışlarda bulunmayacak diye tembih de edilmemiş, hatta 'azil'e hoş görülmese bile müsaade edilmiştir"(4) diye yazar.</p>

  <p class="normal">Peygamber'in hiçbir ayetinde çocuk düşürmeyle ilgili özel bir hüküm yoktur. Gebeliğin 120. gününe kadar anlamlı bir sebep de varsa, gebeliğin engellenmesine net dini bir engel olduğu söylenemez. Konu güncel siyasetle, Müslüman- Türk nüfus azaltılmaya çalışılıyor gibi bir tehditle kolayca ilintilendirildiği için İslamcıların çoğu gebeliğin düşük veya kürtajla engellenmesini günah olarak gördüklerini sık sık vurgulamak ihtiyacı duyarlar. Aralarında, Peygamber'in bir hàdisinde geçen "ruhun cenine kaçıncı hafta üflendiği" ile ilgili ifadesi ve bunun nasıl yorumlanacağı konusunda farklı farklı yorumlar mevcuttur. Ama tartışma yaratmayan herkesin üzerinde anlaştığı bir şey varsa o da şudur: Kadınlar bu işi kocalarından habersiz yapmamalıdır. Diyanet 2006 ilmihali kürtaj yapılmamalıdır öğüdünü verir. Cezası olan gurreyi izah eder. Dr. Jale Şimşek'in(5) kitabında ise sadece kocadan izinsiz çocuk düşürmenin 212,5 gram altın karşılığı bir tazminatı vardır. Gurre ismindeki bu tazminat kadın veya onun ailesi tarafından ödenmek durumundadır. Anladığım kadarıyla bu ödeme kocaya yapılacak ya da kadın iki ay oruç tutmalı. Jale Şimşek aynı kitabında hanımları Amerika ve Avrupa'nın başlattığı nüfus ve aile kampanyaları konusunda da uyarmıştır. Bu kitapta maalesef, bir kadını gebe bırakılmayı istemediği halde gebe bırakan bir Müslüman erkeğin cezasının ne olacağı konusunda bir hüküm yoktur.</p>

  <p class="h2baslik">Evin Köşesinde Serili Bir Hasır Doğurmayan Kadından Daha İyi midir?</p>

  <p class="normal">İslam'da evlenmek ve çoğalmak gerektiği konusundaki buyruksa çok sıkıdır. Peygamber, "Evlenen dininin yarısını korumuştur" demiştir... Gazali'ye göre evlenmeyen kimse fercini (kadınlık organı) korusa da, gözünü bakmaktan, kalbini vesveseden koruyamaz. Fakat evlenme şehvet niyetiyle değil çocuk niyetiyle yapılmalıdır. Gerçi yine Gazali'ye göre Peygamber şöyle buyurmuştur:</p>

  <p class="normal">&nbsp;</p>

  <p class="normal">"Dolaşan her kadının yanında bir şeytan olur. Bir kimse güzel bir kadına rastlayınca hemen evinin kadınıyla sohbet etmelidir."</p>

  <p class="normal">Şehvetten kaçınılmaz ama erkeklerin bu konuyu evde halletmesine yönelik bir dini gayretten söz edilebilir. Evliliğin baş hedefi çocuk doğurmaktır. İslam anne ve babayı çocuklarının yakınında birbirlerine karşı hakları ve vazifeleri olan varlıklar olarak görür. Fakat kadınların bu haklar ve vazifeler âlemine girmesinin koşulu vardır. Yine Gazali'nin yalancısıyız. Hz. Muhammed demiştir ki:</p>

  <p class="normal">"Evin köşesinde serili bir hasır, doğurmayan kadından daha iyidir."</p>

  <p class="normal">Doğurmayan kadın için böyle söylemiştir ama Peygamber'in altı eşinden çocuğu olmamıştır. Demircan şöyle yazar:</p>

  <p class="normal">"Allah'ın resulü korunmamıştır, altı eşi genç yaşlarında oldukları halde ve peygamberimiz cinsel olarak çok güçlü olduğu halde gebe kalmamıştır."</p>

  <p class="normal">Herhalde peygamber eşi olabilmek büyük bir rütbe olduğu için bu altı kadın köşeye atılmış bir hasır kadar kıymetsiz görülmemiştir. Ama böyle ilahi bir ilişki mertebesine yükselmeyen kadınlar, doğurmadıkları zaman değersiz görülecektir ve Müslüman bir erkeğin bu durumda ikinci bir eş alması uygundur. İslam'da erkek çokeşliliğinin en meşru gerekçelerinden biri kadının kısırlığıdır. Benzer bir durumda kadınların belki boşanması söz konusu olabilir. Bir kadın kısır kocasını seviyorsa, ondan ayrılmadan bir de döl versin diye ikinci bir eş elbette alamaz. İlmihaller akla hayale gelmeyecek sorularla doludur ama bu soruyu nedense soran olmamıştır. Müslümanlığın naif eşitlikçi yönler taşıyan ilk yıllarında bile patriarkal nizama hiçbir çomak sokulmamıştır. Erkek şehveti doyurulmalı, kadınlarınki denetlenmelidir. Çocuklar da dahil olmak üzere evle ilgili bütün işleri kadınlar yapmalı ama dölün, paranın ve kadınların reisliğini erkekler yapmalıdır.</p>

  <p class="h2baslik">Sevap Fabrikaları</p>

  <p class="normal">Ehlisünnet geleneği "erkeklerin egemenliğini" kadınlara verilen düzenli bir hizmet, bir ihtiyaç olarak görüp tanımlar. Yani erkekler egemen olmalıdır ki kadınlar ve çocuklar korunabilsin. Müslüman bir kadının en büyük görevi ise bu denetimi kabul etmek ve çocuklarını istenen şekilde yetiştirmektir. Seksen sonrası İslamcı olan pek çok kadının başucunu süsleyen kitabın <span class="ideitalik">Nur Risaleleri</span> olduğunu Sibel Eraslan'ın bir yazısında okumuştum:</p>

  <p class="normal"><span class="ideitalik">"Risale-i Nur,</span> yani Nur broşürlerinde Bediüzzaman'ın kadınlarla ilgili sözleri, 'Tesettür kadınlar için fıtridir, çünkü kadınlar hilkaten zayıf ve nazik olduklarından, kendilerini ve hayatlarından ziyade sevdikleri yavrularını himaye edecek bir erkeğin himaye ve yardımına muhtaç bulunduğundan...' diye başlar (24. Lem'a, 1. Hikmet). Kadınlar ve hayatlarından ziyade sevdikleri yavruları, bu nur dünyasında bir bütündür ve onları her açıdan himaye edecek erkeklere emanettir. Karışık, tekrarlara dayalı ama şiirsel bir dile sahip olan nur âleminde kadınlarla ilgili anlatımlar Kuran'ın ortaya çıktığı yılların dünyasından, İslamcıların deyimiyle asr-ı saadetten farklıdır. 1873 Bitlis doğumlu olan bu din adamı bir savunma dilinin sözcüsüdür. O toplumda yaşanan değişimlere karşı çıkan, insanları dindarlar değil, onun yolunda nurcular haline getirmeye çalışan bir hocaefendidir. Devrinin adamıdır, pragmatiktir. Kadınlara da rakamlarla hitap eder:</p>

  <p class="normal">'Erkek, sekiz dakika zevk ve lezzet için sefahate girse, ancak sekiz lira kadar bir şey zarar eder. Fakat kadın sekiz dakika sefahatteki zevkin cezası olarak dünyada dahi sekiz ay ağır bir yükü karnında taşır ve sekiz sene de o hamisiz çocuğun terbiyesinin meşakkatine girdiği için sefahatte erkeklere yetişemez, yüz derece fazla cezasını çeker. Az olmayan bu nevi vukuat da gösteriyor ki; mübarek taife-i nisaiye (kadınlar), fıtraten (yaradılıştan) yüksek ahlàka menşe olduğu gibi, fısk (Allah'a isyan) ve sefahatte dünya zevki için kabiliyetleri yok hükmündedir. Demek onlar daire-i terbiye-i İslamiye içinde mesut bir aile hayatını geçirmeye mahsus bir nevi mübarek mahlukturlar. Bu mübarekleri ifsat eden (bozgunculuk yapan) komiteler kahrolsunlar! Allah bu hemşirelerimi de bu serserilerin şerlerinden muhafaza eylesin, âmin.' "</p>

  <p class="normal">Nurcuların dünyasında kadınlar sadece fedakâr anneler olmakla yetinmemeli, iyi Müslümanlar yetiştirmesi gereken din neferleri de olmalıdırlar. Bediüzzaman'ın devamcıları arasında bugün en güçlü ve iddialısı olan Fethullahçıların yayımladığı <span class="ideitalik">Örnek Anne Nasıl Olunur</span> isimli bir kitapta(6) Gülen'in annesinin sekiz çocuğuyla birlikte kayınvalidesine bakan cefakâr, şikâyet bilmeyen bir kadın olarak portresi verilir ve oğlunu nasıl yetiştirdiği anlatılır:</p>

  <p class="normal">Hocaefendi 11-12 yaşlarındayken çok yorgun olduğu bir gece, yatsı namazını kalkıp kılmak üzere yatmak ister. Annesi kılıp yatmasını söyler. Fakat küçük Fethullah ısrar edince yazarın ifadesiyle, bu şuur abidesi anne bakın ne der:</p>

  <p class="normal">"Namazı kılmadan yatarsan sabah kalktığımda inşallah senin ölünü göreyim."</p>

  <p class="normal">Aile Nurcular için iman sahibi çocuklar yetiştirilecek sevap fabrikaları olmalıdır Annelerin fabrikadaki haksızlıklardan söz etmesi ise yaradılışının inkârıdır, ayıptır, günahtır...</p>

  <p class="normal">Bediüzzaman'ın dünyası kadın-erkek farklı bir eşitler âlemi yaratmaya çalışanlar için örnek sunan bir âlem değildir. Ama bu inatçı ve yetenekli adamın peşindeki pek çok kadının onun yazdıkları aracılığıyla kocalarını ve çocuklarını içkiden, kumardan, sefahatten kurtarmak ve dış dünyanın kötülüklerinden uzak ışıklı bir geleceğe sığınmak için ümitlendiğini tahmin edebiliriz.</p>

  <p class="normal">Gazali <span class="ideitalik">Kimya-ı Saadet</span> kitabında anneler ve cennetle ilgili bir hàdis anlatır. Peygamber Allah yolunda harbe gitmek için kendisinden izin isteyen bir gence, "Annen var mı?" diye sorar. Genç, "Vardır" deyince Peygamber, "Onun yanında otur, çünkü senin cennetin onun ayağının altındadır" der. Doğrusu çoğu annenin rüyası da ayağının yakınındaki çocuklarıyla bir cennet kurabilmektir. Ama kutsal evlerin içinde yanan "cehennem ateşlerine" karşı ne yapmalı? Okuduğum ehlisünnet erbaplarının kitaplarında bu soruya maalesef yer yoktur. Öyleyse ne diyelim. Zalim patriarklar için yaşasın bu dünyada cehennem!</p>

  <p class="normal">&nbsp;</p>

  <p class="normal">(1) <span class="ideitalik">Milliyetçilik, Din ve Kadın Tartışmaları,</span> Faik Bulut, Su Yayınevi, 1999</p>

  <p class="normal">(2) <span class="ideitalik">Kimya-ı Saadet (Mutluluk Hazinesi),</span> İmam Gazali, Bedir Yayınevi</p>

  <p class="normal">(3) <span class="ideitalik">İslam'a Göre Cinsel Hayat,</span> Ali Rıza Demircan, Eymen Yayınları, 2005</p>

  <p class="normal">(4) Hanımlara Özel Fetvalar, Faruk Beşer, Nur Yayınları</p>

  <p class="normal">(5) <span class="ideitalik">Hanım Hanıma Fetvalar,</span> Dr. Jale Şimşek, Nesil Yayınları, 2005</p>

  <p class="normal">(6) <span class="ideitalik">Örnek Anne Nasıl Olunur,</span> Gülay Atasoy, Nesil Yayınları, 2005</p>

  <p class="resim"><img alt="" class="calibre3" src="../Images/11.jpg" /></p>
</body>
</html>
