<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>muh</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7"><br class="chapter" />
  <br class="chapter" />
  <br class="chapter" />
  Armine Eşarpları, T-Box Ve Şule Yüksel Şenler</h1>

  <p class="normal">22 Temmuz seçimlerinden önceki günlerde, bir akşam isten çıkmış Taksim'den Kadıköy'e doğru giden bir otobüste cam kenarında yer bulmuştum. Elimde Şule Yüksel Şenler'in İslam'da ve Günümüzde Kadın(1)isimli kitabı vardı. Türkiyeli feminist bir kadın olarak Şule Yüksel'e kayıtsız kalınamayacağını düşünmüşümdür, çünkü o kadınların tesettürlü yaşamasını inançla savunmuş, devrinde çok etkili olmuş, öncü bir kadın. Huzur Sokağı'nı yıllar önce okumuştum. Buna yeni sıra geldi.</p>

  <p class="normal">Malum, Gümüşsuyu'ndan sahile sizi İstanbul'un en güzel yokuşlarından biri ulaştırır. Ama maalesef bu yoldaki, Dolmabahçe Stadı yıkımın arifesinde ve güzeller güzeli saat kulesi dev reklam panolarının kuşatması altındadır. İşte bu güzergâhta yaptığım bu yolculuk sırasında, kitabımı okurken, gözüme çarpan iki panonun bende çağrıştırdıkları üzerine yazdığım bir yazıyı sizlerle paylaşmak istiyorum.</p>

  <p class="normal">O sıcak akşama ve panolara dönersem:</p>

  <p class="normal">Birincisi "Örtünmek Güzeldir" sloganıyla bir eşarp reklamı.</p>

  <p class="normal">İkincisi t-box markasının yaz için piyasaya sürdüğü bir elbisenin reklamı.</p>

  <p class="normal">T-box reklamında çok genç, çok rahat bir kadın var. Kırmızı elbisesinin yakası aşağı doğru açık, göğüsleri görünmüyor ama görünse belki daha az erotik olacak. Bu kırmızı t-box elbisesinin adı "tekolte." Genç kadın öyle bir oturuyor ki bacaklarının bir kısmını görüyoruz ama çok cinsel ilişki çağrışımlı bir havası var. Ya da benim yetişkin aklıma başka bir şey getirmiyor.</p>

  <p class="normal">&nbsp;</p>

  <p class="normal">Armine reklamında ise "Örtünmek Güzeldir" sloganı ilk göze çarpan. Saçları ve boynu görünmeyecek şekilde örtünmüş bir kadın yüzü panoyu tamamlıyor. Bu yüz çok güzel. İnce kaslar, makyaj, açık renk gözler ve nefis bir gülümsemeyle bu genç kadın fotoğrafı gözlerimizin içine bakıyor. Vücudunu göremiyoruz ama ince olduğunu tahmin ediyoruz. Bu yüzün devamı şişman bir vücut olamaz.</p>

  <p class="normal">"Örtünmek Güzeldir" reklam sloganı aracılığıyla örtülü olmayan kadınların ruhen ve aynı zamanda belki bedenen de çirkin olacağına bir gönderme yapıldığını hissetmek mümkün. Yani etini göstermek çirkinliktir, ama örtünmek güzeldir. Güzel bir eşarpla saç telini göstermeyecek şekilde örtünerek güzel olmak ve kadın olmak, beğenilmek mümkündür diye devam ediyor panonun mesajları. Nitekim kadın çok güzel. Öte yandan t-box reklamındaki kadının yüzü de hoş ama tam bir fikrimiz olamıyor. Gençliğini, inceliğini ve çekiciliğini algılıyoruz. Bir "medya, iletişim, pazarlama bilimleri" icadı kadın o... Onlardan bu panolarda ve gazete arka köşelerinde öyle çok var ki! Gerçek hayatta ise pek azlar. Armine kadını ise büyük panolarda az görünen ama gerçek hayatta var olabilecek bir kadın...</p>

  <p class="normal">Bir yandan kitabımı okuyor bir yandan panoların kafama yolladığı mesajları ayıklamaya çalışıyorum. Kitabın ilk bölümünde Şule Yüksel bir kadınla karşılaşmasını anlatıyor.</p>

  <p class="normal">"Tazelik ve canlılığını kaybetmiş yüzünde makyaj malzemelerinin hepsi mevcut olan 45-50 yaşlarında bir kadın, frapan renkli, açık yakalı, dizkapaklarını tamamen açıkta bırakan kolsuz incecik emprime elbiseyle saçları kuaförden çıkma ve sarı renkte, sıcaktan terleyerek" yürümektedir. Birden Şenler'in yolunu keser ve "Kuzum siz çıldırdınız mı?"diye sorar. "Bu bunaltıcı havada sıkmıyor mu sizi bu kıyafet?"</p>

  <p class="normal">"Bilakis..." der Şenler. "Görüyorsunuz, kalın çoraplarım ve pardösüm içinde sizden daha serin bir halim var."</p>

  <p class="normal">&nbsp;</p>

  <p class="normal">Sonra bu rahat halinin sebebini izah eder: "Bu bir iman meselesidir."</p>

  <p class="normal">"Örtünmek Güzeldir"in manevi mesajı burada diye düşünüyorum. Örtünmek güzeldir, güzel kadın imanlı olandır. Fiziksel değilse bile ruhen. Ama Armine kadını her açıdan güzel. Kendime bakıyorum, acaba otobüste ayakta duran erkekler yukarıdan bakarsa yaz günü giydiğim tişörtün yakasından aşağısını görür mü diye ne kadar uzun yıllardır endişe etmiyorum. Bir kadının böyle korkular ve kaygılar içinde bedeninden sıkılıp utanarak yaşamaması gerektiğine ta otuz küsur yıl önce on beş yaşındayken, Şule Yüksel'in bu kitabı yazdığı yıllarda karar verdiğimi hatırlıyorum. Fikir şuydu, hâlâ da o:</p>

  <p class="normal">"Bedenimi yük olarak taşımamı savunanlara karşı dururum. Eğer şart olduğunu düşünüyorlarsa erkekler boyunlarını, saçlarını örtsünler. Çünkü kadın ve erkek eşit değerde canlılardır."</p>

  <p class="normal">Şenler ileri sayfalarda genç müminelere size niçin örtünüyorsun diye soran olursa bunu okuyun diye tavsiye ettiği Tevfik Paksu'nun bir şiirini aktarıyor:</p>

  <p class="normal">&nbsp;</p>

  <p class="normal">"Garbın hayâsızlığı moda olamaz sana</p>

  <p class="normal">Seni soyan haydutlar giremezler imana</p>

  <p class="normal">Fahişe değilsin sen, uymalısın Kuran'a</p>

  <p class="normal">Fakat örtülü olmak bacımın görgüsüdür</p>

  <p class="normal">Müslüman Türk kızının bayrağı örtüsüdür."</p>

  <p class="normal">&nbsp;</p>

  <p class="normal">Şiirle birlikte şöyle düşünüyorum. T-box firması kadınları soymaya kalkan bir haydutlar şirketi. Örtünen bir kadın da hayâsızlıktan azade hale geliyor. Ama diğerleri fahişeler, orospular, şirretler... diye devam eden bir liste var ya o listeye her an girebilirler. Ancak eğer Müslüman değillerse "öteki dinden" olup yırtabilirler. Fakat ben dindarım diyen bir kadın pardösüsüz, hàdi ondan geçelim tesettürsüz olunca "Müslüman Türk kızının bayrağının" ve dolayısıyla bu bayrağın temsil ettiği milletin kapsama alanının dışında kalıyor Şule Yüksel'e göre.</p>

  <p class="normal">İşte böyle kafamda Şule Hanım'la konuşmalara dalmışken bakıyorum Boğaziçi Köprüsü'ne varamamışız hâlâ. Biraz daha ilerliyorum kitabımda, Şenler bu defa kadınların serbestçe iş hayatına atılmasına karşı çıkıyor. Aklıma günümüz Yeni Şafak yazarı Dücane Cündioğlu'nun su sözleri geliyor, eve ulaşınca Google'dan kontrol ediyorum:</p>

  <p class="normal">"Bugün bazı kadınlarımız arasında özgürlüğün anlamı, daha az kadın, daha az anne, daha az eş olmakla eşdeğerdir. Çünkü evin yerini sokak, mutfağın yerini büro, anneliğin yerini sekreterlik, mahremiyetin yerini teşhir aldıkça kadının erkekleşmesi kaçınılmazdır!"(2)</p>

  <p class="normal">Şenler otuz küsur yıl önce aynı kaygılar içinde. Kadınların sanatçı olmak, bilim insanı olmak, siyasi lider olmak, fabrikatör olmak gibi maksatları olabileceği mevzubahis olmuyor. Hem bunları olmamız hem de anne olmamız elbet mümkün ama kimse orada değil. Bedenimizi nerelerde ne şekilde gezdireceğimiz ve erkeklerin bundan nasıl yararlanmayı planladıkları ise hep ön planda.</p>

  <p class="normal">Trafik ilerlemiyor kitap ilerliyor. Yazar her fırsatta kadınlara modern hayattan korkmalarını telkin ediyor. İçinde yaşanan çağdan korkuyor, iğreniyor Şenler. Öyle ki kitabın arka kapak yazısını okuyunca ürperiyorum:</p>

  <p class="normal">"Keşke bu analar babalar, yine eskiden cahilliye devrinde(3) olduğu gibi, istikbaldeki iffetlerinin muhafazasını düşünerek kız çocuklarını diri diri toprağa gömselerdi de, bugün bu soysuz, ahlàksız, hayâsız, tahrik edici mezarları gözlerimiz görmeseydi."</p>

  <p class="normal">Sizce de ürpertici değil mi?</p>

  <p class="normal">İşte bunlar üzerine düşünerek yolculuğumu bitiriyorum. Bu bölümü de pek orijinal olmasa da yinelemekte fayda umarak birkaç feminist politika önerisiyle bitirmek istiyorum. Bu iki panoya bakıp işte ne güzel, hem başı bağlı hem de açık kadın imgeleri şehirde birlikte ne güzel dolaşıyor demek mümkün. Bu bakış açısı bence zararlı. Bence kadınların vücudunun nesneleştirildiği imgelere taassup olur deyip sessiz kalmamalıyız. Bu imgelerle örülü ve canavarlaşmış bir reklam, eğlence ve medya sektörü hayatlarımızı sarmış durumda. Bizler büyük şirketler ve AKP'nin Büyükşehir Belediyesi ortaklığının ikiyüzlü ahlàkıyla özdeşleşmek durumunda değiliz. Biz arka sayfa güzellerini istemediğimizi daha yüksek sesle söyleyebilmeliyiz.</p>

  <p class="normal">Öte yandan son otuz yıldır modern-kapitalizmin yarattığı tüm eşitsizliklere sadece kadınların bedenini merkez alan korku ve kaygılar üreterek karşı çıkan bir İslamcı-muhafazakârlığı eleştirirken fikrimizi korkak alıştırmamalıyız. Bakın otuz küsur yıl önce Şule Yüksel Şenler ne kadar açık konuşmuş ve bugün de takipçileri bizi yönetiyor. Aynı açıklıkta tesettüre karşı çıkmamıza ne engel oluyor?</p>

  <p class="normal">&nbsp;</p>

  <p class="normal">(1) <span class="ideitalik">Nur Yayınları,</span> no: 38, Ankara</p>

  <p class="normal">(2) <span class="ideitalik">Philo Sophia Loren,</span> Gelenek Yayınları, 2004</p>

  <p class="normal">(3) <span class="ideitalik">Cahiliye: Hz. İsa'dan Hz. Muhammed'e kadar geçen bilgisizlik dönemine Müslümanların verdiği ad. Bu deyim Kuran'da da geçer.</span></p>

  <p class="normal">&nbsp;</p>

  <p class="resim"><img alt="" class="calibre3" src="../Images/11.jpg" /></p>
</body>
</html>
