<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p>Derken prensler serpilip geliştiler. Zamanı geldiğinde kral Daşaratha Rama'yı, Veda, Şastra ve siyaset konularında yetişsin diye saygın hocaların yanına gönderdi. Rama kısa zamanda bütün bu bilimleri öğrendi. Bu arada okçulukta da hüner sahibi olmuştu. Rama çok cesurdu; dindar, saygılı, bilgiliydi, ama oldukça da mütevazıydı. Kral ile kraliçeler bu nitelikleri' gördükçe, onun boyuna posuna, görünüşüne baktıkça mutlu olmaktaydılar.</p>
<p>Nihayet prensler büyüyüp gelişmiş, yiğit birer genç olmuşlardı. Kral onların artık evlenme vaktinin geldiğini düşündü ve konuyu danışmanlarla azizlere açtı. İşte tam bu sırada, onlar henüz konuyu görüşmeye başlamamışlardı ki, aziz Vişvamitra'nın teşrif ettiği bildirildi. Kral Daşaratha onu karşılamak üzere sarayın kapısına kadar gitti. Göğsünün üstünde ellerini birbirine kavuşturan Daşaratha azizi saygıyla selamladı ve şöyle dedi: &quot;Ey Saygıdeğer Efendimiz!</p>
<p>Gelişinizle şehrimizi ve bizi çok onurlandırdınız. Sizin için yapabileceğimiz ne varsa emrediniz yapalım&quot;. Vişvarnitra : &quot;Ey Kral! Buraya kahraman oğlunuz Rama'nın yardımını istemeye geldik. Mariça ve Subahu adında iki rakşasa yönettiğim kurban törenine engel oluyor. Töreni koruması için Rama'ya ihtiyacımız var, onun hemen bugün benimle gelmesine izin veriniz. Korkmayın bu Rama'nın iyiliği içindir&quot;, dedi.</p>
<p>Bunları duyan kral korkuya kapılarak aziz Vişvamitra'ya &quot;Saygıdeğer Aziz! Neler söylüyorsunuz? Bu rakşasaları şimdiye kadar ne tanrılar ne de kötü ruhlardan biri yenebilmiştir. Onlarla savaşmak kolay değildir. Benim Rama'm henüz çok genç. Bizzat ben ordumla gelip kurban töreninizi tamamlamanıza yardım ederim. Biricik oğlum Rama'yı bana bağışlayınız. Beni bu ihtiyarlık günlerimde oğlumdan ayırarak kederlere boğmayın&quot;, diye yalvararak aziz Vişvamitra'nın ayaklarına kapandı.</p>
<p>Vişvamitra öfkeyle: &quot;Kral! Daha önce isteklerimi yerine getireceğine dair söz verdiğiniz halde, şimdi sözünüzü neden tutmuyorsunuz? İkşvaku soyundan gelen birine yakışır mı bu?&quot; diye çıkışınca baş aziz Vasiştha kralı sakinleştirdi: &quot;Verdiğiniz sözden dönmemelisiniz. Halk sizi sözünün eri diye bilir. Aziz Vişvamitra Rama'yı kendi canı gibi koruyacaktır, tıpkı ateşin tanrısal nektarı koruduğu gibi. Yüce Vişvamitra sayısız gizli bilimlerin öğreticisi ve hayatın sırrına ulaşmış bir çilecidir. Rama'nın onunla gitmesine gönül rahatlığıyla izin verebilirsiniz. Aziz Vişvamitra rakşasaları kendi de yok edebilir, ama o Rama'nın iyiliği için kendisiyle gitmesini istiyor. Korkmayın Rama'ya hiç kimse zarar veremez&quot;, dedi. Vasiştha'nın sözlerinden derin bir şekilde etkilenen kral Daşaratha, Rama'nın aziz Vişvamitra'yla gitmesine razı oldu. Lakşmana da ağabeyisiyle beraber kötü ruhları öldürmeye gidecekti. Kraliçe Kausalya ve kral, Rama ve Lakşmana için uğurlama törenleri düzenlediler. Aziz Vasiştha da kutsal metinlerden ilahiler okudu. Yaylarını, oklarını, kılıçlarını kuşanan iki kardeş aziz Vişvamitra'nın peşine düştüler ve yola koyuldular. Ayodhya'dan yaklaşık üç kilometre sonra Saryu nehrinin kenarına vardılar. Vişvamitra yumuşak bir sesle Rama'ya: &quot;Rama, oğlum! Nehrin suyuyla temizlenip bedenini arındır. Daha fazla kaybedecek vaktimiz yok. Sana Mantraların sırlarını öğreteceğim. Bu uzun, yorucu ve çetin yolculuk boyunca Mantralar bütün zorlukların üstesinden gelmeni sağlayacak, asla açlık ve susuzluk çekmeyeceksin.&quot; Yiğit Rama Mantralardaki adakları yerine getirdi ve sonbahar güneşi gibi parladı. Rama, gece olduğunda bir çömezin yapması gereken her şeyi Vişvamitra'mnnezaretindeyerine getirdi. Geceyi Vişvamitra Saryu nehrinin kenarında, Rama ile Lakşmana ise otların üstünde geçirdiler.</p>
<p>Ertesi gün Saryu kıyısında yollarına devam ettiler. Üç yönde hızla akan Saryu ve Ganj'ın birleştiği yerde azizlerin ve çilecilerin inziva yerlerini gördüler. Bu inziva yerlerinin kimlere ait olduğunu öğrenmek istediler. Aziz Vişvamitra gülümseyerek şunları söyledi: &quot;Dinleyin. Bu gördüğünüz yerlerhalkın Kama diye bildiği aşk tanrısının soyuna aittir. Tanrı Şiva meditasyonuna ¦ ara verdikten sonra tam tanrılarla birlikte olmaya gidecekken aptal Kama aklını karıştırma cüretini göstermiş. Bunun üzerine fırtına tanrısı Rudra hiddetli gözlerini Kama'ya dikmiş ve onu küle dönüştürmüş. Bundan sonra Kama bedensiz anlamına gelen Ananga adıyla anılmış. Geceyi Saryu ve Ganj'ın birleştiği iş te bu yerde geçireceğiz&quot;.</p>
<p>Ertesi gün sabah erkenden duasım bitiren Vişvamitra Ganj kıyısına indi. Çileciler güzel bir sal getirdiler. &quot;iki prens bu sala binsinler ve Ganj'ı geçsinler&quot;, dediler. Aziz Vişvamitra, Rama ve Lakşmana sala binerek okyanusa doğru hızla akan Ganj'ı geçmeye başladılar. Uzun bir yolculuktan sonra korkunç bir orınana vardılar. Orman binbir çeşit böceğin, kurdun kuşun, yırtıcı hayvanın ürkütücü sesleriyle inliyordu. Ortalıkta dev cüsseli filler, aslanlar, kaplanlar, yaban domuzlan dolaşıyordu. Rama ve Lakşmana orınanın niye bu halde olduğunu sordular. Yüce Vişvamitra şöyle söyledi: &quot;Sevgili oğullarım! Buradan dört fersah uzakta Taraka adında büyük bir ağzı ve güçlü kolları olan kötü bir ruh yaşar. O çok korkunçtur. Oğlu Mariça'yla birlikte buradaki köyleri yerle bir etti. Gördüğünüz bu korkunç orman işte onların eseridir. Taraka'yı şimdiye kadar hiç kimse yok edemedi, onu ancak sen yok edebilirsin. Senin gücüne inanıyorum. Sakın kadın olduğu için ona acıma!&quot;.</p>
<p>Bunları duyan Rama: &quot;Yüce aziz Vişvamitra! Babam sizin bütün emirlerinize itaat etmemi istemişti. işte o an geldi.Taraka'yı öldürüp insanlar onun zulmünden kurtaracağım&quot;, dedi, yayını kurdu ve ipi bıraktı. Yayın çıkardığı ses etrafı inletti. Bu sesi duyan rakş asi Taraka bir an ürktü; öfkeyle sese doğru yöneldi. Rama'nın üzerine tozdan bir bulut serpti, taştan yağmur yağdırdı, ancak Rama bunlardan kurtulmayı başardı. Rama oku bu sefer Taraka'ya fırlattı. Yaralanan Taraka uzun tırnaklarını çıkarıp Rama'ya saldırdı. Ama Rama onun bu hamlesini de savuşturmuştu. Bunun üzerine Taraka görünmez oldu, yeniden taş yağdırmaya, tozdan bulut serpmeye başladı. Rama oklarını ona doğru fırlatıyor, Taraka bunları savuşturmakta zorlanıyordu. Nihayet uzun bir mücadeleden sonra Rama okunu Taraka'nın kalbinin tam ortasına sapladı. Taraka sendeledi, korkunç bir ses çıkararak yere yığıldı. Aziz Vişvamitra, Rama'nın bu zaferini onu kucaklayarak kutladı. Rama'nın bu kahramanlığı karşısında, aziz Vişvamitra birçok tanrısal silahı Rama'ya teslim etti.</p>
<p>Rama ve Lakşmana, aziz Vişvamitra'nın isteğiyle inziva yerine doğru yola koyuldular. Yüce Vişvamitra'nın inziva yerindeki çileciler onları büyük bir sevinçle karşıladılar. Bir süre dinlenen Vişvamitra aynı gün kurban törenine başladı. Tören beş gün boyunca aralıksız devam etti. Altıncı gün korkunç bir gök gürlemesi oldu.Siyahbuluta benzer iki rakşasa çıkageldi. Bunlardan biri Taraka'nn korkunç oğlu Mariça, diğeri de Mariça'nın arkadaşı Subahu'ydu. Bu rakşasalar arkalarına çok büyük bir ordu alarak tören yerine gelmişlerdi. Mariça . ile Subahu kurban törenin yapıldığı yere kan yağdırmaya başladılar. Bunun üzerine Rama, Mariça'nın üstüne fırtına silahı Manavastra'yla saldırdı. Mariça fırtınayla sürüklenip uzak bir okyanusun kenarına düşti. Kendine gelir gelmez güneye doğru kaçmaya başladı. Sıra Subahu'ya gelmişti. Rama Subahu'yu ateş silahı Agneyastra'yla öldürdü. Geri kalan rakşasa ordusunu da rüzgar silahı Vayavastra'yla yok etti. Böylece aziz Vişvamitra kurban törenini tamamlayabildi. Herkes Rama'ya methiyeler düzmeye başladı.</p>
<p>Rama, azizin ayaklarına kapandı ve ellerini birleştirerek &quot;şimdiki emriniz nedir?&quot; diye sordu. Aziz Vişvamitra büyük bir sevgiyle: &quot;Oğlum! Mithila kralı Canaka'yıbilirsin. O çok büyük bir kurban töreni yaptırıyor, bizim de oraya gitmemiz gerekir. Seninle birlikte Lakşmana'nın da bizimle gelmesini istiyorum. Çünkü kral Canaka bugüne kadar kimsenin yerinden bile oynatamadığı muhteşem bir yaya sahip. Senin o yayı mutlaka görmeni istiyorum.&quot;</p>
<p>&nbsp;</p>
</body>
</html>