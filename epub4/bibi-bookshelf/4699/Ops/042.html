<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Kumbhakarna Savaşı</title>
</head>
<body>
<h2 class="h21">Kumbhakarna Savaşı</h2>
<p>Rama tarafından bozguna uğratılan Ravana büyükbir utanç içindeydi. Onuru paramparça olmuş, özgüveni yara almış, üstelik itibarı da sarsılmıştı. Rama'yı fazlasıyla küçümsemiş olduğunu, oysa onun tahmin ettiğinden de güçlü olduğunu anlamaya başlıyordu. Ravana içindeki gücün yorulduğunu hissediyordu. Pekçok kahramanını yitirmişti. Komutanı kahraman Prahasta bile öldürülmüştü. Bunları düşünürken aklına küçük kardeşi Kumbhakarna'yı uyandırmak geldi. Kumbhakarna'ya rakşasalardan oluşan bir heyetle birlikte bol miktarda yiyecek, küp küp şarap yolladı. Kumbhakarna bütün bir yıl uyur, ama yılda sadece bir gün uyanırdı, kalan günlerin hepsini uykuyla geçirirdi. İşte öyle bir rakşasaydı o.</p>
<p>Bütün rakşasalar bir araya geldiler ve Kumbhakarna'yı uyandırmaya çalıştılar. Zil çaldılar, ellerinden, ayaklarından çekiştirdiler; saçlarını ve kulaklarını çektiler, ama nafile, bu uyku delisi rakşasayı uyandırmayı başaramadılar. En son çare olarak koca bir fili üzerine saldılar. Gürültü öyle korkunçtu ki nihayet Kumbhakarna olup biteni farketmiş, sıçrayıp kalkmıştı. Kumbhakarna esneyip duruyordu, çevresine hiç aldırış etmeden birkaç küp şarap içip, etleri de çiğ çiğ mideye indirdikten sonra en sonunda çevresindekileri farketti ve şöyle dedi: &quot;Kimsiniz? Niye uyandırdınız beni?&quot; Rakşasalar olup bitenleri bir bir anlattılar. Ravana'nın onun yolunu gözlediğini, bir an önce saraya gidip ona yardım etmesi gerektiğini söylediler.</p>
<p>Kumbhakarna rakşasalarla birlikte Ravana'nın sarayına gitti. Kralın ayaklarına kapandı. Sonra Ravana'dan uyandırılmasmm nedenini sordu. Ravana: &quot;Kahraman! Sen uyurken Lanka'nın başına ne tür felaketlerin geldiğini tahmin edemezsin. Rama'nın maymun ordusu okyanusun üstüne bir köprü kurarak Lanka'ya girdi ve şehrin etrafını kuşattı. Günlerdir savaş devam ediyor. Sayısız büyük kahramanımız öldürüldü. Komutan Prahasta da öldü. Lanka'nın ve benim senin yardımına ihtiyacımız var. Rama'yı yenmemde bana yardım et!&quot;</p>
<p>Kumbhakarna bunlara gülerek karşılık verdi ve şöyle dedi: &quot;Sana daha önce söylemiştim, kötü başlayan iş kötü biter diye. Benim sözüme hiç önem vermedin. Vibhişana'nın fikirlerini de hiçe saydın.&quot; Ravana biraz kızarak: &quot;Kardeşim! Seni vaaz dinlemek için uyandırmadım. Olan oldu. Şimdi senin yeteneklerine ihtiyacım var. Bu tehlikeyi ancak sen savabilirsin&quot;, dedi. Kumbhakarna Ravana'ya acıdı: &quot;Artık endişelenmene gerek yok. Hemen şimdi savaşmaya gidiyorum. Rama ve Lakşmana'yı öldürerek seni mutlu edeceğim.&quot; Kumbharkana'nın sözlerini duyan Ravana sevindi. Kahramanlığına övgüler yağdırarak onu savaşa yolladı.</p>
<p>Eline trişula adında kocaman, üç uçlu bir mızrak alan Kumbhakarna kaleden dışarı çıktı. Kumbhakarna'yı gören maymunlar dört bir yana kaçışmaya başladılar. Angada onları güçlükle yatıştırdı. Maymunlar Kumbhakarna'nın üzerine büyük ağaçlar ve büyük kayalar fırlatmaya başladılar. Ama o, atılan kayalarla ağaçlara aldırış bile etmiyordu. Kumbhakana'nın ordusu karşısında kahraman maymunlar kaçak dövüşüyorlar, onun karşısına çıkmaya cesaret edemiyorlardı. Maymunların çekindiğini gören Hanuman ileri atıldı. Dev kayaları Kumbhakarna'ya doğru fırlattı, onu hafif de olsa yaralamayı başardı. Kumbhakarna trişulasıyla saldırdı ve Hanuman'ın kalbini parçaladı. Hanuman'ın vücudundan oluk oluk kan akmaya başladı. Hanuman'ı böyle acı içinde gören maymun ordusu şaşkınlığa düştü. Maymunlar ne yapacaklarını bilemeden o yana bu yana kaçışıyorlardı. Kumbhakarna pekçok öncü kahraman maymunu hırpaladı. Bütün bunları gören Angada hemen ileri çıktı, Kumbhakarna'nın göğsüne yumruk savurdu. Kısa bir süre için Kumbhakarna kendinden geçti. Kendine gelince Angada ile Sugriva'yı darbeleriyle bitap düşürdü. Bitap düşen Sugriva'yı kolayca yakaladı ve Lanka'ya doğru yola çıktı. Yolda Sugriva kendine geldi. Keskin tırnak ve dişleriyle</p>
<p>Kumbhakarna'nın burnunu, kulağını kopardı, göğsünü parçaladı. Kanının aktığını gören Kumbhakarna öfkeye kapıldı, acımasızca Sugriva'ya saldırdı. Yere düşen Sugriva kalkarak kaçmaya başladı. Kumbhakarna işte böylece Sugriva'yı elinden kaçırmış oldu. Yeniden savaş alanına döndü ve bu kez maymun ordusuna saldırdı. Neden sonra Kumbhakarna karşısında Lakşmana'yı buldu. Dövüşmeye başladılar. Lakşmana'nın ok yağmuruna aldırmayan Kumbhakarna alaycı bir tavırla:&quot; Kahraman! Senin savaş alanında usta olduğunu kabul ettim. Şimdi Rama'nın karşısına çıkmama izin ver. Benim amacım sadece onu öldürmektir&quot;, diye bağırdı.</p>
<p>Lakşmana, Rama'ya işaret etti, zaten Rama da bu anı bekliyordu. Lakşmana'nın işaretiyle Rama savaşa katıldı. Kumbhakarna sağ elinde büyük bir gürz taşıyordu. Rama ona tanrısal oklarından birini fırlattı, ok Kumbhakarna'nın kolunu parçaladı. Kumbhakarna, yakalayıp kolunun altına sıkıştırdığı maymunları bırakmak zorunda kaldı. Sol eliyle bir ağacı kökünden söktü ve Rama'ya doğru koşmaya başladı. Rama Kumbhakarna'nın ağaç taşıyan sol kolunu da okuyla kopardı. Ama Kumbhakarna henüz ölmemişti. Kumbhakarna'nın hayatta olduğunu gören Rama, bir ok daha fırlattı ve uykucu rakşasanın başını vücudundan ayırdı. Bunun üzerine maymunlar çığlıklar atarak Rama'nın zaferini kutlamaya başladılar. Bu sırada Rama'nın ve maymunların elinden kurtulmayı başaran rakşasalar Lanka'ya doğru kaçmaya başlamışlardı bile.</p>
<p>&nbsp;</p>
</body>
</html>