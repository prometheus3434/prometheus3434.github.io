<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>6) Yuddha Kanda (Savaş)</title>
</head>
<body>
<h1 class="h11">6) Yuddha Kanda (Savaş)</h1>
<h2 class="h21"><a id="ncx264"></a>Okyanustan Lanka'ya Köprü</h2>
<p>Sugriva Rama'nın isteğiyle maymun ordusuna yola derhal çıkmalarını emretti. Öte tarafta Rama Hanuman'a olan minnettarlığını dile getiriyordu: &quot;Bana ve bütün İkşvaku soyuna yaptığın iyiliklerin karşılığını ödeyemem.Yaptığın iyiliklerin altında eziliyorum.&quot; Hanuman ise başını eğmiş Rama'nın yağdırdığı övgüleri sessizce dinledi.</p>
<p>Rama Lanka şehrine ulaşma konusunda umutsuzluğa düştü. Ordu okyanusu nasıl geçecekti? Güçlü Ravana'yı nasıl yenecekti? Rama'yı böyle düşünceli gören Sugriva: &quot;Endişelenmeyi bir yana bırakın. Asaletiniz sayesinde okyanus bize yol verecektir. Sebatla yapılan işler mutlaka tamamına erer, kederle yapılan işlerse yolunda gitmez&quot; diyerek Lanka'ya bir köprü kurmayı teklif etti.</p>
<p>Hanuman Lanka şehrini ve buranın en iyi korunan yerlerini tek tek anlattı. Maymun ordusunun kahraman komutanlarının bu şehri zaptedebileceklerini söyledi. Bunları işiten Rama yolculuk hazırlığına başlamaları emrini verdi.</p>
<p>Sugriva da komutan Nila'ya hareket emrini verdi. Çok geçmeden büyük maymun ordusu güneye, okyanusa doğru yola çıktı. Hanuman</p>
<p>Rama'yı, Angada Lakşmana'yı omuzlarına aldı. Kahraman maymunlar ağaçlara ve dağlara ine çıka, adaya zıplaya ilerlediler. Dört bir taraf maymun sesleriyle inledi. Gece gündüz durmaksızın yol alan ordu Mahendra dağının tepesine varınca oraya kamp kurdular.</p>
<p>Hanuman Lanka'yı ateşe verdiğinden beri rakşasaları büyük bir korku sarmıştı. Habercisi Hanuman gibi olanın kendisi kim bilir nasıldı. Şehirdeki bu korkuyu gören Vibhişana Ravana'ya giderek şöyle dedi: &quot;Kardeşim! Bazı şeyleri sakince konuşmak için geldim. Rama'yla düşmanlığa son verin, karısı Sita'yı ona geri gönderin. Benim, senin ve bütün rakşasaların geleceği buna bağlı. Maymunlardan oluşan büyük bir ordunun okyanusun kuzey kıyısına geldiklerini hepimiz biliyoruz.&quot;</p>
<p>Sita'yı geri gönderme teklifini duyan Ravana öfkelenerek Vibhişana'yı kıskanç ve kindar olmakla suçladı. Vibhişana'yı orada bûlunan herkesin içinde küçümseyip aşağıladı. Sita'yı hiçbir şekilde geri göndermeyeceğini söyleyen Ravana derhal oğullarını, danışmanlarını ve komutanlarını huzura çağırdı. Onlara şehri korumalar emrini verdi, onlardan bu konuda fikirlerini istedi. Herkes Ravana'yı savaşma konusunda destekledi. Buna sadece Vibhişana karşı çıktı ve şöyle dedi: &quot;Düşmanı iyi tanımadan. küçümsemernek gerekir. Eğer güçlü olsaydınız Hanuman'ı yakalamaz mıydınız? Yüce kral! Benim önerimi dikkate alın. Sita'yı Rama'nın yanına göndermek sizin çıkarınıza olacaktır.&quot; Ravana Vibhişana'nın söylediklerini duyunca hışımla fırladı ve haykırdı: &quot; Hayır! böyle birşey asla olamaz. Düşmanının iyiliğini isteyen biriyle yaşamaktansa öfkeli bir yılanla yaşamak daha iyidir.&quot; Böyle dedi ve Vibhişana'yı herkesin içinde küçük düşürerek ona hakaretler yağdırdı. Sonunda: &quot;Eğer gönlün düşmandan yanaysa git ve onunla birleş&quot;, dedi. Vibhişana şöyle karşılık verdi: &quot;Anlaşılıyor ki sözlerimden hoşlanmadınız. Altın Lanka şehrinin sonunun geldiğini görebiliyorum.&quot; Kardeşi tarafından küçük düşürülen Vibhişana dört sadık dostuyla birlikte Lanka'yı terkedip Rama'nın kampına sığınmak üzere yola koyuldu.</p>
<p>&nbsp;</p>
</body>
</html>