<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>1) Bala Kanda (Çocukluk)</title>
</head>
<body>
<h1 class="h11">1) Bala Kanda (Çocukluk)</h1>
<h2 class="h21"><a id="ncx45"></a>Rama'nın Doğumu Ve Gençliği</h2>
<p>Aziz Valmiki ve büyük aziz Narada karşılıklı oturmuş konuşuyorlardı. Valmiki, aziz Narada'ya: &quot;Bu dünyada erdemlerle dolu, yiğit, dürüst, ahlak sahibi, doğru sözlü, tüm varlıklara iyilik eden, gerçekten dürüst ruhla hayata kendini adamış, kindarlığı yenmiş, tüm kıskançlıklardan arınmış, öfkelendiği zaman hem tanrıların hem de insanların kendisinden korktuğu bir insan var mıdır acaba?&quot; diye sordu. Büyük aziz Narada: &quot;Valmiki! Anlatacaklarımı dikkatlice dinle. Sorularının cevabını orada bulacaksın&quot;, dedi ve başladı anlatmaya.</p>
<p>Bir zamanlar, Treta devrinde, Saryu nehrinin kenarındaki Koşala ülkesinde, İkşvaku soyundan gelen güçlü kral Daşaratha hüküm sürmekteydi. Koşala'nın başkenti Ayodhya'ydı ve bu şehir yaklaşık altmış kilometre uzunluğunda, on beş kilometre genişliğinde çok güzel bir şehirdi. Şehrin dört tarafı yüksek ve geniş surlarla çevrilmiş, dışına ise derin bir hendek kazılmıştı. Surların üzerinde yüzlerce nöbetçi, binlerce asker devriye gezer, yiğit savaşçılar şehri korumak için her an nöbet tutarlardı.</p>
<p>Kralın sarayı şehrin tam ortasındaydı. Saraydan çıkıp surlara varan yolların hepsi de eşit uzunluktaydı. Şehirde çiçeklerle bezenmiş muhteşem bahçeler, göller ve büyük saraylar vardı. Şehrin yolları geniş ve çok temizdi. Görkemli saraylarda bilge kişiler, kahramanlar, sanatçılar ve tüccarlar yaşarlardı. Bu kişiler saraylarının bir köşesine şans tanrıçası Lakşmi'nin tapınağını yaptırmışlardı. Şehrin insanları sağlıklı ve ahlaklı kimselerdi. Bu diyarın insanları huzur ve gönenç içindeydiler; birlik ve beraberlik içinde, kardeşçe yaşayıp gidiyorlardı.</p>
<p>Ülkenin kralı Daşaratha krallığının zevk ve sefasını yıllarca sürmüştü; zenginlik, itibar, şan, şöhret içinde yaşamaktaydı. Uzun lafın kısası her şeye sahipti. Sahipti sahip olmasına ama, mutlu değildi, zira üç kraliçesi olmasına rağmen tahtınıbırakabileceği bir veliahtı yoktu. Bu yüzden yaşam ona boş gelmekteydi. Kraliçeler, Kausalya, Surnitra ve Kaikeyi de mutsuzdu.</p>
<p>Daşaratha en sonunda danışman ve azizlerini huzura çağırıp bu konuyu açmış, onlar da aşvamedha töreni<a id="a7"></a><a href="notes.html#a22"><span class="t7">{8}</span></a> yapılmasını, usulünce at kurban edilmesini tavsiye etmişlerdi. Krallık danışmanlarının lideri Sumantra şöyle dedi: &quot;Yaptığı törenler sayesinde çocuksuzlara evlat veren, keramet sahibi bir aziz var: Rişyaşringa. Emriniz olursa o yönetsin töreni&quot;. Bu öneriyi huzurda bulunan diğer danışman ve azizler de onayladılar ve hemen tören hazırlıklarına başlandı. Kral Daşaratha, büyük aziz Rişyaşringa'yı çağırmaya bizzat kendisi gitti. Saryu nehrinin kenarında yapılacak törene pekçok kral, danışman, azizin yanı sıra Mithila kralı Canaka da katılacaktı. Ayrıca pekçok Brahman da törende hazır bulunacaktı.</p>
<p>Büyük aziz Rişyaşringa, kurban törenine hemen başladı. Adetlere göre, kurban edilecek at safkan olmalı, bir yıl süreyle özgür bırakılmalıydı. İşte böyle safkan bir at seyisler nezaretinde getirildi. Ana kraliçe Kausalya, atın alnına dokunup kurbanı kutsadı. Ardından Veda ve Mantraların ilahileri tören yerinde yükselmeye başladı. Ateşe adaklar sunuldu. Kral Daşaratha son adağı ateşe atınca, ateş tanrısı Agni karşılarında belirdi; elindeki altın kasede tılsımlı bir içki vardı.</p>
<p>Büyük aziz Rişyaşringa, Agni'den içki kasesini aldı, kral Daşaratha'ya uzattı ve şöyle dedi: &quot;Bu içki oğul veren içkidir, bunu kraliçeleriniz arasında pay edin, hepsi içsin&quot;. Kral, kraliçelerden, Kausalya, Surnitra ve Kaikeyi'den, içkiyi tatmalarını istedi. Tılsımlı içki kadehini alnına doğru kaldırdı ve ana kraliçe Kausalya'ya uzattı: &quot;Bunu aranızda pay edin&quot;, dedi. Kausalya içkinin yarsını içti; kalan yansını Surnitra'ya verdi. Surnitra da kendisine düşen kısmı içtikten sonra kalanını Kaikeyi'ye verdi. İşte böylece büyük aziz Rişyaşringa'nı söylediği gibi, tılsımlı içki kraliçeler arasıda pay edilmiş, üç kraliçe içkiyi bölüşmiiştü.</p>
<p>Gel zaman git zaman, yeniyılın başlangıcında, Çaitra ayının parlak yarısının dokuzuncu gününde kral Daşaratha'nın üç karısı ona dört çocuk doğurdu. Çaitra ayının on birinci gününde de, kral oğullarına isim töreni yaptırdı. Aziz Vasiştha, ana kraliçe Kausalya'nın, bedeninde Vişnu'nun ruhunu taşıyan güçlü kollu, pembe gözlü ve kızıl dudaklı oğluna Rama; ortanca kraliçe Surnitra'nın ikiz oğullarına Lakşmana ve Şatrughna; Kaikeyi'nin oğluna da Bharata adını koydu.</p>
<p>Kral bu doğumlar görkemli şenliklerle kutladı. Brahmanlara ziyafet verdi, halka değerli mücevherler dağıttı. Kraliyet sarayında günlerce ilahiler okundu. Tanrılar çiçeklerden yağmur yağdırdılar. Peri kızları Apsaraslar dans ettiler. Bu çocuklar hem kralı, hem kraliçeleri, hem de Koşala halkını çok mutlu etmişti.</p>
<p>Prenslerin dördü de çok güzeldi, ama bunların en parlağı, en büyüğü Rama'ydı. Kısa sürede babasının gözdesi haline gelmişti. Öyleydi, ama kardeşler birbirlerine derinden bağlıydılar. Lakşmana daha çok Rama'yla, Şatrughna da Bharata'yla zaman geçirdi. Mutlu bir çocukluk dönemi geçirdiler hep birlikte.</p>
<p>&nbsp;</p>
</body>
</html>