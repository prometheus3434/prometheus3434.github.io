<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p>Rama ve Lakşmana Rişyamukha tepelerinde yaşayan Sugriva'nın yardımını istemeye geldiklerinde ilk Hanuman'la karşılaştılar. Hanuman, vanaralar kralı Sugriva'nın elçisiydi. Onlar da tıpkı rakşasalar gibi istedikleri şekle girebilme ve havada uçma yeteneğine sahiptiler.</p>
<p>Sugriva Hanuman'dan, gelenleri karşılayıp kim olduklarını öğrenmesini istemişti. Hanuman Rama ve Lakşmana'nın yanına geldi. Onları kibarca selamladıktan sonra Sanskrit dilinde konuşmaya başladı: &quot;Niçin bu ormanda dolaşıyorsunuz? İnsan kılığında bir tanrı mı, yoksa bir prens misiniz? Eğer prensserıiz niçin aziz kılığına büründünüz? Ben rüzgar tanrısının oğlu Hanuman'ım. Panpapur'un kralı Bali'nin küçük kardeşi Sugriva'nın hizmetçisiyim. Sugriva çok güçlü ve akıllıdır. Beni buraya o gönderdi. Sizi görmek onu çok memnun edecektir.&quot;</p>
<p>Hanuman sözlerini bitirince Rama onun konuşma tarzından çok etkilendi. Sanskrit dilini bu denli iyi kullanmasına hayran kaldı. Onuniyibir bilgin olduğunu düşündü. İlahi bilimini, kurban bilimini, melodi, bilimini öğrenmiş, bir üstad haline gelmiş birinin bile Hanuman kadar iyi konuşması pek zordu. Gramer bilgisi tam olmalıydı; zira söylediği kelimelerden bir tanesi bile yanlış kullanılmamıştı. Konuştuğu zaman, söylediklerinin anlamını bozacak ne bir ağız, ne bir göz, ne bir alın, ne bir kaş hareketi yapıyor, bütün vücudu söylediklerini tamamlıyordu. Sözler doğrudan göğsünden yükseliyor, gırtlağından geçerek hoş bir tonda çıkıyordu. Onu öldürmek için silahını kaldırmış bir düşman bile bu sözler karşısında ancak saygı duyabilirdi. Güzel Sanskrit dilini vurgulayışı mükemmeldi. İnsanın kalbine nüfuz ediyordu. Böyle bir dostu olan bir kralın her istediğini elde etmesi işten bile değildi.</p>
<p>İşte Rama böyle düşünüp dururken Hanuman'a yönelen Lakşmana ona şunları söyledi: &quot;Ey Hanuman! Bu yiğit, Koşala ülkesinin kralı Daşaratha'nın en büyük oğlu Rama. Ben de küçük kardeşi Lakşmana'yım. Babamın isteğiyle on dört yağmur mevsimi boyunca ormanda yaşamak için yola çıktık. Yanımızda kardeşim Rama'nın sevgili eşi, kral Canaka'nın erdemli kızı Sita da vardı. Pançavatili hain bir rakşasa onu kaçırdı. İşte biz de onu arıyoruz. Kadambha bize Sugriva'yı övdü, onun yardımını sağlarsak Sita'yı kurtarabileceğimizi söyledi.&quot;</p>
<p>Rama ve Sugriva'nın aynı yazgıyı paylaştıklarını ve her ikisinin de birbirine yardım etmesi gerektiğini düşünen Hanuman, Rama ile Lakşmana'yı omuzlarına aldı, adaya zıplaya Rişyamukha dağının tepesine götürdü. Hanuman, Sugriva'ya Rama'nın başından geçenleri, Rama'ya da Sugriva'nın hikayesini anlattı. Sonra Agni'nin tanıklığında ikisi dost oldu. Rama: &quot;Ateş Tanrı'sının önünde söz veriyoruz ki bugünden sonra sen bizim arkadaşımızsın. Senin üzüntünü sevincini kendi üzüntümüz sevincimiz bileceğiz. İyilik yapmak arkadaşlığın göstergesidir. Kötülük yapmak düşmanlığın&quot;, diyerek Sugriva'yla beraber birbirlerine yardım edeceklerine dair ant içtiler.</p>
<p>İşte böylece ant içip dostluklarını yemine bağladıktan sonra uzun bir sohbete daldılar. Sugriva, Sita'yı aramada onlara yardım edeceğine dair tekrar tekrar söz verdi. Sita'nın dağınık bohçasını Rama'ya gösterdi. Rama bohçayı hemen tanıdı. Lakşmana'ya da bunları tanıyıp tanımadığını sordu. Lakşmana: &quot;küpe ve pazu bant hakkında bir şey söyleyemem ama halhalları tanıdım, onlar Sita'nın halhalları. Her sabah ayaklarına eğildiğimde bunları görürdüm&quot;, dedi.</p>
<p>Takıları gören Rama kederlere daldı yeniden. Sugriva onu teselli ederek: &quot;Ben her durumda size yardım edeceğim. Sita'yı mutlaka bulacağız. Gerçek dost zor günde belli olur&quot;, dedi. Rama Sugriva'ya kendi durumunu anlattı. Bunun üzerine Sugriva da kendi başına gelenleri anlattı. Şöyle dedi: &quot;Kişkindha'nın kralı Bali benim kardeşimdir. Beni krallıktan mahrum etti. Karımı çaldı. Beni öldürmek için fırsat kolluyor. Ondan kurtulmak için köşe bucak kaçıyorum. Hanuman, N ala ve Nila benim gerçek dostlarımdır. Acı günlerimde beni yalnız bırakmadılar.&quot; Sugriva'nın hikayesini dinleyen Rama, &quot;Bali'yi öldüreceğim, karına da kavuşacaksın, krallığına da&quot;, diye söz verdi.</p>
<p>Sugriva Rama'nın vaatlerine pek inanmadı ve şöyle dedi: &quot;Ey! Yiğit Rama, Bali çok güçlüdür. Dağları kökünden söküp top gibi fırlatır. Koca ağaçları bir fiskeyle yere serer. Korkunç rakşasaları bile alt etmiş biridir. Tek elle ağaçları kökünden söken o yiğidi, Bali'yi bir tek ok, büyülü bir ok öldürebilir.&quot; Bu sözleri duyan Rama tanrısal okuyla yedi Şal ağacını bir atışta devirdi. Sugriva buna çok şaşırdı. Ellerini birbirine kavuşturarak: &quot;Bali'yi ancak siz öldürebilirsiniz. Sizin gücünüze inanıyorum&quot;, dedi.</p>
<p>Rama: &quot;Artık korkmayın, şimdi kardeşine gidip ona meydan okuyabilirsin. Ben ağaçların arasında saklanarak, sizin savaşınızı seyredeceğim. En uygun bir zamanda Bali'nin üzerine okumu fırlatacağım&quot;, dedi.</p>
<p>&nbsp;</p>
</body>
</html>