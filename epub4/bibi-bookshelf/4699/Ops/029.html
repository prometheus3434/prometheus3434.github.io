<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Sugriva'nın Bali'yle Dövüşü</title>
</head>
<body>
<h2 class="h21">Sugriva'nın Bali'yle Dövüşü</h2>
<p>Savaş için hazırlanan Sugriva, Bali'ye meydan okumak için Kişkindha şehrine vardı. Sugriva'yı gören Bali öfkeyle onun üstüne atladı. Aralarında korkunç bir kavga başladı. Bali Sugriva'yı epeyce hırpalamıştı. Sugriva çareyi kaçmakta buldu. Bali bir süre onu takip etti ama Rişyamukha dağına yaklaşıncageri döndü. Bu sırada Rama söz verdiği gibi yayıyla birlikte hazır bekliyor, ancak bir türlü okunu fırlatamıyordu.</p>
<p>Rama hemen Sugriva'nın yanına geldi. Rama'yı gören Sugriva ona çok kızdı: &quot;Beni aldattın. Madem Bali'yi öldürmeyecektin, o zaman beni niçin gönderdin? Beni nasıl yaraladığını görmüyor musun? Bütün vücudumda korkunç acılar var. Eğer kaçmasaydım Bali beni öldürecekti.&quot; Rama şöyle dedi: &quot;Bana kızına bu kadar, suç bende değil. Siz, iki kardeş, birbirinize o kadar benziyorsunuz ki seni ondan onu senden ayırt edemedim. Onu değil de seni vursaydım bu tam bir felaket olurdu.&quot; Rama işte böyle söyledi. Sonra elini, Sugriva'nın bedeni üzerinde gezdirdi. Yaralı savaşçının bütün ağrıları, bütün sızıları o anda dindi, vücudu gürz gibi sağlamlaştı.</p>
<p>Rama, Sugriva'nın boynuna Nagapuşpi sarmaşığını çelenk gibi taktı ve Sugriva'ya: &quot;Şimdi git yeniden dövüş!&quot; dedi. Sugriva çok korkmuştu. Ama Rama'nın isteği üzerine Kişkindha'ya döndü. Şehrin surlarına yaklaşınca aslan gibi kükremeye başladı. Bali kaledeydi. Sugriva'nın sesini duyunca yerinden fırladı. Ama Bali'nin akıllı karısı Tara durumdan kuşkulanmıştı. Karşısına dikilip şöyle dedi: &quot;Sugriva daha biraz önce yenilmiş ve kaçmıştı. Bu kadar çabuk kendini toparlayıp yeniden meydan okuması tuhaf! Yoksa arkasında güçlü bir savaşçı mı var?&quot; Böyle söyledi ve Bali'nin gitmesine engel oldu. Şöyle sürdürdü sözlerini: &quot;Angada anlattı, Ayodhya'dan iki kahraman prens buraya gelmiş. Sugriva'nın onların arkadaşı olmadığını kim bilebilir. Şimdi gitmeyin. Casusları çağıralım, gidip öğrensinler.</p>
<p>Tahminlerim doğru çıkarsa siz de Rama'yla görüşürsünüz. Rama dindar ve erdemli bir kahramandır. Sugriva zaten sizin kardeşiniz. Onu da prens yaparak aranızdaki düşmanlığa son verebilirsiniz.&quot;</p>
<p>Bunları duyan Bali Tara'yı adamakıllı payladıktan sonra şöyle dedi: &quot;Sugriva benim kardeşim değil, düşmanımdır. Meydanın düşmana kalmasına katlanamam. Rama'nın dindar olduğunu sen söylüyorsun. O halde herhangi bir neden yokken beni niye öldürsün! Şu kadarını da sana söyleyeyim ki Sugriva'yı öldürmeyeceğim. Sadece kibirini yok edeceğim.&quot;</p>
<p>Bali bunları söyledikten hemen sonra kaleden dışarı çıktı ve Sugriva'nın üzerine atlayarak ona yumruklar indirmeye başladı. Sugriva'nın burnundan kanlar boşandı. Buna rağmenSugriva toparlandı ve kavgayı sürdürdü. Sugriva'nın gücü yavaş yavaş azalmaya başlamıştı. Bali Sugriva'ya son darbeyi indirecekken, birden Rama ortaya çıktı. Tanrısal okuyla Bali'yi arkadan vurdu. Ok Bali'nin göğsünden çıkmıştı. Bali yere yığıldı. Arkasına döndüğünde oku atanın Rama olduğunu gördü. Can çekişirken şunları söyledi ona: &quot;Ben size ne yaptım? Size hakaret mi ettim, krallığınızı mı elinizden aldım? Bana göre siz hem hilekar, hem kibirli, hem de sahtekarsınız. Bu yaptığınızdan sonra hangi yüzle bakacaksınız halkınıza? Madem kavga edecektiniz, neden karşıma çıkıp dövüşmediniz. Bunu Sugriva'nın dostluğu için mi yaptınız? Eğer bana söyleseydiniz bir gün içinde Lanka'ya gider ve hem Ravana'yı hem Sita'yı alır getirir, teslim ederdim size. İnsanlar sizin erdemli ve soylu bir savaşçı olduğunuzu söylüyorlar. Bu hareket erdemli bir insana yakışır mı?&quot;</p>
<p>Rama Bali'nin sözlerine çok öfkelendi: &quot;Bali! Sen erdemin anlamını bile bilmezsin. Küçük kardeşin Sugriva'nın karısını, o hayattayken kaçırdın. Oysa onun karısı Ruma senin kız evladın sayılırdı. Seni vurarak erdemi korudum ve arkadaşıma yardım ettim. Yaptıklarını düşününce seni böyle öldürmek hiç de erdemsizlik değildir !&quot;</p>
<p>Böyle söyledi Rama. Bu sözler üzerine Bali, ellerini birleştirdi ve Rama'dan af diledi: &quot;Başkasına aitbir kadını zorla götürmenin cezasını buldum. Ama artık benim işim bitti. Karım Tara kimsesiz, biricik oğlum Angada da öksüz kalacak. Bari onlara merhamet edin.&quot; Rama Sugriva'nın önünde Bali'ye söz verdi. O sırada Tara çıkageldi, ağlayarak kocasına sarılıp feryat etmeye başladı. Bali gözlerini açtı. Sugriva'ya işaret ederek yanına çağırdı ve yavaşça: &quot;Sugriva ben artık ebediyen gidiyorum. Geçmişte olanları unut. Bütün bunların hepsi kaderin oyunuydu. Kişkindha'nın kralı artık sensin. Tara'nın mutluluğuna, iffetine dikkat et. Rama'nın işlerinde ona hep yardım et, asla tembellik etme.&quot; '</p>
<p>Bali bunları söyledi ve boynundaki çiçeklerden yapılı çelengi çıkartıp Sugriva'nın boynuna taktı. Sonra oğlu Angada'ya seslendi: &quot;Sana son öğüdümdür. Kimseye ne çok fazla düşmanlık, ne de çok fazla sevgi besle; çünkü her ikisi de hatadır, her ikisinin ortasını bul&quot;, dedi. Son sözleri bu oldu. Oracıkta gözleri kapandı.</p>
<p>Kardeşinin yiğitliğini düşünen Sugriva ağlamaya başladı. Rama Tara, Sugriva ve Angada'yı teselli etti. Sugriva, Bali'nin son isteğini yerine getirdikten sonra bütün maymunlarla beraber Rama'nınyanına geri döndü. Rama Sugriva'ya &quot;Maymunlar kralı! Şimdi Kişkindha'ya giderek kendi krallığını ilan et ve Angada'yı da prensin yap. On dört yağmur mevsiminin sonuna kadar ben Prasravana tepesinde yaşayacağım. On dört yağmur mevsimi sona ermeden Sita'yı mutlaka bulacağım&quot;,dedi. Sugriva: &quot;Nasıl emrederseniz öyle yapılacaktır. Size söz veriyorum on dört yağmur mevsimi bitmeden maymunlarla Sita'yı bulup getireceğiz&quot;, dedi. Sonra herkesten izin isteyen Sugriva Kişkindha şehrine doğru yola koyuldu. Rama da on dört yağmur mevsimini geçirmek için Prasravana tepesinde güzel bir kulübede yaşamaya başladı. On dört yağmur mevsimini Sita olmadan geçirmek Rama'ya çok acı veriyordu. Bazen Lakşmana'ya şöyle diyordu: &quot;Sugriva karısına ve krallığına kavuşarak mutlu oldu. O ne kadar da şanslı! Beni önce talihim sonra krallığım terketti, ormana gelince de karım!&quot;</p>
<p>Öte yanda Sugriva Bali'nin karısı Tara'yla evlenmişti. Daha sonraları kendini bütün bütün zevke ve sefaya verdi. Böylece Rama'ya verdiği sözü tamamen unuttu. On dört yağmur mevsimi sona ermek üzereyken Hanuman, Sugriva'ya yapması gerekeni hatırlattı. Bunun üzerine Sugriva komutan Nila'yı çağırarak on beş gün içinde herkesin maymun başkentine gelmesini emretti. Nila her tarafa haber gönderdi. Bu arada Sugriva yeniden zevklerine daldı.</p>
<p>Diğer yandan Rama sonbahar mevsimi geldiği halde hâlâ ortalarda görünmeyen Sugriva'ya çok öfkeleniyordu. Lakşmana'ya şöyle söyledi: &quot;Anlaşılıyor ki eğlenceye dalan Sugriva benim işimi unuttu. Kişkindha'ya giderek ona açıkça şunu söyle. Ölümlülerin tanrısının kapısı henüz kapanmadı. Bali'nin gittiği aynı yoldan onu da göndereceğim.&quot; Bunları duyan Lakşmana'nın içine ateş düştü, Sugriva'ya öfkelendi. Lakşmana'nın yay ile okunu kuşandığını gören Rama: &quot;Akıllı davranmalısın. Onu sadece korkut. Sonuçta Sugriva bizim arkadaşımızdır ve Sita'yı kurtarmakiçin onun yardımına ihtiyacımız olacak&quot;, dedi. Bunun üzerine Lakşmana Kişkindha'ya gitti. Şehre giren Lakşmana yayını kurdu çıkan sesi duyan Sugriva çok korktu. Lakşmana'nm karşısma çıkmaya cesaret edemedi. 1 ara kocası Sugriva'yı sakinleştirdi, Lakşmana'yı da kaleye götürdü, onu iyi şekilde ağırladı. Bu sırada Sugriva, Hanuman'ı yanma çağırarak: &quot;Tekrar haberci gönder. Bütün maymunları çağır. On günden önce gönül rızasıyla gelmeyen olursa şiddetle cezalandırılacağmı bildir&quot;, dedikten sonra Lakşmana'yla birlikte altından tahterevana binerek Rama'yla görüşmeye gitti. Sugriva Rama'nın ayaklarına kapanarak af diledi. Rama onu sevgiyle kucakladı.</p>
<p>Rama ve Sugriva konuşurlarken N ala, Nila, Angada ve Hanuman'la beraberyüzlerce maymun ve ayı da Prasravana tepesine geldi. Maymunları ve ayıları gören Rama ve Sugriva çok sevindi. Rama, Sugriva'ya: &quot;Kardeşim, önce Sita'nın hayatta olup olmadığını eğer hayattaysa nerede olduğunu öğrenmeliyiz&quot; dedi.</p>
<p>Sugriva, maymunları Sita'dan haber getirmeleri içindörtbiryana gönderdi. Her gurubunbaşına bir maymunu koydu. Bu arada Rama Hanuman'ı yanına çağırdı. Ona kendiyüzüğünü vererek: &quot;Bu benim işaretimdir. Bu işareti gören Sita seni benim gönderdiğimi anlayacaktır. Onun nasıl olduğunu öğren, benim ne acılar çektiğimi de anlat&quot;, dedi.</p>
<p>Sugriva herkese seslenerek : &quot;Kahramanlar! Ne yapın edin Sita'nm yerini öğrenin. Bu iş için bir ay süreniz var. Öğrenmeden gelecek olanı şiddetle cezalandıracağım&quot;, dedi.</p>
<p>&quot;Muzaffer Sugriva! Muzaffer Rama!&quot; diye bağıran maymunlar kendilerine söylenen yönlere doğru yola çıktılar.</p>
<p>Doğu, batı ve kuzey yönlerine gidenler bir ay sonra elleri boş geri döndüler. Güney yönüne giden maymunlar ormanları, dağları ve mağaraları arayarak okyanusa kadar ulaştılar. Aralarında &quot;Şimdi nereye gidelim? Karşıda dalgalı uçsuz bucaksız okyanus var. Kişkindha'dan çıkalı birkaç ay oldu. Eğer bu şekilde geri dönersek Sugriva elleriyle bize ceza verecektir. Şimdi ne ileri gidebilir, ne de geri dönebiliriz!&quot; diye konuştular. İşte tam o sırada dağın zirvesinde Catayus'un kardeşi korkunç büyüklükteki akbaba Sampati'yle karşılaştılar. Maymunlar onu görünce korktular, bu dev akbabanın kendilerini yiyeceğini sandılar. Bunu hisseden Sampati: &quot;Maymunlar! Korkmayın. Ben Catayus'un kardeşi Sampati'yim. Size zarar vermem. Kim olduğunuzu ve burada ne aradığınızı bana söyleyin.&quot; Catayus'un adını duyan Angada Sampati'ye Catayus'un Rama'nın karısı Sita'yı korumak için rakşasa kralı Ravana ile yaptığı savaşı ve ölümünü anlattı. Bütün bunları büyük bir kederle dinleyen Sampati şöyle dedi: &quot;Ben artık yaşlandım, eğer bu kadar yaşlı olmasaydım sizinle beraber gelir ve Ravana'dan kardeşim Catayus'un öcünü alırdım. Birkaç ay önce Ravana'nın bir kadını götürdüğünü görmüştüm. Kadın Rama, Lakşmana diye haykırarak ağlıyordu. Sita o olsa gerek.&quot; Okyanusun kıyısından güneye doğru gitmeleri gerektiğini, oradan Lanka'ya varabilmek için bin üç yüz kilometrelik bir mesafe olduğunu, eğer okyanusu geçebilirlerse Sita'yı da bulabileceklerini söyledi. Bir keresinde kardeşiyle birlikte güneye doğru giderlerken kanatlarının nasıl yandığını anlattı. İşte o günden beri Vindhya tepelerinde oturmaktaydı. Sita'nın Ravana tarafından kaçırılıp Lanka'ya götürüldüğünü de bu tepelerden görmüştü.</p>
<p>Maymunlar güneye doğru ilerlediler. Okyanusun dev dalgalarını gören maymunlar umutsuzluğa kapıldılar. Hiçbir maymun daha fazla ileri gidemedi. Bunu gören Angada onlara umutsuzluğa kapılmamalarını söyledi ve ekledi: &quot;Kızgın bir yılan bir çocuğu nasıl öldürürse umutsuzluk da insanı öyle öldürür.&quot; Bu sırada ayı kralı Cambavat da Hanuman'a şöyle dedi: &quot;Kahraman! Sen rüzgarın oğlusun. Nasıl böyle sessiz oturursun. Kalk! Herkesin gözü sende!&quot; Bu sözler üzerine cesaretlenen Hanuman aslanlar gibi kükreyerek yerinden kalktı. Vücudu sanki altından bir dağdı. Bu mesafeyi atlamak için kendisinin hazır olduğunu ve gitmek için izin istediğini söyledi. Herkes ona: &quot;Hanuman hepimizin hayatı senin elinde&quot;, diyerek onu hayır dualarıyla yolcu ettiler.</p>
<p>Hanuman tek bir sıçrayışta, Mahendra dağının tepesine vardı.</p>
<p>&nbsp;</p>
</body>
</html>