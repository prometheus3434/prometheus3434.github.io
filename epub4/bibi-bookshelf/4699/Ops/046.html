<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Rama Ve Ravana'nın Karşılaşması</title>
</head>
<body>
<h2 class="h21">Rama Ve Ravana'nın Karşılaşması</h2>
<p>Meghanada'nın ölümü Ravana'nın bütün umutlarını yok etmişti. Bir süre kederlere gömüldü. Öfkesini de belli etti. Öfkeden şekli öylesine korkunç bir hal aldı ki hiçkimse gözlerini kaldırıp onun yüzüne bakmaya cesaret edemedi. Bir süre sonra kurtulan rakşasalardan bir ordu hazırlayarak savaş için yola çıkmalarını emretti. Aslan gibi kükrer bir halde arabasına bindi. Savaş çanları çalmaya başladı, çanların çalmasıyla uğursuz şeyler oldu. Ravana'nın atları sürekli kaydı, arabanın üzerinde kara bir bulut kümesi dolaşıp durdu. Ravana bütün bunları hiç umursamadı. Gururla: &quot;Bugün Rama'dan herkesin öcünü alacağım&quot;, diyerek savaş alanına gitti.</p>
<p>Rama ve Ravana'nın ordusu arasında korkunç bir kapışma başladı yeniden. Öyle ki bir süre sonra maymun ölülerinden savaş alanı görünmez hale geldi. Ravana her nereye yüzünü çevirse hezimete uğradı. Suşena ve Sugriva kalan maymunlarıbiraraya topladı. Sugriva ve Virupakşa da savaştılar, birbirine öldürücü darbeler indirdiler. Sugriva, Virupakşa'nın filini yaraladı fil yere yığılınca Virupakşa da kılıcıyla Sugriva'yı yaraladı. Yaralı Sugriva son bir hamleyle Virupakşa'yı yere serdi. Bu korkunç savaşta Ravana'nın bütün kahraman komutanlar bir bir ölmüşlerdi.</p>
<p>İşte sonunda Ravana tek başına kalmıştı. Öyle heybetli bir görüntüsü vardı ki onu böyle öfkeli gören maymunlar kaçışmaya başladı lar. Rama ok ve yayını aldı; artık kozları paylaşma zamanı gelmişti. Ortaya çıkıp Ravana'yla tek başına savaşa tutuştu. İki yiğit uzun süre yumruklaştılar. Daha sonra uzaklaşıp birbirlerine ok atmaya başladılar; bütün savaş alanı bu şimşek gibi çakan oklarla pırıl pırıl aydınlanıyordu. Bu sırada Lakşmana ile Vibhişana da savaşa katıldılar. Vibhişana Ravana'nın adarını ve sürücülerini öldürdü. Vibhişana'yı gören Ravana çok öfkelendi. Vibhişana'yı öldürmek için o korkunç oklarından birini fırlattı. Ancak bunu farkeden Lakşmana hemen bir ok attı ve Ravana'nın okunu havada vurdu. Bunun üzerine Ravana, ikinci okunu Lakşmana'ya doğru attı. Ok hedefini buldu ve Lakşmana yaralandı. Rama hemen yanıbaşına koştu. Rama saplanan oku çekip çıkardı. Ravana için kaçırılmaz bir fırsattı bu. Oklarından birini de Rama'ya fırlatarak onu da yaraladı. Rama çok öfkelendi. Hanuman ve Sugriva'ya Lakşmana'ya göz kulak olmalarını tembihledi, kendisi de Ravana'yla savaşa devam etti. Ona doğru şöyle haykırdı: &quot;Ravana! Kötü kaderin seni bugün benim karşıma çıkardı. Bugün burada ölümüne bir savaş olacak. Tanrıların, rişi ve mıinilerin acıları dinecek.&quot; Bunu söyledi ve hemen ardından ordusuna dönerek şöyle dedi: &quot;Maymun dostlarım! Siz artık savaştan çekilin, gidin, dağların tepesine gidin. Ravana'yla dövüşümü oradan izleyin. Çünkü böyle bir savaşı bir daha asla göremeyeceksiniz!&quot;</p>
<p>Bu arada Suşena, Hanuman'dan iksir aldı ve Lakşmana'yı tedavi etti. Şifalı bitkiyi koklayan Lakşmana'nın vücudundaki yaralar kendiliğinden kapandı. Kanın akması durdu, yaralar hızla iyileşti. Lakşmana'nın eski haline kavuştuğu haberini alan Rama, derin bir soluk aldı, endişeleri tamamen yok oldu ve bütün şevkiyle savaşmaya başladı.</p>
<p>Ravana Rama'nın üstüne ok yağdırıyor, Ravana ise süslü arabasının içinde oturmuş savaşıyordu. Bunu gören tanrılar kralı İndra, arabacısı Matali'yle arabasını Rama'ya gönderdi. Bu arabada İndra'nın büyük yayı, mükemmel zırhı, hedefini şaşmaz okları ve pekçok astrası vardı.</p>
<p>Rama İndra'nın arabasına binerek savaşa başladı. Ravana yarı tanrısal astrasını fırlattı. Aynı adlı astrayla Rama onu biçti. Ravana o zaman rakşasa astrasını kullandı. Rama onu da kendi astrasıyla biçti attı. Ravana gücünün Rama'ya yetmeyeceğini anlayınca tanrı İndra'nın arabacısı Matali'yi yaraladı. İndra'nın arabasınınbayrağını yırttı ve atların üstüne oklarını yağdırdı. Sonra Rama'yı da yaraladı. Ravana coştukça coşuyordu. Eline korkunç bir mızrak aldı ve kükreyerek: &quot;Rama! Artık elimden kurtulamayacaksın. Bu mızrak senin nefesini kesecek!&quot;, diye bağırdı. Rama oklarıyla mızrağı durdurmak için çok uğraştı ama mızrağı durdurmayı başaramadı. Böyle olunca da Rama, İndra'nın arabayla kendisine gönderdiği gücü kullanmaya karar verdi. Gücü kullandığında yeryüzünde öyle bir aydınlık oldu ki sanki gökten alevler düşmüş gibiydi. Mızrak paramparça oldu. Nihayet mızrak havadayken onu imha etmeyi başarmıştı. Bu kez de o saldırdı, sivri oklarını Ravana'ya doğru fırlattı, oklar rakşasa kralının kalbine ve başına saplandı.</p>
<p>Ravana kendinden geçmişti, savaşı kaybetmek üzereyken, arabacısı durumu anlayıp Ravana'yı hemen savaştan çekti ve dosdoğru Lanka'ya geri götürdü. Bir süre sonra kendine geldiğinde, rakş asa kralı arabacısına onu Lanka'ya getirdiği için kızdı. Arabacı sebebini anlatınca da utandı. Arabacısına arabanın adarını değiştirmesini emretti ve hemen savaş alanına döndü. Matali de Rama'nın emriyle kendi arabasını Ravana'nın karşısına çıkardı. Rama şimdi de İndra'nın yayını kullanacaktı. Arabalar birbirine öylesine yaklaşmıştı ki nerdeyse atların yüzleri birbirine değmekteydi. Rama oklarla Ravana'nın atlarını, Ravana da Rama'nın adarını yaraladı.</p>
<p>İşte böylece kavga uzadıkça uzuyor, dövüş bir türlü sonuçlanmıyordu. Yenişemeyen iki yiğit bir süre geri çekildiler. Bu sırada Rama'nın aklından bazı düşünceler geçiyordu: &quot;Khara ve Duşan'ı bu oklarla kolayca öldürmüştüm. Viradha ve Kabandha'yı öldürdüm. Bali'yi öldürdüm ve okyanusu ateşe verdim. İşte bunca işi gören oklar Ravana'nın karşısında işe yaramadılar.&quot; Rama'nın düşüncelerini okuyan Matali ona şöyle söyledi: &quot;Görüyorum ki, Ravana'ya zarar veremiyorsunuz. Bütün gücünüzü Ravana'nın saldırılarından korunmak için sarf ediyorsunuz. Brahmastrayı kullanmadığınız sürece başarılı olamazsınız!&quot; Birden Rama'nın aklına büyük aziz Agastya'nın verdiği ok geldi. Bu ok aziz Agastya'ya Brahma'dan kalmıştı. Rama, bu şaşmaz oku yaya taktı, olanca gücüyle kurdu ve bıraktı. Havada vınlayan ok Ravana'nın göğsüne isabet etti, rakşasanın kalbini delip geçti. Ravana'nın artık yapacak bir şeyi kalmamıştı; dizlerinin bağı çözüldü, gücü tükendi ve okuyla yayı bir yana, bedeni bir yana yuvarlandı. Sonunda bu bitmek bilmez kavganın galibi belli olmuştu işte!</p>
<p>Ravana ölünce tanrılar Rama'nın zaferini kutlamak için onu çiçek yağmuruna tuttular. Sugriva, Vibhişana, Lakşmana, Hanuman, hepsi sabırsız bir şekilde Rama'yı bekliyorlardı.</p>
<p>Kardeşinin cansız bedenini gören Vibhişana üzüntüsünden kahroldu. Ağlayarak şöyle söyledi: &quot;Kardeşim! Senin korkundan felaketler bile titrer, gürzünü alıp fetihlere çıktığında, yeryüzü sallanırdı. Tanrılar kendi hayatlarını korumak için mağara ve inlere saklanırlardı. Bugünse bedeninde can kalmadı. Rama'yla düşmanlığın sonu işte budur. Ben sana çok söyledim, ama beni hiç dinlemedin. Ne yazık! Rakşasa ırkı yok oldu gitti işte!&quot;</p>
<p>Rama Vibhişana'ya: &quot;Dostum! Ravana için üzülmenin faydası yok artık. Doğan her şey ölür. Ravana en iyi şekilde öldü. O kahramandı ve sonu kahramanca oldu. Üzülmemelisin onun için yapacağın en iyi şey ona uygun bir kutsal tören yapmandır&quot;, dedi. Bu sırada Ravana'nın karısı Mandodari ve diğer kraliçeler de savaş alanına geldiler. Ravana'nın cansız bedenini yerde gören kraliçeler ağlamaya başladılar. Mandodari'nin feryatlarını görenlerin gözleri yaşlarla doldu. Rama onlara görkemli bir yakma töreni düzenlemelerini söyledi. Vibhişana Mandodari'yi ve diğer kraliçeleri savaş alanından alarak Lanka şehrine götürdü.</p>
<p>Öte yandan Rama'ya savaşı kazandırmasında çok yardım eden Matali Rama'nın dostluğunu kazanarak Rama tarafından saygıyla uğurlandı. Sugriva Rama'yı kucakladı: &quot;Dostum! Senin sayende bu rakşasa kralından kurtulduk&quot;, dedi.Rama herkese olduğu gibi maymunlara da teşekkür etti ve onlara: &quot;Sizleri asla unutmayacağım&quot;, diye söz verdi.</p>
<p>Ravana törenle yakıldıktan sonra Rama, Vibhişana'yı Lanka şehrinin kralı ilan etti ve onu kutsadı. Sonra Rama Hanuman'a döndü: &quot; Kral Vibhişana'dan izin isteyerek Aşoka koruluğuna git, Sita'ya zafer haberini ver. Onun söylediği her şeyi bana bildir&quot;, dedi.</p>
<p>Hanuman'dan Rama'nın zafer haberlerini öğrenen Sita çok mutlu oldu: &quot;Üç dünyanın bütün zenginliklerine sahip olmak bile beni bu kadar sevindiremezdi&quot;, dedi. Hanuman: &quot;Ey erdemli Sita! Rama için daima iyi şeyler dileyip iyi şeyler yaptınız. Gerçek sözler sadece sizin değerli sözlerinizdir. Asil Sita! Eğer dilerseniz Lanka'yı ve rakşasileri öldürürüm. Size Ravana'nın emriyle zulmettiklerini duydum&quot;. Buna karşılık Sita: &quot;Ey Kahraman! Sadece başkalarının emrini ve dileklerini yerine getirenlere kim öfke duymaz ki! Bu insanlar krallarına bağlıdırlar ve ona itaat ederler. Ben bir önceki doğumumda yaptığım işlerin acısını çekmekteyim. Gerçekte ben kendi kaderimin kurbanıyım. Bu yüzden onları öldürmekten bahsetme! Ben onları bütün kalbimle bağışlıyorum. Onlar sadece Ravana'nın kendilerine verdiği emirleri yerine getirdiler. Başkasının emirlerini yerine getiren birini cezalandırmak akıllı birinin yapacağı bir iş değildir&quot;, dedi. Hanuman: &quot;Asil Sita! Siz gerçekten Rama için doğru bir eşsiniz. Soyluluk ve başarıda Rama'yla eşsiniz. Şimdi Rama'ya gidip, iyi haberlerinizi ona iletmem için bana izin verin&quot;. Sita: &quot;Eş imi hemen görmek istiyorum.&quot; Hanuman: &quot;Ey erdemli Sita! Bugün Rama ve Lakşmana'nın güzel yüzünü göreceksiniz. Rama artık düşmanlarndan ebediyen kurtuldu, dostlarıysa sonsuza dek onunla olacaklardır!&quot; Hanuman böyle dedi ve Sita'yı saygıyla selamlayarak Rama'nın yanına gitti. Hanuman Rama'ya: &quot;Ey Kral! Erdemli Sita sizin iyi haberlerinize çok sevindi ve gözyaşlarıyla sizi görmek istediğini söyledi&quot;, dedi. Ramabunları duyduktan sonra Vibhişana'ya dönerek şunu söyledi: &quot;Dostum! Söyle hizmetçilere Sita'yı yıkayıp temizlesinler, güzel giysiler giydirsinler, sonra da hemen bana getirsinler!&quot;</p>
<p>Böylece Vibhişana krallık sarayına gitti ve Sita'ya Rama'nın isteğini söyledi. Sitabir an önce Rama'ya kavuşmayı istiyordu, bu nedenle yıkanıp temizlenmek istemedi. Bunun üzerine Vibhişana: &quot;Rama'nın emirlerini yerine getirmek daha doğru olur&quot;, diyerek onu ikna etti. Sita, yıkanıp, süslü elbiseler giyerek Rama'nın yanına gitmek üzere yola çıktı. Vibhişana'dan Sita'nın geliş haberini alan Rama, hem üzülüyor, hem öfkeleniyor hem de seviniyordu; içinde farklı duygular birbirine karşıyordu. Vibhişana'ya: &quot;Ey rakşasa kralı! Sita'yı yanıma getir&quot;, dedi.</p>
<p>Sita Vibhişana'nın askerlerinin açtığı yoldan güçlükle yürümeye çalışıyordu. Ancak Rama'nın bakışlar ve davranışları karısını görmek istemediğini gösteriyordu. Sita Rama'nın ve halkın bakışlarından hiç de haketmediği bir şekilde suçlandığını anlıyor, onların iffeti hakkında kuşkularının olduğunu biliyordu. Oysa Sita yaşamış olduğu onca felaketlere rağmen sadece Rama'nın sevgisine güvenerek ayakta kalabilmişti. Şimdi ise Rama bile ona tavır almış görünüyordu. Rama şöyle söyledi: &quot;Seni artık istemiyorum. istediğin yere gitmekte serbestsin. Kiminle istersen onunla kalabilirsin. Eğer istersen Lakşmana'yla, istersen Bharata'yla git. Şatrughna ya da Sugriva'yla, olmazsa Vibhişana'yla da gidebilirsin. Sen Ravana'nın gözlerinin değdiği, dudaklarının dokunduğu birisin artık. Seni kabul edemem!&quot; işte Rama bunları söyledi. Sita bunca zamandır hasretle görmeyi umduğu erkekten böylesine acımasız sözler beklemiyordu.</p>
<p>Rama'nın bu korkunç sözleri karısında yüreği parçalandı, ağlamaya başladı ve kederle şunları söyledi: &quot;Neler duyuyorum ey yiğit Rama! Bu sözler sana yakışıyor mu? Ben buna mı layığım? Adi bir kadın mıyım ben? Benim adım Sita! Annem Toprak Ana'dır. Bu kötü sözleri hak etmiyorum. Ancak basit biri başkasına böyle şeyler söyleyebilir. Keşke Hanuman'la zafer haberlerinizi gönderdiğinizde beni geri istemediğinizi de bildirseydiniz. Böylece pekçok kahraman savaşçının hayatını tehlikeye atmamış olurdunuz. Şunu bilin ki Ravana'ya kendimde olduğum sürece asla teslim olmadım, kalbim her an sevdiğim adamla, sizinle birlikteydi!&quot; Ancak bu olanlar karşısında Sita'nm yapacağı bir şey yoktu. Rama'ya iffetini kanıtlamak için kendini ateşe atmaya karar verdi. Bir ateş yakıldı ve herkes Sita'nın kendini ateşe bırakışını büyük bir şaşkınlıkla izledi.</p>
<p>Gelgelelim ateş tanrısı Agni Sita'nın vücuduna dokunmadı, onu ateşin içinden sağ salim çıkardı. Böyle oldu, işte Sita sonunda masum olduğu konusunda Rama'yı ikna edebilmişti. Bu olaydan sonra Rama çok rahatladı. Sita'nın masumiyeti konusunda kimsenin en ufak bir kuşkusu kalmadı. Adetlere göre kşatriya sınıfına bağlı bir kral, başka bir erkeğin sarayında kalan eşini sınamadan geriye kabul edemezdi.</p>
<p>Rama Vibhişana'ya şunları söyledi: &quot;Dostum! Artık ben hemen bugün Ayodhya'ya geri dönmek istiyorum. On dörtyağmur mevsiminin vakti doluyor. Bharata benim için gece gündüz acı çekiyor. Eğer birgün bile gecikirsem Bharata kendine zarar verir. Bu yüzden dönüş hazırlıklarına başlayın.&quot; Vibhişana Lanka'da bir süre dinlenmeleri için çok ısrar etti, ama Rama razı olmadı. O zaman Vibhişana beyaz ve sarı bayraklarla süslenmiş uçan araba Puşpaka'yı getirtti. Puşpaka'nın her yanı mücevherlerle süslüydü. Vibhişana: &quot;İşte bu uçan araba Vimana. Başka bir emriniz var mı?&quot; diye sordu.</p>
<p>Rama dileğini bildirdi: &quot;Vimana'yı inci ve mücevhelerle doldurun. Bunları maymunların üzerine saçın. Onlar hayatlarını tehlikeye atıp benim için savaştılar.&quot; Vibhişana Rama'nın emrini derhal yerine getirdi.</p>
<p>Rama, Sita ve Lakşmana'yla birlikte Vimana'ya bindi. Sugriva ve Vibhişana maymunlarla birlikte gitmek için izin istedi. Rama, onları da Vimana'ya aldı. Yola çıkma emrini alan Vimana hemen kuzeye doğru uçmaya başladı. Öte maymunlar da evlerine dönmeye başlamışlardı.</p>
<p>&nbsp;</p>
</body>
</html>