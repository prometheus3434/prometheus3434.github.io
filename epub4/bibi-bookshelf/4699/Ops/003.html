<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>GİRİŞ</title>
</head>
<body>
<h1 class="h11">GİRİŞ</h1>
<p>Hint mitolojisinin kökeni Veda dönemine (İÖ 1200) kadar uzanır. &quot;Bilmek&quot; anlamına gelen vid eyleminden türemiş olan Veda sözcüğü &quot;bilgi, gerçek, kutsal bilgi&quot; demektir.</p>
<p>Hinduların en eski kutsal kitapları Vedalar dört tanedir. Arilerin bilinen ilk yazılı metinleri Rgveda'dır ve bu, Vedalar'ın en önemlisidir. Rgveda on kitap ve bin yirmi sekiz ilahiden oluşur. İlahilerde doğal görüngülerin bizzat kendilerine tapınılır. Diğer Vedalar Yacurveda (kurban bilgisi koleksiyonu),Samaveda (melodi bilgisi koleksiyonu) ve Atharvaveda'dıv (sihir bilgisi koleksiyonu). Vedik dönemin ikinci koleksiyonu Brahmanalar'dır. Brahmana'nm sözcük anlamı &quot;din alimi açıklamaları&quot;dır. Brahmanalar &quot;kurban bilimine&quot; bağlı metinler olarak da tanımlanabilir. Bu metinlerde en belirgin özellik, azizlerin hep ön planda tutulmalarıdır, öyle ki bazen tanrılara eşittirler.</p>
<p>Brahmanalar'dan sonra &quot;orman metinleri&quot; olarak adlandırılan Aranyakalar gelir. Bu öğretilerin konusuysa, kurban simgeciliği, mistisizm ve Brahman felsefesidir.</p>
<p>Vedik dönemin son kısmını Upanişadlar oluşturur. Upa+ni+sad eyleminden türetilen sözcük &quot;bir kimsenin dizinin dibine oturmak&quot; anlamındadır; burada Gurunun öğrencisine verdiği eğitimden bahsedilir. Bilinen Upanişad sayısı on üçtür. Bunların ana öğretisi Atman (kişisel ruh) ile Brahman'ın (evrensel ruh) bir ve aynı §ey olduğudur.</p>
<p>Epik dönemde varlığınıgösteren Destanlar ve Puranalar karmaşık olan Hint mitolojisi için çok önemlidir. Hindilerin hayatında önemli rol oynayan Ramayana, Mahabharata ve Harivamşa adlı destanlar halk tarafından sevilen kahramanlara aittir. Sanskrit diliyle ve epik vezinle yazılmışlardır. Destanların üçü de Vişnu dinine ve mitolojisine aittirler.</p>
<p>Maurya döneminde (İÖ 300100) ortaya çıktıkları sanılan Hint halk destanlarının ne zaman yazıldıkları konusunda kesin bir bilgi yoktur. Destanlar yazıya geçirilmeden önce; saraylarda yaşayan şehzade ve prensleri överek sanatlarını ortaya koyan suta adı verilen ozanlar tarafından kurban ritleri sırasında ezbere okunurlardı. Dolayısıyla destanların birçok kısmının daha sonraki zamanlarda eklenmiş olduğu kanısı güçlüdür.</p>
<p>Destanların konuları Kuzey Hindistan'da geçer.&quot; . ..Saray entrikaları ve iktidar mücadeleleri yapıIır...YazıIış biçimleri Avrupa destanlarının yazılış biçimleriyle benzeşir. Bu benzerlik övgü yağdırma sahneIerinde ve savaşIarda yapıIan atışmaIarda göze çarpar... &quot;<a id="a0"></a><a href="notes.html#a8"><span class="t7">{1}</span></a> Destanlara konu olan merkezler birbirine oldukça yakındır. Örneğin Ramayana'nın merkezi Ayodhya, Mahabharata destanının merkezi Hastinapura ve Harivamşa'nın merkezi Mathura'dır. Bu üç büyük destandan en eskisi olarak kabul edilen Ramayana bilge Valıniki tarafından şiir şeklinde anlatılmış bir destandır. İÖ V. yüzyılda bir araya getirildiği tahmin edilen Ramayana bugünkü şeklini bir ya da iki yüzyıl sonra almıştır. Destanı ilk derleyen edebiyatçıIarn gerçek iIe sahteyi birbirinden ayırmak için herhangi bir çaba göstermemeleri daha sonralar pekçok Ramayana'nın yazılmasını kolaylaştırmıştır. Bu yazılan destan taklitleri özgün Ramayana'nın çekirdeğini esas almış, destan yazarları kendi bölgesel coğrafi durumları, halkın yaşam tarzı, gelenek ve görenekleri doğrultusunda destanı değişik şekilde yorumlamışlardır. &quot;Örneğin, Assam Edebiyatı yazarlarından Krttivasa, Rama'yı doğduğu zaman dört elli olarak tanımlar.&quot;<a id="a1"></a><a href="notes.html#a11"><span class="t7">{2}</span></a></p>
<p>Vişnu dinine ait Ramayana diğer dinlere mensup yazarların da dikkatini çekmiş ve kendi inançlarına göre destanı yazmışlardır. Örneğin &quot;İS I. yüzyılın ikinci yarısında Cainist keşiş Vimala Suri tarafından kaleme alınmış olan Paumaçariya &quot;Padmaçarita&quot; adlı eserde Rama efsanesi, Cainist inanç ve felsefe görüşüne göre yeniden yazılmıştır.&quot;<a id="a2"></a><a href="notes.html#a12"><span class="t7">{3}</span></a></p>
<p>Eski Hint geleneği Ramayana'yı ilk şiir yani &quot;adi kavya&quot;, yazar Valmiki'yi de ilk şair yani &quot;adi kavi&quot; olarak kabul eder. Ramayana'yı yazıya geçiren Valmiki Ramayana'nın birinci ve yedinci bölümlerinde bir aziz olarak karşımıza çıkar. Ancak bunu destana kendisinin mi yoksa bir başkasının mı dahil ettiği konusu açık değildir. Çünkü birinci bölüm ve yedinci bölüm destana sonradan eklenen bölümlerdir. Dolayısıyla başkasının Valmiki'yi destana dahil etmiş olma olasılığı fazladır diyebiliriz. Hintlilere göre Ramayana aziz Narada tarafından ana hatlarıyla Valmiki'ye anlatılmış, Valmiki de bunu destanlaştırmıştır. Hatta Koşala bölgesinde Valmiki'nin yaşadığı kabul ediIse de bunu doğruIayan hiçbir kanıt yoktur. Hint haIkını edebi yönden etkilediği kadar ahlaki ve dini yönden de etkileyen Ramayana Hintliler için ansiklopedik bir değer taşır. Destan kahramanının gösterdiği kahramanlık halk nezdinde ulusal değerlerle yüklüdür. Öyle ki günümüzde bile Ramayana'yı, ozanlar &quot;Dussehra Festivali&quot; adı altında Rama'nın Ravana'ya karşı kazanmış olduğu zaferi anlatan oyunlarla sergilerler.</p>
<p>Ramayana yedi bölüm ve yirmi dört bin şloka'dan (beyit) oluşur. Destan athha valmikiyaramayanam pararabhyate (Valmiki nin Ramayana'sı böyle anlatılır) cümlesi ile başlar. Yedi bölümden oluşan destanın her bölümüne kanda adı verilir. Kandaların içinde yer alan başlıklara ise sarga denir. Ramayana'nın bölümleri şunlardır:</p>
<p>1. Bölüm (Bala Kanda: Çocukluk Bölümü) 77 sarga</p>
<p>2. Bölüm (Ayodhya Kanda: Ayodhya Şehri Bölümü) 19 sarga</p>
<p>3. Bölüm (Aranya Kanda: Orman Bölümü) 75 sarga</p>
<p>4. Bölüm (Kişkindha Kanda: Kişkindha Bölümü) 67 sarga</p>
<p>5. Bölüm (Sundara Kanda: Güzel Bölüm) 68 sarga</p>
<p>6. Bölüm (Yuddha Kanda: Savaş Bölümü) 130 sarga</p>
<p>7. Bölüm (Uttara Kanda: Son Bölüm) 111 sarga</p>
<p>Mahabharata destanı ise on sekiz kitap ve yüz bin beyitten meydana gelmiştir. Amca çocukları Pandular ve Kurular arasındaki büyük savaşı konu alır. Hariuamşa destanı Purana olarak da kabul edilmektedir. Sözcük anlamı &quot;Hari'nin Soyu&quot; dur. Konusu tanrı Vişnu'nun bedenlenınesi olan Krişna'nın yaşamı ve maceralarıdır.</p>
<p>Ramayana'nın birinci ve yedinci bölümlerinin, biraz önce değindiğimiz gibi, destana sonradan eklendiği kanısı çok yaygındır. Bu konuda Winternitz &quot;yedinci bölümün esere sonradan eklendiğini bununla beraber birinci bölümün de tamamen Valmiki'nin orjinal çalışması olmadığını, birinci ve yedinci bölümlerdeki bazı olayların ikinci ve altıncıbölümlerdeki olaylarla çelişmekte&quot;<a id="a3"></a><a href="notes.html#a14"><span class="t7">{4}</span></a> olduğunu söylemiştir. Örneğin Rama'nın kral Canaka'nın Şiva yayını kırarak, Canaka'nın kızıSita ile evlenmeye hak kazanıp, düğün törenleri yapılırken Rama'nın kardeşleri, Lakşmana kral Canaka'nın diğer kızı Urmila'yla, Bharata yeğeni Mandavi'yle Şatrughna da Srutakirtti'yle evlenir (Ramayana I, 73). Oysa özgün kabul edilen III. bölümde Rama sürgün hayatları sırasında karşılaştıkları rakşasa kralı Ravana'nın kızkardeşi Şurpanaka'yla gönül eğlendirmesi için onu henüz evlenmemiş olan kardeşi Lakşmana'ya göndermiştir.</p>
<p>Ramayana'nın ortaya çıktığı ilk zamanlarda belirli bir şekli yoktu. Ramayana'nın çağı tartışmaları bir sonuca ulaşamadığıiçin destanın eskiliği konusu gün ışığına çıkmamıştır. Ancak şu söylenebilir ki ne Ramayana ne de Mahabharata Vedik dönem içinde yer. alırlar. Bu iki destanın yaşıyla ilgili bilinen şey, Ramayana'nın orijinal baskısının Mahabharata destanının aslı meydana getirilmiş olduğu zaman bitmiş olduğudur. Mahabharata destanının ramopakhyana bölümünde (Mhb. III, 273,290) Ramayana'nın kısa bir özeti bulunmaktadır. Bu bölüm, karısı kaçırılan Yudişthira'yı teselli etmek için anlatılmıştır. Mahabharata destanının kahramanı Arcuna da, tıpkı Rama gibi, ormana sürgüne gider. Her iki destanın kahramanı da verdikleri sözlere bağlıdırlar ve kutsal silahlarını tanrılardan almışlardır. Destanların birbirini etkilediği düşüncesi yaygın olmakla birlikte hangisinin daha eski olduğu konusu bir takım varsayımlara dayanır. &quot;Hindular tanrı Vişnu'nun Rama olarak bedenlenınesi Krişna olarak bedenlerımesinden daha önce olduğu için Ramayana'nın Mahabharata'dan daha eski olduğunu düşünürler. Jacobi, A.W.V Schlegerl, M. Williams, J.Jolly gibi bilim adamları da bu görüşe katılırlar. Ancak Rama destana sonradan eklenen bölümlerde sadece tanrı Vişnu olarak kabul edilir. Dolayısıyla bu iddia pek gerçekçi değildir.&quot;<a id="a4"></a><a href="notes.html#a16"><span class="t7">{5}</span></a> İki destandan hangisinin daha eski olduğu hakkındaki tartışmalar kesin bir sonuca bağlanmamış olsa da, gerçek olan bir şey vardır: Günümüz Hindistan'ında Hindular Ramayana'nın daha eski olduğuna inanırlar.</p>
<p>Ramayana, bu &quot;gerçekten de kusursuz prens, örnek kral olan Rama'nın öyküsü&quot;<a id="a5"></a><a href="notes.html#a19"><span class="t7">{6}</span></a>, adından da anlaşılacağı üzere Rama'nın yaşamındaki her ayrıntının kaydedildiği bir destandır. Rama'nın doğumu, gençliği, eğitimi, evliliği, ormana sürgüne gidişi, karısının Ravana adındaki bir rakşasa kralı tarafından kaçırılışı, maymunlarla dost oluşu, azizlerle ilişkisi destanın konularını oluşturur.</p>
<p>Valmiki birgün ormanda bir çift çullukgörür. Çulluklar çimlerin üzerinde şarkılar söyleyerek oynamaktadırlar. Bu sırada kötü kalpli bir avcı çıkagelir, okuyla erkek çulluğu öldürür. Dişi çulluk eşinin ölümüne acıklı bir sesle ağıt yakar. Bütün bu gördükleri Valıniki'yi acıyaboğar ve avcıyı beyitlerle lanetler. Bunun üzerine tanrı Brahma görünür ve Valıniki'ye Rama'nın yaşamını beyitlerle söylemesini emreder. Valıniki bu emri yerine getirir. Böylece Ramayana başlamış olur.</p>
<p>Destanın ana karakterlerinden Rama güç ve erdemi, karısı Sita sadakatı, Lakşmana kardeş bağlılığını, Ravana kötülüğü simgeler. Entrikalarla dolu bir saray yaşamında kral ve yakınlarının karşılaştıkları olaylar ve birbirleriyle ilişkilerinin anlatıldığı destandaki hemen her karakter Hindilerin yaşamında bazı değerleri ifade eder.</p>
<p>Destan döneminden sonra kökü Veda edebiyatına kadar giden Puranalar gelir. Vişnu ve Şiva inançlarını destekleyen ye yayan Puranaların nasıl ve ne zaman ortaya çıktıkları bilinmemektedir. Puranalar, &quot;puranam akhyanam&quot; yani eski öykülerdir. Eski devirlere ait efsane ve öykülerin anlatıldığı Puranalar 'da beş özellik vardır: Sarga (Yaradılış), Pratisarga (Yeniden Yaradılış) , Vamşa (Tanrıların ve Rişilerin Soy Kütükleri), Manvantarani (Manu Devirleri), Vamşanuçarita (Hanedanların Tarihleri).</p>
<p>Bu beş konudan en az birkaçı Puranalar'ın içeriğini oluşturur. Bilinen on sekiz Purana vardır. Bunlardan en tanınmışlar Vişnu, Bhagavata, Şiva, Brahma, Markandeya Puranalardır. Bunlardan hiçbiri sıralamada ilk veya son sıraya konulamaz; biri yazıldığında diğeri zaten vardır.</p>
<p>Vişnu dini ve inancını yayan Vişnu Purana adlı eserin dördüncü kitabının dördüncü bölümünde Rama'nın doğuş öyküsü anlatılır. Somadeva'nın İÖ 1070 yılında yazdığı Kathasaritsagara (Masal Irmakları Okyanusu) adlı eserinin dördüncü kitabında da Sita'nın kaçırılışından bahsedilir. &quot;Destanın kadın kişilerinden Sita bugün de Hindistan'da tapınılan bir tarım tanrıçasıdır. Topraktan doğmuştur ve tekrar toprak ana tarafından kabul edilmiştir. Rgveda'da (IV, 57:6) ondan bahsedildiğine göre, bu inancın oldukça eski olduğuna ve Vedik çağa kadar uzandığına inanabiliriz.&quot;<a id="a6"></a><a href="notes.html#a21"><span class="t7">{7}</span></a> En önemli Hint şairi Kalidasa da Ramayana'dan etkilenmiş, yazdığı Raghuvamşa (Raghu Soyu) adlı on dokuz bölümlük eserinde İkşvaku Hanedanlığının tarihini anlatmıştır. Kalidasa'dan sonra Tulsi Das bu büyük destanın etkisiyle Ram Çarit Manas adlı yapıtı ortaya koymuştur.</p>
<p>Hint Mitolojisinde çok önemli bir yere sahip olan destanlar; başlangıçtan bu yana Hint kültürünü derinden etkilemiş çok önemli yapıtlardır. Ramayana Hintlilerin yaşam felsefelerini etkilemiş, değiştirmiş hatta yeniden oluşturmuştur diyebiliriz.</p>
<p class="p5">A.B. Özcan / H. D. Can</p>
<p>&nbsp;</p>
</body>
</html>