<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Rama'nın Krallık Tacını Giymesi</title>
</head>
<body>
<h2 class="h21">Rama'nın Krallık Tacını Giymesi</h2>
<p>Rama, Ayodhya kraliyet sarayına gitti. Sita kraliçelerin ayaklarına dokundu. Kutsal temennilerle karılandılar. Vasiştha: &quot;Yarın sabah erkenden Rama'nın taç giyme töreni yapılacaktır&quot;, dedi. Sonra Bharata, Rama'yla birlikte dua etti.</p>
<p>Ertesi gün taç giyme töreni için hazırlıklara başlandı. Gurular Rama'ya giyeceği tacı törenle getirdiler. Yine usulünce törenler yapıldı, dualar edildi.Vasiştha krallık tacını Rama'ya verdi. Ondan sonra brahmanlar Rama'nın alnına kutsal işaret koyarak hayır dualar ettiler. Kraliçeler, ilahiler söylediler. Halk mutuydu, şehrin sokakları dans eden insanlarla doluydu. Tanrı İndra, Rama'ya yüz nilüfer çiçeğinden yapılma bir çelenk yollamıştı. Ayrıca Sugriva'ya, Vibhişana'ya ve Angada'ya da çok değerli hediyeler sunmuştu. Rama, Sita'ya: &quot;Sen de en sevdiğin kişiye bir şeyini ver&quot;, dedi. Sita kolyesini çıkardı ve Hanuman'a verdi. Hanuman kolyeyi alnına koydu ve boynuna taktı. Sita, Tara ve Ruma'ya çok kıymetli inciler ve elbiseler hediye etti. Sugriva ile Vibhişana birkaç gün Ayodhya'da konuk olduktan sonra kendi ülkelerine geri döndüler.</p>
<p>İşte böyle. Rama uzun yıllar Ayodhya'da krallık yaptı. Halkını adalet ve hoşgörüyle yönetti. Onun krallığındaki halk mutluluk ve gönenç içindeydi. Herkes erdemi yüceltip korudu. Kavga, huzursuzluk hiç olmadı. Ne hastalık görüldü ne de kimse açlıktan öldü. Yağmur hep zamanında yağdı. Toprak Ana dolu dolu ürün verdi. Ağaçlar meyvelerle, çiçeklerle doldu.</p>
<p>&nbsp;</p>
<p>&nbsp;</p>
</body>
</html>