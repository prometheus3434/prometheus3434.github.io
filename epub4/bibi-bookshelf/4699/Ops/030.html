<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>5) Sundara Kanda (Güzel)</title>
</head>
<body>
<h1 class="h11">5) Sundara Kanda (Güzel)</h1>
<h2 class="h21"><a id="ncx227"></a>Hanuman'ın Lanka'ya Uçuşu</h2>
<p>Hanuman'ın Mahendra dağının tepesine sıçramasıyla tepe sallandı; orada yaşayanlar korkuya kapıldılar. Hanuman önce karşı tarafta dalgalanan sonsuz okyanusa, .sonra gökyüzüne baktı. Rüzgarların tanrısını anarak uzun kollarını açtı ve ileriye atıldı. Hanuman'ın gölgesi yüz otuz kilometre genişliğinde ve üç yüz doksan kilometre uzunluğundaydı. Onu takip · eden gölge okyanusun üstünde bir bulut kümesi, boşlukta ilerleyen kanatlı bir dağ gibi görünüyordu. Hanuman rüzgarları delerek ilerliyordu. Yolunun üstündeki Mainaka dağı onu ağırlamak istedi. Ancak o durmadı çünkü Sita'yı bir an önce bulmak istiyordu.</p>
<p>Yoluna büyük birhızla devam eden Hanuman'm karşısına aniden korkunç bir rakşasi çıktı: Onun gücünü ve aklını sınamak isteyen, yılanların anası Surasa'ydı bu ve rakşasi kılığına girmişti. Hanuman ona nazik davrandıysa da Surasa onu sınamada kararlıydı. Ağzını olabildiğince açtı. Hanuman da bedenini önce büyüttü. Surasa'nın ağzı çok açılınca Hanuman kendini küçülttü, yılanın ağzına girdi ve hemen geri çıktı. Şöyle dedi: &quot;Ey yılanların anası Surasa! Korkunç bir rakşasi kılığına bürünmüş olsan da seni tanıdım. Gücümün yerinde olduğunu sen de biliyorsun. Şimdi bana izin ver gideyim. Yerine getirmek zorunda olduğum bir görevim var&quot;. Hanuman'ı sınayan Surasa onu kutsayarak gitmesine izin verdi ve Rama'nın sorununu mutlaka çözeceğini söyledi.</p>
<p>Hanuman biraz yol almıştı ki Sinhika adında bir rakşasiyle karşı karşıya geldi. Sinhika Hanuman'ın suya yansıyan gölgesini yakaladı. Onun hareket etmesini önledi. Ancak tırnaklarını kullanan Hanuman Sinhika'nın karnını deşti. Yeniden uçmaya başlayan Hanuman dört günlük zorlu bir yolculuktan sonra okyanusu geçti ve sonunda Lanka'ya vardı.</p>
<p>Hanuman bedenini küçülttü ve bir dağın tepesine tırmandı. Kuşatılması çok güç olan şehri bir süre izledi. Lanka'nın dört bir tarafındaki sınırların çok sağlam olduğunu gördü. Sınırların dört tarafında geniş hendekler vardı. Binbir türlü silah taşıyan askerler sınırda nöbet tutuyorlardı. Ayrıca surlara yüzlerce savaşçı yerleştirilmişti. Altından Lanka ışıldıyordu. Şehrin bu güzelliği ve sıkı korunuşu Hanuman'ı şaşırtmıştı. Lanka'ya girmenin en doğru vaktinin gece karanlığında olduğunu düşündü. Hanuman gece olup karanlık basınca küçük bir kedi kılığına bürünerek rakşasaların şehri Lanka'ya girdi. Lanka'daki evlerin hepsi olağanüstü güzellikteydi. Gökyüzündeki Ay'ın da yardımıyla bir damdan diğerine kolayca atladı. Bütün Lanka'yı dolaşmasına rağmen Sita'yı hiçbir yerde göremedi. Sonunda Ravana'nın sarayına girdi. Sarayın zenginliği ve azameti onu çok etkiledi. Büyük bir salonda iyi giysiler içinde, mücevherlerle donatılmış onlarca kadın içkinin etkisiyle uyumaktaydı.</p>
<p>Hanuman başka bir salona geçti. Burası Ravana'nın yatak odasıydı. Ravana kara bir bulut gibiydi; parlak küpeler takmıştı; uzun ve kuvvetli kollarını uzatmış yatıyordu; üstünde giysiler, yıldırım ışığıyla mavileşmiş, büyük bir yağmur bulutunu andıryordu. İşte Ravana öylece, muhteşem bir yatakta, çok güzel kadınlarla birlikte uyuyordu. Etrafta şarap kadehleri vardı. Hanuman dikkatlice etrafına bakındı, birden, diğer kadınlardan ayrı tek başına yatan çok güzel bir kadın gördü. Onun Sita olduğunu sanarak tarifsiz bir mutluluk duydu. Hemen koşup yanına geldi. Ancak bu güzel kadının Sita olamayacağına anladı, çünkü Sita Ravana'nın sarayında böyle rahat uyuyamazdı. Sarayı bir baştan bir başa yeniden dolaştı ama Sita'yı hiçbir yerde bulamadı. Bunun üzerine tekrar şehre döndü. Her bir yola, tek tek bütün evlere baktı. Ama Sita'yı bulamadı. Hanuman yeniden saraya döndü. Bu kez Ravana'nın uçan arabası Puşpaka'yı gördü; araba mücevherlerle süslüydü. Hanuman uçan arabayı hayranlıkla izledi.</p>
<p>Sarayda gezinirken Hanuman'ın dikkatini Aşoka koruluğu çekti. Gözcülere yakalanmadan bu koruluğa girmeyi başardı. Aşoka koruluğunda çeşit çeşit ağaçlar ve bu ağaçların ortasında da yüksek bir ev yer almaktaydı. Aşoka'nın ağaçlarına tırmanan Hanuman o evi gözetlemeye başladı. Çok sayıda rakşasinin arasında bir kadının ağladığını gördü. Bu kadının Sita olabileceğini düşündü. içinden ona büyük bir saygı duydu ve onunla nasıl konuşacağını düşünmeye başladı. O böyle düşünedursun, gece de sona ermekteydi. Bu arada Ravana uyandı, kraliçelerini, hizmetçilerini alarak Aşoka koruluğuna gitti. Hanumandallar arasından süzülerek onları izledi. Ravana'yı gören Sita tir tir titremeye başladı. Ravana, Sita'yı fazlasıyla korkutmuştu. Yine de Sita, Ravana'yı önemsememeye çalışıyordu. Sita: &quot;Eğer beni eşimin yanına göndererek, af dilemezsen seni öldürecektir. Altından Lanka şehrini yerle bir edecektir&quot;, dedi. Sita'ya öfke dolu gözlerle bakan Ravana: &quot;Düşünmen için sana bir yıl süre vermiştim. Yılın dolınasına iki ay kaldı. Bu sürenin bitimine kadar hâlâ benim isteklerimi yerine getirmezsen, gümüşten kılıcımla senin boynunu kesip, atacağım&quot;, dedi ve oradan uzaklaştı.</p>
<p>Ravana'nın gitmesi üzerine Tiricata adında yaşlıbir rakşasi, diğer rakşasilere şöyle söyledi: &quot;Geçen gece bir rüya gördüm. Altından Lanka, okyanusa gömülmüştü. Bu rüya hiç de iyiye alamet değil. Bana kalırsa Sita'ya yardım etmekte fayda var.&quot;</p>
<p>Bu arada Hanuman her şeyi işitiyordu. Sita'nın durumuna o da çok üzülmüştü. Sonra düşündü, eğer Sita'nın karşısında Sanskrit dilinde konuşursa bunu Sita Ravana'nın bir oyunu sanabilirdi. Bu yüzden oturduğu ağaçtan sanki Rama oradaymış gibi olup biten her şeyi anlatmaya başladı. Bu sırada Sita Hanuman'ın bulunduğu ağacın altına gelmiş, kendi canına kıymak için hazırlanmaya başlamıştı. Hanuman kral Daşaratha'nın asaletini, Rama'nın doğumunu,düğününü, orınana yolculuğunu, Sita'nın kaçırılışını, Sugriva'nın dostluğunu bir bir anlattı.</p>
<p>Sita ağacın dallarına doğru baktı, Hanuman'ı görünce korktu, ama onun sözleri ve davranışları Sita'ya güven verdi. Onun Rama'nın habercisi olduğunu anlamıştı. Buraya onu bulmak için gelmişti. Hanuman bunları söylüyordu ama, yine de Sita'nın kuşkular olduğunu hissediyordu. Sonunda ona dağda buldukları takılardan söz etti. Sonra Rama'nın verdiği yüzüğü gösterdi. İşte o zaman Sita'nın hiçbir kuşkusu kalmamıştı. Hanuman, Sita'nın acılarım dinledi, Rama'nın acıların anlattı. Hanuman Sita'yı teselli etti ve şöyle dedi: &quot;Hiç kuşkunuz olmasın, Rama burada olduğunuzu öğrenir öğrenmez ordusunu alıp Lanka'ya gelecek ve Ravana'yı öldürüp sizi götürecektir.&quot;</p>
<p>Bunun üzerine Sita da topuz iğnesini saçlarının arasından çıkardı ve Harıumana verdi: &quot;Bunu eşime göster, benimle görüştüğünü anlayacaktır. Kahraman Lakşmana'ya benim dualarımı ilet. Şimdi geri dönebilirsiniz, yolunuz açık olsun&quot;, dedi.</p>
<p>&nbsp;</p>
</body>
</html>