<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>7) Uttara Kanda (Son)</title>
</head>
<body>
<h1 class="h11">7) Uttara Kanda (Son)</h1>
<h2 class="h21"><a id="ncx372"></a>Sita'nın Ormana Sürgün Edilişi</h2>
<p>Rama ve Sita, Ayodhya'da mutluluk içinde yaşayıp gidiyorlardı. Derken, bir zaman sonra, halk arasında Sita'nın masumiyetine dair bazı söylentiler yayılmaya başladı. Bunun üzerine Rama, Lakşmana'dan Sita'yı ormana götürmesini istedi. Aslında Rama karısının masumiyetinden kuşku duymuyordu. Ancak halkı tarafından kötü bir şöhretle anılmak istemiyordu.</p>
<p>Lakşmana kendisine verilen görevi büyük bir üzüntüyle yerine getirdi. Sita'yı arabasına bindirerek onu Ganj nehrikenarına götürdü. Sita önce buraya Rama'nın onu azizleri ziyaret etmesi için gönderdiğini sandı. Ancak nehrin kenarına geldiklerinde Lakşmana ağlayarak bu yolculuğun nedenini anlattı. Rama'nın halkının şüpheleri yüzünden kendisini istemediğini söyledi. Sita bu başına gelenlere bir türlü inanmak istemedi ama buna katlanmak zorunda kaldı. Sita Lakşmana'ya şunlarısöyledi: &quot;Tanrıbeni acı çekmem için yaratmış. Doğduğumdan beri felaketlere katlanmak zorunda kaldım. Bir önceki hayatımda ne günah işlediğimi bilmiyorum. Rama beni terketti. Oysa ben ona inandım. Daha önce orman yaşamının bütün &bdquo; zorluklarına katlandım, çünkü Rama yanımdaydı. Şimdi bu zor ha: yatanasıl katlanacağım. Bu kederlere, bu acılara nasıl dayanacağım. Ey Lakşmana! Karnımda Rama'nın çocuğunu taşıyor olmasaydım, kendimi Ganj'ın sularına atınış olurdum. Şimdi sana ne söylendiyse onu yerine getir. Bu zavallı kadını bırak. Kralının emrine itaat et. Ancak sana birkaç şey söylemek istiyorum, dinle beni Lakşmana. Soylu kralına kendimi ona adadığımı ve lekesiz olduğumu söyle. Halkın nefretinden korktuğu için beni terketmesine çok saygı duyuyorum. Hayattaki tek amacım odur. Ona sürülen bütün lekeleri temizlemek benim görevimdir. Halkına iyi bakmasını, kardeşlerini sevmesini, halkına adil davranmasını söyle. Bu onun soylu görevidir. Hayatımı kaybetsem de hiç üzülmesin. Bir kadın kocasının iyiliği için yaşamını kurban edebilmeli. Lakşmana! Söylemek istediklerimin hepsi bu. Efendin krala söylediklerimi ilet ve bunları söylerken ağlıyor olduğumu belirt!&quot; Lakşmana keder içinde yayını yere attı. Sita'nın ayaklarına kapandı. Ne söyleyeceğini bilemedi. Yüksek sesle ağlayıp sızlayarak: &quot;Ey erdemli hanımım! Neler söylüyorsunuz. Sizi Rama'sız nasıl düşünebilirim?&quot; diye sordu. Bunları söyledikten sonra Lakşmana okunu ve yayını alıp kayığına gitti. Kayıkçıdan Ganj'ı çok çabuk geçmesini istedi. Ganj'ın kıyısına varınca üzüntüden kendinden geçmiş bir halde arabasına bindi.</p>
<p>Lakşmana arkasına dönüp son kez Sita'ya baktı. Sita uzaklaşan Lakşmana'yı izledi. Sita ormanın derinliklerinde hıçkırarak ağlıyor, haykırıyordu. Birazdan sesi tavus kuşlarının bağırtılarına karışıp kayboldu.</p>
<p>Lakşmana Sita'yı orınanda bırakıp gittikten bir süre sonra Valıniki'nin müritleri Sita'yı buldular ve azizin kulübesine götürdüler. Şöyle söylediler: &quot;Efendimiz! Ormanda ağlayan bir kadın bulduk. Hayatımızda daha önce hiç bu kadar güzel birini görmemiştik. Tanrıça Lakşmi kadar güzel biri. Mutlaka tanınmış bir kişinin karısı olmalı. Sıradan bir kadına benzemiyor. Onu kulübenin yanına getirdik. Gelip onu görün!&quot; Değerli Valmiki yogası aracılığıyla her şeyi araştırabiliyordu. Sita'nın yanına geldi. Tatlı ve hoş bir sesle ona: &quot;Kızım! Sen kral Daşaratha'nın gelini, Rama'nın sevgili eşi ve Canaka'nın kızısın. Senin bu orınana daha önceden geleceğini biliyordum. Artık güvendesin. Buraya yakın bir yerde yaşayan azizlerin yanında onların kızı gibi yaşacaksın. Korkularından kurtul. Buranın kendi evin olduğunu düşünerek üzülmeyi bırak!&quot; Azizin bu sözlerini duyan Sita Valmiki'nin ayaklarına kapandı. Sonra aziz Valmiki kulübesine doğru yöneldi, Sita da onu takip etti. Kulübedeki kadınlar Sita'ya saygılarını sundular. Valmiki Sita'nın başına gelenleri anlattı. Kadınlara ona iyi bakmalarını söyledi. Sita günlerini Valmiki'nin inziva yerinde Rama'yı düşünerek geçiriyordu. Kendisine yapılan haksızlığa rağmen Rama'ya karşı olan sevgisinden ve saygısından hiçbir şey eksilmemişti.</p>
<p>Valmiki'nin inziva yerine geldiğinde karnında Rama'nın çocuğunu taşıyan Sita vakti geldiğinde ikiz doğurdu. Sita gece yarısı doğum yapmıştı. Çocukların doğum haberini Valmiki'ye müritleri haber verdi. Ay gibi güzel olan ikizleri kötü ruhlar ve rakşasalardan korumak için Valmiki kuşa çimlerinde tören düzenledi. Ayinin sonunda aziz Valmiki ikizlerin büyüğüne Kuşa, küçüğüne ise Lava adını verdi.</p>
<p>Doğumdan sonra tam yedi uzunyıl geçip gitti. Çocuklar büyümüşler, aziz Valmiki'nin en sevdiği müritleri olmuşlardı.</p>
<p>Bu sırada Rama'nın bir at kurban töreni düzenlediği duyuldu. Bu törene Valmiki, Kuşa ve Lava ile birlikte katıldılar. Törende Kuşa ve Lava Valıniki tarafından onlara ezberletilmiş olan Ramayana'yı çalgı eşliğinde ezbere okudular. Orada bulunan herkes Rama ve Sita'nın hikayesiyle kendilerinden geçtiler. Rama da bu mükemmel gençlerden etkilenmişti. Onlara kim olduklarını sordu. Onlar da Valmiki'nin müritleri olduklarını söylediler. Bunun üzerine Rama, Valmiki'yi çağırttı. Valmiki, Rama'nın huzuruna çıkarak Kuşa ve Lava'nın Rama'nın kendi oğulları olduğunu ve Sita'nın da gerçekte temiz ve masum olduğunu söyledi. Valmiki'nin bu sözlerinden sonra Rama, Sita'yı halkının gözü önünde yemin ederek masumiyetini kanıtlaması için çağırttı. Sita toplantıya kırmızılar içinde Valıniki'yle birlikte geldi.</p>
<p>Sita kendisine yapılan haksızlıktan dolayı kırgındı. Şöyle yemin etti: &quot;Kimseyi düşünmüşsem Rama'nın dış ında, Toprak Ana yarıl ve beni içine al! Eğer Rama'dan başkasına düşüncelerim ve bedenimle tapmışsam, Toprak Ana yarıl ve beni içine al! Doğruysa Rama'dan başkasını tanıdığım, Toprak Ana yarıl ve beni içine al!&quot;</p>
<p>Sita'nın yemini bittikten sonra cennetten, bir taht çıktı. Toprak Ana kızını içine aldı, onu derinliklerinde korudu. Bunu Rama'yı cezalandırmak için yapmıştı. Sita görünmez olunca Rama uzun bir süre ağladı, Toprak Ana'ya Sita'yı ona geri vermesi için meydan okudu eğer vermezse onu yok etmekle tehdit etti. Bu arada tanrı Brahman göründü ve Rama'ya tanrıVişnu olduğunu unutmamasını, cennette Sita'yla yeniden buluşabileceğini söyledi. Daha sonra Rama oğulları Kuşa ve Lava'yla bir araya gelmek için Valmiki'nin kulübesine gitti. Geceyi orada, büyük acılar içinde geçirdi. Rama Sita'nın görünmez oluşundan sonra bütün işlerini bir tarafa bıraktı. Hiçkimseyle konuşmuyor, halk arasına çıkmıyordu. Sita'yı aklından çıkaramıyor, başka bir kadına bakamıyordu.</p>
<p>Rama binlerce yıl hükümdarlık sürdü. İlk önce erdemli kraliçe Kausalya öldü. Ardından Surnitra ve Kaikeyi Daşaratha'yla cennette buluştular.</p>
<p>Birgün Kekaya'nın kralı Yudhacit Rama'yla görüşmeye geldi. Rama'ya İndus'un kuzeyinde yaşayan Gandharva kralı Sailusha'nın zaptedilmesi konusunda uyardı. Bunun üzerine Rama Bharata'nın iki oğlu Takşa ve Puşkala'yı Gandharva bölgesini yönetmeleri için görevlendirdi. Bharata büyük bir orduyla beraber oğullarıyla gitti ve oğlu Takşa'yı Takşila'da , Puşkala'yı Puşkalavati'de kral olarak bıraktı. Beş yıl sonra Bharata Ayodhya'ya geri döndü. Bu arada Rama Lakşmana'nın iki oğlu Angada ve Çandraketu'yu Karaputha'ya kral yaptı. Malva'daki Çandrakanta'yı Çandraketu'nun, Angedia'yı Angada'nın yönetimine bıraktı. Lakşmana da oğulları ve Bharata'yla birlikte gitti. Bir yıl sonrada Lakşmana Bharata'yla Ayodhya'ya geri döndü.</p>
<p>İşte böyle, Rama dünya işleriyle oyalanıyordu. Vakti geldiğinde, bir çileci kılığına girmiş ölüm çıkageldi. Nöbetçi askere büyük aziz Ativala'nın elçisinin Rama'yı görmek istediğini söyledi. Lakşmana bu isteği Rama'ya bildirdi. Rama elçiyi hemen görmek istediğini söyledi ve elçiyi huzuruna çağırttı. Elçi yalnız görüşmeleri gerektiğini söyledi. Rama elçinin isteğini kabul etti, Lakşmana'dan kapıda beklemesini söyledi. Bu şekilde elçi ve Rama'yı kimse göremeyecek ve duyamayacaktı. Rama elçiden mesajı açıklamasını istedi. Elçi tanrı Brahma tarafından gönderildiğini, tanrıların Rama'yı beklediklerini,</p>
<p>Rama'nın cennete dönme vaktinin geldiğini anlattı. İçerde onlar konuşadursun, dışarıda Rama'yı görmek isteyen biri daha vardı: Maharşi Durvaşa. Lakşmana Rama'nın meşgul olduğunu söyleyince Durvaşa hiddetle parladı ve lanetiyle ona ve herkese göz dağı verdi. Korkan Lakşmana böyle bir lanettense ölmeyi tercih ederdi. Bu yüzden hemen Rama'ya Durvaşa'nın geldiğini bildirdi. Toplantıyı kesen Rama dışarı çıktı ve Durvaşa'nın isteğinin ne olduğunu sordu. Durvaşa bin yıldır oruç tuttuğunu ve o gün orucunu bozacağını ve Rama'nın onu doyurmasını istediğini söyledi. Rama Durvaşa'yı büyük bir özenle ağırladı. Rama büyük bir kedere düştü. Kardeşleri gelmeden önce ayrılık vaktinin gelip çattığını anladı.</p>
<p>Rama'yı derin kederler içinde bulan Lakşmana: &quot;Soylu efendim, her şeyi bir yana bırakın&quot;, dedi. Rama olup biten her şeyi Vasiştha'ya anlattı. Vasiştha Lakşmana'yı göndermesini salık verdi. Lakşmana daha sonra içeriye giremedi, gözyaşları içinde Saryu'nun kenarına gitti. Ağladı, içini döktü. Tanrı İndra Lakşmana'yı yanına alıp cennetine götürdü.</p>
<p>Lakşmana'nın gidişi Rama'yı kedere boğdu. Bharata'yı tahta geçirmeyi ve ormana tekrar dönmeyi düşündü. Bharata bunu şiddetle reddetti ve Koşala'ya Kuşa'yı, kuzey Koşala'ya da Lava'yı hükümdar tayin etmesini istedi. Sonra elçiler Şatrughana'nın yanına giderek Rama'nın Lava'yı Sravasti'ye, Kuşa'yı Kuşvati'ye yerleştirdikten sonra cennete gitme kararı verdiğini açıkladılar. Bu arada Şatrughana da halkını topladı ve onlara kendi sonunun geldiğini söyledi. Subahu'yu Mathura'ya yerleştirdikten sonraAyodhya'ya geldi. Rama Şatrughna'yı verdiği kararından vazgeçiremedi. O sırada vanaralar, bhallukalar ve rakşasalar da Ayodhya'ya gelmişlerdi. Rama onların gözü önünde yaşamına son vermek üzereydi. Sugriva da Angada'yı yerine geçirdiğini ve kendisinin de ölme kararı aldığını söyledi. Rama Vibhişana'ya çok uzun yıllar yaşamasını, krallığının Rama'nın destanı yeryüzünde söylendiği sürece var olmasını diledi. Hanuman'a çok uzun yaşamasını, hikayesinin yeryüzünde hep söylenmesini diledi.</p>
<p>Ertesi sabah Rama Saryu nehrinin kenarında yoga yaparak bu hayatı terk etti. Bütün varlıklar, insanlar, hayvanlar, bitkiler Rama'nın ölümüne ağladı. Rama Saryu içine gömülünce tanrı Brahma:</p>
<p>&quot;Ey Vişnu! Cennetine, ait olduğun yere hoş geldin!&quot;diye seslendi. Bunun üzerine Rama öbür dünyaya göçtü.</p>
<p>İşte böylece, onun ardından Sugriva ile inançlı dostları da aynı yolu izledi, ona olan bağlılıklarını kanıtladılar. Sugriva'nın ışık saçan ruhu yükseldi ve güneşe karıştı.</p>
<p>&nbsp;</p>
</body>
</html>