<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p>Rama Sita'ya üzerinden geçtikleri ülkelerinliderlerini tanıtıyordu: &quot;Bak! Trikut dağının üstünde kurulu bu Lanka şehri ne kadar da güzel. Şuna bak, orası savaş alanı. Bak orada Lakşmana ve Sugriva'nın öldürdüğü sayısız rakşasa yatıyor. Bak, aşağıdaki köprüye. İşte bu köprünün üstünde Vibhişana'yla dostluğumuz başlamıştı. Oraya ileriye bak. Maymun kralı Sugriva'nın Kişkindha krallığını görüyorsun.&quot;</p>
<p>Kişkindha'yı gören Sita: &quot;Sugriva'nın kraliçelerinin de bizimle beraber Ayodhya'ya gelmelerini istiyorum&quot;, dedi. Rama Vimana'ya aşağı inmesini emretti. Sugriva hareme gitti. Tara'ya savaşı anlatan Sugriva'ya Sita'nin arzusunu iletti. Bunun üzerine Tara, Ruma ve diğerleri hemen hazırlanıp Vimana'ya bindiler. Vimana yeniden yola koyuldu.</p>
<p>Hızla uçan Vimana'dan Rama Sita'ya Rişyamukha dağını gösterdi: &quot;Bak Sita! Sugriva'yla benim dostluğum işte burada başlamıştı.&quot; Daha sonra Rama üzerlerinden geçtikleri dağların, tepelerin, ülkelerin ve inziva yerlerinin tek tek öykülerini anlattı. Yolculuk boyunca Rama ve Sita Vimana'dan yeryüzünü seyrettiler. Bir süre sonra Ayodhya şehri göründü. Rama: &quot;Sita! Şehirlileri selamla! İşte vatanımıza geldik, burası nefesimden bile daha değerlidir. Ayodhya ve halkı benim için çok önemlidir!&quot; dedikten sonra herkes Ayodhya'yı selamladı.</p>
<p>Rama'nın emriyle Vimana alçaldı, Bharadvaca'nın inziva yeririe indi. Rama, azizi selamladı. Ayodhya'dan haber sordu. Aziz: &quot;Ayodhya'da herkes ve erdemli Bharata sizi görmek için sabırsızlanıyor. Bu geceyi burada geçirin. Yarın sabah erkenden Ayodhya'ya girersiniz&quot;, dedi. Rama, azizin isteğini kabul etti. Azizin olağanüstü ağaçları meyvelerle doluydu. Herkes bu çok lezzetli ve ölümsüzlük veren meyvelerden yedi. Rama Hanuman'a şöyle dedi: &quot;Ayodhya'ya gidip bizim geldiğimiz haberini Bharata'ya ver. Yolda Nişadaların kralı Guha'yla da görüş. O benim çok iyi dostumdur. O sana Bharata'dan gerçek haberler verecektir. Bharata'yla görüştüğünde, onun her hareketine çok dikkat et. Belki de krallığını bırakmak istemez. Her ne olursa olsun bana hemen ulaştır.&quot;</p>
<p>İnsan kılığına giren Hanuman önce Guha'yla görüştü. Bharata'dan haberler aldı. Sonra Nandigrama'daki Bharata'nn yanına gitti. Rama'nın dönüş haberini alan Bharata'nın sevinçten içi içine sığmıyordu.</p>
<p>Ayodhya'dan ve Bharata'dan haberler alan Hanuman Rama'nın yanına gitti ve Bharata'nın onun gelişine ne kadar sevindiğini ve bir an önce krallık tacını giymesini nasıl istediğini anlatttı.</p>
<p>Bu haberlerden sonra Rama'nın mutluluğu daha da arttı. Vimana'ya Ayodhya'ya doğru uçmasını emretti. Öte yanda, Ayodhya'da Rama, Sita ve Lakşmana'yı karşılamak için görkemli tören hazırlıkları yapılmaya başlanmıştı. Bütün şehir yeşil yapraklardan yapılmış bayraklar ve flamalarla süslenmiş, binbir çeşit çalgı bulunup getirilmiş, şölenler hazırlanmıştı. Kraliçeler, Rama, Sita ve Lakşmana için elleriyle özel yemekler hazırlamışlardı. Bharata Rama'nın çarıklarını alnına değdirdi. Vimana'yı bekleyen herkes Nandigrama'da toplanmıştı.</p>
<p>Vimana görünür görünmez, herkes Rama'yı selamladı. Rama arabadan iner inmez Bharata onun ayaklarına kapandı. İki kardeş birbirlerine sıkıca sarıldılar. Rama Şatrughna'yla görüştükten sonra Ayodhyalıların karşısına çıktı. Şatrughna, Lakşmana ile Sita'nın ayaklarına kapandı. Kraliçelerin ayaklarına dokunanRama, kutsanmak için Vasiştha'nın inziva yerine gitti. Bharata, Şatrughna, Vibhişana ve Sugriva bütün arkadaşlarıyla birer birer görüştüler. Rama Puşpaka'ya tanrı Kubera'nın yanına dönmesini emretti.</p>
<p>&nbsp;</p>
</body>
</html>