<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Hanuman'ın Lanka'dan Dönüşü</title>
</head>
<body>
<h2 class="h21">Hanuman'ın Lanka'dan Dönüşü</h2>
<p>Hanuman tıpkı bir aslan gibi kükreyerek, okyanusun Kuzey köşesine uçtu. Angada, Cambavat, Nala, Nila ve diğerleri endişeli bir şekilde Hanuman'ın dönüşünü beklemekteydiler. Bu sırada gökleri yırtan kükremeler duydular. Kahraman Hanuman'ın geri döndüğünü anladılar. Hanuman rüzgarı delerek çıkıp geldi. Maymunlar ellerini çırparak dans etmeye, ağaçlara inip çıkmaya başladılar. Hanuman gelir gelmez herkes onun etrafını sardı. Angada ve Cambavat onu kalpten kucakladılar. Bazı maymunlar ağaçlardan meyve koparıp onun üstüne yağdırdılar. Daha sonra Hanuman etrafındakilere Lanka'da olup biten her şeyi anlatmaya başladı. Bunun üzerine Angada: &quot;Hadi çabuk olun. Geri kalan kısmı yarın yolda dinleriz. Sugriva'ya hemen haber vermemiz gerekiyor&quot;, dedi.</p>
<p>Ordu Kişkindha'ya doğru yola çıktı. Yolda Hanuman hikayesinin geri kalan kısmını anlattı. Şöyle söyledi: &quot;Ravana'nın gücü inanılır gibi değil. Onu yenmek için akıl ve güç birliği gerekli. Onu mağlup etmek için hayatlarımızı ortaya koyacağız.&quot;</p>
<p>Ordu yolculuk sırasında Sugriva'nın Madhuvan adındaki muhteşem bahçesine vardı. Bu bahçe, Indra'nın ağaçlarla dolu göksel bahçesi Nandana gibi güzeldi. Bu bahçenin bakımını Sugriva'nın dayısı Dadhimukh yapıyordu. Sugriva bu bahçeyi çok severdi. Arkadaşlarını aç ve yorgun gören Angada karınları doyana kadar bu bahçede meyve yiyip bal içmelerini söyledi. Maymunlar meyveleri keyifle yediler, ayılar bal içtiler. Bu manzarayı gören Dadhimukh ağlayarak Sugriva'nın yanına koştu. Angada'yı şikayet ederek güneyden gelen maymunların Madhuvan bahçesini mahvettiklerini anlattı. Sugriva onların Rama'nın işini tamamlayıp Sita'dan mutlaka bir haber getirdiklerini düşündü. Yoksa Madhuvan'ı mahvetmek şöyle dursun, oraya girmeye kimse cesaret dahi edemezdi. Dadhimukha'ya: &quot;Maymunları hemen benim yanıma Prasravana dağına gönder&quot;, dedi.</p>
<p>Sugriva'nın isteği üzerine Prasravana dağına giden maymunlar Sugriva'yı saygıyla selamladılar. Sugriva Hanuman'ın Sita'yla görüşme hikayesini dinledi. Hanuman'ı yanına çağırttı ve ona büyük bir içtenlikle sarıldı. Sugriva maymunlarla birlikte yola koyuldu. Hep birlikte Rama'nınyanınavardılar. Sugriva ona: &quot;Hanuman hepimizin şerefini korudu&quot;, dedi. Rama ayağa kalkarak Hanuman'ı sıkıca kucakladı. Lanka'yı sordu. Hanuman acılı Sita'nın durumunu anlattı, &quot;eğer iki ay içinde soylu Rama buraya gelmezse kötü Ravana beni öldürecek&quot; dediğini aktardı. Ayrıca Kahraman Lakşmana'ya da iyi dileklerini gönderdiğini söyledi. Sita'nın vermiş olduğu topuz iğnesini Rama'ya uzattı. Iğneyi alan Rama ağlamaya başladı. Sugriva'ya: &quot;Sita'ya bu iğneyi düğünümüzde babası vermişti. Bunu asla yanından ayırmazdı&quot;, dedi.</p>
<p>Rama Sita'yla ilgili sorular sormaya başladı: &quot;O nasıl? Rakşasiler arasında nasıl yaşıyor? Seninasıl tanıdı? Neler söyledi?&quot; Hanuman bu soruların hepsini tek tek cevapladı. Kederi bir kenara bırakıp savaşmakiçin Rama'yı cesaretlendirdi: &quot;Efendimiz artık üzülmeyiniz. Üzüntü gücü azaltır. Savaşa hazırlanın ve Sita'yı tehlikeden kurtarın.&quot;</p>
<p>Rama Sugriva'ya dönerek: &quot;Sadık dostum! Hiç vakit kaybetmeden hemen şimdi orduna savaş için yola çıkma emrini ver&quot;, dedi.</p>
<p>&nbsp;</p>
</body>
</html>