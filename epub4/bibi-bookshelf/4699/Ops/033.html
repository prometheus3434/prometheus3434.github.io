<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p>Ravana öfkeden kudurdu. Mayınunu yakalamalar için bir alay asker gönderdi. Hanuman Ravana'nın gönderdiği bu askerleri öldürdü. Askerlerinin öldürüldüğünü öğrenen Ravana bu kez kendi oğlu kahraman Akşya'yı Hanuman'la savaşması için gönderdi. Akşya büyük bir savaşçıydı. Nihayet Hanuman'la Akşya karşı karşıya geldiler, büyük bir kavga başladı. Epeyce boğuştuktan sonra Hanuman büyük bir ağacı kökünden kopardı, Akşya'ya doğru hızlıca fırlattı. Arabası parçalanan Akşya arabacısıyla birlikte can verdi.</p>
<p>Oğlunun ölüm haberini alan Ravana öfkesinden bağırıp çağırmaya, etrafa emirler yağdırmaya başladı. En büyük oğlu Meghanada'yı çağırttı. O da çok büyük bir kahramandı. Öyle ki bir keresinde tanrı Indra'yı bile yenmişti. Bu yüzden de ona &quot;Indracit&quot;, yani Indra'yı yenen yiğit adım takmışlardı. Ravana önce Meghanada'ya övgüler yağdırdı. Hanuman'ı yenmesini, intikam almasını istedi. Meghanada babasının dileklerini saygıyla dinledi ve savaşmak için hemen yola koyuldu.</p>
<p>Hanuman çok güçlü bir savaşçının geldiğini görünce, gökyüzüne yükseldi, havada manevralar yaptı, böylece güçlü rakşasa Meghanada'nın hamlelerinden kurtulmaya çalış tı. Nihayet Meghanada'nın şaşmaz oklarını etkisiz hale getirdi. Hanuman direniyor, Meghanada onu yakalayamıyordu. Meghanada sonunda Brahmastra'sım kullanmaya karar verdi. Hanuman kutsal silah Brahmastra'nn saygınlığını zedelemek istemiyordu, bunu düşünerek yaralanmış gibi yapıp yere düştü. Meghanada rakşasalara onu bağlamalarım emretti. Rakşasalar iplerle bağladıklar Hanuman'ı önce dövdüler, sonra da Ravana'mn toplantı salonuna götürdüler.</p>
<p>Hanuman saraya varınca altın tahtında oturan Lanka'nın sahibi Ravana'yı gördü. Kızgın güneş Ravana'nın üstüne vuruyordu. Ravana'nın ordu komutanı Prahasta Hanuman'a: &quot;Sen kimsin, buraya niçin geldin? Aşoka koruluğunu niçin harap ettin, rakşasaları nasıl öldürdün?&quot; diye sordu. Hanuman yüzünü Ravana'ya çevirerek, korkusuzca konuştu: &quot;Yüce Kral! Ben, Kişkindha kralı Sugriva'nın uşağı ve Rama'nın habercisiyim. Adım Hanuman'dır. Rama'nın eşi Sita'yı siz kaçırdınız. Onu bulmak için buraya geldim. Aşoka koruluğunda Sita'yla görüştüm. Sizi görmek istiyordum. Bu yüzden Aşoka koruluğunu yerle bir ettim. Savaşçılarnızla canımı kurtarmak için dövüşmek zorunda kaldım. Bunda benim bir suçum yok. Kral Sugriva sizden Sita'yı teslim etmenizi istiyor. Rama'ya karşı hiç şansınızın olmadığını söyledi, ayrıca Rama'nın Khara ve Duşana'yı tek başına yendiğini de bilmenizi istedi. Hanuman'ın bu sözlerini duyan Ravana öfkeden kudurdu. Ayağa fırlayıp eliyle Hanuman'ıgöstererek: &quot;Bu kötü ruhlu maymunu derhal öldürün!&quot; diye emir verdi. Ravana'nın küçük kardeşi Vibhişana araya girdi: &quot;Yüce Kral! Habercilerin öldürülmesi doğru değildir. Siz akıllı bir kralsınız, diğerleri buradan gidip sizin gücünüzü, cesaretinizi anlattıklarında düşmanlarınızın hevesi kursaklarında kalacaktır&quot;, dedi. Vibhişana'nm sözlerine hak veren Ravana muhafızlarına Hanuman'ın kuyruğuna yağlı bir bez bağlamalarını, o halde onu şehirde dolaştırarak kuyruğunu ateşe vermelerini, kuyruğu tutuşunca da onu serbest bırakmaklarını söyledi. Böylece kuyruksuz maymun efendisini oraya getirecek, Ravana da onu ele geçirmiş olacaktı.</p>
<p>Rakşasalar Ravana'nın emriyle Hanuman'ın kuyruğuna yağlı bir bez bağladılar. Hanuman uzun kuyruğunda bez parçaları sarkar halde Lanka sokaklarında dolaştırıldı. Kadını erkeği, genci yaşlısı, hep birlikte el çırparak Hanuman'ın arkasından yürüdüler. Bazıları onun üstüne taş fırlattı. Hanuman Lanka'yı görmek için bunun iyibir fırsat olduğunu düşünerek içten içe buna sevindi. Hanuman'ı bir süre böyle gezdiren rakşasalar sonunda kuyruğunu ateşe verdiler.</p>
<p>Kuyruğunun ateş aldığını gören Hanuman bedenini küçülttü, bir hamlede kurtuldu. Şehrin giriş kapısına tırmandı ve kapıyı ateşe verdi. Bir çatıdan diğerine zıplayarak evlerin hepsini ateşe verdi. Bütün Lanka şehri yanmaya başlamıştı. Altın Lanka şehri erimeye başladı, nehir gibi okyanusa aktı. Şehirde ise müthiş bir panik vardı. Su diye bağıran kadınlar, çocuklar o yana bu yana kaçışıyorlardı. Herkes kendi canınıkurtarma derdindeydi. Alevler gökyüzüne ulaştı. İşte böylece altın Lanka şehri eridi, yanıp kül oldu.</p>
<p>&nbsp;</p>
</body>
</html>