<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>0</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">EY YATIRIMCI!:<br class="chapter" />
  BİREYSEL YATIRIMCILAR İÇİN<br class="chapter" />
  İLK ÖNERİLER</h1>

  <p class="solbaslik">PARA KAZANMAK</p>

  <p class="normal">Faiz ve döviz, piyasaların en temel iki unsurudur ve tüm piyasa tahminleri bu iki unsurun gelecekte alacağı değerleri tahmin etmek üzerine kuruludur. Peki, ama neden? Bu iki unsurun gelecekteki değeri neden bu derece önemlidir? Faiz ve döviz kurunu doğru tahmin etmemiz bize sonuçta ne kazandırır?</p>

  <p class="normal">Yanıt basittir: “Para”.</p>

  <p class="normal">Kur ve faiz oranının gelecekte alacağı değeri biliyorsanız bu işten para kazanırsınız. Aslında hangi malın gelecekteki değerini bilseniz bu size inanılmaz finansal fırsatlar sunar. Sonuçta, doğru malı doğru fiyattan alıp satmak ticaretin temel kuralıdır: Ucuza al ve pahalıya sat!</p>

  <p class="normal">Bu son derece basit kuralı uygulamak ve kazanç elde etmek için, piyasa değişkenlerinin izleyeceği hareketi doğru tahmin etmek ve fonları (parayı) doğru yatırım araçlarına yatırmak gerekmektedir.</p>

  <p class="normal">Yatırım araçları çok çeşitlidir. Sonraki bölümlerde en temel yatırım araçlarını tanımlamayı ve onları kısaca tanıtmayı deneyeceğiz. İnceleyeceğimiz temel yatırım araçları şunlar olacaktır:</p>

  <p class="indentmetin">• Hisse Senedi</p>

  <p class="indentmetin">• Tahvil ve Bono</p>

  <p class="indentmetin">• Eurobond</p>

  <p class="indentmetin">• Repo</p>

  <p class="indentmetin">• Yatırım Fonu</p>

  <p class="indentmetin">• Türev Araçlar</p>

  <p class="normal">Hangi yatırım aracını ya da araçlarını tercih ederse etsin “bireysel yatırımcı” için birtakım temel önerilerimiz olacak. Öncelikle o önerileri konuşalım, ardından da yatırım araçlarının özelliklerini inceleyelim.</p>

  <p class="solbaslik">Bir Hikâye</p>

  <p class="normal">Günümüzde piyasalar, inanılmaz hızlara ve uluslararası entegrasyona ulaştı. Piyasa oyuncuları artık uyuyamıyor; çünkü piyasalar artık hiç kapanmıyorlar. Biz uyurken Asya borsaları açık, onların kapanışıyla biz gözlerimizi açıyoruz. Biz henüz ısınmışken Avrupa başlıyor ve 1 saat sonra da İngiltere devrede. Aynı anda hem Avrupa hem de İngiltere’yi kollarken bir de bakmışız ki öğleden sonra Amerikan piyasaları oyuna girmiş ve tüm dünya orayı izliyor.</p>

  <p class="normal">Uyumaz mı kardeşim bu piyasalar? Hayır!</p>

  <p class="normal">Oyun artık global. “Bana ne kardeşim Amerika’daki istihdam verilerinden!” deme şansımızı çoktan kaybettik. Öyle diyenler artık oyunda yoklar. İşte size 1997’den bir hikâye:</p>

  <p class="normal">Bir gün öncesinde, yüklü miktarda, borsada alım yapmıştık, hatta bir kısmı da krediliydi. Piyasa açıldı ve Asya’da tatsız gelişmeler olduğu haberi düştü ekranlara. İlginç gelmişti bize. Demek ki Asya kaplanları da sallanabiliyordu. Bize hep örnek gösterilen ve modelini kopyalamayı düşündüğümüz kaplanlar sallanıyordu. Kâğıttan kaplandı onlar. Bu haberler günlerce sürdü.</p>

  <p class="normal">Bu arada biz hisse alıyorduk.</p>

  <p class="normal">Sonuçta bizim borsamız hemen hiç etkilenmemişti bu durumdan. “Asya nire bura nire?” Birkaç gün içinde Asya’nın tümünü sarmıştı sallantılar, bunun adı artık “kriz”di: Asya Krizi. Baht devalüe oldu, bir ülkenin devlet başkanı dünyanın en ünlü spekülatörüne televizyonlardan hakaret etti, atıştılar. Dünyanın kalan bölümünde ve bizde ise bir şey yoktu, bize neydi ki?</p>

  <p class="normal">Biz hâlâ hisse alıyorduk.</p>

  <p class="normal">Birkaç gün sonra, Rusya’da işlerin iyi gitmediği haberleri gelmeye başladı. Yaşlı nineler, “babuşkalar” emekli maaşlarını alamıyordu; Ruble devalüe olacak gibiydi. Yazık oluyordu bu Ruslara, hayatları boyunca hep sıkıntı, savaş, yokluk çekmişlerdi; şimdi de kriz mi olacaktı ne?</p>

  <p class="normal">Neyse, biz hisselerimizi almayı sürdürüyorduk.</p>

  <p class="normal">Derken bir hafta içinde Amerikan Borsası çöktü. Amerika’da hisseler çok kötü bir performans gösteriyor, faizler yükseliyordu. Piyasada likidite sıkıntısı vardı. Dünyanın kalan bölümünün tespiti ise Asya’nın en büyük ticaret ortağı olan ABD’nin Asya krizinden etkilenmesinin son derece doğal olduğu ve krizin oraya atlamasının geç bile kaldığı idi. Gerçi bir hafta önce kimse böyle bir beklenti içinde olduğunu belirtmemişti; ama neyse... Hem, bize neydi canım; bu bir Amerika-Asya kaplanları meselesiydi; bizim cephede her şey iyiydi.</p>

  <p class="normal">Biz hisse almaya devam ettik.</p>

  <p class="normal">Birkaç gün sonra Avrupa piyasaları da sallanmaya başladı, hem de ne sallanma! Kriz Avrupa’daydı. FTSE-100, DAX-30, CAC-40 tabir yerindeyse sürünüyordu. E, olacaktı o kadar, Atlantik’in bir tarafındaki yangın diğer tarafına da illa ki sıçrayacaktı. Normaldi. Biz mi? Gayet iyiydik...</p>

  <p class="normal">Hisse almaya devam ediyorduk...</p>

  <p class="normal">Ve derken, bir sabah, aniden, hiç beklenmedik bir biçimde bizim piyasa çöktü. Biz o kadar hisse ve krediyle borsanın düşüşünü izliyorduk. Düşüyordu, düşüyordu ve biz bakıyorduk. Hiçbir şeyi, hiçbir fiyattan satmak mümkün değildi. Hiç alıcı yoktu ki zaten. Düştü, düştü, düştü... Baktık, baktık, bakakaldık...</p>

  <p class="normal">Biz artık hiçbir şey alamıyorduk.</p>

  <p class="normal">Derken Nobel Ödüllü ekonomistler durumu yorumlamaya başladılar. Efendim, piyasalar globalleşmişti ve artık bir piyasada olan anormal hareketliliğin bir başka piyasayı etkilemesinden daha doğal bir şey olamayacağını herkesin anlaması gerekiyordu. Pek çok piyasa tümüyle entegreydi ve yatırımcılar bunları benzer gördüklerinden, birinden çıkarken benzer konumdaki diğerlerinden de çıkıyorlardı ve bu durum, tüm piyasalarda ani para giriş-çıkışları yaratıyordu. Buna göre entegre piyasalardan birindeki sallantı, diğerlerini de etkiliyordu. Bunun adı “Domino Etkisi” idi.</p>

  <p class="normal">İyi de bu yorumları niye baştan kimse yapmamıştı? Neden tüm Nobelli profesörler kriz olup herkes yıkıldıktan sonra bunu anlamışlardı? Tabii, o zamanlar ülkemizde Nobel Ödüllü kimse yoktu ve biz de Nobel’in “matah” bir şey olduğunu sanıyorduk.</p>

  <p class="normal">Sonuçta biz, artık hiçbir şey alamıyor ve satamıyorduk; çünkü biz, artık yoktuk.</p>

  <p class="solbaslik">Kendini Bil!</p>

  <p class="normal">Piyasa işte böyle bir şeydir. Yukarıdaki satırların kahramanı artık “Bir şeyi yapabiliyorsan yap, yapamıyorsan anlat!” düsturuna uygun biçimde, piyasalarda işlem yapmak yerine tecrübelerini başkalarıyla paylaşmayı tercih ediyor.</p>

  <p class="normal">Bu kadar hızlı, entegre, yüksek katılımlı ve uyumayan piyasalarda, öyle kolay kolay kahramanlık yapılmaz. Piyasada hep anlatılan, “Bizim bir arkadaş vardı. Şahinini sattı, borsaya girdi, vurdu parayı; şimdi Mercedes’e biniyor” hikâyelerinin arasında hiç hatırlanmayan sayısız “Bizim bir arkadaş vardı. Şahinini sattı, borsaya girdi, artık arkadaş yok” hikâyelerini hatırlatmak isterim.</p>

  <p class="normal">O hâlde piyasalara yatırımcı olarak girerken, binlerce yıldır tapınakların kapısında yazan ve üzerine ciltler dolusu kitap yazılmış olan o kutsal cümleyi size hatırlatmak istiyorum: Kendini bil!</p>

  <p class="normal">Bu kadar zor bir piyasada bireysel yatırımcının izleyeceği iki yol olabilir:</p>

  <p class="indentmetin">• <span class="idebold">Aktif Yatırımcı:</span> Ya siz de çok hızlı hareket ederek piyasayı takip edersiniz</p>

  <p class="indentmetin">• <span class="idebold">Pasif Yatırımcı:</span> Ya da kısa vadeli hareketleri yakalamaktan vazgeçer, minik dalgalanmaları önemsemez ve mega trendleri izlersiniz.</p>

  <p class="normal">Küçük yatırımcının çok büyük bir bölümü, kendine aşırı güven sonucunda hızlı hareket ederek piyasa dalgalanmalarından yararlanmaya çalışır. Bu, elbette bir yöntemdir; ancak donanımlı olmanız kaydıyla.</p>

  <p class="normal">Bunun alternatifi ise, bizim “pasif yatırım” dediğimiz yöntemdir. Bu yöntemde ise mega trendi öngörür ve sık alım satıma yeltenmezsiniz. Bu yaklaşım, piyasaları takip etmek için çok fazla zaman ayıramayacaksanız makul bir yöntemdir.</p>

  <p class="normal">Öncelikle nasıl bir yatırımcı olduğunuza karar vermeli ve “yatırım işine” ne kadar para, akıl ve zaman kaynağı aktarabileceğinizi doğru saptamalısınız. Çünkü yatırım yapmak bir “iştir”, hem de ciddi bir iş! Sonuçta bir işe ayıracağınız dikkat, kon- santrasyon, entelektüel sermaye ve zaman da en az para kadar önemli birer kaynaktır. O hâlde, bu işe ne kadar para, zaman, dikkat, emek ayıracağınızı belirlemelisiniz. Ayırmayı düşündüğünüz kaynakların miktarı, nasıl bir yatırımcı olduğunuzun da anahtarını verecektir.</p>

  <p class="solbaslik">İYİ BİR YATIRIMCIDA ARANAN ÖZELLİKLER</p>

  <p class="normal">İyi bir yatırımcı, çok temel bazı özelliklere sahip olmalıdır. Bu özelliklerin tümü de sonradan elde edilebilir. Doğrudan bir deha beklemiyoruz; malum, ülke yönetmek için bile dahilere ihtiyaç yok, kaldı ki para yönetmek...</p>

  <p class="normal">Peki, iyi bir yatırımcı hangi özelliklere sahip olmalı? Buyurun inceleyelim:</p>

  <p class="indentmetin">1. Piyasaların işleyişini ve yatırım araçlarını tanıyacak kadar bilgiye sahip olmak.</p>

  <p class="indentmetin">2. Piyasaları okuyabilecek teknik bilgiye sahip olmak.</p>

  <p class="indentmetin">3. Piyasaları takip edebilecek zamanı olmak.</p>

  <p class="indentmetin">4. Yatırım disiplinine sahip olmak.</p>

  <p class="normal">Şimdi bu “olmazsa olmaz”ları incelemeye başlayalım.</p>

  <p class="normal">1. Öncelikle kendinizi bilgi anlamında geliştirmelisiniz, bunun için SPK ve İMKB kaynaklarına başvurabilir ve temel finans kitaplarından yararlanabilirsiniz. Yatırım araçlarının özelliklerini bilmelisiniz. Bu konuda, elinizdeki kitabın “Ya Şundadır Ya Bunda” bölümü de işinizi bir noktaya dek kolaylaştıracaktır.</p>

  <p class="normal">Ayrıca piyasa ile ilgili, özellikle yabancı ve eski tarihli pek çok çeviri kaynak var; bunlar son derece önemli. Sonuçta, eski krizleri ve olayları anlatan kitapları okudukça bugünle ne çok benzerlikleri olduğunu fark edecek ve bugünü çok daha iyi anlayacaksınız. Kitabın sonunda, böylesine önemli kitapların bir listesini de bulabilirsiniz.</p>

  <p class="normal">2. Ardından tahmin yöntemlerine çalışmalısınız ki bu kitap, bu iş için temel düzey anlamında yeterlidir; ama daha fazla çalışmak her zaman başarıyı artırır. Sonuçta, piyasaların geleceğini tahmin etmek başlı başına bir çalışmadır ve cinleriniz yoksa genelde “bilimsel” bir çalışmadır.</p>

  <p class="normal">3. Piyasalardaki güncel gelişmeleri ve verileri takip etmek için zaman ayırmalısınız. Bu anlamda en temel önerimiz aracı kurum ve bankaların araştırma raporlarıdır. Çalıştığınız banka ve aracı kurumlardan bu tip raporları ücretsiz olarak elde edebilir ya da güvenilir bazı yatırım sitelerinden bu tip bilgilere ulaşabilirsiniz. Bunlarla ilgili olarak kitabın sonunda bazı internet adresleri bulabilirsiniz. Bu konuda iki net önerimiz daha var:</p>

  <p class="normal">a. Sabahları yarım saat erken kalkarak verileri okumaya zaman ayırın.</p>

  <p class="normal">b. Gazete okuma alışkanlığınızı gözden geçirin. Evet, o başladığınız sayfadan okumaya başlamayın. Ayrıca zamanınız azsa gazete eklerini okuyacağınıza bir gazetenin daha ekonomi sayfasını okuyun. Hülya Avşar’ın yaşamı ve Galatasaray’ın başarıları kişisel gelişiminize bir katkı sağlamayacağı gibi, size para da kazandırmaz.</p>

  <p class="normal">Verileri takip etmek konusunda ciddi zamanınız var ise, on-line takip gelinebilecek son noktadır. Bu noktada internet ya da kablo bazlı bir veri sağlayıcıdan abonelik satın alarak verileri ve haberleri anında takip edebilirsiniz. Açıkçası hızlı alım satım planlıyorsanız bu bir gereklilik olabilir. Eskiden aracı kurumlar için bile lüks sayılan bu tür veri aktarım hizmeti, günümüzde küçük yatırımcılar için dahi oldukça makul fiyatlarda ve yüksek kalitede elde edilebiliyor.</p>

  <p class="normal">4. Yatırım disiplininiz olmalı. Diğer üçü olsa bile, eğer yatırım disiplininiz yoksa hızlı bir al-satçı olmayın, çok hırpalanırsınız. Yatırım disiplini, günlük disiplin gibidir. Belli bir saatte kalkmak, spor yapmak, kaliteli beslenmek, düzenli uyku nasıl yaşam kalitenizi artırıyorsa, yatırım disiplini de beklediğiniz getirinin düzenliliğini sağlayacaktır.</p>

  <p class="normal">Yatırım disiplini, üzerinde özenle durulması gereken bir konu, onu ayrıca gözden geçirmekte yarar var. Kitabın bir sonraki bölümünü bu konuya ayırdık.</p>

  <p class="solbaslik">BANA ARIZANI SÖYLE, SANA KİM OLDUĞUNU SÖYLEYEYİM</p>

  <p class="normal">Yukarıda sayılan dört temel şarttan bir tanesi bile eksikse hızlı bir “oyuncu” (trader) olmayı aklınızdan çıkarmanızda yarar var. Sonuçta hem bir akademisyen hem de eski bir borsa profesyoneli olarak yukarıdaki maddelerden üçüne sahip olmama rağmen, al-satı denemiyorum. Çünkü her gün altı saat seminer verirken, aralarda telefon ile fiyat öğrenip buna göre al-sat yaparak ortalamanın üzerinde para kazanmayı denemenin ciddi bir “fantezi” olduğunu düşünüyorum. Böyle bir şey yok! Böyle para kazanmayı denemek piyasa profesyonellerine, banka hazinecilerine, fonculara, portföy yöneticilerine hakaret anlamına gelir bence.</p>

  <p class="normal">Yine de yukarıda sıralanan dört maddede bazı eksikleriniz olabilir. Bu maddelerden hangilerinde eksikseniz, onları saptamalı ve gidermelisiniz. Eğer eksik giderilemiyor ise durumunuza uygun biçimde hareket eden bir yatırımcı olmalısınız.</p>

  <p class="normal"><span class="idebold">Eksiğiniz zaman ise,</span> önemli değil. Günlük alım satımı unutun yeter. Belli bir yatırım disiplini ile piyasa dalgalanmaları yerine daha geniş bantlarda alım satım noktaları belirleyerek iyi bir “pasif yatırımcı” olabilirsiniz. Bu, belli alım satım noktaları belirlemek ve o noktalar haricinde harekete geçmemek olarak da özetlenebilir. Bu yaklaşımın detayları, önümüzdeki bölümde özetlenecektir.</p>

  <p class="normal"><span class="idebold">Eksiğiniz piyasaların işleyişini ve yatırım araçlarını tanıyacak kadar bilgiye sahip olmamak ise,</span> ihtiyacınız olan iyi bir yatırım danışmanı. Aracı kurum ve bankalarda bolca bulunan finansal danışmanlara;</p>

  <p class="indentmetin">• Eurobondun getirisi nasıl hesaplanır?</p>

  <p class="indentmetin">• Bedelli sermaye artırımı nedir?</p>

  <p class="indentmetin">• Faizler düşünce bono fiyatları neden yükselir?</p>

  <p class="indentmetin">• Gayri safi millî hasıla ile gayri safi yurt içi hasıla arasındaki fark nedir?</p>

  <p class="normal">şeklinde dört soru sorarsanız, birkaç elemeden sonra “kime” danışmanız gerektiğini kolayca saptayabilirsiniz. Küçük testten geçen uzman arkadaşımız, manasız ve aslında cevabı kimsede olmayan “Döviz daha ne kadar düşer?” ya da “Yıl sonunda kur ne olur?” şeklindeki soruları doğası gereği yanıtlayamasa da ürünler, özellikleri ve fiyatlamaları konusunda size yardımcı olacaktır. Siz de bu bilgilere derinlemesine sahip olmasanız da yatırım yapma zevkine ulaşabilirsiniz. (Bu arada, finans sektöründe çalışan okuyucularımızın da soruları dikkate almalarını ve bireysel yatırımcıların geçmişle kıyaslanmayacak kadar bilinçli olduklarını, kendi kariyer planlamaları açısından bir kez daha göz önünde bulundurmaları gereğini hatırlatmak isterim.)</p>

  <p class="normal"><span class="idebold">Eksiğiniz piyasaları okuyabilecek teknik bilgiye sahip olmamak ise,</span> işte bu en kolayı! Çünkü elinizdeki kitabın amacı da zaten bu. Önerimiz bu kitabı okumanız ve ardından da bol bol aracı kurum raporu okuyarak oradaki analist arkadaşlarımızın verileri yorumlayışını incelemenizdir. Sonuçta analiz yöntemleri, temelde şablonlar hâlinde görünse de yöntemin verilerini okumak sanat işi. Sanat eseri ise çok çalışmakla elde ediliyor. Pek çok sanatçının eserini incelerseniz sanat zevkiniz gelişir, sanat ve sanat eseri hakkında bilgi ve kültürünüz artar.</p>

  <p class="normal">O hâlde finansal piyasaları okumak için gereken yöntemlerin büyük bölümünü bu kitaptan okuyup gerekli notları aldıktan sonra, elden geldiğince analiz okumak ve analizleri yorumlamaya çalışmakta fayda var. Analistin hangi verilerden hangi sonuçlara, hangi yolla eriştiğini anlamaya çalışmak önemli bir çaba olacaktır.</p>

  <p class="normal"><span class="idebold">Eğer eksiğiniz yatırım disiplini ise,</span> işte bu önemli bir sorundur. Sonuçta diğer üç gereklilik yerine getirilse bile, disiplinsizlik “hayati bir suçtur”. Bir yatırım aracını hangi fiyattan alıp hangi fiyattan satacağınızı bilmiyorsanız, hiç almayın daha iyi. Sistemsiz bir yatırımcı esen rüzgâra kapılmış bir yaprak gibidir; her rüzgâra açıktır, her riske de.</p>

  <p class="normal">O hâlde <span class="idebold">yatırım disiplini</span> dört temel gereklilikten en önemlisidir ve ayrı bir başlık altında incelenmeyi fazlasıyla hak eder.</p>

  <p class="normal1">O hâlde...</p>

  <p class="normal">Öncelikle, oldukça hızlı çalışan, birbiriyle tam entegre ve hiç kapanmayan piyasaların varlığının yatırım yapmanın ve yatırımcı olmanın çok daha zor bir hâl almasına neden olduğunu belirttik. Ardından yatırımcıların iki temel gruba ayrıldığını ve her yatırımcının hangi gruba dâhil olduğuna doğru karar vermesi gerektiği saptamasında bulunduk:</p>

  <p class="indentmetin">• <span class="idebold">Aktif Yatırımcı:</span> Hızlı hareket ederek piyasayı takip eder.</p>

  <p class="indentmetin">• <span class="idebold">Pasif Yatırımcı:</span> Kısa vadeli hareketlerle ilgilenmez, mega trendleri izler.</p>

  <p class="normal">Bu ayrımı yapan, <span class="idebold">“kendini bilen”</span> yatırımcı en iyi olmak için <span class="idebold">dört temel</span> özelliğe sahip olmalıydı:</p>

  <p class="indentmetin">• Piyasaların işleyişini ve yatırım araçlarını tanıyacak kadar bilgiye sahip olmak.</p>

  <p class="indentmetin">• Piyasaları okuyabilecek teknik bilgiye sahip olmak.</p>

  <p class="indentmetin">• Piyasaları takip edebilecek zamanı olmak.</p>

  <p class="indentmetin">• Yatırım disiplinine sahip olmak.</p>

  <p class="normal">Bunlardan bir kısmı eksik olsa da yatırımcı olunabilirdi:</p>

  <p class="indentmetin">• Eksik <span class="idebold">zaman</span> ise, “pasif yatırımcı” olunabilir;</p>

  <p class="indentmetin">• eksik <span class="idebold">piyasaların işleyişini ve yatırım araçlarını tanıyacak kadar bilgiye sahip olmamak</span> ise, iyi bir yatırım danışmanı sorunu çözebilir;</p>

  <p class="indentmetin">• eksik <span class="idebold">piyasaları okuyabilecek teknik bilgiye sahip olmamak</span> ise, bu kitap ihtiyacınızı karşılayabilirdi;</p>

  <p class="indentmetin">• ama eğer, eksik olan <span class="idebold">yatırım disiplini</span> ise, işte o zaman sonraki bölümü dikkatle okumakta yarar var.</p>
</body>
</html>
