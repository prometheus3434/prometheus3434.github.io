<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Biz Size Benzeriz</st></h1>
			<p><span><st c="18">S</st></span><st c="20">eçim sonunda yeni belediye başkanının anlaşılmasının ertesi günü, bir büyükşehir belediye binasındaki geniş odalardan birinde, biçok belediye memuru, şefler, daktilo bayanlar, başka odalardan gelmiş kadınlı erkekli memurlar, sevinç içinde konuşuyorlar:</st></p>
			<p><st c="272">– Ah nasıl sevindim, nasıl bir bilseniz... </st><st c="316">Anlatamam vallahi...</st></p>
			<p><st c="336">– Sevinilmez mi hiç? </st><st c="358">Sevincimden ağladım vallahi.</st></p>
			<p><st c="386">– Ya ben?.. </st><st c="399">Bütün gece sevinçten gözüme uyku girmedi.</st></p>
			<p><st c="440">– Bekir Beyin seçildiğini öğrendiğimdenberi bizim evde bayram var. </st><st c="508">Haminnem, koskoca kadın, sevinçten kalktı, şıkır da şıkır oynadı inanın...</st></p>
			<p><st c="582">– Vallahi çocuklar, Allah yüreğimden geçenleri biliyor ya ; sizden ne diye saklayayım, Bekir Bey seçilsin diye hep içimden dua edip duruyordum...</st></p>
			<p><st c="728">– Ya ben? </st><st c="739">Elekçi Dede Hazretlerine mum bile adamıştım, dün gece yaktık mumları.</st></p>
			<p><st c="808">– Ben de övünmek gibi olmasın ama, enaz beşyüz kişiye Bekir Beye oy verdirdim.</st></p>
			<p><st c="887">– Neme lazım çok iyi adamdır.</st></p>
			<p><st c="917">– İyi de söz mü ayol, baba adamdır, fakir fukara babası...</st></p>
			<p><st c="976">– Bilmez olur muyum hiç, benim çok yakın tanıdığım. </st><st c="1029">Teyzesi annemin Salmayaşak’taki – evlerinin bitişiğindeki – evde kiracıymış. </st><st c="1106">Hatta bir keresinde bayrammış da, el öpmeye bile gelmiş.</st></p>
			<p><st c="1162">– Doğrudur, büyüklerine gayetle hürmeti mahsusatı vardır.</st></p>
			<p><st c="1220">– Efendim ne de olsa temiz süt emmiş insan evladı. </st><st c="1272">Eski terbiye görmüş insanın hali başka olur.</st></p>
			<p><st c="1316">– Bendeniz yakinen tanırım beyefendi. </st><st c="1355">Eskiden de belediye meclisinde üyeydi, ama ne üyeydi! </st><st c="1409">Gayet temkinliii, gayet tedbirliii, gayet tertipliii, gayet teşkilliii, gayet tescilliii ve gayet tep...</st></p>
			<p><st c="1513">– Siz boşuna konuşuyorsunuz, hiçbiriniz benim kadar bilmezsiniz bir kere. </st><st c="1588">Benim akrabam olur. </st><st c="1608">Bekir Beyle eniştem, dayı çocukları sayılır. </st><st c="1653">Eniştemin kaynanasının ilk kocasının bacanağı, Bekir Beyin üvey annesinin kardeşi. </st><st c="1736">Biz ne oluruz: Dayı çocukları... </st><st c="1769">Çünkü benim dayım...</st></p>
			<p><st c="1789">– Sen dayını bırak bir kere... </st><st c="1821">Benden iyi bilecek değilsin ya... </st><st c="1855">Arkadaşlık herzaman için akrabalıktan ileridir. </st><st c="1903">Ağabeyimin canciğer arkadaşı. </st><st c="1933">Her maçta Mithatpaşa stadyumunda yan yana otururlarmış. </st><st c="1989">Hatta bir keresinde ağabeyime demiş ki...</st></p>
			<p><st c="2030">– Yahu, sen ağabeyini bırak, ben adamın maiyetinde çalıştım, senin ağabeyin benim kadar mı bilecek?</st></p>
			<p><st c="2130">– Senin kadar bilmez ama gene de bilir.</st></p>
			<p><st c="2170">– Bir kere fevkalade naziktir.</st></p>
			<p><st c="2201">– Naziktir.</st></p>
			<p><st c="2213">– Fevkaladedir.</st></p>
			<p><st c="2229">– Fevkaladedir, mütevazıdır...</st></p>
			<p><st c="2260">– Sonra efendime söyleyeyim fevkalade şeydir...</st></p>
			<p><st c="2308">– Tabii.</st></p>
			<p><st c="2317">– Benim mektep arkadaşım, çok iyi tanırım. </st><st c="2361">Çok zeki bir çocuktu... </st><st c="2385">Daha o zamandan belliydi. </st><st c="2411">Bütün muallimler, “Bak görürsünüz, bu çocuk büyüyünce belediye reisi olacak,” derlerdi.</st></p>
			<p><st c="2498">– Efendim adama belediye başkanlığı yakışıyor bir kere...</st></p>
			<p><st c="2556">– Bütün tebrik kartlarıma cevap vermiştir doğrusu ; işte bakın kartları cüzdanımda: “Bilmukabele bayramınızı tebrik eder, gözlerinizden öperim.”</st></p>
			<p><st c="2701">– Çok iyilikseverdir.</st></p>
			<p><st c="2723">– Çoook...</st></p>
			<p><st c="2734">– Ben gözümle gördüm. </st><st c="2757">Bir kere otobüsteydi, benim de elimde bir paket vardı ; hatta hiç unutmam, Hacıbekir’den aldığım fıstıklı helva paketi... </st><st c="2879">Hemen kalkıp, “Buyurun hanımefendi,” diye bana kendi yerini verdi. </st><st c="2946">Ama biliyorum ki kalbinde kötülük yok.</st></p>
			<p><st c="2984">– Yoktur.</st></p>
			<p><st c="2994">– Ama istese...</st></p>
			<p><st c="3010">– İstese başka...</st></p>
			<p><st c="3028">– İstemez ki...</st></p>
			<p><st c="3044">– Aaa şuna da bak. </st><st c="3064">Niye istemezmiş! </st><st c="3081">Yoksa ben ş’aapmadım.</st></p>
			<p><st c="3102">– Fazilet sahibidir.</st></p>
			<p><st c="3123">– Namuslu aile erkeği efendim... </st><st c="3157">Kimsenin karısında kızında gözü yoktur.</st></p>
			<p><st c="3196">– Biz onun maiyetinde çalıştık, biliriz ; istese, hohohoo... </st><st c="3258">O kadar güzel kadın, kız vardı da, Allah sizi inandırsın, hiçbirine dönüp bakmazdı bile...</st></p>
			<p><st c="3348">– Neden acaba? </st><st c="3364">Yoksa şey midir?</st></p>
			<p><st c="3380">– Ne münasebet, üç çocuğu var, gayetle dindardır.</st></p>
			<p><st c="3430">– Helbet ben kaç kere, hem de cuma günü Eyüpsultan Hazretlerinin önünden geçerken gördüm onu.</st></p>
			<p><st c="3524">– Bravoo...</st></p>
			<p><st c="3536">– Müsaade ederseniz, bir hatıramı nakledeyim. </st><st c="3583">Ben bir sabah nasıl olmuşsa, daireye birazcık geç kalmıştım. </st><st c="3644">Kapıda karşılaşmaz mıyız? </st><st c="3670">Ne dedi biliyor musunuz?</st></p>
			<p><st c="3694">“Saatiniz galiba üç dakika kadar geri kalmış...” dedi... </st><st c="3752">Hah hah hah!..</st></p>
			<p><st c="3766">– Yok canım ne esprili adam!..</st></p>
			<p><st c="3797">– Çok nüktedandır...</st></p>
			<p><st c="3818">– Her lafında bir espri var beyefendi, ne diyorsunuz ; siz şu lafa bakın: “Saatiniz üç dakika kadar geri kalmış galiba...”</st></p>
			<p><st c="3941">– Ben ençok cıgara içişine bayılıyorum. </st><st c="3982">Hiçbir filmi kaçırmam, cıgara içen bu kadar artist gördüm, ama onun gibi içeni yok...</st></p>
			<p><st c="4067">– Yooo doğrusu iyi cıgara içer...</st></p>
			<p><st c="4101">– İnsan kısmı beyim, rakı sofrasında belli olur. </st><st c="4151">Bendeniz Bekir Beyefendiyi...</st></p>
			<p><st c="4180">– Beraber mi içmiştiniz?</st></p>
			<p><st c="4205">– Hayır. </st><st c="4215">Ben yalan söylemesini sevmem. </st><st c="4245">Onlar Beyoğlu’nda bir lokantada içiyorlardı, tam önümdeki bir masada. </st><st c="4315">Bendeniz de yoldan geçerken gördüm, gayetle iyi içiyorlardı...</st></p>
			<p><st c="4377">– Efendim, adamın asaleti var, asalet başka bişey. </st><st c="4429">Fevkalade asildir.</st></p>
			<p><st c="4447">– Validesi salihat-ı nisvandan Hayrünnisa Hamfendi olup...</st></p>
			<p><st c="4506">– Allah rahmet eylesin. </st><st c="4531">Allah Bekir Beye ömürler versin.</st></p>
			<p><st c="4563">– Pederi de çok büyük adamdı.</st></p>
			<p><st c="4593">– Hicaz kadısı mıydı?</st></p>
			<p><st c="4615">– Evet. </st><st c="4624">Galiba...</st></p>
			<p><st c="4633">– Dedesinin Kosova Meydan Muharebesini kazandığı doğru mu?</st></p>
			<p><st c="4692">– Doğrudur. </st><st c="4705">Yalnız Kosova değil, Mohaç’ta da...</st></p>
			<p><st c="4740">– Çanakkale’de de bulunmuş derler.</st></p>
			<p><st c="4775">– Evet, bulundu. </st><st c="4793">Bindikleri vapur karaya oturunca üç gün Çanakkale’de ikamet etmiştir.</st></p>
			<p><st c="4862">– Allah Allah!</st></p>
			<p><st c="4877">– Evet öyledir.</st></p>
			<p><st c="4893">– Çanakkale’de yaralandığı?</st></p>
			<p><st c="4921">– Başından yaralandı ; kaldıkları otelin merdiveninden düşmüş...</st></p>
			<p><st c="4986">– Yooo...</st></p>
			<p><st c="4996">– Vah vah...</st></p>
			<p><st c="5009">– Maşallah...</st></p>
			<p><st c="5023">– Efendim, en güzeli nedir bilir misiniz, hazinenin içine kapasanız, on para çalmaz...</st></p>
			<p><st c="5110">– Ne diyorsun? </st><st c="5126">Hayret vallahi.</st></p>
			<p><st c="5141">– Çalmadığı gibi, kaç kere de yankesicilere kendi parasını çaldırmıştır...</st></p>
			<p><st c="5216">– Bravo... </st><st c="5228">Temiz adam.</st></p>
			<p><st c="5239">– Hatta...</st></p>
			<p><st c="5250">– Şimdi bütün işler düzelecek, siz ona bakın!</st></p>
			<p><st c="5296">– Yine bu milletin talihi varmış ki, böyle bir adam başkan oldu.</st></p>
			<p><st c="5361">– Bu dünya öküzün boynuzunda durmuyor, böylelerinin...</st></p>
			<p><st c="5416">– Omzunda duruyor.</st></p>
			<p><st c="5435">Seçim sonuçlarının alınmasından bir gün sonra, seçim kurulu, yapılan itirazları haklı bularak, Bekir Beyin aldığı oyları yok saymış, belediye başkanlığına başka birinin seçildiğini bildirmiş ve bu haber gazetelerde çıkmıştır. </st><st c="5662">Büyükşehir belediye binasının aynı salonunda, bikaç eksik, bikaç fazlasıyla yine o insanlar, sevinç içinde konuşuyorlar:</st></p>
			<p><st c="5782">– Ah, nasıl sevindim, nasıl bir bilseniz. </st><st c="5825">Anlatamam vallahi...</st></p>
			<p><st c="5845">– Sevinilmez mi hiç? </st><st c="5867">Azkalsın herif başımıza geliyordu yahu... </st><st c="5909">Bir beladan kurtulduk.</st></p>
			<p><st c="5931">– Onun seçildiğini duyunca vallahi üzüntüden bir hal oldum, iştahtan kesilmiştim.</st></p>
			<p><st c="6013">– Ben ağladım kardeş... </st><st c="6038">Ya gelseydi...</st></p>
			<p><st c="6052">– Yanmıştık...</st></p>
			<p><st c="6067">– Allah acıdı millete...</st></p>
			<p><st c="6092">– Gene verilmiş sadakamız varmış...</st></p>
			<p><st c="6128">– Bekir Bey seçildi denilince, üzüntüden bütün gece gözüme uyku girmedi.</st></p>
			<p><st c="6201">– Vallahi çocuklar, Allah yüreğimdekileri biliyor ya, sizden ne diye saklayayım. </st><st c="6283">Bekir Bey seçilmesin diye hep içimden dua ediyordum.</st></p>
			<p><st c="6335">– Bizim mahalleliler hep ona oy vereceklerdi, enazından beşyüz kişiyi caydırdım.</st></p>
			<p><st c="6416">– Çok iyi yapmışsın...</st></p>
			<p><st c="6439">– Eğer o herif başkan olsaydı, vallahi de billahi de ben burada bir dakika durmazdım. </st><st c="6526">Hemen istifayı basacaktım...</st></p>
			<p><st c="6554">– Kim dururdu ki...</st></p>
			<p><st c="6574">– Bırak, sen istifa edemezsin...</st></p>
			<p><st c="6607">– Evet, edemem ama, başka biyere naklimi isteyecektim.</st></p>
			<p><st c="6662">– Siz onu bilmezsiniz, o nedir ooo...</st></p>
			<p><st c="6700">– Kiiim? </st><st c="6710">Ben mi? </st><st c="6718">Ben mi bilmem onu... </st><st c="6739">Ben ha? </st><st c="6747">Ayol onu benim kadar tanıyan var mı acaba? </st><st c="6790">Teyzesi, annemlerin Salmayaşak’taki evlerinde hizmetçiymiş. </st><st c="6850">Bir kere de gelip de ne teyzesinin, ne annesinin hatırını sormuş... </st><st c="6918">Anla artık...</st></p>
			<p><st c="6931">– Doğrudur, kendini beğenmiş.</st></p>
			<p><st c="6961">– Burnu büyüktür çok.</st></p>
			<p><st c="6983">– Ne oldum delisi... </st><st c="7005">Herkesi hor görür.</st></p>
			<p><st c="7023">– Efendim, ne olacak, çiğ süt emmiş. </st><st c="7061">Ne de olsa sonradan görme...</st></p>
			<p><st c="7089">– Elekçi Hazretlerine, şu herif seçilmesin de hangi herif seçilirse seçilsin diye mum bile adamıştım. </st><st c="7192">Allah duamı kabul etti... </st><st c="7218">Dün gece Elekçi Dede Hazretlerine gidip mumları yaktık...</st></p>
			<p><st c="7275">– Allah kabul etsin...</st></p>
			<p><st c="7298">– Görmemiş beyim, görmemiş... </st><st c="7329">Ne derseniz deyin, herif görmemiiiş, işte o kadar... </st><st c="7382">Ben onu bilir onu söylerim ; bir adamda asalet yoksa, tut silkele vur duvara!</st></p>
			<p><st c="7459">– Ben yakinen tanırım, eskiden belediye meclisinde üyeydi, yapmadığı kalmadı. </st><st c="7538">Gayet mutabassır, gayet mütekebbiiir, gayet mütecaviiiz, gayet mürtekiiip, gayet mürteşiii, gayet müştenpiiir, gayet müstenkiiif ve gayet müj...</st></p>
			<p><st c="7682">– Siz boşuna konuşuyorsunuz hiçbiriniz onu benim kadar tanımazsınız. </st><st c="7752">Maalesef bizim çook, ama çoook uzaktan bir akrabamızın tanıdığının komşusu olur derler ; doğru mu bilmem. </st><st c="7858">Biz ailece o akrabamızla katiyen konuşup görüşmeyiz, selam sabah yok...</st></p>
			<p><st c="7929">– Sen onu bırak bikez. </st><st c="7953">Benden iyi bilecek değilsin ya... </st><st c="7987">Ben onu mektepten bilirim ; haylaz, tembel, dalgacı, kopuk bir oğlandı. </st><st c="8059">Hatta bütün muallimlerimiz bize onu gösterirler de, “Eğer bu da adam olursa sokaktaki bütün uyuz itler adam olur,” derlerdi, anlayın artık...</st></p>
			<p><st c="8200">– Benim kadar hiçbiriniz bilmezsiniz. </st><st c="8239">Yoo, ben tanımam... </st><st c="8259">Ama ağabeyim onu kaç kez Mithatpaşa stadyumunda görmüş. </st><st c="8315">Her maçta da hakeme, “İneeek!” diye bağırırmış, evet inek diye...</st></p>
			<p><st c="8380">– Yalnız inek diye mi?</st></p>
			<p><st c="8403">– Affedersiniz, şey diye de bağırırmış...</st></p>
			<p><st c="8445">– Tuuu... </st><st c="8456">Vay utanmaz vay!</st></p>
			<p><st c="8472">– Desenize arkadaşlar, bir büyük felaket atlattık...</st></p>
			<p><st c="8525">– Hem de ne felaket... </st><st c="8549">Hepimize geçmiş olsun.</st></p>
			<p><st c="8571">– Cemi cümleye ve bütün memlekete, millete...</st></p>
			<p><st c="8617">– O kadar şeydir ki anlatamam.</st></p>
			<p><st c="8648">– Menfaatine çok düşkündür, üç kuruş çıkarı için ş’aapar.</st></p>
			<p><st c="8706">– Yani söylemek istemiyorum ama, mecbur oldum, bana kaç kez, söylemesi ayıp, asılmıştır, hatta Ayten bile şahit, Ayten burda olsa da söylese... </st><st c="8851">Yüz vermedim tabii...</st></p>
			<p><st c="8872">– Kılıksız herif...</st></p>
			<p><st c="8892">– Ayol dünyada bir erkek o kalsa eğer dönüp de burnumun ucuyla bakarsam bana da insan demesinler...</st></p>
			<p><st c="8992">– Kim bakar o suratsıza...</st></p>
			<p><st c="9019">– Çok midesizdir, hizmetçilere asılır.</st></p>
			<p><st c="9058">– Efendim, uçkuru gevşektir.</st></p>
			<p><st c="9087">– Nerden biliyorsunuz?</st></p>
			<p><st c="9110">– Öyle derler. </st><st c="9126">Malum ya, ateş olmayan yerden duman çıkmaz.</st></p>
			<p><st c="9169">– Ben onu bunu bilmem beyim, bir adam ikiyüzlüyse ondan hayır gelmez. </st><st c="9240">Ramazan günü rakı içer, sonra da oruçluyum diye Eyüpsultan Hazretlerini ziyarete gider, gösteriş olsun diye...</st></p>
			<p><st c="9350">– Cenabı Allah böylelerinin...</st></p>
			<p><st c="9381">– Tabii...</st></p>
			<p><st c="9392">– Müsaade ederseniz bir hatıramı nakledeyim... </st><st c="9440">Bigün bu, saat onbirde daireye geliyor. </st><st c="9480">Artık dayanamadım, beyefendi beyefendi, dedim. </st><st c="9527">Üsküdar’da sabah oldu dedim, feneri nerde söndürdünüz dedim...</st></p>
			<p><st c="9589">– İyi demişsiniz...</st></p>
			<p><st c="9609">– Gık bile diyemedi, kıpkırmızı oldu.</st></p>
			<p><st c="9647">– Benim maiyetimde çalışırdı eskiden, gayet iyi tanırım... </st><st c="9707">Ama selam vermem.</st></p>
			<p><st c="9724">– Ya fosur fosur cıgara içmesi... </st><st c="9759">Dudağına yapışık cıgara, hiç düşmez... </st><st c="9798">Ööö... </st><st c="9805">İğrenç!..</st></p>
			<p><st c="9814">– İnsan kısmı beyim, rakı sofrasında tıynetini ve cibiliyetini belli eder.</st></p>
			<p><st c="9889">– Yoksa beraber mi içtiniz?</st></p>
			<p><st c="9917">– Hâşâ... </st><st c="9928">Başkalarıyla içerken gördüm ; sırnaşık, sulu, saldırgan... </st><st c="9987">İçer içer, sonunda, affedersiniz, içtiklerini çıkarır ve dayak yemeden de kalkmaz.</st></p>
			<p><st c="10069">– Sızarmış...</st></p>
			<p><st c="10083">– Sızar...</st></p>
			<p><st c="10094">– İktidarsızmış...</st></p>
			<p><st c="10113">– Bendeniz bilmem, ama öyle derler...</st></p>
			<p><st c="10151">– Efendim, aile başka bişey. </st><st c="10181">Asıl bozukluk ailesinden geliyor, çünkü...</st></p>
			<p><st c="10223">– Ne demişler: Aslı aslına, nesli nesline...</st></p>
			<p><st c="10268">– Dedesinin şey olduğu doğru mudur?</st></p>
			<p><st c="10304">– Bunu herkes bilir ; hatta nüfus kâğıdında... </st><st c="10352">(Kulağına ; fıs fıs fıs... </st><st c="10379">Fıs fıs...)</st></p>
			<p><st c="10390">– Allah Allah...</st></p>
			<p><st c="10407">– Eveeet...</st></p>
			<p><st c="10419">– Milletin talihi varmış yahu...</st></p>
			<p><st c="10452">– Onun yerine kimin başkan olacağı belli oldu mu?</st></p>
			<p><st c="10502">– Hayri Bey deniliyor.</st></p>
			<p><st c="10525">– Yaa, aman iyi, güzel... </st><st c="10552">Çok iyi adamdır...</st></p>
			<p><st c="10570">– Fevkaladedir... </st><st c="10589">Bendeniz hatta...</st></p>
			
			</section>
  <div id="charCountTotal" value="10606"></div></body>
</html>
