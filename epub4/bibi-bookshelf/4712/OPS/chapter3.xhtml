<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yağmur Yağdı Böyle Oldu</st></h1>
			<p><span><st c="24">M</st></span><st c="26">usluğu açtım, su yok... </st><st c="50">Suyun çok gerekli olduğu biyerdeyim. </st><st c="87">– Anlamışsınızdır elbet.–</st></p>
			<p><st c="112">İçerden,</st></p>
			<p><st c="121">– Sular kesik mi? </st><st c="140">diye bağırdım. </st></p>
			<p><st c="155">Karım dışardan cevap verdi:</st></p>
			<p><st c="182">– Yağmur yağmıştı ya, ondan kesilmiştir.</st></p>
			<p><st c="223">Evet, Istanbullular hep biliriz, Istanbul’a yağmur yağdı mı, bikaç saat sular kesilir ; su yollarında bir bozukluk, borularda bir tıkanıklık olur.</st></p>
			<p><st c="370">Oysa güneşli bir sabahtı o gün.</st></p>
			<p><st c="402">– Ne zaman yağmur yağdı canım? </st><st c="434">diye yine içerden bağırdım. </st></p>
			<p><st c="462">Karım dışardan,</st></p>
			<p><st c="477">– Az önce biraz çiselemişti ya... </st><st c="512">dedi. </st><st c="518">Sen helaya girince az bişey serpiştirdi.</st></p>
			<p><st c="558">– Tuh... </st><st c="568">Biraz su verin!</st></p>
			<p><st c="583">Kapıyı aralayıp içme suyu aldım, işimi görüp dışarı çıktım. </st><st c="644">Yağmura söylenip duruyordum. </st><st c="673">Oğlum,</st></p>
			<p><st c="679">– Yağmur mağmur yağmadı... </st><st c="707">dedi. </st></p>
			<p><st c="713">Kızım,</st></p>
			<p><st c="719">– Birazcık yağdı... </st><st c="740">dedi.</st></p>
			<p><st c="745">Yağdı yağmadı diye bir tartışmadır başladı. </st><st c="790">Karım,</st></p>
			<p><st c="796">– Ayol yağmasaydı sular hiç kesilir miydi... </st><st c="842">dedi.</st></p>
			<p><st c="847">Bu kadar kesin bir kanıt bile tartışmacıları susturmadı. </st><st c="905">Balkona çıkıp karşı komşulardan birine seslendim:</st></p>
			<p><st c="954">– Yağmur yağdı mı?</st></p>
			<p><st c="973">Karşı balkondaki pijamalı komşu,</st></p>
			<p><st c="1006">– Ben fark etmedim ama, galiba yağmış... </st><st c="1048">dedi.</st></p>
			<p><st c="1053">Dünyada ne avanaklar vardır, yani, fark etmemiş ama galiba yağmış...</st></p>
			<p><st c="1122">Biraz sertçe,</st></p>
			<p><st c="1136">– Fark etmediniz de yağmur yağdığını nereden biliyorsunuz? </st><st c="1196">dedim.</st></p>
			<p><st c="1202">– Radyo parazit yapıyor da ondan anladım, dedi, isterseniz siz de radyonuzu açıp bakın!..</st></p>
			<p><st c="1292">Konuşmamızı duyan başka bir komşumuz,</st></p>
			<p><st c="1330">– Hayır, yağmur yağmadı... </st><st c="1358">dedi.</st></p>
			<p><st c="1363">İçeri girip radyoyu açtım. </st><st c="1391">Gerçekten de Istanbul’a yağmur yağdığı zamanlarda olduğu gibi radyoda parazit çatırtıları vardı.</st></p>
			<p><st c="1487">Tam o sırada, yağmurun yağmadığını iddia eden aşağıdaki komşumuz seslendi:</st></p>
			<p><st c="1562">– Yağmış, yağmış...</st></p>
			<p><st c="1582">– Nerden biliyorsunuz beyim? </st><st c="1612">diye bağırdım.</st></p>
			<p><st c="1626">– Havagazı gelmiyor, ondan belli... </st><st c="1663">dedi.</st></p>
			<p><st c="1668">Bu kadar kanıt karşısında, azıcık da olsa hiçkimse fark etmeden, “şeytan siğdi” dedikleri cinsten yağmurun çiselemiş olduğu kesindi.</st></p>
			<p><st c="1801">Penceresi olmayan sandık odasında bir işim vardı, girip lambayı yaktım. </st><st c="1874">Kör sarı bir ışıkla aydınlanır gibi olan lamba pır pır ediyordu. </st><st c="1939">Hay bu yağmurun gözü kör olsun...</st></p>
			<p><st c="1972">Sövüp sayıyordum ki karım,</st></p>
			<p><st c="1999">– Yine sen dua et ki, az yağmış, yoksa elektrikler kesilirdi... </st><st c="2064">demeye kalmadı, elektrik de kesiliverdi.</st></p>
			<p><st c="2104">Yazıhaneyle konuşmak için numarayı çevirip telefonu açtım, hiç tanımadığım boğuk bir ses böğürdü:</st></p>
			<p><st c="2202">– Alooo!.. </st><st c="2214">Yanlış numara çevirdiğimi anlayarak özür diledim. </st><st c="2264">Telefondaki ses, estağfurullah beyim, dedi, yağmur yağdı ya biraz, işte onun için, telefon hatlarında karışıklık var. </st><st c="2382">Ben demin valideyle konuşuyorum diye, on dakika genelev mamasıyla konuşmuşum. </st><st c="2460">Yine sizin talihiniz varmış...</st></p>
			<p><st c="2490">Gevrek gevrek güldü.</st></p>
			<p><st c="2511">Yarım saat kadar uğraştıktan, bisürü yabancıyla konuştuktan sonra, yazıhaneyi buldum.</st></p>
			<p><st c="2597">– Ne var ne yok? </st><st c="2615">dedim. </st></p>
			<p><st c="2622">Memur,</st></p>
			<p><st c="2628">– Felaket!.. </st><st c="2642">dedi.</st></p>
			<p><st c="2647">– Ne oldu?</st></p>
			<p><st c="2658">– Burası su içinde, tavan şakır şakır aktı... </st><st c="2705">Odalar göl oldu...</st></p>
			<p><st c="2723">– Yahu ne diyorsun sen! </st><st c="2748">Bizim üstümüzde daha dört kat var...</st></p>
			<p><st c="2784">– Tabii... </st><st c="2796">Bize de üst katlardan akıyor ya...</st></p>
			<p><st c="2830">– Oraya çok mu yağmur yağdı?..</st></p>
			<p><st c="2861">– Yağmış olacak herhalde... </st><st c="2890">Yağdığını söyleyenler var ama, ben görmedim.</st></p>
			<p><st c="2934">Sinirle telefonu kapadım.</st></p>
			<p><st c="2960">– Gazeteler hâlâ gelmedi mi? </st></p>
			<p><st c="2990">Hizmetçi,</st></p>
			<p><st c="2999">– Yağmur yağdığı günler gazeteci geç geliyor... </st><st c="3048">dedi.</st></p>
			<p><st c="3053">– Ne yağmuru be!..</st></p>
			<p><st c="3072">– Birazcık çiseledi ya...</st></p>
			<p><st c="3098">– Birazcık yağmur çiseledi diye hiç gazete gecikir miymiş!</st></p>
			<p><st c="3157">– Çok yağsaydı hiç gelmezdi...</st></p>
			<p><st c="3188">İşte o sıkıntıyla sokağa çıktım. </st><st c="3222">Bekle, bekle, otobüs yok... </st><st c="3250">Durakta bekleşen kalabalık söylenmeye başladı:</st></p>
			<p><st c="3296">– Ayol ne zaman yağış oldu da otobüs seferleri aksadı böyle...</st></p>
			<p><st c="3359">– Yağdı biraz... </st><st c="3377">Ben gördüm...</st></p>
			<p><st c="3390">– Ahmak ıslatan yağdı...</st></p>
			<p><st c="3415">Yakıcı güneş altında bekleşiyorduk. </st><st c="3452">En sonunda otobüs geldi, daldık, dolduk içine... </st><st c="3501">Vapur yirmi dakika gecikmeyle kalktı. </st><st c="3539">Vapurda yanımda oturan adam, gazetesini okuyarak, karşısındaki arkadaşına,</st></p>
			<p><st c="3613">– Amerikan generali Bırdınger Wald gelmişti ya...</st></p>
			<p><st c="3663">– Evet?..</st></p>
			<p><st c="3673">– Bak ne demiş gazetecilere: “Türkiye, hertürlü atom taarruzuna karşı korunmuştur.”</st></p>
			<p><st c="3757">Karşıdaki adam, pırtt diye acayip bir ses çıkararak güldü. </st><st c="3817">Öbürü sordu:</st></p>
			<p><st c="3829">– Neye güldün?</st></p>
			<p><st c="3844">– Yahu, bize kimse atom bombasını ziyan eder mi? </st><st c="3894">Şu Istanbul şehrinin üstüne iki bardak su serpseler hayat durur yahu...</st></p>
			<p><st c="3965">Yurt sorunlarında çok titiz olduğumdan, şu olumsuz adama çatmamak için ordan kalkıp güverteye çıktım.</st></p>
			<p><st c="4067">Yazıhaneye geldim. </st><st c="4087">O gün bütün işler karıştı. </st><st c="4114">Hergün onbirde gelen postacı saat onyedide geldi. </st><st c="4164">Daktilo kız hiç gelmedi. </st><st c="4189">Handaki asansör çalışmadı. </st><st c="4216">Kahvecinin ayağı kayıp merdivenlerden düştü. </st><st c="4261">Karım da telefon edip eve erken dönmemi, misafirlerin geleceğini söyledi.</st></p>
			<p><st c="4334">Bütün gayretime rağmen, yazıhaneden erken çıkamadım. </st><st c="4388">Çünkü romatizma ağrılarım başlamıştı. </st><st c="4426">Ne zaman yağmur bulutu görünse romatizma ağrılarım başlar.</st></p>
			<p><st c="4484">İskeleye çıktım, aaa!.. </st><st c="4509">Bütün iskele donanma bayraklarıyla donanmış, renk renk, biçim biçim... </st><st c="4580">İplere, direklere, heryana bayrak asmışlar. </st><st c="4624">Bayram değil, seyran değil, bu bayraklar ne ola? </st><st c="4673">Beni aldı mı bir merak... </st><st c="4699">Istanbul’un kurtuluş günü değil, Cumhuriyet Bayramı değil, Meclis’in açılışı değil, İkinci Cumhuriyet’in kurtuluşu değil, Zafer Bayramı değil, hiçbişey değil, basbayağı bigün işte...</st></p>
			<p><st c="4881">Bilet memuruna sordum. </st><st c="4905">Onun dünyadan haberi yok...</st></p>
			<p><st c="4932">– Bayrak mı asılmış? </st><st c="4954">dedi.</st></p>
			<p><st c="4959">– Hem de nasıl... </st><st c="4978">Bayraktan iskele görünmez olmuş... </st></p>
			<p><st c="5013">İskele memuruna sordum, o da bilmiyor. </st><st c="5052">Bayrakları görünce şaştı.</st></p>
			<p><st c="5077">– Acaba bir yabancı büyük konuk mu geldi?</st></p>
			<p><st c="5119">– Gazeteler yazmıyor... </st><st c="5144">dedim.</st></p>
			<p><st c="5150">O kadar meraklandım ki, öğrenmeden bitürlü oradan ayrılamıyordum. </st><st c="5217">Eve de geç kalmıştım.</st></p>
			<p><st c="5238">İskele başmemuruna sordum, o da bilmiyor. </st><st c="5281">Hey Allah, deli olacağım. </st><st c="5307">Ben orda dört dönüp dururken çımacı yanıma geldi,</st></p>
			<p><st c="5356">– Beyim, dedi, siz ne soruşturup duruyorsunuz demindenberi... </st><st c="5419">Bayrakları mı? </st><st c="5434">Onlar bilmez, ben sana söyleyeyim...</st></p>
			<p><st c="5470">– Aman söyle, meraktan çıldıracağım... </st><st c="5510">dedim çımacıya.</st></p>
			<p><st c="5525">– Bayram filan değil, sabahleyin yağmur yağdı ya... </st></p>
			<p><st c="5578">Herhalde yağmur bereket getirdi diye bayram yapıyorlar...</st></p>
			<p><st c="5635">– Eee? </st><st c="5643">Ne olmuş yağmur yağdıysa?.. </st><st c="5671">dedim.</st></p>
			<p><st c="5677">– Yağmur yağınca ambarı su bastı da bayraklar ıslandı ; kurusun diye astık, donattık iskeleyi...</st></p>
			<p><st c="5774">Meraktan kurtulup eve geldim. </st></p>
			<p><st c="5805">Karım,</st></p>
			<p><st c="5811">– Nerede kaldın, diye çıkıştı, misafirler bekledi bekledi, gitti...</st></p>
			
			
			</section>
  <div id="charCountTotal" value="5879"></div></body>
</html>
