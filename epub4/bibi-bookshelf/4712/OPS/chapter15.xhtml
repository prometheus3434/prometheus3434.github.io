<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Vatani Vazife</st></h1>
			<p><span><st c="14">C</st></span><st c="16">ezaevi dalgalandı, haber bütün koğuşlarda çalkalandı:</st></p>
			<p><st c="69">– Yahu Vazelin İhsan enselenmiş be...</st></p>
			<p><st c="107">– Deme!</st></p>
			<p><st c="115">– Namussuzum...</st></p>
			<p><st c="131">– Ulan, herif töbe etmişti bu dalgalara...</st></p>
			<p><st c="174">– Ne zamandır kahve işletiyordu.</st></p>
			<p><st c="207">– Belki on sene var deliğe girdiği yoktu.</st></p>
			<p><st c="249">– İnanmayın, yalandır.</st></p>
			<p><st c="272">– Yalan değil arkadaşım, akşam postasında Adliye’den getirilmiş, kapıaltında gördüm. </st><st c="358">Hamama girdi çıktı da, karantinaya soktular bile...</st></p>
			<p><st c="409">– Bak ulan bak bee... </st><st c="432">Herif hapisanenin yolunu unutmuştu, tutup getirdiler ha...</st></p>
			<p><st c="490">– Abi, kim bu Vazelin İhsan?</st></p>
			<p><st c="519">– Siz onu tanımazsınız. </st><st c="544">Onun zamanına yetişmediniz. </st><st c="572">Ben Mehterhane’nin sübyan koğuşundayken tanırım onu...</st></p>
			<p><st c="626">– O zaman daha bu hapisane yapılmamıştı bile... </st><st c="675">Mehterhane vardı, annıyo musun... </st><st c="709">Biz orada yatardık...</st></p>
			<p><st c="730">– Çok hızlıdır haaa, üstüne yoktur...</st></p>
			<p><st c="768">Vazelin İhsan’ı onbeş gün kaldığı karantina koğuşundan, cezaevinin ikinci kısım koğuşlarından birine verdiler. </st><st c="880">Bütün yaşlı sabıkalılar Vazelin İhsan’ı tanıyorlardı.</st></p>
			<p><st c="933">– Geçmiş olsun İhsan Aabi...</st></p>
			<p><st c="962">– Hoşgeldin İhsan Aabi...</st></p>
			<p><st c="988">– Hangi işten düştün İhsan Aabi?</st></p>
			<p><st c="1021">Koğuş ocağında çaylar içildi. </st><st c="1052">Vazelin İhsan çay tepsisine, tam raconuyla bir yüz liralık attı. </st><st c="1117">Demli çaylar tazelendi.</st></p>
			<p><st c="1140">Vazelin İhsan nasıl piyastos olduğunu anlatmaya başladı. </st><st c="1198">Beyler koğuşunun, zimmet suçundan sekiz yıla hükümlü Nuri Beyi, Vazelin İhsan’ın karşısındaydı. </st><st c="1294">Ellisini aşkın Vazelin İhsan, çevresinde sanki başka hiçkimse yokmuş gibi, karşısında oturup sedef tespih çeken, ayakları pantuflulu, vişneçürüğü renginde ropdöşambırlı Nuri Beye anlatıyordu.</st></p>
			<p><st c="1485">– Nasıl oldu bu iş İhsan Bey kardeşim?</st></p>
			<p><st c="1524">– Valla beyabi, şimdi ne desem yalan, inanmayacaksınız... </st><st c="1583">Çünkü, bu başıma gelenlere, ben de inanamıyorum. </st><st c="1632">Bunca senedir bu yolda saçımın kılını ağarttım, annıyo musun, bööle bi dalga başıma gelmemişti. </st><st c="1728">Şimdi siz, “Camiden tutup getirmişler,” diye alay edeceksiniz benimle ama, ondan beter namussuzum... </st><st c="1829">Ben buraya bu sefer vatani vazife dolayısıyla düştüm, annıyo musun... </st><st c="1899">Benim bi kahvem var, kahvecilik yaparım, annıyo musun... </st><st c="1956">Bigün iki sivil geldi kahveye, “Az bişey müdüriyete kadar geleceksin,” dediler. </st><st c="2036">Eski polisleri ben hep tanırım... </st><st c="2070">Bunlar yeni yetişme, annıyo musun, ben tanımıyorum... </st><st c="2124">Acı patlıcan yemedim ki karnım ağrısın... </st><st c="2166">Tabii gittik beyabi... </st><st c="2189">Baktım, Tatlı Haydar... </st><st c="2213">Bizim hızlı zamanımızda, annıyo musun, sivil polisti, şimdi başkomser olmuş... </st><st c="2292">Gözü biraz hafif şehla olduğundan baygın baygın bakar da, ondan Tatlı Haydar derler... </st><st c="2379">Yoksa, Allah inandırsın beyabi, arnavutbiberinden acıdır, annıyo musun...</st></p>
			<p><st c="2452">Tatlı Haydar’a,</st></p>
			<p><st c="2468">– Bir emrin mi var aabi, beni emretmişsin... </st><st c="2514">dedim.</st></p>
			<p><st c="2520">– Buyur otur İhsan! </st><st c="2541">dedi.</st></p>
			<p><st c="2546">“Buyur, otur!” diye yer gösterdiğine göre, başka bir dalgası var. </st><st c="2613">Yoksa benim bildiğim Tatlı Haydar tekme sille, ana avrat girişir adama.</st></p>
			<p><st c="2684">Oturdum gösterdiği yere,</st></p>
			<p><st c="2709">– Aaabi, biliyorsun, dedim, bana artık bu yollar kesik! </st><st c="2766">Ben tövbe islah ettim, eski zenatı terkledim.</st></p>
			<p><st c="2811">– Senden istediğim bişey var, deyince ben bozuldum. </st></p>
			<p><st c="2864">Benden hiçbi istediği olamaz. </st><st c="2894">Çünkü ben son işimde, herkesin payını helalinden vermiştim de kendi payımla da kahveyi açmıştım.</st></p>
			<p><st c="2990">– Aaabi, dedim, biliyorsun, ben o voliyi vurduğum zaman herkesin hakkını bi tamam ödemiştim, eksik olma, sayende paçamı kurtarıp eski dalgalardan elimi ayağımı çekmiştim. </st><st c="3162">Geçmiş hesaplar müruruzamana uğrayıp kapandı, şimdi benden ne istiyorsun? </st></p>
			<p><st c="3236">Ben öyle nezaket dairesinde diklenince,</st></p>
			<p><st c="3275">– Eski hesaplar kapandı, şimdi o defterleri açma! </st><st c="3326">dedi. </st><st c="3332">Benim seni buraya çağırmamın sebebi şu ki, sen şimdi memlekete vatani vazife yapacaksın.</st></p>
			<p><st c="3420">Bizim bildiğimiz vatani vazife nedir beyabi ; askerlik dii mi? </st><st c="3484">Tamam! </st><st c="3491">Demek beni askerlik dalgası için çağırtmışlar. </st></p>
			<p><st c="3538">Tatlı Haydar’a,</st></p>
			<p><st c="3553">– Aman aabi, dedim, ayağını öpeyim, ben bu vatani vazifeyi bahriyede yaptım, hem de tamamı tamamına altı sene. </st><st c="3665">Kasımpaşa Divanhanesinin Camialtı’nda hapis yattığım ayları da hesaba katmıyorum. </st><st c="3747">Çok firari olduğumdan, Allahıma şükür, altı senede vatani vazifemi bitirdim. </st><st c="3824">Yaş elliyi geçti aabi, şimdi benden daha ne vatani vazifesi istiyorsunuz?</st></p>
			<p><st c="3897">Ben böyle söyleyince, annıyo musun, Tatlı Haydar bana bi kahve söyledi, bi de cıgara verdi. </st><st c="3990">Ossaat çakız oldum, annıyo musun ; bunlar benden, vatani vazife dalgasıynan, zarlarına bakmamı istiyorlar. </st><st c="4097">Benim kahve ocağı işliyor ya, herkesin gözü bende...</st></p>
			<p><st c="4149">– Aabi, dedim, vatani vazife diyerekten başka bi emrin varsa, açık et, buyur, can baş üstüne... </st><st c="4246">Kahve ocağı benim değil, senin...</st></p>
			<p><st c="4279">Tatlı Haydar,</st></p>
			<p><st c="4293">– Sen yanlış anladın, dedi, bu seferki vatani vazife askerlik işi değil, başka bir iş... </st><st c="4383">Bu bir memleket vazifesi... </st><st c="4411">Sen şimdi, memleketimizin ve de hükümetimizin yüzünü ak edeceksin evelallah... </st><st c="4490">Hükümetimizin sana gayetle ihtiyacı var ki, anlatılır gibi değil...</st></p>
			<p><st c="4557">– Aman aabi, dedim, benimle kıyak dalga geçiyorsun, kurban olayım aabi, ben kimim ki, koca bir hükümet benim gibi bir eski yankesici parçasına muhtaç kalsın!</st></p>
			<p><st c="4715">Tatlı Haydar,</st></p>
			<p><st c="4729">– Hükümettir bu, dedi, hükümetin işi hiç belli olmaz, sırası gelir, herbir vatandaşına muhtaç olur. </st><st c="4830">Şimdi sen de bir vatandaş olaraktan hükümet senden bir vatani vazife bekliyor.</st></p>
			<p><st c="4908">– Buyur aaabi dedim, madem işin içinde vatan dalgası var, annıyo musun, boynum kıldan ince, öl de öleyim...</st></p>
			<p><st c="5016">Bunun üzerine beyabi, Tatlı Haydar bize durum vaziyetini açık etti.</st></p>
			<p><st c="5084">Efendime söyleyeyim, annıyo musun, bizim memlekete gayetle kalabalık bi ecnebiye heyeti gelmiş. </st><st c="5181">Bunların içinde Amerikan, Alaman, Danimarka’dan, Fransiya’dan herbir yandan adam varmış... </st><st c="5272">Ondan sonra, tüccarı, doktoru, müvendisi, profosörü, her bi çeşit adam varmış içinde... </st><st c="5360">Bunlar bizim memleketin herbir yanını inceliyorlarmış da ona göre hükümete mangır yardımına gelmişler, annıyo musun... </st><st c="5479">Velakin, bu heyet her nereye gitmişse, bizim işlerin hiçbirinden memnun kalmamış. </st><st c="5561">Orman demişler, orman işimizi beğenmemişler, annıyo musun... </st><st c="5622">Fabrika demişler, fabrika işlerimizi beğenmemişler, annıyo musun... </st><st c="5690">Bunun üzerine hükümet çok fena bi halde mahcup kalmış ecnebiyeye karşı... </st><st c="5764">Hükümet demiş ki, aman demiş, biz bu ecnebiye heyetine bişeyimizi beğendirelim demiş...</st></p>
			<p><st c="5851">Bunu Tatlı Haydar bana anlattıktan sonra,</st></p>
			<p><st c="5893">– İşte, dedi, şimdi iş sana düşüyor İhsan’cım ; bu bir vatani vazifedir.</st></p>
			<p><st c="5966">Benim anladığım kadarı, bizim hükümet bu ecnebiye heyetine hiçbişey beğendiremeyince, demek bi de hırsızlarımızı görün demeye getiriyor ki, bana iş düşüyor...</st></p>
			<p><st c="6125">Tatlı Haydar’a,</st></p>
			<p><st c="6141">– Çaktım aabi, dedim, bizde gayet hızlı hırsızlık olduğunu göstereceğiz yani ki, ecnebiye heyeti de, “Her bişiy kötüyse de hırsızlıkları gayetnen kuvvetli,” desinler ve de hırsızlığımızdan memnun kalsınlar...</st></p>
			<p><st c="6350">– Aşağı yukarı öyle bişiy, dedi, şimdi biz bu adamlara bizde polisin çok kuvvetli olduğunu, çok iyi çalıştığını ispat edeceğiz.</st></p>
			<p><st c="6478">– Biraz zor aabi... </st><st c="6499">dedim.</st></p>
			<p><st c="6505">– Evet zor... </st><st c="6520">dedi, biz de seni onun için çağırdık ya... </st><st c="6563">Sen şimdi bize eski bir sabıkalı olarak, namlı bir yankesici olarak, usta bir hırsız olarak yardım edeceksin ve de vatani vazife yapacaksın...</st></p>
			<p><st c="6705">Tatlı Haydar’ın laflarından iyice aklım karıştı benim.</st></p>
			<p><st c="6760">– Ne gibi yani aabi? </st><st c="6782">dedim.</st></p>
			<p><st c="6788">Açık etti. </st><st c="6800">Bana heyetin kaldığı oteli gösterecek. </st><st c="6839">Heyetin adamlarını tanıtacak, annıyo musun... </st><st c="6885">Ben de heyet adamlarını çarpacağım, Allah ne verdiyse üstlerindekileri yürüteceğim, annıyo musun... </st><st c="6985">Tabii herifler, “Vay yandım...” diyerekten bizim polise gidecekler. </st><st c="7053">Bizim polis de onlara, “Hiç merak etmeyin, bizde polislik gayetnen kuvvetlidir, şimdi beş dakikada şıp diye enseleriz!” diyecekler, annıyo musun... </st><st c="7201">Ben heriflerden çarptığımı getirip polise vereceğimden, çalınan malını adama verip, “Buyurun, işte malınız!” diyecekler. </st><st c="7322">Onlar da, annıyo musun, vay anasını amma da polis be... </st><st c="7378">diye apışacak enayiler!</st></p>
			<p><st c="7401">Nah şu nimet gözüme dursun aabi, Tatlı Haydar’a,</st></p>
			<p><st c="7450">– Yapamam aabi, dedim.</st></p>
			<p><st c="7473">– Neden? </st><st c="7483">dedi.</st></p>
			<p><st c="7488">– Bikerem, dedim, ben bu zenatı terkliyeli çok oldu, antrenmanım yok bir...</st></p>
			<p><st c="7564">– Anlamam araklayacaksın... </st><st c="7593">dedi.</st></p>
			<p><st c="7598">– Töbe ettim, iki... </st><st c="7620">dedim.</st></p>
			<p><st c="7626">– Tavuk götü tövbe tutmaz oğlum İhsan... </st><st c="7668">dedi.</st></p>
			<p><st c="7673">– Yeni bitme gayetnen hızlı yankesiciler var aabi, bu vatani vazifeyi onlara verseniz daha kıyak olur... </st><st c="7779">dedim.</st></p>
			<p><st c="7785">– Yeniyetmelerin sütü bozuk oluyor, dedi, onlara hiç güvenemeyiz. </st><st c="7852">Çünkü herifler çarpar, soyar, sonra malı getirmez bize, tüyerler... </st><st c="7920">Artık işin yoksa ara dur... </st><st c="7948">Heriflere polisi beğendirelim derken, bir de üstelik rezil oluruz. </st><st c="8015">Bize senin gibi namuslu bir hırsız lazım!</st></p>
			<p><st c="8056">– Affet aabi, ayağını öpeyim aabi, yapamam aabi... </st><st c="8108">dedimse de,</st></p>
			<p><st c="8119">– Sen bilirsin İhsan, dedi, bak benden günah gitti sen bu vatani vazifeyi yapmazsan, kahvene baskın vereceğim. </st><st c="8231">Senin kahvede “keriz” olduğunu biliyoruz, “nefes” sattırdığını biliyoruz... </st><st c="8307">Düşün artık, sen bilirsin...</st></p>
			<p><st c="8335">Baktım yollar kesik, mecburi kabul ettim.</st></p>
			<p><st c="8377">– Yalnız aabi, dedim, mangırsız olmaz vatani bir vazife... </st><st c="8437">Ben arakladığımı getirip verdim diyelim, biz ne anlayacağız bu işten?</st></p>
			<p><st c="8506">Tatlı Haydar kızıp da,</st></p>
			<p><st c="8529">– Vatani vazife dedik sana, utanmıyor musun para istemeye? </st><st c="8589">diye bağırınca,</st></p>
			<p><st c="8604">– Aabi kızma, dedim, bak mesela sen de polislik ederek vatani vazife yapıyorsun, ama aydan aya mangırını da alıyorsun. </st><st c="8724">Mangırını almasa mesela, milletvekilleri vatani vazifelerini yapar mı? </st><st c="8795">Arkadaşlık başka, vazife başka... </st><st c="8829">İş başka, şaka başka... </st><st c="8853">Din işleri başka, dünya işleri başka... </st><st c="8893">Vatani vazife başka, mangır dalgası başka...</st></p>
			<p><st c="8937">– Peki, dedi, madem öyle, kahvende serbestsin, her istediğini yaparsın... </st><st c="9012">Yalnız, unutma, heyetten birinden bişey arakladın mı, hiç vakit kaybetmeden hemen buraya damla ki, biz de adamlara, çalınan malını şıp diye bulmuşuz gibi, geri verelim.</st></p>
			<p><st c="9180">– Olur aabi...</st></p>
			<p><st c="9195">Bana ecnebiye heyetinin kaldığı otelin adresini verdi, adamların eşkâlini de anlatıp resimlerini gösterdi.</st></p>
			<p><st c="9302">– Haydi Allah rast getire... </st><st c="9332">Göreyim İhsan, bütün ümit sende. </st><st c="9365">Heyetin başkanını çarpabilirsen daha iyi... </st><st c="9409">Gülegüle... </st><st c="9421">dedi.</st></p>
			<p><st c="9426">Beyabi, bizim için bu işler lokum yemekten kolay... </st><st c="9479">Otelin önüne durdum, dikize geçtim. </st><st c="9515">Akşama doğru bunlar çıktı. </st><st c="9542">Elimdeki resimlere baktım, tamam heyetin reizi, madaması da yanında... </st><st c="9613">Reizi bi göğüsledim, göğüslememle çarığın yerini şavulladım. </st><st c="9674">Tamam diyorum sana... </st><st c="9696">İkinci göğüslemede çarptım, tam aldım çarığı... </st><st c="9744">Demek zenatı unutmamışız. </st><st c="9770">Hemen voltamı aldım, doğru Taksim’deki umumi helalara... </st><st c="9827">Çarığı açtım beyabi, içi silme gâvur parası... </st><st c="9874">Allah seni inandırsın, şeytana uymadım, içinden bi kapik almadan, annıyo musun, götürdüm müdüriyete... </st><st c="9977">Tatlı Haydar beni görünce,</st></p>
			<p><st c="10003">– Nerdesin be kardeşim... </st><st c="10030">diyerek boynuma sarıldı. </st></p>
			<p><st c="10055">Çarığı verince alnımdan öptü,</st></p>
			<p><st c="10084">– Ulan aşkolsun, şerefimizi kurtardın... </st><st c="10126">dedi.</st></p>
			<p><st c="10131">Ecnebiye heyetinin reizi de, aman cüzdan gitti diyerek beş dakka önce gelmiş... </st><st c="10212">“Hiç merak etme, yarına kalmaz buluruz, bizde polis gayetnen kuvvetlidir,” demişler.</st></p>
			<p><st c="10296">Tatlı Haydar’a,</st></p>
			<p><st c="10312">– Vatani vazifemi yaptım, hadi bana eyvallah... </st><st c="10361">dedim.</st></p>
			<p><st c="10367">– Aman dur, dedi, bu bikereylen olmaz, durmadan çarpacaksın herifleri...</st></p>
			<p><st c="10440">– Aabi yapma, elim alışacak, sonra kendimi tutamam... </st><st c="10495">dedimse de dinletemedim, annıyo musun...</st></p>
			<p><st c="10535">Başladım ben bu ecnebiye heyeti adamlarını çarpmaya... </st><st c="10591">Hele bikerem, heyetten birinin bütün ceplerini boşalttım... </st><st c="10651">Çarığı bırak efendi, herifin anahtarlarını, mendilini, çakmağını, cıgarasını, pantolon cebindeki bozuk paraları, ceket yakasındaki rozeti aldım, enayi hâlâ uyuyor. </st><st c="10815">Beyabi, herifin pantolonunu ayağından söküp alsam, ruhu duymayacak... </st><st c="10885">Ondan sonra, kendi kendime ulan İhsan dedim, annıyo musun, şu herifin sök düğmelerini... </st><st c="10974">Adamın elbisesinde düğme bırakmadım.</st></p>
			<p><st c="11010">Verdim, Kazancı Yokuşundan aşağı... </st><st c="11047">Doğru müdüriyet... </st><st c="11066">Tatlı Haydar’ın önüne malı yığdım.</st></p>
			<p><st c="11100">– Afferin ulan İhsan, gözüme girdin, sana bu yollar helal... </st><st c="11162">dedi.</st></p>
			<p><st c="11167">– Aaabi, dedim, herifi otelin önünde hamama girmiş gibi çıplak bırakacaktım, ama acıdım fukaraya...</st></p>
			<p><st c="11267">Uzatmayalım beyabi, ben bunların erkeğini, karısını onbeş gün sövüşledim. </st><st c="11342">Evelallah operatör doktor ameliyatı gibi, ben bunların ciğerini söker yürütürüm de, röntgene girmezlerse haberleri bile olmaz, annıyo musun, ciğersiz yaşar enayiler.</st></p>
			<p><st c="11507">Tatlı Haydar’a,</st></p>
			<p><st c="11523">– Aaabi, izin ver, şu ecnebiye heyeti reizinin ciğer ve dalak takımını ameliyat edeyim... </st><st c="11614">dedim.</st></p>
			<p><st c="11620">Gülüyor Tatlı Haydar...</st></p>
			<p><st c="11644">Sonra beyabi, heyette bi de karı var affedersin, ben bu karının elindeki çantasını açıp içindekileri sövüşledim. </st><st c="11758">Götürüp Tatlı Haydar’a verdim. </st><st c="11789">Velakin, kadın gelip de polise, benim bişeyim çalındı demiyor... </st><st c="11854">Bunun üzerine, ecnebiye lisanı bilen bi polis açtı telefonu bunlara,</st></p>
			<p><st c="11922">– Acaba bişeyiniz çalındı mı? </st><st c="11953">diyerekten sordu.</st></p>
			<p><st c="11970">– Çalınmadı... </st><st c="11986">demişler. </st></p>
			<p><st c="11996">Polis de,</st></p>
			<p><st c="12005">– İyice arayın heryanınızı, çalınmış olması lazım... </st><st c="12059">demiş. </st></p>
			<p><st c="12066">İyice aranınca,</st></p>
			<p><st c="12081">– Evet, bizden bir hanımın çantası boşalmış, demişler.</st></p>
			<p><st c="12136">– Çantada pembe bir bez var mıydı? </st><st c="12172">demiş.</st></p>
			<p><st c="12178">– Evet vardı... </st><st c="12195">Ama siz nerden biliyorsunuz? </st><st c="12224">demişler.</st></p>
			<p><st c="12233">– Bizde polis gayet kuvvetlidir, biz biliriz, demiş.</st></p>
			<p><st c="12286">Sen şu bizim polisin kuvvetine bak, beyabi, malın sahibine, daha malı çalınmadan, senin malını çalacak hırsızı yakaladım, diye haber verecek.</st></p>
			<p><st c="12428">Heyet giderken bizim gazeteciler,</st></p>
			<p><st c="12462">– Ençok neyimizi beğendiniz? </st><st c="12492">diye sormuşlar.</st></p>
			<p><st c="12507">Ecnebiye heyetinin reizi, terbiye icabı cevap vermeyince, gazetecinin biri lafa çanak tutup,</st></p>
			<p><st c="12600">– Bizde polis çok kuvvetlidir... </st><st c="12634">demiş. </st></p>
			<p><st c="12641">Adam da bunun üzerine dayanamayıp,</st></p>
			<p><st c="12675">– Biz dokuz kişiyiz, Istanbul’da onbeş gün kaldık, herbirimiz doksan kere soyulduk... </st><st c="12762">Sizde polis kuvvetli ama, hırsızlar polisten daha kuvvetli... </st><st c="12824">demiş.</st></p>
			<p><st c="12830">Adamın bu lafı gazetelerde çıktı mı: Ecnebiye heyeti reizi, Türkiye’de hırsızlık çok kuvvetli ve gelişmiş, dedi.</st></p>
			<p><st c="12943">Benim bunda kabahatim var mı, ayağının altını öpeyim... </st><st c="13000">Bizimkiler kızmış buna. </st><st c="13024">Vayy... </st><st c="13032">Enselediler mi beni... </st><st c="13055">Yahu, arakla dediniz arakladım. </st><st c="13087">Vatani vazife dediniz, annıyo musun, eyvallah dedik... </st><st c="13142">Beni piyastos ettiler.</st></p>
			<p><st c="13164">Tatlı Haydar’a,</st></p>
			<p><st c="13180">– Ben dalgayı anlatırım hâkime... </st><st c="13215">dedim.</st></p>
			<p><st c="13221">– Ulan, böyle bişey yaparsan, faili meçhul yüz hırsızlık var, hepsini yıkarım üstüne, bir de itiraf ettirip zabıt tutarım, bin sene çıkamazsın kodesten... </st><st c="13377">dedi.</st></p>
			<p><st c="13382">Tamam mı beyabi, ben mahkemede dut yemiş bülbül... </st><st c="13434">Yedik iki sene cezayı annıyo musun...</st></p>
			<p><st c="13471">Vazelin İhsan’ı dinleyenlerden biri,</st></p>
			<p><st c="13508">– Sen iki sene cezayı peynir ekmek gibi yersin aabi, dedi, sağ yanından sol yanına dönünceye kadar iki sene geçer.</st></p>
			<p><st c="13623">Vazelin İhsan,</st></p>
			<p><st c="13638">– Orası öyle, dedi, velakin bu yaştan sonra koyuyor adama... </st><st c="13700">Bereket versin yalnız bi işten mahkemeye verdiler de, iki seneyle kurtuldum. </st><st c="13777">Kendi payıma ben vazifemi yaptım, vatan sağolsun...</st></p>
			
			</section>
  <div id="charCountTotal" value="13828"></div></body>
</html>
