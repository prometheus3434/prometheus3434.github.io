<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">8 Gün İşler Yolunda Gitti</st></h1>
			<p><span><st c="26">B</st></span><st c="28">izim bakanlığın, yani benim bir zamanlar çalıştığım bakanlığın tarihinde işlerin hiç aksamadan, yolunda, düzeninde yürüdüğü çok kısa süreli iki dönem vardı ; bu dönemlerden biri üç, biri de beş gün sürmüştür. </st><st c="237">İşte o, biri üç, biri beş gün süren iki kısa dönem içinde, bakanlığı ilgilendiren memleket işleri tıkır tıkır yürümüş, halkımız o zaman bakanlıktan ve bakandan çok memnun kalmıştır. </st><st c="419">Halkımızın değerbilirliği şundan da belli ki, altı yıllık bakanlığı içinde yalnız sekiz gün için işleri yolunda, yönetiminde yürüten o bakanı aradan yıllar geçtiği halde hâlâ unutamamaktadır. </st><st c="611">Geniş yüzölçümlü yurdumuzun neresinde bir kahveye girseniz, orda, aklı eren, akı karadan seçebilen yurttaşlarımızın o bakan için şöyle konuştuklarını duyarsınız:</st></p>
			<p><st c="772">– Öyle bir bakan daha memlekete gelmedi...</st></p>
			<p><st c="815">– Ve de gelemez... </st><st c="835">Gelemeyecek...</st></p>
			<p><st c="849">– Onun gibi daha dört bakan olsaydı, bu memleket çoktaaan kalkınmış ve de Avrupa’yı ve Amerika’yı geride bırakmıştık.</st></p>
			<p><st c="967">– Dört mü dedin... </st><st c="987">İstemez, o bibaşına yeterdi... </st><st c="1018">Ama bizdeki bu çekemezlik, kıskançlık yok mu... </st><st c="1066">Herifi bakanlıkta tutmadılar. </st><st c="1096">Daha bikaç yıl kalaydı bakanlıkta, sen o zaman görecektin memleketi...</st></p>
			<p><st c="1166">Asıl önemli olanı, hangi partiden olurlarsa olsunlar, ister iktidar partisinden, ister muhalefet partisinden, yani parti ayrılığı gözetmeden, bütün yurttaşlarımız, köylüsü kentlisiyle, sözünü ettiğimiz bakanı sevmekte birleşmişlerdir. </st><st c="1402">Halkımızın yarattığı bu duygu birliği, insanın gözünü yaşartacak bir görünümdür.</st></p>
			<p><st c="1482">O bakanın nasıl sevilip sayıldığını anlayınız ki, partisi onu seçimlerde hangi ilden aday göstermişse, o ilde girdiği seçim listesi silme kazanmıştır. </st><st c="1634">Evet, bu halk kendisine yapılan iyilikleri hiçbir zaman unutmuyor, hatta o iyilik, bütün hayatı içinde yalnız sekiz gün için yapılmış olsa bile... </st><st c="1781">Değerbilir halkımız kendisine yapılan sekiz günlük iyiliği, seksen yıl unutmuyor, belki de sekiz yüzyıl unutmayacak... </st><st c="1900">Ne mutlu bu halka sekiz güncük iyilik yapabilen bakana.</st></p>
			<p><st c="1955">Hani “Elli Türk Büyüğü”, “Yirmi Türk Ünlüsü”, “Yüz Şanlı Türk” adlarıyla bizde biçok kitaplar çıkmıştır. </st><st c="2061">Ben, büyüklerimizi sayıya ve tartıya vuran bu türlü kitapları hiç sevmem. </st><st c="2135">Çünkü, örneğin “Elli Türk Büyüğü” dediğiniz zaman, ellibirinci büyük Türk listenin dışında kalıyor. </st><st c="2235">E canım buna kimin hakkı var? </st><st c="2265">Kim ölçtü biçti, kim tarttı etti de, büyükleri boy sırasına koydu? </st><st c="2332">Değil mi? </st><st c="2342">Ama, değil “Elli Türk Büyüğü” diye “Beş Türk Büyüğü” adıyla bir kitap çıkarılsa, bu beş büyükten biri, memleketine sekiz günlük yararı dokunan söz konusu bakan olmalıdır.</st></p>
			<p><st c="2512">O bakanlığın tarihinde yalnız sekiz gün işler yolunda gitmiştir diyorsam, lütfen inanmanızı rica ederim ki bu sözü, bakanlığın bütün tarihini bilen bir insan olarak söylüyorum. </st><st c="2690">Oylarınızı dilenen bir adam olmadığıma göre, sizlere hiç de yalan söylemek zorunda değilim.</st></p>
			<p><st c="2781">Kuruluşundanberi içinde bulunduğum için o bakanlığın tarihini çok iyi bilirim. </st><st c="2861">Seçimler sırasında partinin genel başkanı, seçimi kazanırlarsa kimleri bakan yapacağını önceden müjdelemişti. </st><st c="2971">Bu müjde o partinin seçimi kazanmasında çok büyük rol oynadı. </st><st c="3033">Çünkü, siz de takdir edersiniz ki, bir insanın milletvekili olmak için çalışması başkadır. </st><st c="3124">Bakan olmak için çalışması yine başkadır. </st><st c="3166">O seçimlerde seksenden fazla aday, bakan olmak için çalışmıştı. </st><st c="3230">Çünkü Genel Başkan, seksen adaya bakanlık vaat etmişti. </st><st c="3286">Politikada bol keseden atılan her tutulmayacak vaadin büyük etkisi olduğu deneyimlerle bellidir ; bu vaat de etkisini gösterdi. </st><st c="3414">Bakan olmak hırsıyla yanan seksen adayın, insanüstü ve adayüstü çabaları sonunda o parti seçimi kazandı. </st><st c="3519">İşte o zaman, hükümette yalnız ondört bakan koltuğa oturduğundan, Ondört Türk Büyüğü dışında kalıp bakan olamayan altmışaltı milletvekili, pek haklı olarak, çok fena bozuldular. </st><st c="3697">Partinin genel başkanı, yalnız Türkiye çapında değil, dünya çapında bir – çok affedersiniz – politikacı olduğundan, avucunu yalayan milletvekillerine teker teker şöyle söyledi:</st></p>
			<p><st c="3873">“Ben sözümün eriyim. </st><st c="3895">Yerine getirmeyeceğim bir vaatte bulunmam, bir söz verdim mi, onu yaparım. </st><st c="3970">Ben sizi bakan yapmaya söz verdim, ama ne zaman bakan yapacağımı söylemedim. </st><st c="4047">Sırayla hepiniz bakan olacaksınız, hiç merak etmeyin. </st><st c="4101">Sizlere de bigün bakanlık sırası gelecektir. </st><st c="4146">Yalnız hepinize bakanlık sırası gelmesi ve bakanlıklarınızın uzun sürmesi için, elbirliğiyle partimizin iktidardan ayrılmamasına çalışmalıyız. </st><st c="4289">Milli birlik ve beraberlik içinde...”</st></p>
			<p><st c="4326">O gün sayın Başbakan radyodan halkımıza “Milli birlik ve beraberliğin faziletini” anlatan bir konuşma yaparak, “durumun herzamankinden çok daha nazik olduğunu”, “iç ve dış tehlikelerin pekçok artmış olduğunu”, “yıkıcı faaliyetlerin amansızca takip edilmekte olduğunu”, “ve binaenaleyh milletin, hiçbir ayrılığa meydan vermeden tam bir birlik ve beraberlik içinde bulunmasının zaruretini” açıkladı. </st><st c="4725">Bu nutuk, daha önceki iktidar başkanlarının nutuklarının tıpkısı olup, yalnız onlardan ses tonu ve aradaki öksürük sayısı bakımından büyük farkı vardı.</st></p>
			<p><st c="4876">Genel Başkanın, arkadaşları arasında bakanlıkları sıraya koyduğu sözünü, arkadaşlarından biri yutmadı. </st><st c="4980">Genel Başkana, çok politik incelikte söylediği sözü, halk diline çevirirsek, şunları söylemiş oldu:</st></p>
			<p><st c="5079">“Politikada veresiye ve taksit muamelem yoktur, ben peşinciyim. </st><st c="5144">Ben böyle dalgalara yatmam. </st><st c="5172">Ya şimdi bakan olurum yada aramızda çıkan prensip anlaşmazlığından ötürü, demokrasiyi kurtarmak için yapacağımı ben bilirim.”</st></p>
			<p><st c="5297">Onun ne yapacağını yalnız kendisi değil, Başbakan da biliyordu: Başka partiye transfer olacaktı...</st></p>
			<p><st c="5396">Dünya çapındaki bir politikacı olan Başbakan – Ne yazık ki kısır ve verimsiz, geri kalmış bir ülkede doğmuştu ; yoksa dünyayı serçeparmağının üstünde oynatabilecek bir politika cambazıydı – hükümette yeni bir bakanlık daha kurulması gereğini anlatınca işler yoluna girdi. </st><st c="5669">Memleketi ve demokrasiyi kurtarmak için kurulan yeni bakanlığa da anlattığım kişi getirildi. </st><st c="5762">Ben de o bakanlığın daire müdürlerinden biri oldum.</st></p>
			<p><st c="5813">Bu açıklamamdan şunu anlatmak istiyorum ki, o bakanlığın tarihini yetkiyle bilen bir insanım ve “O bakanlığın tarihinde yalnız sekiz gün işler doğruca yürütüldü,” derken bunu, bilerek söylüyorum.</st></p>
			<p><st c="6009">Başka bakanlıklarda çalışan arkadaşlarıma, bizim bakanlıkta sekiz gün halka çok yarar işler yapıldığını, sekiz gün işlerin yolunda gittiğini söylediğim zaman bana inanmıyor, gülüyorlar. </st><st c="6196">Kendi bakımlarından haklıdırlar, çünkü onlar kendi çalıştıkları bakanlıklara göre bizim bakanlığı ölçüştürüyorlar ; zavallılar hiçbir bakanlıkta işlerin sekiz gün doğru yönetileceğine inanamıyorlar. </st><st c="6395">Ama söylediğim bir gerçektir, ne diye yalan söyleyeyim, ben çalıştığım bakanlığın reklamcısı değilim. </st><st c="6497">Bakandan çıkarı olan bir gazeteci hiç değilim.</st></p>
			<p><st c="6543">Nasıl olup da o sekiz gün işlerin iyi yönetildiğini kendimden hiçbişey katmadan anlatırsam, siz de bana hak vereceksiniz. </st><st c="6666">Bakınız, tarihimizdeki o mutlu tesadüf nasıl oldu.</st></p>
			<p><st c="6716">Ben, bakanlıktaki müdürlerden biriydim. </st><st c="6757">Başka bir müdürlüğün muavini olan bir arkadaşım vardı ; bu arkadaş, bakanlıktaki odasının düzenine, kırtasiye malzemelerine pekçok meraklıydı. </st><st c="6900">Bakanlıktaki en iyi, en büyük masanın – Tabii bakanınkinden sonra – kendi odasında olmasına dikkat ederdi. </st><st c="7007">Masa camında en küçük bir tüy, tablaların üstünde çay bardağı, kahve fincanı lekesi bulunmazdı. </st><st c="7103">Masasının arkasındaki duvarı boydan boya Türkiye haritası kaplamıştı ; üstünde de Atatürk’ün en güzel maskı asılıydı. </st><st c="7221">Sumeni pırıl pırıldı. </st><st c="7243">Hokka takımının, stilonun yeri bir milim değişmezdi. </st><st c="7296">İpince, sipsivri yontulmuş kurşunkalemler bir güzel seramik kap içinde dururdu. </st><st c="7376">Hiçbir zaman onun odasında dağınık bir yazı, not, kâğıt görülmemiştir. </st><st c="7447">Kırtasiye malzemelerine son derece meraklı olan bu arkadaşımız, bu bakımdan odasını durmadan zenginleştirmeye çalışırdı.</st></p>
			<p><st c="7567">Biz o zamana kadar, bütün öbür bakanlıklar gibi, durmadan harıl harıl çalışıyor, dosyalarımızı üçer beşer artırıyor, çoğalan dosya dolaplarını koyacak yer bulamıyorduk. </st><st c="7737">Daktilo makineleri yazılara, daktilocu kızlar yazı yazmaya yetişmiyordu. </st><st c="7810">Odacılar, odalardan odalara ellerindeki kâğıtları koşuşturuyorlar, müdürler, müsteşarlara imza için dosya götüren memurlar aceleden koridorlarda durmadan çarpışıp birbirlerine “Pardon!” demek zorunda kalıyorlardı. </st><st c="8024">Yani kısacası, hiçbirimizin başımızı kaşıyacak vaktimiz yoktu ve büyük bir çabayla memleket işlerini yürütmeye çalışıyorduk. </st><st c="8149">Yalnız benim masamın üstünde dört telefon olduğunu, telefon alıcılarından birini boynumla omzum arasına sıkıştırıp, birini masaya açık bırakıp, birini koltuk altıma alıp, birini elimde tutup, aynı zamanda dört telefonla birden konuşurken, biyandan da sekreterime not yazdırır, öbür yandan da ziyaretime gelen yurttaşların dertlerini hallettiğimi söylersem, nasıl bir hummalı çalışma içinde olduğumuzu, sanırım, anlatmış olurum. </st><st c="8577">Resmî yerlerde, devlet dairelerinde memurların dalga geçtikleri, laklakla zaman öldürdükleri, kadın memurların boyanarak, dedikodu yaparak, yün işi örerek, aşna fişne yaparak iş saatlerini doldurdukları, bunun karşılığında da aylık aldıkları kesinlikle yalandır ve bu yalanlar, ayırıcı ve yıkıcı cereyana kapılmış menfi ruhlular tarafından uydurulmuştur. </st><st c="8932">Neyse burasını geçelim.</st></p>
			<p><st c="8955">Günlerden bigün, duyduk ki, hükümetin gördüğü lüzum üzerine, memleket işlerinin daha iyi yürütülmesi için yeni bir bakanlık daha kurulmuş ve bakan da tayin olunmuş. </st><st c="9121">Ama bu bakanlığın ne binası, ne de bakan için bir yer, bir oda, bir masa vardı. </st><st c="9201">“Sandalyesiz bakan” deyimi, bu yeni bakana tıpatıp uyuyordu ; sandalyesiz, odasız, masasız bir bakan, onbeş gün kadar ortalarda ve ortalıkta dönüp dolaştı durdu. </st><st c="9363">Yeni bakana önce bir otomobille bir şoför bulundu. </st><st c="9414">Böylece zorluklar yarıdan çok yenilmiş olsa bile, bakana bir oda, masa ve başka şeyler bulmak, otomobil bulmak kadar kolay olmamıştı.</st></p>
			<p><st c="9547">Yeni bakan, bizim bakanın arkadaşıymış ; onun için bu duruma bizim bakanın gönlü razı olmadı, “Benim odam olmasa da olur, ben odamı yeni bakan arkadaşıma veriyorum,” dedi. </st><st c="9720">Böylece aynı bina içine üç bakanlık girmiş oldu, çünkü o binada bizimkinden başka bir bakanlık daha vardı. </st><st c="9827">Yeni bakanın ise yalnız bir odası vardı, örgütü kuruluncaya kadar bu odada çalışacaktı.</st></p>
			<p><st c="9914">Bu kez de bizim bakan odasız kalmıştı. </st><st c="9954">Pek tabii olarak bizim müsteşar da odasını bizim bakana verdi. </st><st c="10017">İşte ondan sonra bizim bakanlıkta görülmemiş, duyulmamış bir kargaşalıktır başladı. </st><st c="10101">Odasız kalan müsteşara boş bir oda bulundu. </st><st c="10145">Müsteşar muavininin odasındaki eşyalar bu odaya taşındı. </st><st c="10202">Bu kez, müsteşar muavininin odası tamtakır kalmıştı. </st><st c="10255">Daire müdürlerinden birinin odasındaki eşyalar, müsteşar muavininin odasına taşındı. </st><st c="10340">Onun boşalan odasına da müdür muavininin odasındaki eşyalar getirilip yerleştirildi. </st><st c="10425">Derken sıra müdürlerden şeflere, şef muavinlerine, memurlara geldi. </st><st c="10493">Her memurun odasındaki eşya, odası boşalan bir üst memurun odasına taşınıyordu.</st></p>
			<p><st c="10572">Bu taşınma işinden ençok yüksünen de, kırtasiye malzemelerine çok meraklı olan müdür muavini arkadaşımızdı. </st><st c="10681">Adamcağız, harim-i ismetine çizmeli düşmanlar saldırmış gibi oldu. </st><st c="10748">Almasınlar diye iki eliyle sumenine sarılıp masasının üstünde bayıldı. </st><st c="10819">Hokka takımını götürürlerken gözleri sulandı. </st><st c="10865">İstifa etmeye bile kalktı.</st></p>
			<p><st c="10891">Bütün bu odadan odaya eşya taşıma işi tam üç gün sürdü. </st><st c="10948">Her sabah bakanlığa geliyor, boşalan odalarımızı bir astımız olan memurun odasından aldığımız eşyalarla dolduruyorduk. </st><st c="11067">Bakanlığın içinde bir gürültüdür gidiyordu: Garrr, guurrrr... </st><st c="11129">Memurlar büyük bir çabayla koridorlarda masaları, sandalyeleri çekip sürüyorlardı. </st><st c="11212">Masalar ordan oraya taşınıyordu. </st><st c="11245">Odadan odaya bir gidişgeliş...</st></p>
			<p><st c="11275">Taşınma işi üç gün sürdü, tabii bu üç gün içinde taşınmaktan başka bakanlığın hiçbir işi görülmedi. </st><st c="11376">Koca bakanlıkta bitek daktilo makinesinde tek yazı yazılmadı. </st><st c="11438">Tek yazı imzalanmadı, tek emir çıkmadı. </st><st c="11478">Bir ayak önce odalarımıza yerleşip geri kalan işlerimize bakmak için ha babam masalar, sandalyeler taşındı ve odalar yerleştirildi.</st></p>
			<p><st c="11609">Üç gün sonra hepimiz odalarımıza yerleşmiştik. </st><st c="11657">Ama bisürü iş de yığılmıştı. </st><st c="11686">Biriken işleri yapmak için çalışmaktan ter içinde kalıyorduk. </st><st c="11748">Odalarımıza yerleşmemizden yirmi gün kadar bir zaman geçmişti ki, yeni bakan için binada bir bölüm ayrıldığı, o bakanlığa yeni eşyalar alındığını duyduk. </st><st c="11902">Eğreti olarak verilen eşyalar geri alınacaktı. </st><st c="11949">Yeni bakan, bizim bakanın kendisine verdiği eşyaları ve odayı bırakıyordu. </st><st c="12024">İşte o zaman yeni ve eskisinden çok daha büyük bir kargaşalık başladı. </st><st c="12095">Çünkü bu sefer herkes kendi eşyalarını ayırırken, gözüne kestirdiği iyilerini seçip: “Bu benimdir,” diye kapıp kaçıyordu. </st><st c="12217">Bir olmamış kargaşalıktı bu... </st><st c="12248">Herkes birbirinin odasına dalıp bulamadığı kendi eşyasını arıyor, sonra bulursa, senin benim diye kavga başlıyordu. </st><st c="12364">Her memur, en iyi masanın, en iyi tablanın, en iyi Atatürk maskının kendisinin olduğunu ispat için, önceden koyduğu işaretleri gösteriyordu. </st></p>
			<p><st c="12505">Birisi,</st></p>
			<p><st c="12512">– Bu masa benimdir, hatta şurasına işte bak, mürekkep dökülmüştü... </st><st c="12581">derken, başka biri de çarçabuk çakıyla biyerini çizdiği koltuğu çevirip,</st></p>
			<p><st c="12653">– İşte bak, işaret bile var, benimdir... </st><st c="12695">diye bar bar bağırıyordu.</st></p>
			<p><st c="12720">Yumruk yumruğa gelenlerimiz bile oluyordu. </st><st c="12764">Bir kadın memur, arkadaşının yüzünü tırmık yarası içinde bırakmıştı: Müdürlerden biri, cilalı yeni bir masanın altına çakıyla adını yazarken müsteşar tarafından suçüstü yakalanmıştı. </st><st c="12947">İtiraf edeyim ki, taşınma sırasında cıgara tablası elimden düşüp kırıldığı için ben de müsteşarın odasındaki cıgara tablasını bir kolayını bulup almıştım.</st></p>
			<p><st c="13101">En büyük gürültü, kırtasiye malzemelerine meraklı müdür muavininin odasında koptu. </st><st c="13185">Çünkü eşyaya çok meraklı olan bu arkadaşın odası malzeme ofisi ambarına dönmüştü. </st><st c="13267">Kendi eşyalarını bulamayanlar, doğru onun odasına koşuyorlar ve bir kavgadır başlıyordu.</st></p>
			<p><st c="13355">İlk taşınma üç günde bittiği halde, bu ikincisi, daha güzel eşya kapmak yüzünden beş gün sürdü. </st><st c="13452">Beş gün sonra herşey duruldu. </st><st c="13482">Ama bu beş gün içinde koca bakanlıkta, eşya taşımaktan başka hiçbir iş görülmedi. </st><st c="13564">Birincisi üç, ikincisi beş olmak üzere bakanlığımızda sekiz gün hiçbir resmî iş ve devlet görevi görülmedi. </st><st c="13672">Sonradan, bu sekiz gün içinde memlekette bakanlığımızı ilgilendiren bütün işlerin yolunda düzeninde gittiği, her işin tıkır tıkır işlediği öğrenildi. </st><st c="13822">O kadar ki, bu sekiz günlük süre, seksen gün sürebilseydi, memleketimizin birden büyük bir hızla kalkınabileceğini söyleyen bazı bozguncular bile çıktı.</st></p>
			<p><st c="13974">Halk, bu sekiz gün için bizim bakanlıktan çok memnun kalmıştı, bakana dua ediyordu. </st><st c="14059">Tabii bu sekiz günlük başarı da, bakanın başarısı sayıldı. </st><st c="14118">Bizim gibi memurların sekiz gün durmadan koridorlarda masa sürüklediğimizi, odadan odaya sandalye taşıdığımızı kimse bilemedi.</st></p>
			<p><st c="14244">Resmî hiçbir görev yapmadığımız, illere yazılı emir göndermediğimiz o sekiz gün içinde memleket işlerinin çok düzeninde gittiği öğrenilince, nedense, bunun gizli tutulması, o sekiz günlük başarının nedeninin halka açıklanmaması uygun bulundu ; bizler de ağzımızı sıkı tuttuk. </st><st c="14521">Aradan yıllar geçtiği için, şimdi bunu açıklamakta bir sakınca görmüyorum.</st></p>
			<p><st c="14595">İşte o gün bugündür, ne zaman herhangibir bakanlıkta bikaç gün için bile olsa, işlerin yolunda yordamında yönetildiğini duysam, bakanlık görevlilerinin odadan odaya eşya taşıdıklarını, başka hiçbir iş yapmadıklarını hemen anlarım.</st></p>
			
			</section>
  <div id="charCountTotal" value="14826"></div></body>
</html>
