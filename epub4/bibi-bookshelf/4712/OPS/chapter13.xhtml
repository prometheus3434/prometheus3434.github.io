<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ismarlama Cenaze Söylevi</st></h1>
			<p><span><st c="25">B</st></span><st c="27">ir tarihte, kimbilir kaçıncı kere soktukları hapisaneden yeni çıkmıştım. </st><st c="100">İşsizdim, parasızdım, dostsuzdum. </st><st c="134">Durumumu bilen bir arkadaş,</st></p>
			<p><st c="161">– Yahu yazık değil mi sana? </st><st c="190">dedi.</st></p>
			<p><st c="195">– Yazık... </st><st c="207">dedim.</st></p>
			<p><st c="213">– Peki, niye kendine yazık ediyorsun?</st></p>
			<p><st c="251">– Ne yapayım?</st></p>
			<p><st c="265">– Gel seni birisine tanıştırayım, onun senin gibi birisine ihtiyacı var.</st></p>
			<p><st c="338">Götürdü beni adama. </st><st c="359">Kunduracıymış, ama para tutuyor, kundura yapıp büyük mağazalara toptan satıyor, daha çok da “zenne” dedikleri kadın iskarpini yapıyor.</st></p>
			<p><st c="493">Tarih, demokrasinin Türkiye’ye yeni ithal edildiği günler, herkeste milletvekili olmak hastalığı başlamış. </st><st c="601">Kimse kimseyi dinleyemiyor, kendisi konuşmaktan. </st><st c="650">Herkes Türkiye’yi kurtaracak ve kalkındıracak.</st></p>
			<p><st c="696">Seçim zamanı. </st><st c="711">Bu kunduracı da bağımsız adaylığını koymuş, bütün formaliteyi tamamlamış, yalnız meydanlarda halka söyleyeceği nutuk eksik. </st><st c="835">Bir de bikaç nutuk bulup ezberledi mi, tamam, al sana bir milletvekili, evir çevir kullan...</st></p>
			<p><st c="927">– Memlekette şu kadar bin işçi var diyor, beni bütün işçiler tanır diyor, ben diyor, işçi haklarını koruyacağım diyor, şu kadar bin işçiden tanıdığım şu kadar bini bana oy verse tamam diyor.</st></p>
			<p><st c="1118">Türkiye’yi hooop diye kalkındıracak çoook önemli düşünceleri olduğu belli. </st><st c="1194">Yalnız “maalesef tahsili olmadığından” kendisi yazamıyormuş, seçim kürsüsünde halka söylemesi için “gayetle tesirli bir seçim nutku” yazar mıymışım.</st></p>
			<p><st c="1342">Yazdım. </st><st c="1351">Aşağı yukarı – aklımda kaldığına göre – şöyle bişeydi:</st></p>
			<p><st c="1405">“Ey yırtık çorabından başka kaybedecek bişeyi olmayan işçi kardeşlerim! </st><st c="1478">Sizler, dokuduğunuz kumaşları giyemiyorsunuz. </st><st c="1524">Yaptığınız kunduraları giyemiyorsunuz. </st><st c="1563">Kendi yaptığınız evlerde oturamıyorsunuz. </st><st c="1605">Onlar giyinir, siz yine yalınayak, çul çaput içinde. </st><st c="1658">Başkaları için çalıştığınız yeter! </st><st c="1693">Her ne varsa siz yaratıp var ediyorsunuz, ama ondan kendiniz yararlanamıyorsunuz. </st><st c="1775">Alın terleriniz, göz nurlarınız, sizi sömürenlere han, apartman oluyor. </st><st c="1847">Bitsin bu zulüm, bu işkence...”</st></p>
			<p><st c="1878">O zamanlar böyle sözler söylenmezdi. </st><st c="1916">(Bakın, şimdi söyleniyor.) Adam, nutku çok beğendi. </st><st c="1968">Aracılık eden arkadaş, bana ondan aldığı on lirayı verdi. </st><st c="2026">Sonradan öğrendim, yirmi lira almış, on lirasını kendine komisyon alıp onunu da bana vermiş. </st><st c="2119">Allah bereket versin... </st><st c="2143">O zaman hikâyenin en güzeline ikibuçuk lirayla beş lira arasında para veriyorlar. </st><st c="2225">Keşke piyasası olsa da, günde böyle yirmi nutuk yazsam...</st></p>
			<p><st c="2282">Bağımsız milletvekili adayı nutku ezberlemeye başladı, ama adamda kafa diye bişey yok. </st><st c="2370">“Sizler”le “onlar”ı birbirine karıştırıyor. </st><st c="2414">Mesela, “Onlar saray gibi apartmanlarda yan gelip yatarken, sizler damları akan gecekondularda kışın titreşiyorsunuz!” diyecek yerde, “Sizler saray gibi apartmanlarda yan gelip yatarken onlar damları akan gecekondularda kışın titreşiyorlar!” diyor.</st></p>
			<p><st c="2662">Zar zor ezberlettik adama. </st><st c="2690">Nutuk tam onun istediği gibi “gayetle tesirli” olmuş ki, daha nutkun başında polisler adamı çalyaka kürsüden indirip Emniyet Müdürlüğüne yıkmışlar.</st></p>
			<p><st c="2837">– Kim yazdı bunu? </st><st c="2856">diye adamı sıkıştırmışlar. </st><st c="2883">Beni ele verse anasının ağlayacağını sezdiği için,</st></p>
			<p><st c="2933">– Yeni Cami avlusundaki istidacılardan birine yazdırdım ama, kimdi bilemiyorum... </st><st c="3016">demiş.</st></p>
			<p><st c="3022">Böylelikle yakasını kurtaramazdı ama, dükkân, mağaza, iş, tezgâh sahibi, bankada parası olduğunu ispat edince, “itibarlı ve haysiyetli vatandaş” olduğu anlaşılıp yakasını polisin elinden kurtarmış.</st></p>
			<p><st c="3220">Nutkun çok alkışlandığını görünce, milletvekili olmayı da iyice gözüne almış, bana bikaç nutuk daha yazdırdı.</st></p>
			<p><st c="3330">Onunla tanışmamız işte böyle oldu. </st><st c="3366">Başkaları seçildi, o milletvekili seçilemediyse de yüzde yüz talihsizliğindendi ; yoksa seçilenlerden daha az kabiliyetli olduğundan değildi.</st></p>
			<p><st c="3507">Ne zaman bir yazıya ihtiyacı olur, başı sıkışırsa bana gelirdi.</st></p>
			<p><st c="3571">Bikez de kızı evleneceği zaman geldi. </st><st c="3610">Düğünde nutuk söyleyecekmiş. </st><st c="3639">Damat yüksek bir ailedenmiş, bu da onlardan aşağı kalmamak, kafalı adam olduğunu ispat için sıkı bir nutuk istiyor. </st><st c="3755">Yeni evlilere mutluluk dileyen bir söylev yazdım. </st><st c="3805">Doktora vizite ücreti bırakır gibi, giderken masama bir elli liralık bıraktı. </st><st c="3883">Benim o sıralar, durumum iyi, bir hikâyem yüz lira ediyor. </st><st c="3942">Almadım parasını.</st></p>
			<p><st c="3959">– Çok rica ederim, dedi, her külfet bir nimet karşılığıdır. </st><st c="4020">Siz bu parayı almazsanız, bir daha böyle işler için size gelemem ki...</st></p>
			<p><st c="4090">– Ne zaman istersen gel, istediğini yazarım... </st><st c="4138">dedim. </st></p>
			<p><st c="4145">Sonradan duyduğuma göre, düğünde söylev okunması pek eğlenceli geçmiş. </st><st c="4216">Ezberlediği söylevi sık sık unutunca, cebindeki söylev kâğıdını çıkarıyor, bikaç satır oradan okuyormuş. </st><st c="4321">Söylev yazılı kâğıdın bulunduğu cebinde de, hangi mağazalara ne kadar iskarpin vereceği yazılı sipariş kâğıdı varmış.</st></p>
			<p><st c="4438">“Sevgili yavrularım! </st><st c="4460">Çetin hayat yolunda sizler el ele mesut ve bahtiyar olarak ilerlerken...”</st></p>
			<p><st c="4533">Unutmuş gerisini. </st><st c="4552">Söylev kâğıdı diye cebindeki sipariş kâğıdını çıkarmış. </st><st c="4608">Heceleyerek okuduğu, yazıyı zorla söktüğü için de, ne okuduğunu kendisi anlayamıyor.</st></p>
			<p><st c="4692">“Sevgili yavrularım! </st><st c="4714">Çetin hayat yolunda sizler el ele mesut ve bahtiyar ilerlerken plajdaki Hristaki’ye yirmi çift zenne. </st><st c="4816">Üç Yıldız kundura mağazasına otuz çift fantezi verilecek...”</st></p>
			<p><st c="4876">Düğün pek eğlenceli geçmiş yani.</st></p>
			<p><st c="4909">Bigün yine geldi eve,</st></p>
			<p><st c="4931">– Aman, dedi, benim oğlan Almanya’da okuyor, mühendis olacak. </st><st c="4994">Dört senedir Almanya’da. </st><st c="5019">Şimdi tutturmuş, “Bu gurbet elde artık memleket hasretine dayanamayacağım, geleceğim,” diye. </st><st c="5112">Yazık olacak. </st><st c="5126">Aman, ne olur, şuna bir acıklı şiir yaz da, kalsın orda okusun...</st></p>
			<p><st c="5191">Oğlanın gönderdiği mektupları okudum ki, öyle dört beş yıl değil, dört beşbin yıl kalsa orda, mühendis değil ya, badanacı olacağı bile yok. </st><st c="5332">Oğlan, hergelelikte babasından çok baskın. </st><st c="5375">Maksadı babasından daha çok para koparmak.</st></p>
			<p><st c="5417">Oğlanın adı Hurşit. </st><st c="5438">Yazdım bir manzume. </st><st c="5458">Hâlâ aklımdadır:</st></p>
			<blockquote>
			<p><st c="5474">Kabuğundan çıkan civciv kabuk değil yem arar, </st></p>
			<p><st c="5521">Atın cinsi küheylansa en münasip gem arar. </st></p>
			<p><st c="5564">Çalışmaya geldiğimiz bu dünya bir gurbettir, </st></p>
			<p><st c="5609">Çalışanlar cefa çeker ama sonra dem arar.</st></p>
			<hr />
			<p><st c="5650">Gurbetteyim diye sakın kahırlanma çok çalış, </st></p>
			<p><st c="5696">Tahsil eden garip kalmaz zaman gelir cem arar. </st></p>
			<p><st c="5743">Oğlum Hurşit, ocağından ayrılmamış kim vardır, </st></p>
			<p><st c="5790">Sabret oğlum, çalışanlar bir gün nik ü nam arar!</st></p>
			</blockquote>
			<p><st c="5838">Yine para vermek için üsteledi, almadım.</st></p>
			<p><st c="5879">– Ama bir daha gelmeye yüzüm olmayacak... </st><st c="5922">dedi.</st></p>
			<p><st c="5927">– Biz eski arkadaşız, sen benim dar günlerimde bana iş verdin, herzaman gel, beklerim... </st><st c="6017">dedim. </st></p>
			<p><st c="6024">Yıllardır göründüğü yoktu. </st><st c="6051">Geçenlerde geldi yine.</st></p>
			<p><st c="6073">– Kayınpeder sizlere ömür... </st><st c="6103">dedi.</st></p>
			<p><st c="6108">– Başın sağolsun, dedim.</st></p>
			<p><st c="6133">– Cenazeyi yarın (......) Camiinden kaldıracağız, dedi.</st></p>
			<p><st c="6189">– İyi... </st><st c="6199">dedim.</st></p>
			<p><st c="6205">Artık, bu kadar işim gücüm arasında da, bir de onun kaynatasının cenazesine gidecek halim yok ya, hem de ne diye... </st></p>
			<p><st c="6322">Benim umursamadığımı görünce,</st></p>
			<p><st c="6351">– Yine sizden bir ricam var, dedi.</st></p>
			<p><st c="6386">– Estağfurullah, nedir?</st></p>
			<p><st c="6410">– Cenaze defnedilince başında bir nutuk...</st></p>
			<p><st c="6453">– İşim başımdan aşkın ama, sen eski dostsun, yazayım bişeyler de akşam gel al...</st></p>
			<p><st c="6534">– Yooo, dedi, ben okuyamam ki...</st></p>
			<p><st c="6567">– Başka biri okur.</st></p>
			<p><st c="6586">– Siz okuyacaksınız... </st><st c="6610">Çok rica ederim... </st><st c="6629">Bu iyiliği benden esirgemeyin...</st></p>
			<p><st c="6661">– Ne? </st><st c="6668">Ben senin kaynatanın cenazesinde mi konuşacağım? </st><st c="6717">Olmaz... </st><st c="6726">Tanımıyorum bikez, hiç görmedim, hem ne diye?</st></p>
			<p><st c="6771">Yalvarıyor yakarıyor.</st></p>
			<p><st c="6793">– Şimdi, bana seçim nutku yazdığınız günler değil, meşhur bir adam oldunuz, herkes tanıyor sizi. </st><st c="6891">Sizin kayınpederimin mezarında konuşmanız başka olur. </st><st c="6945">“Biz eski dostuz,” dememiş miydiniz?</st></p>
			<p><st c="6981">Anlıyorum maksadını, bu işte bile bir çıkarı var, çevresine caka satacak, filan kişi kaynatamın mezarında konuştu diyecek.</st></p>
			<p><st c="7104">Benim de yüzüm yumuşaktır, bitürlü, olmaz öyle şey diye kestirip atamıyor, adamı başımdan defedemiyorum. </st><st c="7210">Baktım, yalvarması karşısında kurtuluş yok... </st><st c="7256">Sonradan arkamdan, “Meteliksizken bana on liraya ısmarlama seçim nutukları yazardı da, sanki şimdi adam mı oldu, burnu büyüdü...” diyecek,</st></p>
			<p><st c="7394">– Peki, dedim, kaynatanın özellikleri neydi, ne iş yapardı?</st></p>
			<p><st c="7454">– Ölenin arkasından konuşulmaz ama, dedi, Allah rahmet eylesin, namussuz herifin biriydi.</st></p>
			<p><st c="7544">– Mezarı başında bunlar söylenmez ki, sen bana iyi yanlarını anlat!</st></p>
			<p><st c="7612">– Hiç iyi yanı yoktu ki alçağın...</st></p>
			<p><st c="7647">– Hayatını anlat.</st></p>
			<p><st c="7665">– Bu, zamanında meşhur tulumbacıymış, bizim eski tulumbacılardan. </st><st c="7732">Belalı bir herif... </st><st c="7752">Asker kaçağıydı, kırk yaşında yakalayıp askere götürdüler. </st><st c="7811">Kaça kaça tam on yılda bitirdi askerliğini. </st><st c="7855">Bikaç kere de hapisaneye girip çıktı, kavgadan, cinayetten, baskından... </st><st c="7928">Böyle bir namussuz işte. </st><st c="7953">Geberdi de bir mikrop eksildi memleketten.</st></p>
			<p><st c="7995">– Böyle bir adamın mezarı başında ben ne söyleyeyim yahu?..</st></p>
			<p><st c="8055">– Sen söylersin, uydurursun bişeyler. </st><st c="8094">Senden başkası da yapamaz. </st><st c="8121">Hatırımı kırma.</st></p>
			<p><st c="8136">Ertesi gün, öğle namazında cenazenin kalkacağı camiye gittim.</st></p>
			<p><st c="8198">Beş cenaze daha var. </st><st c="8220">Biçok da çelenkler gelmiş. </st><st c="8247">Ne olduysa, namazdan sonra, cenazeler cenaze arabalarına konulurken oldu. </st><st c="8321">O kadar kalabalıktı ki, ben de hiçkimseyi tanımıyorum, itiş kakış, başkalarıyla birlikte bir taksiye girdim. </st><st c="8430">Orda sırayla taksiler var, hepsi de cenaze sahiplerinin tuttuğu taksiler. </st><st c="8504">Ben yanlış yere binmişim, başka bir cenaze sahibinin tuttuğu taksilerden birine.</st></p>
			<p><st c="8584">Gittik mezarlığa. </st><st c="8603">Tabut gömülüyor, biyandan da imam, hafızlar, ıskatçılar kuran okuyorlar. </st><st c="8676">Benim yanlış gittiğim yer, “salihat-ı nisvan”dan son derece iyiliksever, iki kez hacı olmuş, çok zengin bir kadının cenazesiymiş.</st></p>
			<p><st c="8805">Bizim ahbabı arıyorum, bakınıyorum, görünürlerde yok... </st><st c="8862">Kendi kendime, kalabalıkta göremiyorum herhalde, diyorum, kimbilir nereye sıkışmış, yalancıktan gözyaşı döküyordur. </st><st c="8978">Başka bir mezara geldim diye içimde hiç şüphe yok.</st></p>
			<p><st c="9028">Tabut kondu, çukur örtüldü, çelenkler toprağın üstüne konurken bir kargaşalık oldu. </st><st c="9113">Cenazelerin çelenkleri birbirine karışmış. </st><st c="9156">Cenaze sahipleri kendi cenazelerinin çelenklerini ayırt etmeye başladılar. </st><st c="9231">Sanayi Odasının gönderdiği çelenk bu yana, Esnaf Odasının çelengi o yana gitmiş... </st><st c="9314">Bir zaman da bu çelenk yanlışlığı düzeltilince, artık sıra bana gelmiştir diye, mezar tümseğinin başına geçip başladım konuşmaya:</st></p>
			<p><st c="9443">“Merhum memleketimizin ismi spor tarihine geçmiş kıymetli bir simasıydı.”</st></p>
			<p><st c="9517">Bitakım mırıltılar başladı ama, ben bu mırıltıları üzüntü belirtisi sanmaktayım.</st></p>
			<p><st c="9598">“Merhumun atletizm tarihimizde unutulmaz bir yeri vardır. </st><st c="9657">Bilindiği gibi, tulumbacılık müessesesi, bizim cemiyetimizin ilk atletizm kulüpleri sayılır ki, merhumun da tulumbacılığımıza büyük hizmetleri olmuştur.</st></p>
			<p><st c="9809">Merhum son derece büyük bir vatanseverdi. </st><st c="9852">On sene bilfiil askerlik yaparak vatani vazifesini hakkıyla ifa etmiştir.”</st></p>
			<p><st c="9926">Mırıltılar arttıkça arttı. </st><st c="9954">“Susturun!..”, “Kim bu herif yahu?”, “Bu da nerden çıktı?” gibi sesler kulağıma geliyor ama, ben bunları sözlerimin acı etkisinden sanıyorum.</st></p>
			<p><st c="10095">“Merhum antidemokratik devrenin kahrını ve çilesini çekerek uzun yıllar hapisanelerde çürümüş ve...”</st></p>
			<p><st c="10196">Uğultu arttı iyice ve oradaki kalabalık üstüme üstüme gelerek beni kuşattı. </st><st c="10273">Galiba beni alay ediyor sanmışlardı ve bir güzel pataklamaya hazırlanıyorlardı ki, benim ahbap yel gibi koşarak geldi, kalabalığı yardı,</st></p>
			<p><st c="10409">– Bizim çelenkler buraya karışmış mı? </st><st c="10448">diye bağırdı. </st></p>
			<p><st c="10462">Beni orada görünce,</st></p>
			<p><st c="10481">– Neredesiniz, sizi arıyorum sabahtanberi... </st><st c="10527">dedi. </st></p>
			<p><st c="10533">Kayınpederinin çelenkleri gerçekten karışmış buradakilere. </st><st c="10592">İki bankanın gönderdiği çelenkle üç de özel olarak gönderilen çelenk. </st><st c="10662">Çelenklerin üçünü o, ikisini ben sırtladım, gittik ahbabımın kayınpederinin mezarının başına. </st><st c="10756">Ama kalabalık dağılmış. </st><st c="10780">Tabii mezar başında söylev veremedim. </st><st c="10818">Çelenkleri koyduk. </st><st c="10837">Ahbabım, hafızlara, ıskatçılara paralar dağıttı. </st><st c="10886">Birlikte bir arabaya binip döndük.</st></p>
			<p><st c="10920">Yolda,</st></p>
			<p><st c="10927">– Yazık oldu, dedi mezar başında konuşmadınız.</st></p>
			<p><st c="10974">– Ne yapayım, dedim, cenazelerin çelenkleri de, gelenler de birbirine karıştı. </st><st c="11054">Ama ben yazmıştım bir yazı.</st></p>
			<p><st c="11081">– Acaba bir ricada bulunabilir miyim? </st><st c="11120">dedi.</st></p>
			<p><st c="11125">– Buyurun... </st><st c="11139">dedim.</st></p>
			<p><st c="11145">– Nasıl olsa zahmete girip o yazıyı yazdınız, acaba bir gazetede neşretseniz de ziyan olmasa... </st><st c="11242">dedi.</st></p>
			<p><st c="11247">Elinden kurtulmak için,</st></p>
			<p><st c="11271">– Tabii, dedim, biyerde neşrederiz. </st></p>
			<p><st c="11308">Arabadan inip ayrılırken,</st></p>
			<p><st c="11333">– Bişey söyleyeyim mi, dedi aslında siz tam yerinde nutuk çektiniz, benim kayınpeder var ya, sizin başında nutuk çektiğiniz mezara gömüldü, bizim mezara da o ihtiyar kadını gömdük. </st><st c="11515">Tabutu çukura koyarken ben çaktım işi ama, kim uğraşacak birader... </st><st c="11583">Senin cenaze, yok benim cenaze diye orda uğraşacak mıyız? </st><st c="11641">Sen asıl çelenklere bak, mezarın altı önemli değil...</st></p>
			
			</section>
  <div id="charCountTotal" value="11694"></div></body>
</html>
