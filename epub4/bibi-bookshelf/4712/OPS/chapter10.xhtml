<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Sen Nerenin Pehlivanısın Yiğit?</st></h1>
			<p><span><st c="32">Y</st></span><st c="34">edi başpehlivanın gücü Koç Bekir’in ufak tefek bedenine sığışmış. </st><st c="100">Şöyle bir bakarsan, lodos yeliyle savrulup uçacak dersin. </st><st c="158">Gelgelelim bir yapıştı mıydı, çivi olmuş parmaklarını hasmının etine geçirir, mengene elleriyle karşısındakini burar da burar...</st></p>
			<p><st c="286">Bu acı kuvvetinden başka, herifte türlü pehlivan oyunu var ki, karşısına Zaloğlu Rüstem pehlivan çıksa dayanamaz.</st></p>
			<p><st c="400">Boyunun bodurluğu, okkasının azlığı da, ayrıca işine yarıyor. </st><st c="463">Hangi pehlivan olsa gözüne kestirip nasıl olsa yenerim diye onunla güreş tutuyor.</st></p>
			<p><st c="544">Koç Bekir’in pehlivanlıktan başka işi yok, bileğinin zoruna geçinir bir yiğit...</st></p>
			<p><st c="625">Köylerde, kasabalarda, dolaylarda bileğini tutar bir yiğit bulunmaz olunca, bununla baş eder diye, uzaklardan bir pehlivan getirdiler ki, Allah korusun, herif bir insan azmanı... </st><st c="805">İnsan değil, çam yarması desen, o da böyle olmaz...</st></p>
			<p><st c="856">Koç Bekir, pehlivanlığı biyana, keyifli adam, muzibin biri... </st><st c="919">Olmadık zevzeklik, görülmedik, duyulmadık şaka bunda...</st></p>
			<p><st c="974">Bir ay öncesinden güreş ilan edildiğinden, kasabanın pazar günü yazlık sinemasının bahçesi insan dolu. </st><st c="1078">Zurnalar çalınmaya, davullar dövülmeye başlandı. </st><st c="1127">İlkin Koca Pehlivan çıktı ortaya, arkadan Koç Bekir... </st><st c="1182">Koca Pehlivan’ın bıyıklarına bu Koç Bekir gibi dördü asılsa, herifin bana mısın diyeceği yok...</st></p>
			<p><st c="1277">Koç Bekir karşısında Koca Pehlivan’ı görünce,</st></p>
			<p><st c="1323">– Olmaz, korkarım... </st><st c="1345">dedi, bu ne yahu?.. </st><st c="1365">Siz bana insan demediniz miydi, bunun neresi insan?.. </st><st c="1419">Herkes bu sözleri şaka sanıp gülüşmeye başladı. </st><st c="1467">Koç Bekir, töbe, ben bununla güreşmem!.. </st><st c="1508">diye bağırıyordu.</st></p>
			<p><st c="1525">– Etme Koç Bekir oğlum, ayıp olur. </st><st c="1561">Biz bu pehlivanı uzaktan getirttik.</st></p>
			<p><st c="1596">– Yahu, bu insan değil...</st></p>
			<p><st c="1622">– İnsan olmaz mıymış... </st><st c="1647">İnsanın ta kendisi işte!..</st></p>
			<p><st c="1673">Koç Bekir, Koca Pehlivan’ı gösterip avazı çıktığı kadar seyircilere bağırdı:</st></p>
			<p><st c="1750">– Ey ahali!.. </st><st c="1765">Buna insan diyorlar, bu insan mı yahu? </st><st c="1804">Dinini seven söylesin, böyle bir insan gören var mı?</st></p>
			<p><st c="1856">Seyirciler kahkahadan kırılıyorlardı... </st><st c="1897">Koca Pehlivan hırsından zangır zangır titremeye başlamıştı.</st></p>
			<p><st c="1956">Ağa da kızmıştı. </st><st c="1974">Koç Bekir’e çıkıştı:</st></p>
			<p><st c="1994">– Sen artık uzattın Koç Bekir, zevzekliği bırak da güreş tut!..</st></p>
			<p><st c="2058">– Yahu, biz güreş tutmayız demedik. </st><st c="2095">Velakin insan insana güreşelim. </st><st c="2127">Yabanın ayısıyla güreş tutulur mu ağa?</st></p>
			<p><st c="2165">– Sus rezil!..</st></p>
			<p><st c="2180">Koca Pehlivan ortada dişlerini sıkıp duruyordu, kıllar içindeki vücudundan terler boşandığı görülüyordu.</st></p>
			<p><st c="2285">– Şimdicik siz buna insan mı diyorsunuz?</st></p>
			<p><st c="2326">– Sus ulan, ayıptır... </st><st c="2350">Tuh! </st><st c="2355">Bir misafire karşı...</st></p>
			<p><st c="2376">– Demek şimdi bu insan öyle mi?</st></p>
			<p><st c="2408">Ağa biyandan, hakemler biyandan Koç Bekir’i susturmaya çalışıyorlardı.</st></p>
			<p><st c="2479">– İnsan olmaz mı canım, senin benim gibi insan...</st></p>
			<p><st c="2529">– Yemin et!..</st></p>
			<p><st c="2543">– Vallaha da billaha da insan...</st></p>
			<p><st c="2576">– Dinine, imanına?..</st></p>
			<p><st c="2597">– Dinime, imanıma insan...</st></p>
			<p><st c="2624">Koç Bekir sanki şaşmış gibi Koca Pehlivan’a bakıp duruyordu.</st></p>
			<p><st c="2685">– Demek insan, öyle mi?.. </st><st c="2712">Allah Allah... </st><st c="2727">Hiç böyle bir insan görmemiştim... </st><st c="2762">İki şahitle insan asılır. </st><st c="2788">Siz yemin ettiniz, öyleyse insandır. </st><st c="2825">Hey büyük Allahım, sen nelere kaadir değilsin, demek bunu da insan diye yarattın, vah vah vah!.. </st><st c="2922">Koca Pehlivan hırsından dolanıp duruyordu. </st><st c="2965">Koç Bekir, madem insan diyorsunuz, konuşsun bakalım, dedi, konuşsun da insan olduğunu anlayalım...</st></p>
			<p><st c="3063">– Etme Koç Bekir, ayıptır oğlum... </st><st c="3099">Elverdi senin zevzekliğin... </st><st c="3128">Ele güne rezil olduk...</st></p>
			<p><st c="3151">– Kötü bişey mi dedik ağa... </st><st c="3181">Konuşsun da insan olduğunu anlayalım.</st></p>
			<p><st c="3218">Bunları duyup çok canı sıkılan Koca Pehlivan,</st></p>
			<p><st c="3264">– Pehlivan kısmı avrat gibi gevezelik etmez, güreş tutunca konuşur... </st><st c="3335">dedi.</st></p>
			<p><st c="3340">Koç Bekir büsbütün şaşmış görünerek,</st></p>
			<p><st c="3377">– Allah Allaaaah!.. </st><st c="3398">İnsan gibi de konuşuyor yahu... </st><st c="3430">dedi, demek papağan gibi buna laf ezberletilmiş...</st></p>
			<p><st c="3480">İçerleyen ağa,</st></p>
			<p><st c="3495">– Uzattın, dedi, güreşeceksen güreş... </st></p>
			<p><st c="3535">Koç Bekir,</st></p>
			<p><st c="3545">– Bu pehlivan beni ezer, öldürür, dedi, bir buzağı için ben canımı ortaya koyamam...</st></p>
			<p><st c="3630">İş şimdi anlaşılmıştı. </st><st c="3654">Yenen pehlivana ödül olarak bir buzağı verilecekti. </st><st c="3706">Koç Bekir buzağıyı az buluyordu. </st></p>
			<p><st c="3739">Koca Pehlivan’ı getirenler,</st></p>
			<p><st c="3766">– Bir de koç koyduk ödüle... </st><st c="3796">dediler. </st></p>
			<p><st c="3805">Koç Bekir,</st></p>
			<p><st c="3815">– Olmaz, dedi, bu pehlivan beni yer... </st><st c="3855">Çoluğum çocuğum ortada kalacak...</st></p>
			<p><st c="3888">Ödüle bir de tay eklediler. </st></p>
			<p><st c="3917">Koç Bekir,</st></p>
			<p><st c="3927">– Bir buzağıya, bir koç, bir taya ölünmez, dedi, can verdiğime değsin ağalar...</st></p>
			<p><st c="4007">Uzun süren pazarlık sonunda, buzağıdan, koçtan, taydan başka bir çift de öküz konmuştu ortaya ; yenen pehlivan bunları alıp gidecekti.</st></p>
			<p><st c="4142">Güreş başladı. </st><st c="4158">Koca Pehlivan sahiden Koç Bekir’i yiyecekti yemesine ya, bir tutup eline geçirebilse... </st><st c="4246">Koç Bekir, Koca Pehlivan’ın kollarının, bacaklarının arasından cıva gibi kayıyor, bir de utanmadan keyifli keyifli gülerek nağralanıyordu. </st><st c="4385">Koca Pehlivan iyice bozulmuştu. </st><st c="4417">Tutamıyordu ki, tutsa paralayacak, parçalayacak... </st><st c="4468">Koç Bekir, alttan dalıp üstten çıkıyor, bir de dişlerini göstererek sırıtıyor, ellerini çırparak peşrev yapıyordu.</st></p>
			<p><st c="4582">Koca Pehlivan da dağları sarsan bir nağra vurup elense çekerek Koç Bekir’in üstüne atıldı. </st><st c="4674">Bekir’in yana kaymasıyla Koca Pehlivan kendini tutamayıp burun üstü çayıra kapaklandı. </st><st c="4761">Herif gayet iri olduğundan toparlanıp yerden kalkması da güç ve geç oluyordu... </st><st c="4841">Kızgınlıktan ağzı burnu Macar danalarının apış araları gibi köpüren Koca Pehlivan, Koç Bekir’i tutmak için kendini yerden yere çalıp duruyordu ; kan, köpük içinde kalmış, tere bulanmış, toza toprağa belenmişti. </st><st c="5052">Bir de Koç Bekir, karşısında dişlerini gösterip keyifle sırtarmıyor mu, Koca Pehlivan deli olacak... </st><st c="5153">Koç Bekir’i tutacağım diye kendini kaldırıp kaldırıp fırlatıyor, alttan üste Koç Bekir dolanıveriyordu. </st><st c="5257">Artık seyirciler Koca Pehlivan’a acımaya başladılar.</st></p>
			<p><st c="5309">– Yahu, o da insan... </st><st c="5332">Yazıktır! </st><st c="5342">diye söyleniyorlardı.</st></p>
			<p><st c="5363">Kırkbeş dakika dolunca, iler tutar yeri, yanı kalmayan Koca Pehlivan’ı Koç Bekir hamur gibi yoğurmaya, keçe gibi çiğnemeye başladı. </st><st c="5496">Domuzluğundan da herifi yenmiyor, altında çarkıfelek gibi döndürüp atıyor öteye, sonra da sırıtarak keyifle nağralanıyordu.</st></p>
			<p><st c="5619">Aradabir Koca Pehlivan da, ondan aşağı kalmamak için, yattığı yerden nağra salmak istiyorsa da soluğu yetmiyor, işte o zaman ona acıyan seyirciler bile kahkahayı koyuveriyorlardı.</st></p>
			<p><st c="5799">Dermansız düşen Koca Pehlivan artık kendini yerden yere de atamaz olmuştu.</st></p>
			<p><st c="5874">Seyirciler Koç Bekir’e,</st></p>
			<p><st c="5898">– Yen ulan artık, yen! </st><st c="5922">Yen, dinsiz imansız, bre insafsız yen gayrı!.. </st><st c="5969">diye bağırınca, o da onlara,</st></p>
			<p><st c="5997">– Kıyılır da bu koca yiğit yenilir mi, hiç kıyamam!.. </st><st c="6052">diye seslendi.</st></p>
			<p><st c="6066">Koca Pehlivan hakemlere elini kaldırıp pes diyecekken, Koç Bekir eliyle adamın ağzını kapadı ; nasıl ettiyse Koca Pehlivan sığır gibi bağırmaya başladı. </st><st c="6220">Koç Bekir, Koca Pehlivan’ı pervane gibi çevirip yere yığdı. </st><st c="6280">Koca Pehlivan da yenildiğine içinden Allaha şükredip çayırda yığılı kaldı.</st></p>
			<p><st c="6354">Koç Bekir oğluna seslendi:</st></p>
			<p><st c="6381">– Ulan, koçu, tayı, buzağıyı, öküzleri ahıra çek oğlum!..</st></p>
			<p><st c="6439">İşte bu güreşten sonra hiçkimse Koç Bekir’le güreşemez olmuştu. </st><st c="6504">Koç Bekir’in başka da geçim yolu yoktu. </st><st c="6544">Öküzler de, tay da, hepsi çoktan satılmış, parası yenmişti. </st><st c="6604">Koç Bekir, bir kilo buğdaya bile güreşmeye razı ama, nerde...</st></p>
			<p><st c="6665">Koç Bekir evinin geçimi derdiyle, olduğundan daha da çelimsizleşmiş, yaşlanmıştı, ama yine o keyifli adamdı.</st></p>
			<p><st c="6774">El kapısında bir iş bulmaya karar verdi. </st><st c="6816">Bir sabah erkenden eşeğine binip yola düzüldü.</st></p>
			<p><st c="6862">Öğle sıcağı bastırmıştı. </st><st c="6888">Yol üstünde bir pınar başına gelince, eşeğini çayıra bağlayıp kendisi de ulu çınarın gölgesine uzandı. </st><st c="6991">Uykuya dalacağı sırada bir atlı göründü. </st><st c="7032">Dağ gibi bir adamdı. </st><st c="7053">Koç Bekir’in yendiği Koca Pehlivan’dan bile iriydi.</st></p>
			<p><st c="7104">İriyarı adam pınardan atını suluyordu. </st><st c="7144">At da halis Arap atı... </st><st c="7168">Koç Bekir yattığı yerden uyuklar gibi, bir atı, bir adamı süzdü, atı gözüne kestirmişti. </st><st c="7257">“Hay Allah, şu at bize kısmet olsa...” diye geçirdi içinden...</st></p>
			<p><st c="7319">Yerinden doğrulup iri adama,</st></p>
			<p><st c="7348">– Selamünaleyküm... </st><st c="7369">dedi.</st></p>
			<p><st c="7374">– Ve aleykümselam...</st></p>
			<p><st c="7395">– Maşallah, atın güzel...</st></p>
			<p><st c="7421">– Güzeldir...</st></p>
			<p><st c="7435">– Cinsi ne bunun?</st></p>
			<p><st c="7453">– Araptır. </st><st c="7465">Seklavi...</st></p>
			<p><st c="7475">– Belli, cins at... </st><st c="7496">Dörtyüz kayme eder mi? </st></p>
			<p><st c="7519">İnsan azmanı gibi olan adam güldü:</st></p>
			<p><st c="7553">– Dörtbin de desen az, onbin de... </st></p>
			<p><st c="7589">Koç Bekir, “Ya kısmet,” dedi içinden...</st></p>
			<p><st c="7628">– Sen nerenin pehlivanısın yiğit? </st><st c="7663">diye sordu.</st></p>
			<p><st c="7674">– Pehlivan mehlivan değilim...</st></p>
			<p><st c="7705">– Olamaz, sen pehlivan olmaya pehlivansın ya, nerenin başpehlivanı?</st></p>
			<p><st c="7773">– Değilim...</st></p>
			<p><st c="7786">– Saklama bizden... </st><st c="7807">Senin bir başpehlivan olduğun belli işte... </st><st c="7851">Alçakgönüllülük edip gizliyorsun bizden... </st><st c="7894">Maşallah, şu bilekler pehlivan bileği işte... </st><st c="7940">Gerçekten adamın bir bileği, Koç Bekir’in üç bileği kalınlığındaydı. </st><st c="8009">Ne kadar inkâr etsen belli işte, maşallah şu ense pehlivan ensesi, hem de başpehlivan...</st></p>
			<p><st c="8097">Bu sözler adamın hoşuna gitmişti.</st></p>
			<p><st c="8131">– Eh, dedi, biraz güreş tutmuşluğumuz var...</st></p>
			<p><st c="8176">– Yok, yoook... </st><st c="8193">Bu, birazlık iş değil yiğit, belli ki sen güreş çayırında iyicene pişmişsin...</st></p>
			<p><st c="8271">– Eh, oldukça...</st></p>
			<p><st c="8288">– Ben demedim mi... </st><st c="8309">Belli aslanım... </st><st c="8326">O sırada yanlarına başka yolcular da gelmişti... </st><st c="8375">Koç Bekir, ben de gençliğimde biraz meraklıydım da güreşe... </st><st c="8436">dedi. </st><st c="8442">Sonra ekledi: Şurada bir güreş tutalım mı seninle yiğit?.. </st></p>
			<p><st c="8501">Ordakiler,</st></p>
			<p><st c="8511">– Hiç uygun düşmez, dediler, senin boyun bu yiğidin göbeğine erişmiyor.</st></p>
			<p><st c="8583">– Canım biz de güreşelim dediysek kıyasıya mı dedik. </st><st c="8637">Ne dersin pehlivan?.. </st><st c="8659">İnsan azmanı delikanlı, Koç Bekir’i aşağıdan yukarı süzüp bıyık altından gülünce, Koç Bekir, anladım, dedi, senin gibi namlı pehlivanlar boşuna güreşmez. </st><st c="8813">Sen beni yenersen, aha bu eşek senin... </st><st c="8853">İyi eşektir, cinstir, ikiyüzelli panganota aldıydım... </st><st c="8908">Benim seni yeneceğim yok ya, sözün gelişi, sen de atı koy ortaya...</st></p>
			<p><st c="8975">– Yahu, biyerini kırar, delirdin mi? </st><st c="9013">dediler. </st></p>
			<p><st c="9022">Koç Bekir,</st></p>
			<p><st c="9032">– Bizim eşek gider ama, dedi, sayende biriki pehlivan oyunu öğreniriz... </st><st c="9106">Merak işte...</st></p>
			<p><st c="9119">İnsan azmanı delikanlı bir eşeğe, bir Koç Bekir’e baktı. </st><st c="9177">Eşeği atın ardına takar giderdi. </st></p>
			<p><st c="9210">Delikanlı,</st></p>
			<p><st c="9220">– Benim şakam yok... </st><st c="9242">dedi.</st></p>
			<p><st c="9247">– Ne şakası koçum, al, eşek helal olsun... </st><st c="9291">Yeter ki sayende biriki oyun öğrenelim.</st></p>
			<p><st c="9330">Soyundular, çıktılar çayıra... </st><st c="9362">Birbirlerine daldılar. </st></p>
			<p><st c="9385">Koç Bekir,</st></p>
			<p><st c="9395">– Aman yiğit, biyerimi kırıp mırıp beni sakat koma da... </st><st c="9453">dedi.</st></p>
			<p><st c="9458">Delikanlının niyeti, işi çabuk bitirip eşeği atın arkasına bağlayıp burdan savuşmaktı. </st><st c="9546">Epiy, dolandı durdu, baktı ki boyu göbeğine gelen adam zorlu.</st></p>
			<p><st c="9607">– Çoktandır güreş tutmadım da hamlık var, hamlamışım, dedi. </st></p>
			<p><st c="9668">Koç Bekir,</st></p>
			<p><st c="9678">– Belli, dedi. </st><st c="9694">Hamlık olmasa beni ezerdin...</st></p>
			<p><st c="9723">İyice kapıştılar. </st><st c="9742">Koç Bekir tek bacak kapıp dağdan inmenin sırtına bindi, burnunu yerde sürtmeye başladı. </st><st c="9830">İşin şakaya gelir yanı olmadığını anlayan delikanlı var gücüyle zorladıysa da kurtulamadı. </st><st c="9921">Neden sonra Koç Bekir, dağdan inmenin ayağını koyuverip çevresinde çalışmaya başladı. </st><st c="10007">İyice yorulan öbürü fosur fosur soluyor, göğsü körük gibi inip inip kalkıyordu. </st><st c="10087">Koç Bekir paça kasnak herifi yerde sürümeye başladı. </st><st c="10140">Hem sürüyor, hem de,</st></p>
			<p><st c="10160">– Vay başıma, vay başıma... </st><st c="10189">Gitti bizim eşek yahu... </st><st c="10214">Eşek değil küheylandı. </st><st c="10237">Hiç böyle bir başpehlivanla güreş tutulur mu... </st><st c="10285">Bende akıl mı var? </st><st c="10304">diye söyleniyordu. </st><st c="10323">Bu sözleri duydukça eşeği almak için büsbütün umutlanan adam zorlandıkça zorlanıyor, ama alttan kalkamıyordu. </st><st c="10433">Koç Bekir bıraktı ayağını... </st><st c="10462">Yerde sürtünmekten alnının derisi kalkmış adam, solumaya burnu yetmediğinden, yaz sıcağının gurk tavuğu gibi ağzını açmış, dili dışarıya sarkmıştı. </st><st c="10610">Koç Bekir dolana dolana söyleniyordu: Vay başımaaa... </st><st c="10664">Ben ne bok yedim yahu?.. </st><st c="10689">Hiç böyle bir başpehlivanla güreş mi tutulur hey avanak... </st><st c="10748">Gitti bizim küheylan eşek göz göre göre... </st><st c="10791">Eyvaaah!..</st></p>
			<p><st c="10801">Böyle diyerek, umutlanan adama çift dalıp attı yere, yeniden sürümeye başladı. </st><st c="10881">Kara sabanla ham tarlayı sürer gibi, adamın burnu yere sürttükçe, pabuç kadar kesekler fırlıyordu. </st><st c="10980">Herif bitmişti, şırıl şırıl ter akıyordu heryanından. </st><st c="11034">Nasıl ağzını topraktan kurtardıysa, can havliyle,</st></p>
			<p><st c="11083">– Bırak artık yahu!.. </st><st c="11106">diye bağırdı. </st></p>
			<p><st c="11120">Koç Bekir,</st></p>
			<p><st c="11130">– Aman yiğit kızma, bıraktım işte... </st><st c="11168">diye adamı boşladı. </st><st c="11188">Sonra da peşreve girişip onun etrafında dolanarak söylenmeye başladı: Vay ben ne bok yedim!.. </st><st c="11282">Gitti benim sürmeli gözlü kancık eşeğim... </st><st c="11325">Kahpe anam beni doğurmasaydı da bugünü görmeseydim... </st><st c="11379">Vay başıma!.. </st><st c="11393">Ayakta duracak dermanı kalmayan adam durduğu yerde sallanıyor, her adım attıkça sendeliyordu. </st><st c="11487">Koç Bekir bir elenseyle yıktı onu, kündeye atıp sürümeye başladı. </st><st c="11553">Koca çayırın etrafını fır dönüyorlardı. </st><st c="11593">Koç Bekir durmadan söyleniyordu: Gitti benim sürmeli gözlü kancık eşeğim, gitti vay... </st></p>
			<p><st c="11680">Burnuyla çayırı süren adam, fırsat buldukça alttan cevap veriyordu:</st></p>
			<p><st c="11747">– Senin kancık eşeğin gitmedi, benim Seklavi kısrağım gitti...</st></p>
			<p><st c="11810">– Vay başıma, analar ne yiğit doğuruyor, vay ben ne bok yedim...</st></p>
			<p><st c="11875">– Sen yemedin, ben yedim onu, ben...</st></p>
			<p><st c="11912">– Vay kahpe anam doğurmaz olaydın...</st></p>
			<p><st c="11949">– Senin anan gibi karının yiğidi mi olur...</st></p>
			<p><st c="11993">– Vay kahpe anam...</st></p>
			<p><st c="12013">– Seninki değil, benimki... </st><st c="12042">Senin anan neden kahpe olsun... </st><st c="12074">Fırsat bulsa sırtüstü yatıp uzanacak kurtulacaktı ama, Koç Bekir bırakmıyordu ki... </st><st c="12158">Koca çayır hallaç pamuğu gibi atılmıştı. </st><st c="12199">Adam alttan, bırak, yenik düştüm... </st><st c="12235">diye inledi. </st></p>
			<p><st c="12248">Koç Bekir,</st></p>
			<p><st c="12258">– Olamaz, senin gibi bir başpehlivan hiçbir vakit yenik düşemez! </st><st c="12324">dedi.</st></p>
			<p><st c="12329">– Pes dedik ulan alçak!..</st></p>
			<p><st c="12355">– Şakadır, inanmam... </st><st c="12378">Senin gibi yiğit pes mi dermiş, yalan vallaha...</st></p>
			<p><st c="12426">– Bittim namussuz... </st><st c="12448">bırak... </st><st c="12457">Bırak ki sırtım yere gelsin!..</st></p>
			<p><st c="12487">– Öyle sırt yere gelmez... </st><st c="12515">Vay benim ceylan bakışlı kancık eşeğim, gitti vay...</st></p>
			<p><st c="12567">İriyarı adam sırtı yere gelsin diye çırpınıp duruyor, tam fırsattır diye kendini yere atacakken, Koç Bekir zorla çevirip hop diye ayağa dikiyordu herifi, sonra yeniden bastırıp sürüyordu.</st></p>
			<p><st c="12755">Adam,</st></p>
			<p><st c="12761">– Al git kısrağı, al, vazgeçtim... </st><st c="12797">deyince Koç Bekir,</st></p>
			<p><st c="12815">– Anladım, dedi, sen bize acıdığından kısrağı bağışlayacaksın da ondan yenik düşersin. </st><st c="12903">Kabul etmem... </st><st c="12918">Bu danışıklı güreştir, olmaz!.. </st><st c="12950">Koca adamı hamur gibi yoğurdu yaydı, bıraktı. </st><st c="12996">Taze manda tersi gibi çayıra yayılan adamın şiş göbeği inip kalkıyordu. </st><st c="13068">Dermansız düşmüş, kımıldayamıyordu. </st><st c="13104">Koç Bekir, Arap atına atladı, eşeği de eğere bağladı, yere yayılmış adama, sen bize bu kısrağı bağışlamak için düzen kurdun ya, anlamadık belleme, dedi, vay başıma!.. </st><st c="13271">Az daha sürmeli gözlü kancık eşek gidecekti elden... </st><st c="13324">Bir bok yedik ki...</st></p>
			<p><st c="13343">Adam,</st></p>
			<p><st c="13349">– Ben, ben... </st><st c="13364">ben yedim... </st><st c="13377">diye inledi. </st></p>
			<p><st c="13390">Koç Bekir kısrakla girdi kasabaya...</st></p>
			<p><st c="13426">O günden sonra başı darda kaldıkça eşeğine atlar, yola çıkar... </st><st c="13491">Kimi zaman bir öküzle, inekle, mandayla döner ; bir seferinde elli koyunluk bir sürüyle gelmişti...</st></p>
			
			</section>
  <div id="charCountTotal" value="13590"></div></body>
</html>
