<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Pil Ulan Pil Be!</st></h1>
			<p><span><st c="16">B</st></span><st c="18">u yazıyı ister bir ciddi makale sayın, ister mizah hikâyesi ; bu sizin yorumunuza bağlı.</st></p>
			<p><st c="106">Polonya’daki bir dostum, geçenlerde aldığım mektubunda şöyle diyor:</st></p>
			<p><st c="174">“Türkiye’de mizahçılıktan kolay ne var... </st><st c="217">Sabahtan akşama kadar alay edilecek yığınla konunun içindesin. </st><st c="280">Seç seç, beğendiğini yaz! </st><st c="306">Bütün politikacılar, yöneticiler, hatta herkes senin için çalışıyor. </st><st c="375">Olayları hiç değiştirmeden, olduğu gibi yazsan yine mizah olur.”</st></p>
			<p><st c="439">Çok sevdiğim bir dostumdan aldığım bu mektup beni öyle üzdü ki... </st><st c="506">İnsanoğlu uğraşının zorluğundan yakınmayı pek sever. </st><st c="559">Herkes birbirine, “İşim ne zor, ne zor, bilemezsin...” deyip durur. </st><st c="627">Elini sıcak sudan soğuk suya sokmadan yaşayan, bir elleri yağda, bir elleri balda olan rantiyeler, mirasyediler bile böyledir.</st></p>
			<p><st c="753">Elbet ben de yaptığım işin zorluğuyla övünüp avunanlardan biriyim. </st><st c="821">İşte buyüzden dostumun yazdıklarına alındım. </st><st c="866">Bu üzüntüm, gerçekle yüz yüze gelmemdendi. </st><st c="909">Doğrusu da bu: Bütün kişiler, bütün olaylar Türkiye’de mizahçılara yardımcı... </st><st c="988">Hiçbir mizahçı, bizim şu belli ve ünlü politikacılarımızın ciddi ciddi söyledikleri söylevler kadar kuvvetli mizah yazamaz. </st><st c="1112">Okurlar, ciddi gazetelerimizdeki yazılara katıla katıla gülmüyorlarsa, bu yazıların ciddi gazetelerde çıktığına inandırılmış olmalarındandır.</st></p>
			<p><st c="1253">Dostumdan gelen bu mektup yüzünden mizahçılık iyice gözümden düştü ; sanki bir iş mi yapıyordum...</st></p>
			<p><st c="1352">Bu mektubu aldığımın ertesi günü Avusturya’da basılmış bir kitabım geldi. </st><st c="1427">Sevinçle kitabı karıştırmaya başladım. </st><st c="1466">Almanca konuşulan bölgelerin okurlarına beni tanıtan yazıda, benim mizahımın, ünlü mizahçı Roda Roda’ nın mizahına benzediği yazılıydı. </st><st c="1602">Ünlü mizahçı Roda Roda!.. </st><st c="1628">Mizahımın benzediği Roda Roda’yı tanımadığım için utandım. </st><st c="1687">Başkalarına sordum, tanıyan yok... </st><st c="1722">Oysa Roda Roda’yı bütün Avrupa tanırmış, yazıları her dile çevrilmiş.</st></p>
			<p><st c="1791">Roda Roda’nın kitaplarını getirttim. </st><st c="1829">Gerçekten Roda Roda’yla aramızda büyük benzerlik olduğunu gördüm. </st><st c="1895">Hatta aynı konuları yazdığımız bile olmuş. </st><st c="1938">Ne var ki, Roda Roda’nın Birinci Dünya Savaşından önce yazmış olduğu bir olayı, ben İkinci Dünya Savaşından onyedi yıl sonra bile bitürlü yazamamışım. </st><st c="2089">İkinci Dünya Savaşının son yıllarında tanık olduğum bir olayı yirmi yıldanberi yazmak isterim de, türlü korkular, kaygılar yüzünden bitürlü yazamazdım. </st><st c="2241">Bir de baktım ki, Avusturya-Macaristan İmparatorluğu ordusunda geçmiş olan buna benzer olayı Roda Roda rahatlıkla, şakır şakır yazmış, yazabilmiş. </st><st c="2388">Türkiye’de mizahçılığın kolay olduğunu sananlar, mizahın nelerle, nasıl kısıtlanmış olduğunu da hesaplıyorlar mı? </st><st c="2502">Zübük’lerden biri çıkar bir nutuk atar, herkes bunu ciddi ciddi dinler, alkışlar. </st><st c="2584">Bir mizahçı, virgülünü bile değiştirmeden bu nutku yazsa başı derde girer.</st></p>
			<p><st c="2658">Roda Roda’nın elli yıl önce yazmış olduğu hikâyeden bayağı cesaretlendim, yıllardır yazamadığım o hikâyeyi artık yazayım dedim.</st></p>
			<hr />
			<p><st c="2786">Generalin teftişe geleceği haberi duyulunca kışlanın pencere camları bile zangır zangır titremeye başlamıştı. </st><st c="2897">Tümenin bağımsız muhabere bölüğü bir haftadır teftişe hazırlanmaktaydı.</st></p>
			<p><st c="2968">Her subayın zat işlerindeki sicilinden başka, bir de kışlada, askerler arasında bir sicili vardır. </st><st c="3068">Bu generalin kışladaki sicili şöyleydi:</st></p>
			<p><st c="3107">“Küçük rütbeliyken savaşlara girmiş, kahramanlıklar, başarılar göstermiş, üç yara almış. </st><st c="3197">Çok bilgili ama çok sert. </st><st c="3223">Erlere çok, ama çok yumuşak, nazik davranır ; subaylara da böyle olduğu söylenemez. </st><st c="3307">Eğitim psikolojisine, erlerin psikolojisine çok meraklıdır. </st><st c="3367">Bu konuda, çok zengin deneyimlerinden yararlanarak iki de kitap yazmıştır. </st><st c="3442">Bir de kızdığı, bağırdığı hiç duyulmamıştır. </st><st c="3487">Erlere ‘Oğlum, yavrum, çocuğum, yiğidim, aslanım’ diye seslenir. </st><st c="3552">Çok disiplin seven general, subaylarla çok resmî ve ciddi konuşur. </st><st c="3619">Çok iyi yüreklidir.”</st></p>
			<p><st c="3639">Teftiş günü sabah erkenden muhabere bölüğü talim alanına gelmişti. </st><st c="3707">Erlerin teçhizatında en küçük bir eksik yoktu, tüfekleri pırıl pırıldı. </st><st c="3779">Hepsi tertemizdi.</st></p>
			<p><st c="3796">Teftiş düzenindeki bölüğün önündeki masalarda sahra telefonu, santral, kablo, makara, pil, pırıldak, flama, maniple gibi muhabere gereçleri duruyordu.</st></p>
			<p><st c="3947">Gözlerinden kaçmış hiçbir eksik kalmaması için subaylar bölüğü tekrar tekrar inceliyorlardı.</st></p>
			<p><st c="4040">İki otomobil geldi, bölüğün önünde durdu. </st><st c="4083">General ve subaylar indi otomobillerden.</st></p>
			<p><st c="4123">Generalin “Merhaba!”sına ve “Nasılsınız?” sorusuna erler iki kere “Sağol!” diye cevap verdiler. </st><st c="4220">Çelik gibi bölük, çakı gibi erler...</st></p>
			<p><st c="4256">Sol yanağında derin bir yara izi bulunan, pancar yüzlü, keskin bakışlı, sert görünüşlü generalin her sorduğuna erler doğru ve tıkır tıkır cevaplar veriyorlardı. </st><st c="4418">Hiçbir duygusunu dışa vurmayan generalin cevaplardan çok memnun kaldığı bakışlarından belliydi ; ama asıl memnun olanlar bölük subaylarıydı. </st><st c="4559">Subayların generalden özenerek sertleştirmeye çalıştıkları yüz çizgileri yuvarlaklaşmış keskin bakışları yumuşamıştı.</st></p>
			<p><st c="4676">General nerdeyse, “Bölüğünüzü iyi yetiştirmişsiniz teşekkür ederim,” diyecekti ki, gözü arka sırada gizlenmiş gibi duran kara kuru, çopur, çelimsiz bir ere takıldı. </st><st c="4842">Bu cılız er, çantasının altında ve elbisesinin içinde kaybolmuş gibiydi ; haki şapkasıyla ceketi arasında bir çocuk avucu küçüklüğündeki kara suratı görünüyordu.</st></p>
			<p><st c="5003">General,</st></p>
			<p><st c="5012">– Gel oğlum buraya! </st><st c="5033">dedi.</st></p>
			<p><st c="5038">Er, gözlerini kırpıştırarak baktı ve kımıldamadı. </st></p>
			<p><st c="5089">General,</st></p>
			<p><st c="5097">– Gel çocuğum, gel! </st><st c="5118">dedi.</st></p>
			<p><st c="5123">Gözlerini kırpıştıran er yine kımıldamayınca general,</st></p>
			<p><st c="5177">– Yavrum, ileri çık, bana gel! </st><st c="5209">dedi.</st></p>
			<p><st c="5214">Sonra da elini erin omzuna koyarak, onu sıradan çıkarıp masalardan birinin önüne getirdi. </st><st c="5305">Masanın üstünden sahra telefonu pilini alıp ere gösterdi:</st></p>
			<p><st c="5362">– Bu ne?</st></p>
			<p><st c="5371">Sesini çıkarmayan er, dudaklarını buruşturup, gözlerini kırpıştırıp duruyordu.</st></p>
			<p><st c="5450">– Bunun adı ne yavrum?</st></p>
			<p><st c="5473">Er, ayaklarını oynatıyor, hafif hafif ayaklarının birini kaldırıp öbürünü indiriyordu.</st></p>
			<p><st c="5560">Demindenberi erlerin her soruya doğru cevap vermesinden pek kıvanmış olan bölük komutanı, generalin karşısına geldi, tam askerce bir selam verdikten sonra,</st></p>
			<p><st c="5716">– Müsaade buyurulursa generalim, bir maruzatım var... </st><st c="5771">dedi. </st></p>
			<p><st c="5777">Gözlerinden şimşek çakan general,</st></p>
			<p><st c="5810">– Nedir? </st><st c="5820">diye gürledi.</st></p>
			<p><st c="5833">Sözlerini başkalarının duymaması için generale yaklaşan subay yavaşça,</st></p>
			<p><st c="5904">– Generalim, dedi, bu er... </st><st c="5933">nasıl söyleyeyim... </st><st c="5953">biraz... </st><st c="5962">dejenere... </st><st c="5974">yani... </st><st c="5982">anlayışı kıt ve...</st></p>
			<p><st c="6000">Yüzbaşı sözünü tamamlayamadı ve birden kıyametler koptu. </st><st c="6058">Generalin incecik dudaklarından yıldırımlar saçılıyordu:</st></p>
			<p><st c="6114">– Ne demek!.. </st><st c="6129">Yüzbaşııı!.. </st><st c="6142">Genç arkadaş!.. </st><st c="6158">Katiyen böyle bir söz istemem!.. </st><st c="6191">Bir daha duymayayım. </st><st c="6212">Sen... </st><st c="6219">sen ha!.. </st><st c="6229">Bizim askerlerimize... </st><st c="6252">ha? </st><st c="6256">Hem de... </st><st c="6266">çocuklarımıza... </st><st c="6283">Biz o beğenmediğin, anlayışsız dediklerinle düşmanı pabuçsuz kaçırdık. </st><st c="6354">Onların babaları vatan kurtardı ve de dedeleri üç kıtaya şan saldı. </st><st c="6422">Biz bu yiğitlerle, modern silahlara karşı sopalarla, odunlarla yürüdük.</st></p>
			<p><st c="6493">Generalin yavaş yavaş kızgınlığı azalıyordu. </st><st c="6539">Uzun söylevinden sonra subaylara,</st></p>
			<p><st c="6572">– Etrafıma toplanın! </st><st c="6594">dedi.</st></p>
			<p><st c="6599">Subaylar generali çepeçevre çevirdiler.</st></p>
			<p><st c="6639">– Şunu biliniz ki, öğretilen şeyi öğrenemeyen hiçbir erimiz yoktur ; yeter ki biz onlara öğretmesini bilelim. </st><st c="6750">Şimdi sizlere, bir ere nasıl öğretileceğini göstereceğim. </st><st c="6808">Komutanın anlayışsız dediği bu er, göreceksiniz ki herşeyi öğrenecek. </st><st c="6878">Eğitim psikolojisini, erlerimizin psikolojisini bilmiyorsunuz.</st></p>
			<p><st c="6940">General, eğitim psikolojisi üstüne de uzun bir söylev çektikten sonra, masadaki pili eline alıp çok tatlı, ılık bir sesle karşısındaki ere,</st></p>
			<p><st c="7080">– Oğlum, bunun adı pildir... </st><st c="7110">dedi, anladın mı? </st><st c="7128">Şimdi sen söyle bakayım, neymiş bu?</st></p>
			<p><st c="7163">Erin cevabını beklemeden, çevresindeki subaylara,</st></p>
			<p><st c="7213">– İşte böyle bir bir, teker teker anlatacaksınız, gördünüz ya... </st><st c="7279">dedi.</st></p>
			<p><st c="7284">Er, hiçbişey duymamış gibi duruyor, postallarını oynatıyordu. </st></p>
			<p><st c="7347">General,</st></p>
			<p><st c="7355">– Söyle yavrum, dedi, bak ben söylüyorum, sen de söyle: Pil!.. </st><st c="7419">Bu elimde tuttuğumun adına pil denir, pil... </st><st c="7464">Neymiş? </st><st c="7472">Söyle aslanım!</st></p>
			<p><st c="7486">Er büyük bir rahatlıkla generalin apoletlerine bakıyordu.</st></p>
			<p><st c="7544">– Neymiş bunun adı yiğidim? </st><st c="7573">Pilmiş... </st><st c="7583">Söyle canım, söyle yavrum, söyle oğlum... </st><st c="7625">Pil de, pil de... </st><st c="7643">hadi pil de tosunum, pil...</st></p>
			<p><st c="7670">Sesi şefkatten titriyordu.</st></p>
			<p><st c="7697">– Bu pildir... </st><st c="7713">pil!.. </st><st c="7720">Anladın ya, pil!.. </st><st c="7739">Sen de söyle benim gibi... </st><st c="7766">Bak, dudaklarını benim gibi kapa, sonra aç. </st><st c="7810">Bak, böyle işte... </st><st c="7829">Pil!..</st></p>
			<p><st c="7835">General subaylara döndü:</st></p>
			<p><st c="7860">– Arkadaşlar!.. </st><st c="7877">Bu erin çabuk öğrenen, kavrayan bir er olmayışı bizim için çok isabet oldu. </st><st c="7953">Maksat böylelerine öğretmektir, öbürleri nasıl olsa öğrenir. </st><st c="8014">Şimdi dikkat edin!</st></p>
			<p><st c="8032">Subaylar saçtan tırnağa göz kulak kesilmişlerdi. </st><st c="8082">General, ipek yumuşaklığında sesiyle ne kadar “yavrum, oğlum, çocuğum” dediyse, uğraştıysa da ere bitürlü pil dedirtemedi. </st><st c="8205">Pil demek şöyle dursun, erin ağzından hiçbir ses çıkmıyordu.</st></p>
			<p><st c="8265">General, subaylara,</st></p>
			<p><st c="8285">– Sabırlı olmak lazım, dedi, başarının ilk şartı sabırdır. </st><st c="8345">Böyle durumlarda ere nasıl öğreteceksiniz ; şimdi size bunu göstereceğim. </st><st c="8419">(Ere döndü.) Dünyada herşeyin bir adı vardır yiğidim, işte bunun adı da pildir, pil... </st><st c="8506">Ne bunun adı?</st></p>
			<p><st c="8519">Hiç oralı olmayan er bel bel bakıyordu. </st></p>
			<p><st c="8560">General,</st></p>
			<p><st c="8568">– Yoksa sağır mı? </st><st c="8587">dedi.</st></p>
			<p><st c="8592">– Değil generalim...</st></p>
			<p><st c="8613">– Türkçe bilmiyor mu?</st></p>
			<p><st c="8635">– Bilir generalim.</st></p>
			<p><st c="8654">– İyi öyleyse... </st><st c="8672">Böyle bir erle karşılaşmamız isabet. </st><st c="8709">Bu durumda hiç yılmadan, usanmadan ve bıkmadan uğraşacaksınız. </st><st c="8772">Bu tip erler zor öğrenirler ama, bir de öğrendiler mi, artık hiç unutmazlar, ölseler unutmazlar ; onun için ben geç öğrenen askerleri, çabuk öğrenenlere tercih ederim. </st><st c="8940">Dikkat edin... </st><st c="8955">(Ere,) Oğlum, hiç sıkılma, sıkılacak bişey yok... </st><st c="9005">Utanma da... </st><st c="9018">Ben senin komutanınım, baban sayılırım. </st><st c="9058">Hiç çekinmeden konuş yavrucuğum. </st><st c="9091">Ben ne dersem tekrar et... </st><st c="9118">Pil...</st></p>
			<p><st c="9124">Erin dudakları tutkalla yapıştırılmıştı sanki. </st><st c="9172">Bu ağzı bıçak bile açamazdı.</st></p>
			<p><st c="9200">– Arkadaşlar! </st><st c="9215">Akılda tutmanın, hafızanın bir şartı da “tekrardır”. </st><st c="9268">Sabırlı olun! </st><st c="9282">Tekrar ede ede, bakın şimdi nasıl öğreteceğim... </st><st c="9331">(Ere,) Oğlum, ben şimdi on kere pil, pil diyeceğim, sonra sen söyleyeceksin: Pil, pil, pil, pil... </st><st c="9430">Söyle yavrum, pil de!.. </st><st c="9454">(Subaylara,) Demek bu er on kere tekrarla anlamıyor, öyleyse yirmi kere tekrar edeceğiz... </st><st c="9545">(Ere,) Oğlum, ben şimdi yirmi kere pil diyeceğim. </st><st c="9595">İyi dinle yavrum: Pil, pil, pil, pil, pil, pil... </st><st c="9645">Hadi şimdi sıra sende. </st><st c="9668">Söyle bakayım, pil de yavrum, pil de aslanım, pil de çocuğum, pil de canım, pil de oğlum. </st><st c="9758">Hadi, bak söyleyeceksin işte! </st><st c="9788">Pil de tosunum, pil de çocuğum... </st><st c="9822">Pil de be!..</st></p>
			<p><st c="9834">General birdenbire toparlanıp yumuşamaya çalışarak, subaylara,</st></p>
			<p><st c="9897">– Kızmak yok, dedi, kızarak olmaz. </st><st c="9933">Hiç kızmadan anlatacaksınız. </st><st c="9962">Sizin işiniz bu... </st><st c="9981">Kimisi yirmi kerede öğrenir, kimisi otuz kerede... </st><st c="10032">(Ere,) Kulağını aç, iyi dinle, şimdi ben otuz kere pil diyeceğim, sonra da sen... </st><st c="10114">Pil, pil, pil, pil, pil... </st><st c="10141">Kaç oldu?.. </st><st c="10153">Pil, pil, pil... </st><st c="10170">Hadi, söyle!</st></p>
			<p><st c="10182">– !..</st></p>
			<p><st c="10188">– Pil, pil, pil... </st><st c="10208">Pil be, pil yahu... </st><st c="10228">Piiiil!.. </st><st c="10238">Söyle! </st></p>
			<p><st c="10245">Yine birden kendine gelen general, subaylara,</st></p>
			<p><st c="10290">– Sinirlenmek yok! </st><st c="10310">dedi, asabınıza hâkim olacaksınız... </st><st c="10347">Sinirlenirseniz karşınızdaki büsbütün şaşırır.</st></p>
			<p><st c="10393">General kırk kere, sonra elli kere pil diye tekrarladı.</st></p>
			<p><st c="10449">– Pil, pil, pil!.. </st><st c="10469">Söyle yavrum sen de söyle çocuğum, söyle ulan! </st><st c="10516">Söyleee!.. </st><st c="10527">Pil... </st><st c="10534">Pil dedik. </st><st c="10545">Pil!..</st></p>
			<p><st c="10551">– !..</st></p>
			<p><st c="10557">– Pil, pil, pil... </st><st c="10577">Hadi!</st></p>
			<p><st c="10582">– !..</st></p>
			<p><st c="10588">General birden bomba gibi patladı:</st></p>
			<p><st c="10623">– Pil ulan şeyoğluşey! </st><st c="10647">Tekrarla!..</st></p>
			<p><st c="10658">Erin ağzı açıldı, korkudan titreyerek aynı sözleri generale bağırdı:</st></p>
			<p><st c="10727">– Pil ulan şeyoğluşey!</st></p>
			<p><st c="10750">Alnındaki terleri silen general, subaylara,</st></p>
			<p><st c="10794">– Görüyorsunuz ya, dedi, pekâlâ da öğretilebiliyormuş.</st></p>
			
			</section>
  <div id="charCountTotal" value="10849"></div></body>
</html>
