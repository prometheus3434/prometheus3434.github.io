<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bit Yarışı</st></h1>
			<p><st c="11">–  </st><span><st c="14">H</st></span><st c="15">iç bit yarışı seyrettiniz mi?</st></p>
			<p><st c="44">Hayır, seyretmemişlerdi. </st><st c="70">Bit yarışı diye bişey duymuşlardı ama, nasıl bir yarıştır, bilmiyorlardı. </st><st c="144">İnanmıyorlardı bile böyle bir yarış olabileceğine. </st><st c="195">Laf olsun diye söylenen bir söz sanıyorlardı bit yarışını.</st></p>
			<p><st c="253">– Siz seyrettiniz mi?</st></p>
			<p><st c="275">– Seyretmenin lafı mı olur, hem de çok seyrettim. </st><st c="326">Kendim de bit yarıştırdım...</st></p>
			<p><st c="354">– Nasıl oluyor, aman anlatsanıza...</st></p>
			<p><st c="390">– İkinci Dünya Savaşının sonlarına doğru, bir akşam bir meyhanede arkadaşlarla içiyoruz. </st><st c="480">Şimdi başbakanın hükümet programı diye söylediği bazı sözleri, ben o gece meyhanede sarhoşlukla ağzımdan kaçırmışım. </st><st c="597">Sarhoş olmasaydım hiç söyler miyim? </st><st c="633">Nasıl olsa yirmi yıl sonra başbakan hükümet programı olarak söyleyecek, acelem ne? </st><st c="716">Sarhoşluk işte... </st><st c="734">Neyse efendim... </st><st c="751">Meyhanede bulunan sadık yurttaşlarımızdan biri hemen karakola koşup meyhanede bir adamın işçilerin sendika kurmaları gerektiğini söylediğini ihbar ediyor. </st><st c="906">Bu ihbar üzerine, beş on sivil polis meyhaneye gelip beni çeviriyor, başlıyorlar benimle kadeh tokuşturup konuşmaya. </st><st c="1023">Benim onların sivil siyasi polis olduklarından haberim yok tabii... </st><st c="1091">Demindenberi meyhanede kendi arkadaşlarımla bitürlü anlaşamıyorduk, boyuna tartışıyorduk ; oysa bu yeni gelenlerle birbirimize kaynaşıverdik.</st></p>
			<p><st c="1232">Bitanesi bana,</st></p>
			<p><st c="1247">– Bu bizim hükümette iş yok ha? </st><st c="1280">Ne dersiniz? </st><st c="1293">diyor. </st></p>
			<p><st c="1300">Ben de ona,</st></p>
			<p><st c="1311">– Çok haklısınız! </st><st c="1330">diyorum. </st></p>
			<p><st c="1339">Sonra şerefe kadeh kaldırıyoruz. </st></p>
			<p><st c="1372">Başka biri,</st></p>
			<p><st c="1383">– Zenginler işçileri sömürüyorlar... </st><st c="1421">Siz de bu düşüncede misiniz? </st><st c="1450">diyor.</st></p>
			<p><st c="1456">– Evet... </st><st c="1467">diyorum.</st></p>
			<p><st c="1475">Yine şerefe kadeh kaldırıyoruz.</st></p>
			<p><st c="1507">Benim kendiliğimden bişey söylediğim yok. </st><st c="1550">Onlar söylüyor, ben de onaylıyorum. </st><st c="1586">Ama doğrusu, içimden de, “Yahu, artık halk uyanmaya başladı, bak şu insanlara, neler düşünmeye başladılar!” diye de seviniyorum. </st><st c="1715">Oysa beni, memleket hesabına sevindirenlerin hepsi de polismiş.</st></p>
			<p><st c="1778">Meyhaneden çıktık. </st><st c="1798">Ben, yarısı içkidense, yarısı da sevinçten iyice sarhoş olmuşum, sallanıp duruyorum. </st><st c="1883">O sonradan meyhaneye gelip de çok iyi anlaştığımız adamlar, yuvarlanmayayım diye koluma girdiler, sıkıca beni götürüyorlar. </st><st c="2007">Ben,</st></p>
			<p><st c="2011">– Zahmet buyurmayın, ben giderim... </st><st c="2048">dedikçe,</st></p>
			<p><st c="2056">– Hiç olur mu efendim... </st><st c="2082">Biz sizi emniyetli biyere koymadan bırakmayız... </st><st c="2131">diyorlar.</st></p>
			<p><st c="2140">Yahu memlekette helal süt emmiş ne insan evlatları var, aşkolsun...</st></p>
			<p><st c="2208">– Müsaade buyurun efendim, vallahi ben giderim...</st></p>
			<p><st c="2258">– Yooo, katiyen bırakmayız... </st><st c="2289">Biz götüreceğiz...</st></p>
			<p><st c="2307">Allah Allah... </st><st c="2323">Bunlar beni götürüyorlar ama, ters yana gidiyoruz.</st></p>
			<p><st c="2373">– Ben Kasımpaşa’da oturuyorum... </st><st c="2407">Siz beni bırakın, ben burdan kendim giderim. </st><st c="2452">Buraya kadar getirdiniz ya, eksik olmayın, çok teşekkür ederim...</st></p>
			<p><st c="2517">– Biz sizi bu halde geceyarısı sokaklarda bırakamayız... </st><st c="2575">Siz hele bu gece bizim konuğumuz olun da...</st></p>
			<p><st c="2618">Ne iyi kalpli insanlar canım... </st><st c="2651">Allah razı olsun... </st><st c="2671">Memleket hakkında çok iyi umutlara kapıldığımdan keyfimden hafif hafif şarkılar da mırıldanıyorum.</st></p>
			<p><st c="2769">– Gece vakti, ama sizinkileri de rahatsız edeceğim... </st><st c="2824">Bana müsaade edin...</st></p>
			<p><st c="2844">– Estağfurullah... </st><st c="2864">Ne rahatsızlığı?.. </st><st c="2883">Biz görevimizi yapıyoruz... </st><st c="2911">Siz bu gece bizde kalın...</st></p>
			<p><st c="2937">Üç onlar, bir de ben, dört... </st><st c="2968">Bindik bir arabaya... </st><st c="2990">Doğru Istanbul Emniyet Müdürlüğüne. </st><st c="3026">Ben oralarını bilmediğim için, onların oturduğu apartmana giriyoruz sanıyorum.</st></p>
			<p><st c="3104">– Ooo, apartmanınız ne büyükmüş...</st></p>
			<p><st c="3139">Merdiveni çıkıyoruz. </st><st c="3161">İçimden, “Benim de bu konukseverliğin altında kalmamam gerekli ama, bu adamları benim iki küçük odalı bekâr evimde nasıl ağırlayacağım?” diye düşünüp duruyorum. </st><st c="3322">Onlar hâlâ beni kollarında merdivenden çıkarıyorlar. </st><st c="3375">Birara,</st></p>
			<p><st c="3382">– Arkadaşlar, valla beni çok mahcup ettiniz... </st><st c="3430">dedim. </st></p>
			<p><st c="3437">Ben bu sözü söylememle, sol yanımdaki,</st></p>
			<p><st c="3475">– Yürü ulan şeyoğluşey! </st><st c="3500">deyip de boş böğrüme bir dirsek indirince, ben basamaklara yığılakaldım.</st></p>
			<p><st c="3572">Yoo, buna eşek şakası derler hani... </st><st c="3610">Arkadaşlık markadaşlık ama, ben sululuktan hiç hoşlanmam. </st><st c="3668">Ama ne de olsa onlardan iyilik gördüğümden birden sertleşemedim de, hani onlar bana şakadan “şeyoğluşey” deyince ben de altta kalmamak için, sözde yaptıkları şakaya gülümseyerek.</st></p>
			<p><st c="3846">– Ulan yapmayın hergeleler... </st><st c="3877">dedim.</st></p>
			<p><st c="3883">Dememle yüzüme gözüme sille tokat tekme inmeye başladı. </st><st c="3940">Ondan sonrasını hayal meyal hatırlıyorum. </st><st c="3982">Artık sarhoşluktan mı sızmışım, yoksa dayaktan mı bayılmışım, bilmiyorum. </st><st c="4056">Sabahleyin erkenden uyandım ki, buz gibi taşların üstüne uzatılmışım. </st><st c="4126">Yerimden kalkmaya çalıştım, nerde, kımıldayamıyorum bile, turşu olmuşum. </st><st c="4199">Zihnimi toparlamaya çalışıyorum: Meyhanede birileriyle arkadaş olduk, sonra beni onlar alıp misafir ettilerdi. </st><st c="4310">İyi ama bu ne biçim misafirlik canım...</st></p>
			<p><st c="4349">Herhalde onlar da çok sarhoştu... </st><st c="4384">Sarhoşlukla biz birbirimize girdik. </st><st c="4420">Şimdi uyanırlar, özür diler, kahvaltı getirirler...</st></p>
			<p><st c="4471">Evet, bir posta daha dayak yiyerek kahvaltıyı ettim. </st><st c="4525">Sonra oradan savcılığa, ordan da cezaevine... </st><st c="4571">Vallahi, meyhanede bütün söylediklerim, şimdi başbakanın hükümet programı olarak ilan ettiklerinin onda biri bile değil...</st></p>
			<p><st c="4693">Cezaevini boyladım. </st><st c="4714">Üstümde bikaç kuruşum vardı. </st><st c="4743">İlk günler iyi geçti. </st><st c="4765">Ama para suyunu çekince, iyice tırıl kaldım. </st><st c="4810">Gelenim, gidenim, arayanım, soranım yok... </st><st c="4853">Benim gibi züğürtleri cezaevinde “Âdembaba Koğuşu”na atıyorlar. </st><st c="4917">Bu Âdembaba Koğuşunu anlatmaya kalksam sabaha kadar bitmez. </st><st c="4977">Yalnız şu kadarını söyleyeyim, belki anlatabilirim.</st></p>
			<p><st c="5028">Ben daha Âdembaba Koğuşuna gitmemiştim. </st><st c="5069">Bigün cezaevinin orta bahçesinde geziniyoruz. </st><st c="5115">Âdembaba Koğuşunun penceresine doluşmuş mahkûmlar, bahçede gezinen bir koğuş arkadaşlarına durmadan,</st></p>
			<p><st c="5215">– Gelsene ulan... </st><st c="5234">Hani on dakika gezecektin namussuz, bir saati bile geçti... </st><st c="5294">Gelsene! </st><st c="5303">diye bağırıp duruyorlar.</st></p>
			<p><st c="5327">Neymiş, biliyor musunuz? </st><st c="5353">Koca Âdembaba Koğuşunda, yalnız bitek pantolon varmış, herbiri bu pantolonu sırayla giyip bahçeye teker teker güneşlenmeye çıkarlarmış. </st><st c="5489">İçlerinden biri ayağına pantolonu giymiş, bir saattir dönmüyor koğuşa... </st><st c="5562">Öbürlerinin de ayağında pantolon olmadığından, donla bahçeye inip onu yakalayamıyorlar. </st><st c="5650">Boyuna bağırıyorlar demir parmaklıklı pencerelerden:</st></p>
			<p><st c="5702">– Ulan, sen bir daha buraya gelmeyecek misin... </st><st c="5751">Nasıl olsa geleceksin...</st></p>
			<p><st c="5775">İşte beni böyle bir Âdembaba Koğuşuna attılar.</st></p>
			<p><st c="5822">Aklına gelen gelmeyen hertürlü sefillik, rezillik ortada...</st></p>
			<p><st c="5882">O günlerde de bütün Türkiye’de tifüs salgını var. </st><st c="5933">Hatta hikâyeci Kenan Hulûsi’yle romancı İskender Fahrettin bile, o günlerde tifüse yakalanıp ölmüşlerdi. </st><st c="6038">DDT de daha çıkmamış, bit ölüm saçıyor...</st></p>
			<p><st c="6079">Her sabah kalkıyoruz ki, cezaevinde bikaç kişi tifüsten ölmüş. </st><st c="6143">Ölüleri sedyeye koyup orta bahçeden geçiriyorlar. </st><st c="6193">Tifüsten ölüm olmadığı gün yok. </st><st c="6225">Bazı gün, on onbeş kişinin öldüğü de oluyor.</st></p>
			<p><st c="6269">Bu tifüs berbat bişey, akşamdan ateşi yükseliyor hastanın, sabahleyin bakıyorsun ölmüş...</st></p>
			<p><st c="6359">Âdembaba Koğuşuna soktular beni, daha doğrusu ittiler... </st><st c="6417">Baktım, koğuştakilerin hepsi, birbirinin üstüne yığılıp toplanmış bişey seyrediyorlar. </st><st c="6504">Ben de sokulup baktım, ama anlayamadım. </st></p>
			<p><st c="6544">Oradan birisine,</st></p>
			<p><st c="6560">– Ne oluyor arkadaş? </st><st c="6582">dedim.</st></p>
			<p><st c="6588">– Bit yarışı... </st><st c="6605">dedi.</st></p>
			<p><st c="6610">Neee? </st><st c="6617">Bit yarışı mı? </st><st c="6632">Yahu, insanlar tifüsten kırılıyor, bunlar burda bit yarışı yapıyorlar.</st></p>
			<p><st c="6702">Bu koğuştaki adamlar da çok lanet, ters insanlar ; bunlara bişey de söylenmez. </st><st c="6782">Konuşulabilecek gibi gözüme kestirdiğim birine, bitte ölüm tehlikesi olduğunu anlatmaya çalıştım aklımca. </st><st c="6888">Sakalları uzamış, ayağında kir rengi uzun paçalı bir don olan adam bana,</st></p>
			<p><st c="6960">– Bu bitler yarış için özel yetiştirilmişlerdir, bunlarda mikrop olmaz... </st><st c="7035">dedi.</st></p>
			<p><st c="7040">– Mikropsuz oldukları nasıl anlaşılıyor?</st></p>
			<p><st c="7081">– Bunlar başka bitlerle temas ettirilmiyorlar ki... </st><st c="7134">Özel olarak bakılıp besleniyor, yetiştiriliyor...</st></p>
			<p><st c="7183">Şimdi size bit yarışının nasıl olduğunu anlatayım. </st><st c="7235">Yarış alanı iyice düz olacak. </st><st c="7265">Döşemenin üstüne düz bir teneke koymuşlar. </st><st c="7308">Tenekenin üstüne tebeşirle bir daire çiziliyor. </st><st c="7356">Bu dairenin dışına, çok daha büyük bir daire çiziliyor. </st><st c="7412">Yarışacak bitler, ortadaki dairenin içine aynı zamanda bırakılıyor. </st><st c="7480">Tabii bitler yürümeye başlıyorlar. </st><st c="7515">Dıştaki daireyi kimin biti daha önce geçerse o bit yarışı kazanıp birinci oluyor, arkasından ikinci, üçüncü geliyor.</st></p>
			<p><st c="7631">Tıpkı öbür koğuşlarda kumar oynarken olduğu gibi, bit yarışlarında da bir manocu var. </st><st c="7718">Koğuşun ağası olan manocu, hem de bit yarışlarında hakem görevini yapıyor. </st><st c="7793">Yarışan bitlerin derecelerini o söylüyor ; kimse ona karşı gelemiyor.</st></p>
			<p><st c="7862">Koğuşta her isteyen kendi bitini yarışa sokuyor. </st><st c="7912">Ama bitini yarışa sokabilmesi için, yarışacak bit başına önceden bir parayı ortaya koyması gerekli. </st><st c="8012">Diyelim, her yarışçı bit başına, üçer lira. </st><st c="8056">On bit yarışıyorsa, otuz lira ortada. </st><st c="8094">Birinci gelen bitin sahibi, ortadaki paranın üçte biri olan on lirayı alıyor. </st><st c="8172">İkinci gelen bitin sahibi, koyduğu paranın iki katını, yani altı lira alıyor. </st><st c="8250">Üçüncü gelen bitin sahibi de koyduğu paranın birbuçuk katını, yani dörtbuçuk lira alıyor. </st><st c="8340">Dördüncü gelen bitin sahibi, ancak koyduğu parayı geri alıyor, yani üç lirasını kurtarıyor. </st><st c="8432">Geriye kalan paranın hepsi manocunun.</st></p>
			<p><st c="8469">Bitlerini yarışa sokacak kadar parası olmayanlar da, yirmi kuruşuna, elli kuruşuna bahse giriyorlar. </st><st c="8571">Hiç parası olmayanlar da, cezaevinde verilen günde bir tayını bahse yatırıyorlar. </st><st c="8653">Manocu, bahse girip kazananlardan yüzde on mano alıyor. </st><st c="8709">Paraları kendisi, tayınları da meydancı topluyor.</st></p>
			<p><st c="8758">Manoyu toplayan koğuşun ağası “Anasını Ş’apan Sülüman” adında biri. </st><st c="8827">Bu adam, bıçak çekip zorla kendi öz anasının koynuna girdiği için ağır ceza yemiş, buyüzden ona Anasını Ş’apan Sülüman diyorlar. </st><st c="8956">Anasını Ş’apan Sülüman’ın da yarış bitleri var, o da bitlerini yarıştırıyor.</st></p>
			<p><st c="9032">Koğuşa ilk girdiğim zaman yarış bitmek üzereymiş. </st><st c="9083">Yarış bitti. </st><st c="9096">Kazananlar paralarını aldılar. </st><st c="9127">Manocu manosunu topladı. </st><st c="9152">Kazanamayanlar bitlerine sövdüler. </st><st c="9187">Meydancı, üstünde yarış yapılan kirli bezle tenekeyi ortadan kaldırdı. </st><st c="9258">İşte ancak o zaman beni gördüler. </st><st c="9292">Koğuşlarına yeni bir adam gelmişti. </st><st c="9328">Bana her, “Geçmiş olsun arkadaşım,” diyene, “Eyvallah, sağol arkadaşım,” diyordum.</st></p>
			<p><st c="9410">Biraz sonra koğuşun içinde herkes kendi dünyasına çekilince, sol gözü küçülüp leblebi kadar kalmış bir adam yanıma geldi, benimle konuşmaya başladı. </st><st c="9560">Bu adamın “Mareşal David” denilen, kafadan sakat bir Yahudi olduğunu sonradan öğrendim. </st><st c="9648">Mareşal David demelerinin nedeni, dışardayken göğsünü nişanlarla, madalyalarla doldururmuş da ondan... </st><st c="9751">Cezaevine girerken bütün nişanlarını, madalyalarını söküp almışlar. </st><st c="9819">Ama Mareşal David, madalyasız nişansız yapamadığından, Âdembaba Koğuşunda da kirli, pis, yırtık pırtık mintanlarının göğsüne gazoz kapakları, ipe bağlanmış şişe mantarları, tahta parçaları, düğmeler takıyordu. </st><st c="10029">Mareşal David cinsi sapıkmış ; mezardan çıkardığı erkek ölülerle yatarmış. </st><st c="10104">Bir gece, yeni gömülen bir ölüyü mezarından çıkarmış, tabutu sırtlayıp götürürken yakalamışlar, cezaevine tıkmışlar.</st></p>
			<p><st c="10220">Mareşal David, bütün dünyada kendi üstüne bit terbiyecisi olmadığını söyleyerek övünüyordu. </st><st c="10313">Eğer olimpiyatlarda bit yarışları da olsa, David de kendi yetiştirdiği bitleri olimpiyata sokabilse, dünya birincisi olacaktı.</st></p>
			<p><st c="10439">– Öyleyse buradaki bütün yarışları sen kazanıyorsundur... </st><st c="10498">dedim.</st></p>
			<p><st c="10504">– Hayır... </st><st c="10516">dedi.</st></p>
			<p><st c="10521">– Neden peki?</st></p>
			<p><st c="10535">– Onun nedeni var, söyleyemem... </st><st c="10569">Birden bana, bitin var mı? </st><st c="10596">diye sordu. </st><st c="10608">Cevap vermediğimi görünce, üstünde bit var mı, çamaşırlarında? </st><st c="10671">diye sorusunu tekrarladı.</st></p>
			<p><st c="10696">– Sanmıyorum, dedim, çünkü daha bikaç gün önce karantina koğuşunda bizi hamama, elbiselerimizi de etüve sokmuşlardı.</st></p>
			<p><st c="10813">Mareşal David buna çok sevindi:</st></p>
			<p><st c="10845">– Öyleyse sen temizsindir, benimle ortak bit yarışına var mısın?</st></p>
			<p><st c="10910">– Bilmem ki nasıl oynanır?</st></p>
			<p><st c="10937">– Ben sana öğretirim. </st><st c="10960">Benimle ortak ol, sana ne dersem, sen onu yap göreceksin, bütün yarışları benim bit kazanacak bu akşam... </st></p>
			<p><st c="11066">O öyle söylerken, yeni bit yarışı için meydancı ortaya bezi yayıyor, tenekeyi koyuyor, tenekenin üstüne de tebeşirle iç içe iki daire çiziyordu.</st></p>
			<p><st c="11210">Mareşal David,</st></p>
			<p><st c="11225">– Hadi, dedi, ikimiz için üç lira koy, göreceksin kazanacağız...</st></p>
			<p><st c="11290">– Üç liram yok...</st></p>
			<p><st c="11308">David çok üzüldü. </st><st c="11327">Ama benim gerçekten üç liram yoktu, bütün param, birbuçuk liraydı, onu da harcamaya korkuyordum. </st></p>
			<p><st c="11424">Heyecanla,</st></p>
			<p><st c="11434">– Kazanacağız yahu, kazanacağız... </st><st c="11470">diyordu.</st></p>
			<p><st c="11478">– Param yok...</st></p>
			<p><st c="11493">– Satılacak bişey yok mu üstünde... </st><st c="11530">Görüyorsun, bende bişey yok, tırılım... </st><st c="11570">Ceket cebimde dolmakalemimi gördü. </st><st c="11605">Satalım mı kalemi?</st></p>
			<p><st c="11623">Kalemi verdim. </st><st c="11639">Pencereden bahçedeki birine seslendi. </st><st c="11677">Sonra kalemi ona attı. </st><st c="11700">Az sonra kalem bir liraya satılmıştı. </st><st c="11738">Dışardaki adam, koğuşun demir kapısı altından bir lirayı itti. </st><st c="11801">Ben de meraktaydım. </st><st c="11821">Eşarbımı da sattırması için verdim. </st><st c="11857">İkibuçuk liraya da onu sattırdı.</st></p>
			<p><st c="11889">Sonra,</st></p>
			<p><st c="11896">– Gel buraya! </st><st c="11911">diye beni koğuşun bir köşesine çekti. </st><st c="11949">Kolunu açtı. </st><st c="11962">Koltuk altına yakın biyerindeki bağlı pis bezleri çözdü. </st><st c="12019">Bezlerin altındaki yün içinden bir bit çıkardı, kocaman bir bit... </st><st c="12086">İşte Macar, dedi, benim Macar bu... </st><st c="12122">Macar kadanaları gibi olduğundan, Macar adını taktım... </st><st c="12178">Sen bu biti tanımalısın. </st><st c="12203">Öbür bitlerden ayırman için boyayacağım Macar’ı... </st><st c="12254">Eline iğne batırdı. </st><st c="12274">Çıkan kanla, Macar’ın sırtını kırmızıya boyadı. </st><st c="12322">Artık şimdi tanırsın, dedi, bak, kulağını aç, beni iyi dinle. </st><st c="12384">Macar’ın birinci gelmesi senin elinde... </st><st c="12425">Yarışan bitler birinci çizgiden çıktılar mı, gözün bu bizim Macar’da olacak. </st><st c="12502">Sen ne yanda durursan Macar o yana, sana doğru koşarak gelir. </st><st c="12564">Baktın ki Macar’ın önünde başka bir bit var. </st><st c="12609">O zaman, sen başka yana geç ki, Macar sana koşsun... </st><st c="12662">Anladın mı? </st></p>
			<p><st c="12674">– Anlamadım.</st></p>
			<p><st c="12686">– Hay Allah!.. </st><st c="12702">Sana bu işin sırrını açık etmek zorundayım. </st><st c="12746">Arkadaş, bu bit kısmı, temizlikten çok hazzeder. </st><st c="12795">Sonra insan kokusunu hemen alır, pis insandan kaçar, temiz insana koşar. </st><st c="12868">Herkes sanır ki, bit pislikten hoşlanır. </st><st c="12909">Hayır, temizlikten hoşlanır. </st><st c="12938">Bin kişinin ortasına bitek bit at, gider, arar tarar, hangisi temizse onu bulur... </st><st c="13021">Çaktın mı dalgayı? </st><st c="13040">Şimdi bu koğuşta senden daha temizi yok... </st><st c="13083">Sen ne yana durursan Macar o yana koşacak. </st><st c="13126">Ama yaşlandı zavallı... </st><st c="13150">Baktın ki başka bir bit bizim Macar’ı geçiyor, sana doğru koşuyor, sen hemen Macar’a yakın olan başka yana geç ki, birinciliği alsın...</st></p>
			<p><st c="13285">Meydancı bağırıyordu:</st></p>
			<p><st c="13307">– Haydi, yarışa!.. </st><st c="13327">Haydi yarışa!..</st></p>
			<p><st c="13342">Biz de üç lirayı verdik. </st><st c="13368">Oniki bit yarışa giriyordu. </st><st c="13396">Ağanın işaretiyle oniki bit, ortadaki küçük dairenin içine bırakıldı. </st><st c="13466">Ben hayatımda böyle heyecanlı bişey seyretmedim. </st><st c="13515">Her bitin sahibiyle, o bit üzerine bahse girmiş olanlar, avazları çıktığı kadar, bitlerin adlarını bağırıyorlardı. </st><st c="13630">Koşu atları gibi, her yarış bitinin ayrı adı vardı ve oradakiler bitleri tanıyorlardı.</st></p>
			<p><st c="13716">– Haydi Sülüüün!..</st></p>
			<p><st c="13735">– Ulan, Uçan İneeek!..</st></p>
			<p><st c="13758">– Dayan kızım Peri...</st></p>
			<p><st c="13780">– Uç Martı, uç!.. </st><st c="13799">Uç aman Martı!..</st></p>
			<p><st c="13815">– Ulan halis kan yerli namussuz, amma da gidiyor...</st></p>
			<p><st c="13867">Benim gözüm bizim Macar’daydı. </st><st c="13899">Üstündeki kan kırmızısından Macar’ı hemen tanımıştım.</st></p>
			<p><st c="13952">Küçük daire içine bırakılan bitler önce şaşkın şaşkın durdular. </st><st c="14017">Sonra kıpırdadılar, yine durdular. </st><st c="14052">Sonra içlerinden biri, benim yönüme doğru bir koşu tutturdu. </st></p>
			<p><st c="14113">Mareşal David,</st></p>
			<p><st c="14127">– Karşıya geç! </st><st c="14143">diye fısıldayıp beni itti.</st></p>
			<p><st c="14169">Yerimi değiştirdim. </st><st c="14190">Ben yerimi değiştirince önde giden bit durdu ; sanki birisini aranır gibi olduğu yerde o yana, bu yana döndü. </st><st c="14300">Yine bana doğru bir koşu tutturdu.</st></p>
			<p><st c="14334">Benim gözüm Macar’da... </st><st c="14359">Macar da bana doğru geliyor ama, dördüncü... </st><st c="14404">Macar’a yakın olan yana geçtim. </st><st c="14436">Bu sefer Macar önde geliyor. </st><st c="14465">Dış daire çizgisine geldi gelecek... </st><st c="14502">Derken, yaman bir bit, Macar’ı taktı, ben hemen sola kaydım... </st><st c="14565">Ben sola kayınca öndeki bit şaşaladı, durakladı... </st></p>
			<p><st c="14616">Mareşal David avaz avaz bağırıyor:</st></p>
			<p><st c="14650">– Haydi aslan Macar!..</st></p>
			<p><st c="14673">– Yavrum Sülün...</st></p>
			<p><st c="14691">Mıknatıs, demir tozlarını nasıl çekerse, bütün yarışan bitler bana doğru yelpazelenmiş geliyorlardı. </st><st c="14793">Ama en önde bizim kanlı Macar... </st><st c="14826">Macar birinci geldi, bize ortadaki otuzaltı liranın üçte biri, oniki lirayı verdiler.</st></p>
			<p><st c="14911">İkinci yarışa geçtik. </st><st c="14934">Bu sefer de ondört bit girdi yarışa... </st><st c="14973">Yine birinciliği Macar aldı...</st></p>
			<p><st c="15003">O gece sabaha kadar bit yarışı yapıldı. </st><st c="15044">Macar yüz liradan çok kazandı. </st><st c="15075">Sabaha karşıydı, yarış bitti. </st><st c="15105">Herkes kendi bitini alıp koynundaki yuvasına, sargılar altındaki yünlerin arasına koydu. </st><st c="15194">Yarış bitleri, yünle yağlı deri arasında besleniyordu.</st></p>
			<p><st c="15248">Paraları Mareşal David’le bölüştük. </st></p>
			<p><st c="15285">David,</st></p>
			<p><st c="15291">– Ben sana demedim mi, dedi, benim üstüme bit terbiyecisi yoktur. </st><st c="15358">Ben bitlerin ruhunu bilirim. </st><st c="15387">Yalnız sen kirlenmemeye dikkat et...</st></p>
			<p><st c="15423">Biz hergün bit yarışında para kazanıyorduk. </st><st c="15468">Eroin içicisi olan David, parası olduğundan bol bol eroin alıp çekiyordu.</st></p>
			<p><st c="15541">Benim asıl şaştığım, Âdembaba Koğuşundaki çıplak adamların nerden para bulup da bit yarışı oynadıklarıydı. </st><st c="15649">Sanki bu koğuş bir darphaneydi.</st></p>
			<p><st c="15680">O koğuşa girdiğimin dördüncü günüydü. </st><st c="15719">Yarışlarda bitler, artık eskisi kadar hızlı bana doğru koşmuyorlardı. </st></p>
			<p><st c="15789">Mareşal David,</st></p>
			<p><st c="15803">– Artık sen de kirleniyorsun... </st><st c="15836">dedi.</st></p>
			<p><st c="15841">Ağır ağır da olsa, yine bana doğru geliyorlardı.</st></p>
			<p><st c="15890">Her seferinde Macar’ın yarışı kazanmasına, Anasını Ş’apan Sülüman’ın çok canı sıkılıyordu. </st><st c="15982">Koğuşta bit satışı da vardı. </st><st c="16011">İyi koşan bitler pahalı satılıyordu.</st></p>
			<p><st c="16047">Anasını Ş’apan Sülüman,</st></p>
			<p><st c="16071">– Ulan David, sat şu Macar’ı bana... </st><st c="16109">dedi.</st></p>
			<p><st c="16114">– Satayım ağabey...</st></p>
			<p><st c="16134">Bunlar sıkı bir pazarlığa giriştiler. </st><st c="16173">Vur aşağı, tut yukarı, elli liraya uyuştular. </st><st c="16219">Anasını Ş’apan Sülüman, elli lirayı saydı. </st><st c="16262">Macar’ı aldı. </st><st c="16276">Ağa olduğu için yarış bitlerini kendi üstünde beslemez, ya meydancının, ya başka bir çocuğun üstünde beslerdi. </st><st c="16387">Macar’ı meydancı aldı, özenle koltuk altındaki yünler arasına yerleştirdi.</st></p>
			<p><st c="16461">Mareşal David bana,</st></p>
			<p><st c="16481">– Şimdi yeni bir numaramız var, dedi, bu sefer Macar artık birinci gelemeyecek... </st><st c="16564">Bak ne yapacaksın: Sen artık yanlarda durmayacaksın, yarış çizgilerine eğilip tepeden bakacaksın... </st><st c="16664">Anladın mı? </st><st c="16676">Bitler senin kokunu alıp başka yana gidemeyecekler...</st></p>
			<p><st c="16729">Yarış başladı. </st><st c="16745">Mareşal David bu sefer Tazı adlı başka bir bitini yarışa soktu.</st></p>
			<p><st c="16808">Ben yarışan bitlerin tepesinden eğilmiş bakıyordum. </st><st c="16861">Bitler iç dairede durdular. </st><st c="16889">Boyuna kıvranıyorlardı. </st><st c="16913">Çünkü bana doğru gelmek istiyorlar. </st><st c="16949">Ama kanatları olmadığından uçup gelemiyorlar. </st><st c="16995">Hele Macar, boyuna kıçını döndürüyor. </st><st c="17033">Öbür bitler iç daireden çıkıp yavaş yavaş yürümeye başladılar. </st><st c="17096">Macar iç daireden çıkmıyor bile...</st></p>
			<p><st c="17130">Anasını Ş’apan Sülüman hırsından deli olacak,</st></p>
			<p><st c="17176">– Ulan Macar, namussuz Macar... </st><st c="17209">Yürüsene alçak cibilliyetsiz!.. </st><st c="17241">diye bağırıp, yırtınıp duruyor.</st></p>
			<p><st c="17272">O gün dört yarış yapıldı, dördünde de Macar iç daireden bile çıkmadı. </st><st c="17343">Deliye dönen Anasını Ş’apan tırnağıyla bastırıp Macar’ı dümdüz etti.</st></p>
			<p><st c="17411">Bu cinayetten sonra çok üzülen Mareşal David,</st></p>
			<p><st c="17457">– Hayvanın kanına girdik, dedi.</st></p>
			<p><st c="17489">– Peki, neden kımıldamıyordu bu David?</st></p>
			<p><st c="17528">– Nasıl kımıldasın yahu, görmedin mi karnını, nasıl şişti? </st><st c="17588">Hayvan karnını taşıyamıyor ki... </st><st c="17621">Yarıştan önce bit aç bırakılır. </st><st c="17653">Ben Macar’ı iyice doyurmuştum. </st><st c="17684">Sen tepeden eğilmişsin, hayvan zorlanıyor, uçamıyor. </st><st c="17737">Karnı şiş yürüyemiyor... </st><st c="17762">Gitti bizim Macar...</st></p>
			<p><st c="17782">O günden sonra da bit yarışlarının eski heyecanı kalmadı, çünkü artık ben de onlar kadar kirlenmiştim, bitler bana eskisi gibi hızla koşarak gelmiyordu.</st></p>
			
			
			</section>
  <div id="charCountTotal" value="17935"></div></body>
</html>
