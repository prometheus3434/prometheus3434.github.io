<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Kayıp Çocuk</st></h1>
			<p><span><st c="12">E</st></span><st c="14">lleri pantolon cebinde, avukat yazıhanesinin karşılıklı iki duvarı arasında sinirli sinirli gidip gelen avukat,</st></p>
			<p><st c="125">– Allah belasını versin bu avukatlığın, diye bağırdı. </st><st c="180">Ulan, huysuz, geçimsiz, birbirlerini aldatan karıkocaların boşanma davalarıyla uğraşmak için mi ben bu dünyaya geldim be!..</st></p>
			<p><st c="303">Güleç yüzlü tombul arkadaşı oturduğu koltukta iyice kaykılarak ensesini arkasındaki düstur, içtihat ciltlerine dayadı, ayaklarını da masanın üstüne koydu.</st></p>
			<p><st c="458">– Sen, dedi, az kazandığın için mi, yoksa küçük işler olduğu için mi boşanma davalarından şikâyetçisin? </st><st c="563">Büyük dalaverelerin içine girip ticaret davalarından büyük paralar kazanan avukat olsaydın mesleğinden pek mi memnun olacaktın? </st><st c="691">Büyük, esrarlı cinayet davaları alan avukatların da adı gazetelerde geçer, meşhur olurlar. </st><st c="782">Söyle bakalım, hangisini seçiyorsun?</st></p>
			<p><st c="818">Sinirli sinirli gezmekte olan,</st></p>
			<p><st c="849">– Seçmek elimizde mi, dedi. </st><st c="878">Yüz lira kira borcunu ödeyemediği için evindeki eşyalarını hacze gittiğimiz bir adam, tek haczedilecek eşyası radyosunu alınca bana, “Bozuk para avukatı!” diye bağırdı. </st><st c="1047">Yüz lira alacak için yapılan avukatlığın içine tüküreyim...</st></p>
			<p><st c="1106">Tombul avukat keyifli keyifli,</st></p>
			<p><st c="1137">– Hak haktır, dedi, küçüğü büyüğü olmaz. </st><st c="1179">Biz küçük avukat olduğumuzdan bize küçük davalar geliyor. </st><st c="1237">Ama senin istikbalin bana çok parlak görünüyor. </st><st c="1285">Kurduğu ağına, kanını emmek için düşecek sineği bekleyen örümcek gibi, biz de yazıhanemizi açmış, kapıdan girecek müşterilerimizi bekliyoruz. </st><st c="1427">Birbirlerini boğazlayan, dolandıran, kazıklayan insanların büyük, karışık davalarıyla uğraşmaktansa, boşanma, tahliye davalarıyla uğraşmayı tercih ederim ; hiç olmazsa böylece yaptığımız kötülükleri küçültmüş oluruz. </st><st c="1644">Küçük kötülükler, büyüklerinden daha az kötüdür ; bu da bizim için bir avuntu... </st><st c="1725">Param yok diye hiç üzülme, şimdi bir bakarsın şu kapı açılıverir, evine, çocuklarına bakmayan sarhoş kocasından ayrılmak isteyen bir kadın ağlayarak içeri girer. </st><st c="1887">Böyle bir kadın bana şimdilik canlanmış bir yüzlük gibi görünür...</st></p>
			<p><st c="1953">– Sen alay et bakalım, üç aydır yazıhanenin kirasını bile veremiyoruz. </st><st c="2025">Kirayı bikaç gün daha geciktirirsek, mal sahibi bizi burdan çıkartması için bir meslektaşımıza bikaç yüz lira ödemek zorunda kalacak...</st></p>
			<p><st c="2160">Tombul avukat, iki elini ensesinden geçirerek,</st></p>
			<p><st c="2207">– Sahi, biz neden politikaya atılmıyoruz? </st><st c="2250">dedi.</st></p>
			<p><st c="2255">– Hah, bir bu eksikti...</st></p>
			<p><st c="2280">– Şöhreti olmayan avukatın müşterisi de olmaz ; bizim meslekte şöhretin yolu da politikadan geçer...</st></p>
			<p><st c="2381">– Müşteri deme şuna, sinirim bozuluyor...</st></p>
			<p><st c="2423">– Bu kafayla sen avukatlık yapamayacaksın. </st><st c="2467">Niçin politikacıların çoğunun avukat olduğunu, avukatların çoğunun da politikacı olduğunu hiç düşündün mü? </st><st c="2574">Dünyadaki demokrasi parlamentolarının koltuklarından yarısından çoğunda avukatlar oturuyor. </st><st c="2666">Dünyayı avukatlar yönetiyor da haberin yok... </st><st c="2712">Neden?</st></p>
			<p><st c="2718">– Neden olacak, ikisi de ağzı laf yapanların işi...</st></p>
			<p><st c="2770">– Hukukla siyasetin lafebeliğine, gevezeliğe dayandığından değil yalnız. </st><st c="2844">Bırakalım avukatlığı da doktorları alalım. </st><st c="2887">Doktorlar daha iyi yaşamak için daha çok kazanmaya, daha çok kazanmak için de daha çok hastaya muhtaç... </st><st c="2992">Doktorların, müşterilerini artırmak için, sevgili yurttaşlarının üstüne mikrop serpmeleri meslek şereflerine aykırıdır. </st><st c="3112">Ama avukatlara gelince durum tersine... </st><st c="3152">Bizim kazanabilmemiz, yani müşterilerimizin artması, toplumun karmakarışık olmasına, anlaşmazlıkların, çatışmaların, kavgaların artmasına bağlı ; yoksa açlıktan geberirdik. </st><st c="3325">Avukatların çoğunun politikaya atılmaları, toplumu karmakarışık ederek bu kargaşalıkta dava konularını artırarak hem kendilerine, hem meslektaşlarına iş çıkarmak, yardım etmek için...</st></p>
			<p><st c="3508">– Sen neler saçmalıyorsun?</st></p>
			<p><st c="3535">– İstediğin kadar saçma de sen... </st><st c="3570">Şimdi kapının açılıp bir davalı yada davacının içeri girmesini beklemiyor muyuz, yalan mı? </st><st c="3661">Demek ki biz, insanların birbirlerine düşmelerini istiyoruz. </st><st c="3722">Avukatlar, işleri karmakarışık eder, sonra da avukat olarak, önceden karıştırdıkları işleri düzeltmeye, yani eski haline getirmeye uğraşarak para kazanırlar. </st><st c="3880">İnsanların dalaveresinden umudunu kesme arkadaş, şimdi kapı açılır, Allah sana bir kısmet gönderir...</st></p>
			<p><st c="3981">Tam bu sırada kapı birden, hızla açıldı, telaşla içeri giren bir avukat arkadaşlarıydı.</st></p>
			<p><st c="4069">– İyi ki burdasınız, sizi bulamayacağım diye korkuyordum, dedi.</st></p>
			<p><st c="4133">– Hoşgeldin, otur...</st></p>
			<p><st c="4154">– Büyük bir dava düştü, üçyüzseksenbin liralık... </st><st c="4205">Üçümüz altından kalkarız bu işin... </st><st c="4241">Onbeşer, yirmişer bin lira kıvırırız.</st></p>
			<p><st c="4278">Tombul avukat, arkadaşına,</st></p>
			<p><st c="4305">– Ben sana söylememiş miydim... </st><st c="4338">dedi. </st></p>
			<p><st c="4344">Gelen avukat anlatmaya başladı:</st></p>
			<p><st c="4375">– Spor-Toto davası bu... </st><st c="4401">Geçen hafta Spor-Toto’da onüç bilen bir kişi var. </st><st c="4451">O da kimsesiz onüç yaşında zavallı bir kundura boyacısı... </st><st c="4510">Onsekiz yaşından küçük olanların Spor-Toto oynamaları yasak olduğundan, çocuk kazandığı üçyüzseksenbin lirayı alamıyor. </st><st c="4630">Dün bana iki kişi geldi, durumu anlattı. </st><st c="4671">Çocuk parayı alamazsa yazık olacak... </st><st c="4709">Bu çocuğa bir iyilik yapmanın çaresi...</st></p>
			<p><st c="4748">Tombul avukat, arkadaşına,</st></p>
			<p><st c="4775">– Ben sana dememiş miydim, dedi, politikacılık yapan avukatlar önce bir kanunla ortaya Spor-Toto karışıklığı çıkarırlar, sonra bu karışıklığı düzeltmek istiyorlarmış gibi, onsekiz yaşından küçükler Spor-Toto oynayamaz diye büsbütün ortalığı karıştırırlar. </st><st c="5032">O karmakarışıklığı düzeltmek için de bize para kazandırırlar...</st></p>
			<p><st c="5095">Hâlâ gezinmekte olan avukat,</st></p>
			<p><st c="5124">– Para çocuğun hakkı... </st><st c="5149">dedi. </st></p>
			<p><st c="5155">Tombul olanı,</st></p>
			<p><st c="5168">– Bizim dolgun avukatlık ücretini hak etmemiz için, bu para da çocuğun hakkı olmalı... </st><st c="5256">dedi.</st></p>
			<p><st c="5261">Gelen avukat,</st></p>
			<p><st c="5275">– Çocuğa yazık, dedi, zavallı, kimsesiz yavrucak... </st><st c="5328">Bana gelen iki kişi de çocuğun hakkının kaybolmamasını istiyorlar. </st><st c="5395">Şimdi biz kanuni bir yolunu bulup çocuğu himayelerine alan bu iki kişiye Spor-Toto’dan üçyüzseksenbin lirayı aldırmalıyız. </st><st c="5518">Çünkü çocuğun alması imkânsız...</st></p>
			<p><st c="5550">– Sen çocuğu gördün mü?</st></p>
			<p><st c="5574">– Hayır, görmedim. </st><st c="5594">O iki kişi, çocuğun üçyüzseksenbin lira kazandığını öğrenince, birisi duyar da parayı çocuğun elinden alır diye, oğlanı yanlarına almışlar, kimseye göstermiyorlar, kimseyle konuşturmuyorlar, çocuğu birinci sınıf bir otele yerleştirmişler, bir haftadır bakıyorlar, ne isterse alıyorlarmış çocuğa... </st><st c="5892">Bugüne kadar bir ikibin lira masraf etmişler. </st><st c="5938">Bana gelirlerken de, çocuğu otel odasına kilitleyip öyle gelmişler. </st><st c="6006">Dünyada namussuz çok, çocuğu kandırır da garibin elinden parayı alır diyorlar. </st><st c="6085">Şimdi vakit kaybetmeden buna bir çare bulalım... </st><st c="6134">Yarın benim yazıhaneye gelecekler, çocuğu da getirecekler...</st></p>
			<p><st c="6194">Üç genç avukat, yazıhanelerinde bu meseleyi rahatça konuşabilmek için, başka kimse gelmesin diye önce kapıyı içerden kilitlediler, sonra baş başa verip derin düşüncelere daldılar, tartıştılar, kanunları, resmî gazeteleri, düsturları, içtihat kararlarını karıştırdılar. </st><st c="6464">İki saatten fazla süren bu çalışmaları sonunda şu karara vardılar: Önce o iki kişiyle, ellibin lira avukatlık ücreti almak için bir mukavele yapılamayacağından, onlardan ellibin liralık borç senedi alınacaktı. </st><st c="6674">Sonra çocuğun velisi, vasisi her kimse o aranacaktı. </st><st c="6727">Hiçkimsesi yoksa çocuğa bir vasi bulunacaktı. </st><st c="6773">Bu vasi o iki kişiye umumi vekâletname verecekti. </st><st c="6823">Onlar da bu vekâletnameye dayanarak, iki yalancı tanık bulup çocuğun yaşının büyütülmesi için mahkemeye başvuracaklardı. </st><st c="6944">Yaşı büyütülen çocuk, Spor-Toto’dan parayı alıp kendisini koruyan iki kişiye verecek, onlar da çocuğun hakkını çocuğa verip gerisini de kendileri alacaklar ve avukat ücretini de ödeyeceklerdi.</st></p>
			<hr />
			<p><st c="7136">Emniyet Müdürlüğündeki sabıka dosyaları gebe kadının karnından daha şişkindi. </st><st c="7215">Interpol kayıtlarında bilinen bütün suçları biçok kereler denemişler, yıllarca hapiste yatmışlardı. </st><st c="7315">Son geçimleri, haraç almak ve kumarhane işletmekti.</st></p>
			<p><st c="7366">Memlekete demokrasi gelip de partiler arasında oy yarışması başlayınca ünlü sabıkalılara da politikada büyük işler düşmüştü. </st><st c="7492">Oldukça yaşlanmış olan iki kabadayıya, iktidarı alan partinin oy avcılığındaki hizmetlerinden ötürü göz  yumuluyordu. </st><st c="7609">Onlar da buna karşılık söz olacak aşırı bişey yapmıyorlardı. </st><st c="7670">İşlettikleri kumarhane, hırsızlık malların yatağıydı. </st><st c="7724">Küçük hırsızlar, çaldıklarını getirip burda bırakıyor, aldıkları parayı da kumar oynayıp yine burda veriyorlardı. </st><st c="7838">Bu, kumarhanenin polise yardımı bile oluyordu. </st><st c="7885">Çünkü, bazı hırsızların yakalanması gerekirse, çalınan mallarla birlikte burda bulunmaları kolay oluyordu.</st></p>
			<p><st c="7991">Karaböcek gibi bir oğlan, bütün parasını bir gece önce kumarda yutulmuş olduğu için, o soğuk geceyi, sabahçı kahvesinde bile geçirecek parası yoktu. </st><st c="8141">Üstelik karnı da açtı ; yani hırsızlığa çıkacak hali çoktu. </st><st c="8201">Geceyi kumarhanede geçirmesine ses çıkarmadılar. </st><st c="8250">Hatta borca bir cıgaralık esrar bile verdiler.</st></p>
			<p><st c="8296">Sıskacık esmer oğlan, büyük bir tüccar ağzıyla, “Borç yiyen kesesinden yer,” deyip biyana kıvrıldı, uyudu. </st><st c="8404">Sabahleyin boya sandığını verdiler, akşama kadar yollarda ayakkabı boyayıp on lira sandık kirası getirecekti. </st><st c="8514">Kar yağdığı için o gün çocuk ayakkabı boyayamadı. </st><st c="8564">Ertesi, daha ertesi gün de... </st><st c="8594">On gün sonra, kumarhaneyi işleten ağa,</st></p>
			<p><st c="8632">– Ulan it, dedi, burası devlet çiftliği mi, yiyip içip yan gelip yatıyorsun. </st><st c="8710">İşe çıktığın yok, mal getirdiğin yok... </st><st c="8750">Üstelik esrarını, çayını da veriyoruz.</st></p>
			<p><st c="8788">Kumar oynaması için on lira borç bile vermişlerdi. </st><st c="8840">İyilikse bu kadar olur.</st></p>
			<p><st c="8863">– Ulan! </st><st c="8872">Şeyin çocuğu, baban olsa bu iyiliği yapmaz sana... </st></p>
			<p><st c="8923">Çocuk ertesi gün, boya sandığını onbeş liraya satıp sabahçı kahvesinde geceyi geçirdi. </st><st c="9010">Ama ikinci gece, kahvede yakalayıp kumar oynanan kahveye götürdüler. </st><st c="9079">Ağa bunu bir güzel dövdü. </st><st c="9105">Ağadır döver, ama bu sefer öbürlerine benzememiş, çok kötü dövmüştü. </st><st c="9174">Vücudu çürük içinde kalan çocuk, sindiği kerevetin üstünde uyuyuncaya kadar saatlerce için için ağlarken, “Ben bunun acısını çıkarmazsam... </st><st c="9314">Ulan, ben senin ananı...” diye içinden söylenip durmuştu.</st></p>
			<p><st c="9371">Üç gün ortalıkta görünmedi. </st><st c="9400">Üçüncü günü akşamı kahveye geldi. </st><st c="9434">Ağa sunturlu küfürlerle ayağa fırladı. </st></p>
			<p><st c="9473">Çocuk,</st></p>
			<p><st c="9479">– Tamam ağabey, dedi, artık zenginim... </st><st c="9520">Borcumu ödemeye geldim.</st></p>
			<p><st c="9543">Ağa ocakçıya,</st></p>
			<p><st c="9557">– Küçüğe bir çay yap... </st><st c="9582">dedi. </st></p>
			<p><st c="9588">Karaböcek gibi sıskacık, kara kuru oğlan,</st></p>
			<p><st c="9629">– Benim senden başka kimsem yok, dedi, artık zengin de oldum...</st></p>
			<p><st c="9693">Küçük hırsız büyük bir voli vurmuş olmalıydı ki, bu “Islah-ı hal” etmiş olan sabıkalının hiç de işine gelmiyordu ; çünkü büyük bir işin kokusu çıkardı. </st><st c="9846">Polisler damlayacaklardı.</st></p>
			<p><st c="9871">– Ne halt ettin ulan, yoksa gece işi mi? </st><st c="9913">Çok mu yürüttün?.. </st></p>
			<p><st c="9932">Eğilip kulağına söyledi: Spor-Toto’dan büyük para kazanmıştı, onüç bilmişti...</st></p>
			<p><st c="10010">Toto kuponunu çocuktan alıp baktı, o günkü gazetelerin toto haberleriyle karşılaştırdı. </st><st c="10099">Evet tamam, onüç bilmiş... </st></p>
			<p><st c="10126">Çocuk,</st></p>
			<p><st c="10132">– Her kaç paraysa sende dursun, diyordu, benim kimi kimsem yok, garibim. </st><st c="10206">Benim elimden parayı alırlar. </st><st c="10236">Sen münasip gördükçe, ne münasip görürsen verirsin...</st></p>
			<p><st c="10289">Aferin ulan, bacak kadar piç ama, akıllı...</st></p>
			<p><st c="10333">– Kimseye söyledin mi toto çıktığını?</st></p>
			<p><st c="10371">– Yok ağam, söyler miyim hiç... </st><st c="10404">Elimden kaparlar diye korkumdan kimseye demeden doğru sana geldim. </st><st c="10471">Senin bana bunca iyiliğin var ; beni kahvende yatırdın kış geceleri, param yokken harçlık verdin, sırasında nefesimizi (esrar), afyonumuzu verdin, zarımıza baktın, beni adam yerine koyup borç verdin, kerize oturttun...</st></p>
			<p><st c="10689">– İyi, aferin oğlum... </st><st c="10713">Ben de seni bundan böyle öz kardeşimden ileri bilirim. </st><st c="10768">Yanımdan ayrılma. </st><st c="10786">Toto çıktı diye kimseye söyleme...</st></p>
			<p><st c="10820">Çocuk,</st></p>
			<p><st c="10827">– Acaba, bana totodan ne verecekler? </st><st c="10865">İki üçbin lira alır mıyım ki? </st><st c="10895">diye sordu.</st></p>
			<p><st c="10906">Toto makbuzunu cebine yerleştiren adam,</st></p>
			<p><st c="10946">– Dur, onu şimdi ben öğrenir gelirim... </st><st c="10987">Sen burdan hiçbir yere ayrılma! </st><st c="11019">dedi, çıktı.</st></p>
			<p><st c="11031">Arkadaşına gidip danıştı. </st><st c="11058">İki kafadar, çocuğa totodan üçyüzseksenbin lira çıktığını öğrenince şaşkına döndüler. </st><st c="11144">Önce çocuğu atlatıp paraları almanın yolunu araştırdılar ; bu yol kesikti. </st><st c="11219">Ama çocuk da onsekizinden küçük olduğu için Spor-Toto İdaresinden parayı almaya hakkı yoktu.</st></p>
			<p><st c="11311">İlk iş, çocuğa üçyüzseksenbin lira çıktığını kimseye duyurmamanın ve çocuğu gücendirmemenin çaresi... </st><st c="11414">Paranın ne kadar olduğunu söylemek gerekiyordu çocuğa.</st></p>
			<p><st c="11468">Çocuk, iki kabadayıyı görünce,</st></p>
			<p><st c="11499">– Ne kadarmış, iki üçbin lira var mıymış? </st><st c="11542">diye sordu.</st></p>
			<p><st c="11553">– Aman oğlum, bildiğin gibi değil, üçyüzseksenbin lira... </st><st c="11612">Sus, kimse duymasın. </st><st c="11633">Hele gel sen, önce sana yatacak bir otel bulalım, iyi bir otel...</st></p>
			<p><st c="11698">Çocuk Tophane’deki otelleri beğenmedi. </st><st c="11738">Sirkeci’deki otelleri de beğenmedi. </st><st c="11774">Beyoğlu’nda güzel bir otelin iki yataklı bir odasını tuttular. </st><st c="11837">İki kafadardan biri çocuğun kaçmaması, kimseyle görüşmemesi için yanında nöbet tutacaktı.</st></p>
			<p><st c="11926">Çocuk,</st></p>
			<p><st c="11933">– Benim hisseme düşenin adını koyalım... </st><st c="11975">dedi.</st></p>
			<p><st c="11980">– Senin bu işte bir onbin kâğıdın var... </st></p>
			<p><st c="12022">Çocuk burun kıvırdı,</st></p>
			<p><st c="12042">– Azdır ağabey... </st><st c="12061">dedi.</st></p>
			<p><st c="12066">– Oğlum bunun daha masrafı var, avukatı var... </st><st c="12114">Yaşın tutmadığından bakalım, parayı da alabilecek miyiz? </st><st c="12171">Daha şimdiden sana masrafa başladık... </st><st c="12210">İstediğini ye iç, parası bizden... </st><st c="12245">Paranın onbeşbinini sana verelim, fit misin?</st></p>
			<p><st c="12289">– Sağolun, yeter de artar bile...</st></p>
			<p><st c="12323">Elden kaçırmamak için çocuk ne dese, ne istese yapıyorlardı. </st><st c="12385">İlkin bir meyhaneye gittiler, ordan sazlı gazinoya...</st></p>
			<p><st c="12438">Avukata gelip danıştıkları zaman iş bu durumdaydı. </st><st c="12490">Avukat önce Spor-Toto koçanını inceledi ; çocuğun gerçekten üçyüzseksenbin lira kazandığını anladı.</st></p>
			<hr />
			<p><st c="12589">Üç genç avukat yazıhanede, iki kabadayının getireceği üçyüzseksenbin liranın sahibi çocuğu bekliyorlardı. </st><st c="12696">Vakit de biraz geçtiğine göre, acaba başka bir avukata mı gitmişlerdi?</st></p>
			<p><st c="12766">En sonunda geldiler. </st><st c="12788">Şakaklarında saçları kırlaşmış olanı,</st></p>
			<p><st c="12825">– Kusura bakma beyim, dedi, tam buraya gelirken bizim küçük sinemaya gideceğim diye tutturdu da, onu sinemaya götürdük. </st><st c="12946">Ondan geciktik...</st></p>
			<p><st c="12963">Üç avukat, çocuğu ilk görüyorlardı. </st><st c="13000">Paçavralar içinde, yüzü kaşık kadar, süklüm püklüm, sümüklü bir çocuk. </st><st c="13071">Sırtındaki, delik deşik büyük adam paltosu çocuğu daha da küçük gösteriyordu. </st><st c="13149">Korkuyla etrafına bakıyordu. </st></p>
			<p><st c="13178">Avukatlardan biri,</st></p>
			<p><st c="13196">– Otur yavrum... </st><st c="13214">diye çocuğu elinden tutup oturttu, sonra da müvekkilinin kulağına,</st></p>
			<p><st c="13280">– Neden çocuğa yeni bir elbise giydirmediniz? </st><st c="13327">dedi. </st></p>
			<p><st c="13333">Boğuk sesli adam,</st></p>
			<p><st c="13350">– On gündür bu piçin bize günde yüz lira masrafı var, dedi, daha para elimize bile geçmedi, bir de elbise mi alalım!..</st></p>
			<p><st c="13469">Tombul avukat çocukla yalnız konuşmak için öbürlerini yanındaki odaya göndermek istedi, iki adam çocuğu yalnız başına avukatlarla bile bırakmak istemiyorlardı. </st><st c="13630">Çocuğun perişanlığına bakıp bakıp üç avukatın da içi parçalandı. </st><st c="13695">Çocuğu sorguya çekmeye giriştiler.</st></p>
			<p><st c="13729">– Kaç yaşındasın yavrum?</st></p>
			<p><st c="13754">– Onüç...</st></p>
			<p><st c="13764">– O kadar göstermiyorsun, nüfus kâğıdın var mı?</st></p>
			<p><st c="13812">– Yok amca, ama yaşım onüç, biliyorum.</st></p>
			<p><st c="13851">Çocuk, öyle çelimsizdi ki, ancak sekiz dokuz yaşında gösteriyordu.</st></p>
			<p><st c="13918">– Hiç tartıldın mı sen, kaç kilo geliyorsun?</st></p>
			<p><st c="13963">– Seyyar baskülcüye tartılıyorum, kırküç kiloyum...</st></p>
			<p><st c="14015">– Okula gittin mi?</st></p>
			<p><st c="14034">– Hayır...</st></p>
			<p><st c="14045">– Hiçkimsen yok mu senin?</st></p>
			<p><st c="14071">– Bir ihtiyar annem var ama Adana’da... </st><st c="14112">Başka kimsem yok. </st><st c="14130">Annem hastaydı, belki de ölmüştür. </st><st c="14165">Ben dokuz yaşındayken Istanbul’a geldim, bir daha annemi görmedim.</st></p>
			<p><st c="14231">– Peki burada ne iş yapıyorsun oğlum?</st></p>
			<p><st c="14269">– Kundura boyacılığı yapıyorum amca...</st></p>
			<p><st c="14308">Avukatların gözleri buğulandı, nerdeyse ağlayacaklardı. </st><st c="14365">Yapılacak işi anlattılar. </st><st c="14391">Çocukla birlikte Adana’ya gidip annesinden vekâletname alınacak, sonra Istanbul’a dönüp burda çocuğun yaşının büyütülmesi için dava açılacaktı. </st><st c="14535">Çocuk mahkeme kararıyla ondokuz yaşında oldu mu, Spor-Toto’dan kolaylıkla üçyükseksenbin lirayı alırdı.</st></p>
			<p><st c="14638">Kabadayılardan biri,</st></p>
			<p><st c="14659">– Avukat Bey, dedi, parayı ille kendisi mi alacak?</st></p>
			<p><st c="14710">– Ondokuz yaşında olduğuna göre, size vekâletname verebilir, siz de alabilirsiniz.</st></p>
			<p><st c="14793">– Böylesi daha iyi...</st></p>
			<p><st c="14815">Bütün yazılı sözleşmeler yapıldıktan sonra, iki adam çocuğu alıp gittiler. </st><st c="14891">Avukatlar üzgündü. </st></p>
			<p><st c="14910">Bitanesi,</st></p>
			<p><st c="14919">– Bu iş düpedüz gangsterlik... </st><st c="14951">dedi. </st></p>
			<p><st c="14957">Öbürü,</st></p>
			<p><st c="14963">– Peki, ne yapabiliriz? </st><st c="14988">diye sordu.</st></p>
			<p><st c="14999">– Emniyet Müdürlüğüne haber vermeliyiz.</st></p>
			<p><st c="15039">– O zaman çocuk, onbeşbin lirayı da alamaz...</st></p>
			<p><st c="15085">– Hiç olmazsa kendileri onbeşbin alsınlar da üstünü çocuğa versinler, hadi otuzbin, hadi yüzbin alsınlar... </st><st c="15194">Bunlar eşkıya be!</st></p>
			<p><st c="15211">Tombul avukat,</st></p>
			<p><st c="15226">– Ben, onbeşbin lira vereceklerini de sanmıyorum çocuğa... </st><st c="15286">dedi, paraları alıp sana biz onbeşten daha çok harcadık diye çocuğu savacaklar.</st></p>
			<p><st c="15365">– O olmaz, çünkü Spor-Toto İdaresinden parayı almadan önce, çocuk onbeşbin lirasını alacak, sonra onlara vekâletname verecek...</st></p>
			<p><st c="15493">Üç avukat, çocuğun hakkının yenmemesi için çok düşünüp taşındılar, ama bir çıkar yol bulamadılar.</st></p>
			<p><st c="15591">Son konuşmaların üstünden iki ay geçmişti. </st><st c="15635">İki kabadayı, avukatın yazıhanesine geldiler. </st></p>
			<p><st c="15681">Avukat,</st></p>
			<p><st c="15688">– Oldu mu? </st><st c="15700">diye sordu. </st></p>
			<p><st c="15712">Şakaklarındaki saçları ağarmış olanı,</st></p>
			<p><st c="15749">– Galiba oldu, dedi, ama olup olmadığını siz daha iyi bilirsiniz, biz size anlatalım da olanları...</st></p>
			<p><st c="15849">İki kafa dengi, sözü birbirinin ağzından alarak anlatmaya başladılar:</st></p>
			<p><st c="15919">– Siz bize burda, “Günahtır, çocuğa bir kat elbise alın,” dediniz ya, biz de burdan çıkınca Kapalıçarşı’ya gidip üstüne uygun bir takım hazır elbise aldık. </st><st c="16076">“Bana çamaşır da alın, pabuç, çorap da alın, bir de hamama götürün, yıkanayım,” dedi. </st><st c="16162">Bir takım yetmezmiş gibi bizim arkadaş, “Almışken iki takım çamaşır alalım garibe...” dedi. </st><st c="16254">Güzelce yıkandı, berberde saçını kestirtti, giyindi kuşandı. </st><st c="16315">O sıska sıçanı görsen, bir bey oğlu oldu çıktı ortaya. </st><st c="16370">Derken, “Ben bu oteli beğenmedim, başka otel isterim,” diye tutturdu. </st><st c="16440">Ulan zibidi, sen çöp varillerinin içinde yatmaz mıydın? </st><st c="16496">Darılır eder, küser gider diye bunları diyemiyoruz ki... </st><st c="16553">Ne dese peki, ne dese eyvallah... </st><st c="16587">Bunun bir de iştahı açıldı ki, bizim ikimizin yediğinden daha çok yiyor. </st><st c="16660">Siz onu burda parmak kadar çocuk gördünüz de, “Bu onüç yaşında yok,” dedinizdi. </st><st c="16740">Aman beyim, bir yemeye içmeye düşsün de, oğlan bir şişsin, bir şişsin... </st><st c="16813">Saatten saate semirip şişiyor ve de boylanıp serpiliyor. </st><st c="16870">Demek ki oğlanın açlıktan derisi buruşmuş, yedikçe derisi gerildi. </st><st c="16937">Onüç yok dediğimiz oğlanı bir görseniz. </st><st c="16977">“Bu elbiseyi beğenmedim, ısmarlama elbise diktirin,” dedi. </st><st c="17036">“Hem de iki kat elbise isterim, birini çıkarıp birini giyerim,” dedi. </st><st c="17106">Ben dedim ki buna, “Oğlum, anlaştığımız gibi senin hakkın onbeşbin lira. </st><st c="17179">Biz sana her ne masraf edersek hesabını deftere yazıyoruz, sonra Spor-Toto’dan parayı alınca, sana ettiğimiz masrafı, senin onbeşbin liradan keseceğiz. </st><st c="17331">Onun için, gel sen bu kadar masraf etme.” Ne dese beğenirsin: “Benim param değil mi, istediğim gibi harcarım.” Aman oğlan elimizden kaçacak diye ne dese ses etmiyoruz, ne buyursa başüstüne... </st><st c="17523">Sağlıkla bir Adana’ya varıp da anasından vekâletname alsak, ondan sonra ver hissesini, koyuver kuyruğunu... </st><st c="17631">Bunca yıl sürtmediğim yer, görmediğim insan kalmadı, ömrüm hapisanelerde geçti, velakin böyle bir mahluk görmedim. </st><st c="17746">Meyhane deyip tutturuyor, gidiyoruz meyhaneye... </st><st c="17795">Su gibi rakı içiyor bey. </st><st c="17820">Haydi ordan başka meyhaneye, ordan başkasına... </st><st c="17868">Biz arkadaşımızla zilzurna sarhoş oluyoruz, bu piç onca rakıya bana mısın demiyor, bir de ikimizi atıp taksiye yatağımıza bırakıyor. </st><st c="18001">Sabah uyanıp ayılınca, “Ulan oğlan kaçtı mı, eyvah...” diye fırlıyor, bir de bakıyoruz ki, banyosunu yapmış, tıraşını olmuş, tereyağıyla reçeliyle milyoner kahvaltısı ediyor. </st><st c="18176">Yiyip içtikçe azdı bu namussuz, “Ben karı isterim,” diye tutturdu. </st><st c="18243">Tövbeee, yahu bu yaştan sonra adımızı pezevenge çıkaracak... </st><st c="18304">“Ulan oğlum, sen onüç yaşında bir sabi sübyansın. </st><st c="18354">Sana karı ne demek... </st><st c="18376">Şu totodan paranı al, anan seni hayırlısıyla everir,” diyorsak da söz anlatmak ne mümkün... </st><st c="18468">“Mahkemede yaşımı ondokuz yaptırmak için şahit istemez mi ; işte bu karıları delikanlı olduğuma mahkemede şahit gösterirsiniz,” diyor. </st><st c="18603">Ona da peki dedik... </st><st c="18624">Sazlı gazinolardan şarkıcı karı beğenip seçiyor. </st><st c="18673">Ağzının da tadını biliyor piç... </st><st c="18706">Dünyanın parası yahu... </st><st c="18730">Bu sefer de karılar içinden karı beğenemez oldu ; sarışın isterim der, beyazı olsun der, körpeden olsun der, olgunu bana layık der, eti gevşek istemem gayetle sıkış olmalı der... </st><st c="18909">Adana’ya gidemezsek bir ayak önce, oğlan bizi bitirecek. </st><st c="18966">Tiren biletlerini aldık, yola çıkacağız. </st><st c="19007">Bu sefer de, “Ben dokuz yaşındayken garip anamı el yerinde koyup gurbetlere çıktım. </st><st c="19091">Para kazanıp anacığıma bakacak, el kapısına muhtaç bırakmayacaktım. </st><st c="19159">Dört yıl gurbette anama bir mektup bile göndermedim. </st><st c="19212">Şimdi eli boş anama varamam,” dedi. </st><st c="19248">Anasının elinden vekâletname alacağımızdan karının gönlünü hoş tutmak gerek. </st><st c="19325">Bey, bu piç bize anası için iki sandık ve de üç denk hediyelik eşya aldırdı. </st><st c="19402">Bindik tirene... </st><st c="19419">Adana’ya tiren yolu uzun sürüyor. </st><st c="19453">Oğlan, “Canım sıkılıyor,” diye tutturdu... </st><st c="19496">Eee canın sıkılıyorsa ne olacak, bunun burası tiren. </st><st c="19549">“Ufaktan kumar oynayalım,” dedi. </st><st c="19582">Yüzüp yüzüp kuyruğuna getirmişiz, bundan geri oğlanı darıltmak olmaz, ne dese eyvallah edeceğiz. </st><st c="19679">Biz tirende kumara çöktük. </st><st c="19706">İkimizin de ömrü kumarda geçmiş, bizim işimiz ve de geçmişimiz bu... </st><st c="19775">Biz başladık barbuta ufaktan... </st><st c="19807">Öğleye varmadan oğlan benim bir yüzlüğümü yürütmez mi, arkadaşımın da üçyüz kâğıdını... </st><st c="19895">Vay cibilliyetsiz. </st><st c="19914">Öğle yemeğinden sonra yeniden çöktük kumara... </st><st c="19961">Söküldükçe sökülüyoruz, paralar gidiyor yahu... </st><st c="20009">Zarı sallayıp sallayıp da içimden “Allah” nidasıyla yumruğumu iman tahtama çarpıp atıyorum: Ya iki-bir, ya hepyek... </st><st c="20126">Oğlan zarı şöyle bir yuvarlıyor: Ya dübeş, ya düşeş... </st><st c="20181">Ulan, göz göre göre oğlana ütülüyoruz. </st><st c="20220">Beyim, sözün kısası, oğlan bizi yoluk kaza döndürdü. </st><st c="20273">“Ulan, zar mı tutuyorsun yoksa...” diyorum. </st><st c="20317">“Ne demek, şimdi ayıp ettin, ustalarıma zar mı tutarmışım. </st><st c="20376">Siz de zar tutun,” diyor. </st><st c="20402">Arkadaş bana işmar geçiyor. </st><st c="20430">İkimiz de zar tutuyoruz, zar değil havada kuş tutsak para etmiyor birader... </st><st c="20507">Piç bize, “İçmeyince kumarın tadı çıkmıyor, ufaktan çakıştıralım,” demez mi... </st><st c="20586">Elinden kâğıdı alasıya, ne dese peki... </st><st c="20626">Başladık çakıştırmaya... </st><st c="20651">İçtikçe yutuluyoruz ve de o piç içtikçe açılıyor... </st><st c="20703">Arada bizim arkadaş hiddete gelip çocuğa elini kaldırıyorsa da, aman etme diyor zor tutuyorum... </st><st c="20800">Tirenden inerken bir hesaba vurduk ki, oğlan kumarda ikimizin üçbin lirasını sağmış, evet bizi has Kırım ineği gibi sağmış... </st><st c="20926">Adana’ya vardık varmasına, velakin bitürlü oğlanın anasını bulamıyoruz. </st><st c="20998">Bir otele yerleştik... </st><st c="21021">Adana kazan biz kepçe, oğlanın anasını arıyoruz. </st><st c="21070">Bizde paralar suyunu çekiyor, çünkü oğlanın masrafına dayanılacak gibi değil. </st><st c="21148">Her gece bir barda sabahlıyoruz ve de oğlanı elimizden birisi kapacak diye iki yanında iki muhafız gibi beklemekteyiz. </st><st c="21267">Hoş, içmeye başlayınca, oğlanın iki yanında sızıp kalıyoruz. </st><st c="21328">Bereket oğlanın vicdanı temiz de bizi satıp gitmiyor. </st><st c="21382">Ara tara derken kadının izini bulduk ; Adana’da bir genelevde çalışıyormuş. </st><st c="21458">Oğlana, “Ulan hani anan kocamış karıydı, genelevde işi ne?” dedim. </st><st c="21525">“Vallahi buna ben de şaştım, herhalde sermaye olamaz, belki oraya hizmetçi durmuştur. </st><st c="21611">Vah benim namuslu anam, sen bu yollara mı düşecektin?..” diye ağlamaya başladı. </st><st c="21691">“Ağlama oğlum, insanlık hali, herşey başa gelir. </st><st c="21740">Parayı alınca ananı bu yollardan kurtarırsın,” diye avuttuk. </st><st c="21801">Gittik geneleve... </st><st c="21820">Evet orda böyle bir karı çalışırmış ama, dostu onsekiz yerinden ve bir de ilave olarak göbeğinin ortasından şişlemiş, hastaneye kaldırılan kadını bir daha gören olmamış. </st><st c="21990">Düştük kadının izine. </st><st c="22012">Hastaneden bir yıl önce taburcu olmuş. </st><st c="22051">Ordan sazlı bir bahçeye oyuncu olmuş, ordan bara girmiş çalışmış... </st><st c="22119">Derken karıyı dağa kaldırmışlar, elden ele satarlarmış karıyı... </st><st c="22184">Bulunacak gibi değil karı... </st><st c="22213">On gün dolandıktan sonra Allahın izniyle karıyı bir tesadüfle bulduk. </st><st c="22283">Gecenin bir vakti, sabaha karşı bardan çıkmış, sallana devrile otele giderken, oğlan karşıdan yuvarlanarak gelen sarhoş bir karının boynuna, “Vay anam, anacığım...” diye sarıldı. </st><st c="22462">Hakikat, karı, bizim oğlanın anası çıktı. </st><st c="22504">Hediyeleri karıya verdik. </st><st c="22530">Oğlan, “Benim garip anama harçlık olarak da ikibin lira verilecek,” dedi. </st><st c="22604">Onu da verdik. </st><st c="22619">Karının elinden bir vekâletname alıp çıktık yola, doğru Istanbul... </st><st c="22687">Mahkeme kararıyla, bildiğiniz gibi, oğlanın yaşını da büyütüp ondokuz yaptırdık ve kendi elinden noterlikten vekâletname istedik. </st><st c="22817">Oğlan, “Benim sözüm söz, vekâletnameyi veririm, siz benim yerime Spor-Toto’dan çıkan üçyüzseksenbin lirayı alırsınız ama, ya sonra benim hissemi vermezseniz... </st><st c="22977">Siz benim paramı peşin verin, sonra da ben vekâletnameyi vereyim...” dedi. </st><st c="23052">Hele sen şu piçe bak... </st><st c="23076">“Öyleyse gel hesaba oturalım,” dedik. </st><st c="23114">Oğlana yaptığımız masrafı bir de toplayalım ki onbin lirayı aşmış... </st><st c="23183">Şimdi de mızıkçılık etmez mi... </st><st c="23215">Yok, o kadar değil diye tutturdu. </st><st c="23249">Adamı zorla katil edecek piç, bişey değil, insan yerine korlar da adamın namı pislenir... </st><st c="23339">Vur aşağı tut yukarı pazarlık sonunda dokuzbin liraya uyuştuk bununla ; paranın üstü altıbin lirayı da eline saydık bir güzel. </st><st c="23466">İkimiz de Azrail gibi oğlanın başındayız ki, bizi aldatıp kaçmasın... </st><st c="23536">Çünkü oğlandan benim gözüm yıldı. </st><st c="23570">Arkadaşım da iyicene pirelendi. </st><st c="23602">Biz iki yanından oğlanın kollarına yapıştık, notere gittik ve oğlandan umumi vekâletnameyi aldık. </st><st c="23700">Oğlan, “Gayrı benim bir işim var mı?” dedi. </st><st c="23744">İşi yok olmasına da ne olur ne olmaz diye, “Sen bu otelde kal, biz Ankara’dan gidip Spor-Toto’dan parayı alıp gelelim. </st><st c="23863">Sana daha para veririz,” dedik ki oğlan bizi beklesin... </st><st c="23920">Ve arkadaşımla Ankara’ya yollandık...</st></p>
			<hr />
			<p><st c="23957">Bu işten ellibin lira alacak olan avukat, iki kabadayının anlattıklarını merakla dinliyordu.</st></p>
			<p><st c="24050">– Demek böyle... </st><st c="24068">dedi, paraları aldınız mı? </st></p>
			<p><st c="24095">Kır saçlı kabadayı,</st></p>
			<p><st c="24114">– Ne parası yahu, dedi, niye geldik de ocağınıza düştük sizin... </st><st c="24180">Paçayı zor kurtardık. </st><st c="24202">Azkalsın kodesi boyluyorduk. </st><st c="24231">Oğlan, Spor-Toto’dan onüç değil, beş bilmiş. </st><st c="24276">Makbuz koçanındaki geri kalan rakamları bir ustaca silmiş, üstüne başka makbuzun kâğıdını koyup yeniden düzeltip yazmış, onüç tutturmuş... </st><st c="24415">Toto koçanını siz bozdunuz, hile yaptınız diye bizi tutmadılar mı?.. </st><st c="24484">Kurtulana kadar akla karayı seçtik, kurtulunca da buraya attık kapağı... </st><st c="24557">Aman, amana geldik bey, bize medet sizden, ocağınıza düştük...</st></p>
			<p><st c="24619">Avukat,</st></p>
			<p><st c="24627">– Parmak kadar çocuk düpedüz sizi dolandırmış, dedi, yalnız sizi değil, bizi de dolandırdı...</st></p>
			<p><st c="24721">Avukatların sinirli olanı,</st></p>
			<p><st c="24748">– Acıdım da, dedi, cebine on lira da ben koymuştum... </st></p>
			<p><st c="24803">Öbür avukat,</st></p>
			<p><st c="24815">– Vay anasını, dedi, noter masrafını da cebimden yapmıştım... </st></p>
			<p><st c="24878">İki kabadayıya,</st></p>
			<p><st c="24893">– Artık iş işten geçmiş, daha ne istiyorsunuz? </st><st c="24941">diye sordu avukatın biri.</st></p>
			<p><st c="24966">– Bize bu çocuğu bulmanın bir yolu... </st><st c="25005">Aman çocuğu bulalım, başka bişey istemez.</st></p>
			<p><st c="25046">– Çocuğu bulsanız neye yarar, paralar gitti. </st><st c="25092">Nesini alacaksınız?..</st></p>
			<p><st c="25113">– Aman, iş bildiğiniz gibi değil, çocuğu bulalım... </st><st c="25166">O çocuğu bulmazsak yandık, yandık biz...</st></p>
			<p><st c="25206">Avukatlar birbirlerinin kulaklarına fısıldadılar: Bu iki azılı sabıkalı, çocuğu ellerine geçirirlerse, doğram doğram parçalar, parçalarını da köpeklere atar, çocuğu yok ederlerdi. </st><st c="25387">Anlaşılan bunca yılın kaşarlanmış iki namlı sabıkalısı, bacak kadar bir oğlana kazıklanmış olmayı kendilerine yediremiyorlardı ; çocuktan intikam alacaklardı. </st><st c="25546">Belki de bir serseri çocuğun kendilerini kaz gibi yolduğu duyulursa, iki paralık olacaklardı ; onun için çocuğu yok etmek istiyorlardı.</st></p>
			<p><st c="25681">Avukatlardan biri,</st></p>
			<p><st c="25700">– Çocuğu ne yapacaksınız bulup da? </st><st c="25736">dedi, nasıl olsa paralar gitti, alamazsınız. </st><st c="25781">Vursanız, öldürseniz başınız derde girer...</st></p>
			<p><st c="25824">Kabadayılardan biri,</st></p>
			<p><st c="25845">– Ne vurup öldürmesi, dedi, o çocuk bize yirmibin liraya patladı. </st><st c="25912">Ama öyle çocuğa yüzbin feda olsun... </st><st c="25949">Onu bulsak, ustamız diye ellerinden öperiz. </st><st c="25993">O bize gerekli bey... </st><st c="26015">Onun hergünü bin lira, her saati yüz lira... </st><st c="26060">Öyle bir çocuk bir daha ele mi geçer? </st><st c="26098">Biz dünyaya madik atmışken, oğlan bizi bile soydu da pabuçlarımızı elimize verdi. </st><st c="26180">Onu bulsak bir, ellerinden öpüp, “Aman bizimle çalış, sen bizim ustamız ol delikanlı,” diyeceğiz. </st><st c="26278">Çocuk değil, darphane... </st><st c="26303">Aman, bize bulun çocuğu. </st><st c="26328">Bugüne bugün ; elimizde vekâletnamesi var, biz onun velisi, vasisi bile sayılırız. </st><st c="26411">Her kaç paraysa dökelim, çocuğu bulalım...</st></p>
			<p><st c="26453">– Resmi var mı sizde?</st></p>
			<p><st c="26475">– Evet, bir resmi var, barda sarhoşken fotografçı çekmişti. </st><st c="26536">Resmi işte, yanında da bar karısı, sarmaş dolaş olmuşlar...</st></p>
			<p><st c="26595">Kadınla çocuğun yanak yanağa çektirdikleri resimden çocuğun başını makasla dikkatle kestiler. </st><st c="26690">Ertesi gün, tirajı büyük gazetelerde çocuğun resmiyle birlikte bu ilan çıktı:</st></p>
			<p><st c="26767">Kayıp çocuk aranıyor:</st></p>
			<p><st c="26789">“Yanda resmi görülen aslen Adanalı ve ‘.....’ ismindeki, hakiki yaşı onüç olan çocuk ‘.....’ günü evinden ayrılmış, onbeş gündür bir daha dönmemiştir. </st><st c="26941">Gözü yaşlı ailesi, yavrusunun yolunu beklemektedir. </st><st c="26993">Görenlerin, yerini bilenlerin insaniyet namına şu adrese bildirmeleri rica olunur. </st><st c="27076">Yerini bildiren, bolca memnun edilecektir.”</st></p>
			
			
			</section>
  <div id="charCountTotal" value="27119"></div></body>
</html>
