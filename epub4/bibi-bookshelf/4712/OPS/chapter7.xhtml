<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Sarlimesper’in Dışişleri Bakanı Oluşu</st></h1>
			<p><span><st c="38">B</st></span><st c="40">ir yanık kokusu gelir de insanın burnuna, neresinin yandığını anlamak isteyenlerin burun kanatları, pervane gibi pır pır açılır kapanır ya, işte Fıştia topraklarını böyle bir koku sarmıştı: İhtilal kokusu... </st><st c="248">Heryandan buram buram ihtilal kokuları geliyor, yerden yanık yanık ihtilal tütüyor, tüten ihtilal dumanından göz gözü görmüyordu. </st><st c="378">Ne var ki Fıştia devletini ellerinde tutanlar, aşırı iktidar sarhoşluğu ile nezle olduklarından burunları koku almıyor, buyüzden de karada, denizde, havada tüten yanık ihtilal kokularını duymuyorlardı.</st></p>
			<p><st c="579">Yağmurlar ihtilal damlaları olarak yere düşüyor, toprak altındaki tohumlar ihtilal çıtırtılarıyla güneşe uzanıyor, her ağaç dalında ihtilal olgunlaşıyordu.</st></p>
			<p><st c="735">Hükümet Başkanının radyodan, “Herzamankinden çok daha kuvvetliyiz!” dediğinin sabahı, herkesin bekleyip durduğu, ama hiçkimsenin sözünü edemediği ihtilal patlayıverdi.</st></p>
			<p><st c="903">Evinden çıkarken radyo dinlememiş olduğu için ihtilalden habersiz olan teğmen Kobuz, Savunma Bakanlığındaki görevine gelirken, bomboş yollara bakıp şaşmıştı. </st><st c="1062">Kimsesiz yolları tankların gürültüleri çiğniyordu. </st><st c="1113">Askerî arabalardan başka taşıt işlemiyordu. </st><st c="1157">Alanlarda silah çatmış erler öbek öbek bekleşiyorlardı.</st></p>
			<p><st c="1212">Teğmen Kobuz bu olağanüstü hava içinde Savunma Bakanlığındaki çalıştığı daireye gelince ancak durumu öğrenebildi: İhtilal olmuştu...</st></p>
			<p><st c="1345">Bütün arkadaşlarının bu ihtilalde görev almış oldukları, vızır vızır odalardan odalara girip çıkmalarından, koridorlarda hızlı hızlı gidişgelişlerinden belli oluyordu. </st><st c="1514">Hepsinin yüzüne büyük işler başarmış insanların derin sorum çizgileri işlenmiş, herzaman olduklarından çok daha ciddi olmuşlardı, bu seferki ciddilikleri ciddi idi.</st></p>
			<p><st c="1678">Ne astları, ne üstleri, hiçbiri onunla konuşmuyor, bir açıklamada bulunmuyordu. </st><st c="1759">Teğmen Kobuz, bu koşuşan, birbirleriyle herzamankinden çokaz konuşan insanlar arasında kendisini gereksiz bulmaya başladı. </st><st c="1882">İhtilal, dünden kalma bütün işleri bıçak gibi kestiği için teğmen Kobuz, ne yapacağını bilemiyordu. </st><st c="1982">Masanın gözünden bikaç dosya çıkarıp şöylece karıştırdı: “Koşulu topçu alayı koşum hayvanlarının nal ihtiyacı hakkında”, “Piyade taburu için inşa edilecek kışlanın malzeme keşif raporu”, “Havaalanındaki boş varillerin nakli ile inşaat bölüğünün vazifelendirilmesi hakkında”...</st></p>
			<p><st c="2258">Bütün bu işlerin hiçbir önemi, değeri olmamalı idi artık ; ihtilal bu işleri kökünden bitirmişti.</st></p>
			<p><st c="2356">O dairede sınıf arkadaşı üç teğmen daha vardı. </st><st c="2404">Yanlarına gitti. </st><st c="2421">Onlar da yüz vermediler. </st><st c="2446">Belli ki sınıf arkadaşları da ihtilalde görev almışlardı. </st><st c="2504">Başka zamanlar şakalaştıkları arkadaşları şimdi onunla tek kelime konuşmuyorlardı. </st><st c="2587">Çünkü hepsinin o kadar büyük işleri vardı ki, işlerinden başka konuşacak sözleri yoktu.</st></p>
			<p><st c="2674">Teğmen Kobuz, yüzünü kızdırıp en içten arkadaşı olan bir teğmene,</st></p>
			<p><st c="2740">– İhtilal olacağını bana neden söylemediniz? </st><st c="2786">dedi.</st></p>
			<p><st c="2791">Cevap yerine dudağının ucu ile gülen arkadaşı, önündeki şifreyi çözmeye devam etti.</st></p>
			<p><st c="2875">Başka bir arkadaşı sanki ona lütfedip,</st></p>
			<p><st c="2914">– Biz gizli ihtilal komitesindendik! </st><st c="2952">dedi.</st></p>
			<p><st c="2957">Demek, teğmen Kobuz’a güvenmemişler, onu ihtilalciler arasına almamışlardı. </st><st c="3034">Büyük bir aşağılık duygusu altında benliği ezildi.</st></p>
			<p><st c="3084">– Bana neden söylemediniz? </st><st c="3112">diye bir daha sordu. </st></p>
			<p><st c="3133">Arkadaşı,</st></p>
			<p><st c="3142">– Kimse kimseye bişey söylemedi, dedi, her subay kendi ödevini yaptı...</st></p>
			<p><st c="3214">Nasıl olmuştu da, bir ihtilalin patlayacağını sezememiş, bu ihtilalde kendiliğinden görev almamıştı. </st><st c="3316">Bütün subayların, bütün erlerin bu ihtilalde payları varken, o, ihtilal gecesini derin uykuda geçirmişti.</st></p>
			<p><st c="3421">“Ben ne budalaymışım!” diye geçirdi içinden... </st><st c="3469">Eli tabancasına gitti, intihar edecekti. </st><st c="3510">Sonra birden aklına geldi: Bütün bu subayların hepsi de ihtilalden haberli değillerdi ya... </st><st c="3602">Ama hepsi de, sanki ihtilali kendileri yapmışlar gibi davranıyorlardı. </st><st c="3673">O da öyle yapacaktı. </st><st c="3694">Bu erekle oraya buraya sokulmaya çalıştı, o da koridorlarda hızlı hızlı yürüdü, odalara girdi çıktı. </st><st c="3795">Ama ne yaptıysa olmadı, kendisini ihtilal çemberinin dışında buldu, çabaları boşa gitti.</st></p>
			<p><st c="3883">Öğleden sonraki resmî bildiri büsbütün yüreğini dağladı. </st><st c="3941">Kendi rütbesinde iki genç subay da generaller, albaylar, yarbaylar arasında ihtilal komitesi üyesi olmuştu.</st></p>
			<p><st c="4048">Teğmen Kobuz bu kadar da mı beceriksiz, pısırıktı...</st></p>
			<p><st c="4101">Ağızlarını bıçak açmayan subayların zamanla dilleri çözülmüştü. </st><st c="4166">Hepsi de ballandıra ballandıra ne işler yaptıklarını, ihtilale olan hizmetlerini, başarılarını anlatıyorlardı.</st></p>
			<p><st c="4276">Bir yüzbaşı, ihtilal saatine kadar bütün gece yağmur altında komite merkez binasının kapısında beklemişti.</st></p>
			<p><st c="4383">Bir binbaşı da sabaha karşı iki arkadaşıyla radyoevini zapt edişlerini anlatıyordu.</st></p>
			<p><st c="4467">Telsiz istasyonuna ilk giden teğmen anlatırken ne kadar heyecanlıydı.</st></p>
			<p><st c="4537">Teğmen Kobuz anlatılanları dinlerken yerin dibine geçiyor, sararıyor, morarıyor, kızarıyor, utançtan renkten renge giriyordu. </st><st c="4664">Burnunun dibinde koskoca bir ihtilal olmuştu da, şimdi öbürleri gibi övünerek anlatabileceği en küçük bir hizmeti dokunmamıştı bu ihtilale...</st></p>
			<p><st c="4805">İhtilalin ikinci, üçüncü günleri hep başı önünde gezdi. </st><st c="4862">Üstlerinin, subay arkadaşlarının değil, erlerin bile yüzüne bakamıyordu. </st><st c="4935">Çünkü bu sefer de ihtilalden habersiz oldukları halde sonradan ihtilale katılanlar, hizmet edenler anlatmaya başlamışlardı. </st><st c="5059">Hepsi de yakalanması gerekli düşük iktidar kodamanlarını, sığındıkları delikten, gizlendikleri yerlerden bir bir tutup ihtilalcilere teslim etmişlerdi.</st></p>
			<p><st c="5210">Teğmen Kobuz içinden, “Ulan avanak! </st><st c="5247">uykuda mısın?” dedi kendi kendine. </st><st c="5282">Haydi başlangıçta haberi olmamıştı, sonradan olsun işte şu övünerek anlatan subaylar gibi o da biriki kodamanı yakalayamaz mıydı?</st></p>
			<p><st c="5411">Üçüncü, dördüncü günler, ona da düşük iktidarın bir ileri gelenini yakalaması için emir versinler diye ortalıkta döndü dolaştı. </st><st c="5540">Üst rütbeli subayların kapılarından hiç ayrılmadı. </st><st c="5591">Onlar koridorlardan geçerken, belki gözlerine çarpar da kendisine de bir emir verirler diye önlerini keserek, yollarında durarak selamlar verdi. </st><st c="5736">Artık yakalanacak kimse kalmadığı için subaylara böyle bir ödev de verilmiyordu.</st></p>
			<p><st c="5816">Bir üsteğmen, düşük bakanlardan birini, otomobilin bagaj yerinde kaçarken nasıl yakaladığını anlatmıştı. </st><st c="5922">Bir yüzbaşı da bir bakanı, saklandığı çöp varili içinden nasıl çıkardığını anlatırken, dinleyenler kahkahadan kırılıyorlardı. </st><st c="6048">Yakalananların içlerinde tabanca çeken, ateş eden kabadayılar da olmuştu. </st><st c="6122">Öylelerini yakalayanlar haklı olarak göğüslerini şişirerek, kollarını kabartarak kahramanlıklarını anlatıyorlardı.</st></p>
			<p><st c="6236">Teğmen Kobuz, bu kadar da mı işe yaramaz bir insandı... </st><st c="6293">İçinden, “Ah!” diyordu, “Ah bir ödev de bana versinler de nasıl başaracağımı görsünler...”</st></p>
			<p><st c="6383">İhtilal denilen şey cuma, pazar tekrarlanan eğlence değil ki, teğmen Kobuz hevesini gelecek ihtilale saklasın... </st><st c="6497">Üç kuşakta, dört kuşakta bir, ihtilal ya olur ya olmaz.</st></p>
			<p><st c="6552">Bir ihtilalde bir insanın herhangibir görev almış olması, çocuklarına, torunlarına anlatabileceği tarihi anıları olması demektir. </st><st c="6683">Teğmen Kobuz günün birinde evlenip de, çocuğu olup da, çocuğu büyüyünce ona ne anlatacak?</st></p>
			<p><st c="6772">İhtilalin altıncı günü idi, bir general, teğmen Kobuz’un da çalıştığı odaya girip kurmay albaya,</st></p>
			<p><st c="6869">– Sarlimesper’i hemen getiriniz... </st><st c="6905">Pek aceledir. </st><st c="6919">Evine bir subay gönderin, arabaya bindirip hemen getirtin... </st><st c="6980">dedi.</st></p>
			<p><st c="6985">Teğmen Kobuz’un gözleri parladı, sevinçten heyecan içinde idi. </st><st c="7049">Oh, günlerdenberi beklediği fırsat en sonunda önüne çıkıvermişti.</st></p>
			<p><st c="7114">Sarlimesper tanınmış bir kişi idi, Fıştia’nın biçok önemli devlet hizmetlerinde bulunmuştu. </st><st c="7207">Demek bugüne kadar yakalanamadığına göre çok gizli biyere saklanmış olacaktı. </st><st c="7285">Ama cehennemin dibine bile girmiş olsa teğmen Kobuz onu bulup çıkaracaktı. </st><st c="7360">Görürdü o gününü...</st></p>
			<p><st c="7379">General odadan çıkar çıkmaz,</st></p>
			<p><st c="7408">– Aman albayım, ne olur, bu ödevi bana veriniz, Sarlimesper’i ben getireyim... </st><st c="7488">diye yalvardı.</st></p>
			<p><st c="7502">Bu fırsatı da kaçırmak istemediği için, öbür subaylardan önce davranmıştı.</st></p>
			<p><st c="7577">Kurmay albay,</st></p>
			<p><st c="7591">– Böyle bir işe teğmen gönderemem, dedi. </st><st c="7633">Üst rütbeli bir subay göndereceğim...</st></p>
			<p><st c="7670">Teğmen Kobuz ağlamaklı bir sesle yalvarmaya devam etti. </st></p>
			<p><st c="7727">Albay,</st></p>
			<p><st c="7733">– Peki, peki, dedi, adresini bulun da hemen getirin... </st><st c="7789">Doğru generale götürürsünüz...</st></p>
			<p><st c="7819">Teğmen uçarcasına çıktı. </st><st c="7845">Muhafız bölüğünden bir manga silahlı er aldı. </st><st c="7891">Hepsi de seçme olan erlerin tüfeklerini, mermilerini muayene etti.</st></p>
			<p><st c="7957">– Doldur ve kapa! </st><st c="7976">diye sert bir komut verdi. </st><st c="8003">Erler bir bağ fişeği mekanizmaya sürdüler.</st></p>
			<p><st c="8045">Teğmen Kobuz mangaya,</st></p>
			<p><st c="8067">– Arkadaşlar, vazifemiz çok önemlidir! </st><st c="8107">dedi. </st></p>
			<p><st c="8113">Sarlimesper’in ev adresini bulmak hiç de zor olmamıştı. </st><st c="8169">Bir manga eri üstü açık bir kamyona bindiren Kobuz doğruca bu adrese gitti. </st><st c="8245">Güvenlik tedbiri olarak erleri uygun yerlere mevzilendiren teğmen Kobuz, çavuşla onbaşıyı yanına alıp evin kapısını çaldı. </st><st c="8368">Kapı açılır açılmaz yıldırım hızıyla içeri daldılar. </st></p>
			<p><st c="8421">Teğmen kapıyı açan kadına,</st></p>
			<p><st c="8447">– Sarlimesper denilen it nerde? </st><st c="8480">diye sordu. </st></p>
			<p><st c="8492">Kadın korkudan titreyerek,</st></p>
			<p><st c="8518">– Odasında... </st><st c="8533">dedi.</st></p>
			<p><st c="8538">– Yalan söyleme!</st></p>
			<p><st c="8555">– Vallahi odasında...</st></p>
			<p><st c="8577">– Sakın bizi kandırmaya çalışma!</st></p>
			<p><st c="8610">Sarlimesper’i odasında yatarken buldular. </st><st c="8653">Teğmen Kobuz, kolundan çekip bağırdı:</st></p>
			<p><st c="8690">– Yürü ulan, yürü namussuz!.. </st><st c="8721">Daha duruyor... </st><st c="8737">Avanak avanak bakınma ulan... </st><st c="8767">Düş önüme, yürü!..</st></p>
			<p><st c="8785">Sarlimesper,</st></p>
			<p><st c="8798">– Ne istiyorsunuz? </st><st c="8818">diyecek olduysa da, kuyruksokumuna yediği tekme ile sözünün son hecesi gırtlağına tıkandı. </st><st c="8909">Merdivenlerden yuvarlanıp aşağı kata düşünce, hiç olmazsa, müsaade buyurun, elbisemi giyeyim! </st><st c="9003">dedi. </st></p>
			<p><st c="9009">Cevap olarak, anasından babasından başlayıp yedi sülalesini içine alan ağır sövgüler işitti.</st></p>
			<p><st c="9101">Tekme, yumruk, Sarlimesper’i kamyona attılar. </st><st c="9148">Üstü açık kamyon şehrin kalabalık caddelerinden geçerken, sokaktakiler kamyonda bir manga er arasında götürülen pijamalı Sarlimesper’e hayretle bakıyorlardı.</st></p>
			<p><st c="9305">Teğmen Kobuz, ite kaka, söve saya Sarlimesper’i merdivenlerden çıkardı.</st></p>
			<p><st c="9377">Aslında teğmen Kobuz, bu türlü davranışlarda bulunacak katı yürekli, kaba saba bir adam değildi ; ama başkalarının ballandırarak anlattıkları başarılı ihtilal serüvenlerinden öylesine bir aşağılık duygusuna kapılmıştı ki, ileride çocuklarına hikâyesini övünçle anlatabileceği bir kahramanlık olayı yaşamak, hem de ihtilalde işe yaramış subaylar yanında itibar kazanmak istiyordu. </st><st c="9758">Dahası, Sarlimesper’i kolaycacık yakaladığı için de biraz üzgündü. </st><st c="9825">Biraz olsun zorluk çıksaydı da önüne, başarısı kıymetlenseydi. </st><st c="9888">Ama, o anlatmak için, bu türlü zorlukları hayalinde de kurabilirdi.</st></p>
			<p><st c="9955">İhtilal komitesinin toplandığı salonun kapısını vurdu. </st><st c="10011">Kapıdaki subayın müsaadesiyle salona girip selam verdi, ihtilal komitesi başkanı olan generale,</st></p>
			<p><st c="10106">– Getirdim generalim! </st><st c="10129">dedi.</st></p>
			<p><st c="10134">Sarlimesper, pijamaları içinde titreyerek, teğmenin arkasında, iki er arasında duruyordu.</st></p>
			<p><st c="10224">Durumu kavrayamayan general,</st></p>
			<p><st c="10253">– Ne yaptın? </st><st c="10267">diye sordu.</st></p>
			<p><st c="10278">– Getirdim. </st><st c="10291">Emir buyurmuşsunuz, yakalayıp getirdim.</st></p>
			<p><st c="10330">– Kimi getirdin teğmen?</st></p>
			<p><st c="10354">Teğmen arkasındaki pijamalı adamı göstererek,</st></p>
			<p><st c="10400">– Sarlimesper’i generalim... </st><st c="10430">dedi. </st></p>
			<p><st c="10436">General ve öbür komite üyeleri,</st></p>
			<p><st c="10467">– Ne? </st><st c="10474">Ne yaptın? </st><st c="10485">diye bağırdılar. </st></p>
			<p><st c="10502">Sonra pijamalı adamı, koluna girip bir koltuğa oturttular. </st><st c="10561">Ona bir yanlışlık, bir anlaşmazlık olduğunu söyleyerek özür dilediler.</st></p>
			<p><st c="10631">Komite başkanı,</st></p>
			<p><st c="10647">– Biliyorsunuz Bay Sarlimesper, dedi, ihtilal hükümeti için bütün bakanları sağladık, yalnız Dışişleri Bakanı bulamamıştık. </st><st c="10772">Çünkü Dışişleri Bakanının sahiden yabancı dil bilmesi gerekiyor. </st><st c="10837">Doğrusu hem namuslu olan, hem de yabancı dil bileni bulmak zordu bizim için. </st><st c="10914">Güvendiklerimiz sizi salık verdiler. </st><st c="10951">Sizi onun için buraya rica etmiştik. </st><st c="10988">Zahmet buyurup geldiniz, teşekkür ederiz. </st><st c="11030">Dışişleri Bakanlığını kabul eder misiniz?</st></p>
			<p><st c="11071">Sarlimesper, dişlerini sıkarak,</st></p>
			<p><st c="11103">– Ederim, dedi, ederim, ederim!..</st></p>
			<p><st c="11137">Teğmen Kobuz geri geri giderek sırtını duvara dayadı, yoksa oraya düşüverecekti.</st></p>
			<p><st c="11218">İşte Bay Sarlimesper’in Dışişleri Bakanı oluşunun hikâyesi budur. </st><st c="11285">Ama ne yazık ki teğmen Kobuz da güzel ihtilal hikâyesini herkesten sakladı. </st><st c="11361">Yalnız söz arasında Bay Sarlimesper’in adı geçerse, teğmen Kobuz,</st></p>
			<p><st c="11426">– Haydi canııım, derdi, biz onu sırtında pijamayla çalyaka getirip bakanlık koltuğuna oturtmuş adamız!</st></p>
			</section>
  <div id="charCountTotal" value="11529"></div></body>
</html>
