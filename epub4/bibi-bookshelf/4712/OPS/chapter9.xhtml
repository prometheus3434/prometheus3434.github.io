<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Nereden Tanışıyoruz?</st></h1>
			<p><span><st c="21">-</st></span>  <span><st c="23">M</st></span><st c="24">erhaba! </st><st c="32">dedi.</st></p>
			<p><st c="37">– Merhaba! </st><st c="49">dedim.</st></p>
			<p><st c="55">Dünyanın en budala bakışıyla bakıyorum adama.</st></p>
			<p><st c="101">– Galiba, beni tanımadın?</st></p>
			<p><st c="127">Öyle bir söyledi ki, onu ille de tanımam gerektiğini anladım söyleyişinden.</st></p>
			<p><st c="203">– Aaa, hiç tanımaz olur muyum!..</st></p>
			<p><st c="236">Bu, benim günde bikaç kez başıma gelen olay.</st></p>
			<p><st c="281">Sonra bütün gün, bazen de bikaç gün, acaba kimdi, nerden tanışıyorduk diye düşünüp dururum.</st></p>
			<p><st c="373">Birisiyle tanışacağım diye ödüm patlıyor. </st><st c="416">Tanışacağız, bikaç saat konuşacağız, sonra ertesi gün karşılaşınca adamı tanıyamayacağım: Rezalet!</st></p>
			<p><st c="514">Ne kadar utanıyorum, nasıl utanıyorum, anlatamam. </st><st c="565">Ayıp oluyor. </st><st c="578">Utancım bikaç gün sürüyor. </st><st c="605">Hadi tanımadan tanımış gibi yapayım. </st><st c="642">Ama tanışıklığımızın derecesi ne? </st><st c="676">Şöyle bir selamlaşıp el sıkıştığımız adamların, çok yakın arkadaşım sanıp boyunlarına sarıldığım oluyor. </st><st c="781">Canciğer okul arkadaşlarıma da şöyle bir selam verip geçtiğim oluyor. </st><st c="851">Çok bozum oluyorum, bozuntum günlerce sürüyor.</st></p>
			<p><st c="897">Yolda, vapurda, otobüste, şurda burda bir tanıştığımı, bir arkadaşımı görüp de tanıyamayacağım, utanacağım diye korkumdan, kimseyle yüz yüze gelmemek için başımı önümden kaldıramıyorum. </st><st c="1084">Aradabir başımı kaldırıp da bir başkasına gülümseyen bir yüzle karşılaştım mı, adam bana gülümsüyor da, ben de tanımadım diye, hemen selamı basıyorum. </st><st c="1235">Bu kez de selamı alan adam şaşırıyor: Benim halim iyice rezalet canım.</st></p>
			<p><st c="1305">Hergün tanımadığım on onbeş kişiyi selamlıyorum, kimisinin boynuna sarılıyorum, kimisinin de elini sıkıyorum. </st><st c="1416">Onlar da içlerinden bana, “Ne sulu herif!” diyorlardır. </st><st c="1472">Buna karşılık, karşılaştığım yakın arkadaşlarımı bile tanımıyor, selamlamıyorum. </st><st c="1553">Onlar da bana, “Ne burnu büyük!” diyorlardır.</st></p>
			<p><st c="1598">Bakınız, geçenlerde ne oldu. </st><st c="1628">Alay ederler diye bu olayı hiçkimseye, karıma bile anlatmadım. </st><st c="1691">Geçenlerde Kadıköy vapurundan çıkmıştım. </st><st c="1732">Yine bir tanışıkla karşılaşırım da tanıyamam diye korkumdan başım önümde gidiyorum. </st><st c="1816">Nasılsa başımı kaldırdım, kaldırmamla sağ yanımda şapkasını çıkarmış selam veren bir adam gördüm. </st><st c="1914">Şapkam yoktu, ben de başımla selam verip,</st></p>
			<p><st c="1955">– Merhaba efendim... </st><st c="1977">dedim.</st></p>
			<p><st c="1983">Azkalsın elini sıkmak için ona doğru gidecektim ki, arkamdan gelenlerin alaylı kahkahalarıyla kendime geldim. </st><st c="2094">Sağımda şapkasını çıkarıp selam veren bir canlı adam değil, bir benzincinin reklam için yaptırdığı adam resmi değil miymiş? </st><st c="2218">Çinkoyu adam biçiminde kesip boyamışlar. </st><st c="2259">Bakın halime siz, hatırlayamadığım bir tanış diye artık reklam resimlerini selamlıyorum. </st><st c="2348">Utancımdan yerin dibine geçiyorum.</st></p>
			<p><st c="2382">Bigün de karımla Kadıköy vapur iskelesindeydik. </st><st c="2431">Herzamanki gibi başım önümdeydi. </st><st c="2464">Bir el burnuma doğru uzandı. </st><st c="2493">Demek ki tanıdık, elimi sıkacak. </st><st c="2526">Adamı tanımadığım belli olmasın diye ben ondan atik davranıp elini sıktım, bikaç kez de salladıktan sonra,</st></p>
			<p><st c="2632">– Ne yapıyorsunuz? </st><st c="2652">dedim. </st></p>
			<p><st c="2659">Şaşıran adam,</st></p>
			<p><st c="2672">– Param düştü de, almak için eğiliyordum... </st><st c="2717">dedi. </st></p>
			<p><st c="2723">Nasıl bozuldum, utancımdan yerin dibine geçtim.</st></p>
			<p><st c="2770">– Yaa, arayın bulursunuz... </st><st c="2799">deyip yürüdüm. </st></p>
			<p><st c="2814">Adamla konuştuklarımızı duymayan karım,</st></p>
			<p><st c="2853">– Kimdi o adam? </st><st c="2870">dedi.</st></p>
			<p><st c="2875">– Bilmem... </st><st c="2888">dedim.</st></p>
			<p><st c="2894">– Nasıl bilmezsin? </st><st c="2914">Adamın elini sıktın, konuştun... </st></p>
			<p><st c="2947">Olanları anlatınca karım güler de güler, güler de güler... </st></p>
			<p><st c="3006">Harp Okulundan 1937 çıkışlılar her yıl Boğaziçi’nde Kalender’deki askerî lokalde toplantı yaparlar. </st><st c="3106">Bunlardan birine ben de gitmiştim. </st><st c="3141">Bizim sınıfın çoğu albay, bikaçı da general... </st><st c="3188">Kimisi emekli olmuş, sivil giyinmiş, kimisi de resmî elbiseli. </st><st c="3251">Ama çoğunu tanıyamıyorum, unutmuşum. </st><st c="3288">Beni gören albay,</st></p>
			<p><st c="3305">– Vaaaay!.. </st><st c="3318">diye bir nağra atıp boynuma sarılıyor, sonra öpüşüyoruz.</st></p>
			<p><st c="3374">Aptal bakışlarımı görüp,</st></p>
			<p><st c="3399">– Tanımadın mı? </st><st c="3416">diyorlar.</st></p>
			<p><st c="3425">– Daha neler... </st><st c="3442">Hiç tanımaz olur muyum! </st></p>
			<p><st c="3466">Tanımadığım belli olmasın diye, bir albay gördüm mü, bu sefer ben onlardan önce, “Vaaay!..” diye feryadı basmamla kollarımı boynuna dolamam bir oluyor. </st><st c="3618">Onun boynundan ötekinin boynuna atılıyorum. </st></p>
			<p><st c="3662">Karşıdan iri bir albay geliyor. </st><st c="3694">Ben, “Vaaaaay!” dememle kollarımı açtım, tam kollarımı saracakken, arkadan biri ceketimin eteğini çekti,</st></p>
			<p><st c="3798">– Ne yapıyorsun yahu?</st></p>
			<p><st c="3820">– Ne yapıyorum?</st></p>
			<p><st c="3836">– Yahu, orgeneralin boynuna atılıyordun be!</st></p>
			<p><st c="3880">Ben şaşkınlıktan, albayı, orgenerali şaşırıp, azkalsın Sıkıyönetim Komutanının boynuna sarılıp onu öpecekmişim...</st></p>
			<hr />
			<p><st c="3994">Günlerden bigün, Kadıköy’den vapura bindim. </st><st c="4039">Salona geçtim. </st><st c="4054">Yine başım önümdeydi ama, boş koltuk aramak için başımı kaldırınca, bir adamın gülümsediğini gördüm. </st><st c="4155">Adamı tanımadım. </st><st c="4172">Belli ki bir tanıdık. </st><st c="4194">Görmezden gelip geçsem ayıp olacak. </st><st c="4230">Şöyle bir ben de gülümsedim ama, belli belirsiz gülümsedim ki, adam beni tanımıyorsa, hani benim için güleç yüzlü filan desin...</st></p>
			<p><st c="4358">Adamın uzağında bir koltuğa oturdum. </st><st c="4396">Yanına otursam, konuşmamız gerekecek. </st><st c="4434">Oysa ben tanımıyorum.</st></p>
			<p><st c="4455">Akşam dönüşte vapurda yine o adamı gördüm. </st><st c="4499">Yine gülümsüyor. </st><st c="4516">Bu kez ben daha belli bir gülümsedim. </st><st c="4554">Yine uzağına oturdum. </st><st c="4576">Ertesi sabah, o adam yine vapurda... </st><st c="4613">Bu kez gülümsemekle yetinmedik, başlarımızla birbirimizi selamladık.</st></p>
			<p><st c="4681">Adamı hergün gidişte, dönüşte vapurda görüyorum. </st><st c="4731">Gülümseyişler, baş selamları derken, gide gide birbirimize, “Merhaba efendim...”, “Günaydın...” demeye başladık.</st></p>
			<p><st c="4843">Ben hâlâ korkumdan adamın yanına oturamıyorum.</st></p>
			<p><st c="4890">Allah Allah kim bu adam? </st><st c="4916">Beni tanıdığı iyice belli... </st><st c="4945">Ama nerden tanışıyoruz? </st><st c="4969">Acaba liseden mi arkadaşım, yoksa Harp Okulundan mı?</st></p>
			<p><st c="5021">Ben böyle birini hatırlayamazsam, eski günlerimi düşünür, hatırlamaya çalışırım.</st></p>
			<p><st c="5102">Yoksa Fen Okulundan mı tanışıyoruz? </st><st c="5139">Belki Güzel Sanatlar Akademisinden?</st></p>
			<p><st c="5174">Emniyet Müdürlüğünün Birinci Şubesinde de uzun zaman kaldığım için, orda gördüğüm sivil polisleri de, sonradan görünce arkadaşlarımla karıştırırım. </st><st c="5323">Yoksa bu adamı, Emniyet Müdürlüğünde mi görmüştüm? </st><st c="5374">Cezaevinde tanıdıklarımla da böyle olur. </st><st c="5415">Nerden, nerden? </st><st c="5431">Günlerce düşündüm, adamla nerden tanıştığımızı bitürlü çıkaramadım.</st></p>
			<p><st c="5498">Bigün yine vapura binmiştim. </st><st c="5528">Salondaki koltuklar dolu. </st><st c="5554">Bir ses duydum:</st></p>
			<p><st c="5569">– Burda boş koltuk var... </st><st c="5596">Baktım o. </st><st c="5606">Buyurun...</st></p>
			<p><st c="5616">– Teşekkür ederim... </st></p>
			<p><st c="5638">Oturdum, yanındaki koltuğa...</st></p>
			<p><st c="5667">– Nasılsınız?</st></p>
			<p><st c="5681">– Teşekkür ederim. </st><st c="5701">Siz nasılsınız?</st></p>
			<p><st c="5716">– Mersi...</st></p>
			<p><st c="5727">Lafı uzatmayalım da, adamı tanımadığım belli olmasın diye, hemen gazeteyi açıp okumaya başladım. </st><st c="5825">Laf!.. </st><st c="5832">Gazete okuduğum yok, adamla nerden tanış olduğumu düşünüyorum.</st></p>
			<p><st c="5894">Vapur iskeleye geldi.</st></p>
			<p><st c="5916">– Allahaısmarladık...</st></p>
			<p><st c="5938">– Gülegüle...</st></p>
			<p><st c="5952">Hergün vapurda yan yanayız. </st><st c="5981">Artık konuşmaya başladık. </st><st c="6007">Birbirimizin adlarını öğrendik. </st><st c="6039">Daha doğrusu o benim adımı biliyor da, ben onunkini kendi sözlerinden öğrenmiş oldum. </st><st c="6125">Adı Canip...</st></p>
			<p><st c="6137">Bigün de vapurdan çıkıp ayrılırken,</st></p>
			<p><st c="6173">– Hanımefendiye hürmetler ederim... </st><st c="6210">dedi.</st></p>
			<p><st c="6215">Demek biz bununla ailece tanışıyoruz, arkadaşız ki, karımı da biliyor.</st></p>
			<p><st c="6286">Derken derken senlibenli konuşmaya başladık. </st><st c="6332">Evdekilere selamlar gönderiyoruz. </st><st c="6366">Birbirimizin çocuklarının gözlerinden öpüyoruz.</st></p>
			<p><st c="6413">– Hanımefendiye hürmetler, küçüklerin gözlerinden öperim. </st></p>
			<p><st c="6472">Herhalde askerlik arkadaşım olacak...</st></p>
			<p><st c="6509">Bigün de bana, “Niye hiç bizim eve gelmiyorsunuz?” demez mi!.. </st><st c="6573">“Sizin ev nerde?” diye sorsam ayıp olacak ; belki de bikaç kez evlerine gitmişimdir.</st></p>
			<p><st c="6657">Adamı anlatıp karıma soruyorum. </st><st c="6690">Canip adında bir tanışımızı o da hatırlamıyor.</st></p>
			<p><st c="6736">Bigün de açıkça evine çağırdı, hem de yemeğe. </st><st c="6783">Bereket, adresini de verdi. </st><st c="6811">Gittik evine, yemek yedik. </st><st c="6838">Biz de onları davet ettik. </st><st c="6865">Eşlerimiz, çocuklarımız, birbirleriyle arkadaş oldu. </st><st c="6918">Birbirimizin ev içi dertlerini öğrendik.</st></p>
			<p><st c="6958">Deli olacağım ; biz nerden tanışıyoruz?</st></p>
			<p><st c="6998">Bigün benden borç istedi. </st><st c="7025">Verilmez mi? </st><st c="7038">Eski bir arkadaş... </st><st c="7058">Verdim. </st><st c="7066">Ödedi borcunu. </st><st c="7081">Acaba çocukluk arkadaşı mıyız?</st></p>
			<p><st c="7111">Karıma dedim ki:</st></p>
			<p><st c="7128">– Yahu, şu Canip’in karısına laf arasında çaktırmadan soruver bakalım, biz bu Canip’le nerden tanışıyormuşuz?</st></p>
			<p><st c="7238">Karım sormuş ama, üstü kapalı olduğu için kadının cevabından kesin bişey öğrenememiş.</st></p>
			<p><st c="7324">Caniplerle çok sıkı fıkıyız. </st><st c="7354">Biz eşimle Ankara’ya gidecektik bikaç gün için. </st><st c="7402">Çocuklarımızı Caniplere bıraktık. </st><st c="7436">Sonra karısının Canip’le arası açıldı ; biz barıştırdık.</st></p>
			<p><st c="7492">Düşünüyorum, düşünüyorum, nerden tanış olduğumuzu bitürlü çıkaramıyorum. </st><st c="7566">Soramıyorum da... </st><st c="7584">Birbirimizle o kadar yakınız ki, “Sen beni nerden tanıyorsun?” diye de sorulamıyor. </st></p>
			<p><st c="7668">Bir pazar akşamıydı. </st><st c="7689">Canip’le bizim evde rakı içiyoruz.</st></p>
			<p><st c="7723">– Canip, neydi o seninle birlikte geçen çocukluk günlerimiz... </st><st c="7787">dedim.</st></p>
			<p><st c="7793">– Hangi çocukluk günleri? </st><st c="7820">dedi.</st></p>
			<p><st c="7825">Haaa, demek çocukluk arkadaşı değiliz...</st></p>
			<p><st c="7866">– Okul sıralarındaki hayatımız canım...</st></p>
			<p><st c="7906">– Ben Galatasaray’da okudum... </st></p>
			<p><st c="7938">Hımmm... </st><st c="7947">Okuldan da tanışmıyoruz demek.</st></p>
			<p><st c="7977">– Askerlik diyecektim canım...</st></p>
			<p><st c="8008">– Ben askerlik yapmadım, sakata ayırdılar...</st></p>
			<p><st c="8053">– Ha askerlik, ha mahpusluk... </st><st c="8085">Cezaevinde geçen günlerimizi demek istedim...</st></p>
			<p><st c="8130">– Ne cezaevi yahu? </st><st c="8150">Sen sarhoş mu oldun?</st></p>
			<p><st c="8170">– Peki, Emniyet Müdürlüğünde?</st></p>
			<p><st c="8200">– Sen içme artık!.. </st><st c="8221">İyice sarhoş oldun, saçmalıyorsun!</st></p>
			<p><st c="8255">İki elimi dizime dayayıp başımı uzattım, gözlerimi üstüne dikip,</st></p>
			<p><st c="8320">– Ulan öyleyse, biz seninle nerden tanışıyoruz? </st><st c="8369">dedim. </st></p>
			<p><st c="8376">O çok soğukkanlı,</st></p>
			<p><st c="8393">– Nerden mi? </st><st c="8407">Vapurdaaaan!.. </st><st c="8422">dedi.</st></p>
			<p><st c="8427">– Vapurdan mı?</st></p>
			<p><st c="8442">– Tabii... </st><st c="8454">Sen bigün vapura girince bana gülümsedin. </st><st c="8496">Ertesi gün de selam verdin. </st><st c="8524">İşte öylece tanıştık...</st></p>
			<p><st c="8547">– Demek biz şimdi seninle vapurdan tanışıyoruz...</st></p>
			<p><st c="8597">– Sen nerden tanıştığımızı sanıyordun? </st></p>
			<p><st c="8637">Karım başladı gülmeye... </st><st c="8662">Güler ha güler...</st></p>
			<p><st c="8679">– Canım, tabii vapurdan tanışıyoruz. </st><st c="8717">Ama hangi vapurdaydı ilk tanışmamız, onu hatırlayamadım...</st></p>
			<p><st c="8775">Bu yazıyı şunun için yazıyorum: Sizinle çok eski arkadaşsak, günün birinde sizi görüp de tanıyamazsam, darılmayın bir ; sizi hiç tanımadığım halde günün birinde görünce boynunuza sarılıp yanaklarınızdan şapır şupur öpersem hiç şaşmayın iki...</st></p>
			</section>
  <div id="charCountTotal" value="9018"></div></body>
</html>
