<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>RIFAT BEY NEDEN KAŞINIOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Rıfat Bey Neden Kaşınıyor?</st></h1>
			<p><st c="27">–  </st><span><st c="30">A</st></span><st c="31">looo... </st><st c="39">Alooo...</st></p>
			<p><st c="47">– Buyurun... </st><st c="61">Buyurun... </st><st c="72">Alooo...</st></p>
			<p><st c="80">– Ben Kemal... </st><st c="96">Rıfat Beyle mi konuşuyorum?</st></p>
			<p><st c="123">– Kemal’ciğim, sen misin caaanım?</st></p>
			<p><st c="157">– Günaydın canım efendim...</st></p>
			<p><st c="185">– Günaydın Kemal’ciğim... </st><st c="212">Merhaba, merhaba...</st></p>
			<p><st c="231">– Merhaba üstadım. </st><st c="251">Nerelerdesin a iki gözüm? </st><st c="277">Aşkolsun, bir arayıp sorduğun yok...</st></p>
			<p><st c="313">– Ah Kemal aah...</st></p>
			<p><st c="331">– Ne oldu Rıfat’çığım? </st><st c="355">Kaç gündür ortalarda da göründüğün yok, vallahi çok merak ettim.</st></p>
			<p><st c="419">– Hiç sorma hiç...</st></p>
			<p><st c="438">– Vali Beyin davetinde de göremeyince vallahi merak ettim. </st><st c="498">Akşamları kulüpte de görünmüyorsun. </st><st c="534">Sen olmayınca beziğin de tadı çıkmıyor.</st></p>
			<p><st c="573">– Sorma, canım halimi!.. </st><st c="599">Bir bilsen...</st></p>
			<p><st c="612">– Cemil Hasan’ın ziyafetinde de yoktun... </st><st c="655">İnsan bu kadar zaman dostlarını aramaz mı?</st></p>
			<p><st c="697">– Haklısın, haklısın ama...</st></p>
			<p><st c="725">– Cumartesi gecesi Vedat Beylerdeydik. </st><st c="765">Hanımı bir uskumru dolması yapmış, ağzınıza layık... </st><st c="818">Yerken hep seni andık vallahi.</st></p>
			<p><st c="848">– Eksik olmayın efendim...</st></p>
			<p><st c="875">– Hele Osman Beylerdeki paça... </st><st c="908">Ben hayatımda bu kadar güzel paça yemedim. </st><st c="951">Sensiz boğazımdan geçmedi.</st></p>
			<p><st c="977">– Ah ah... </st><st c="989">Ah!.. </st><st c="995">Ben de olmalıydım ki...</st></p>
			<p><st c="1018">– Evet, olacaktın ki... </st><st c="1043">Şimdikiler ağızlarının tadını bilmiyorlar vallahi...</st></p>
			<p><st c="1095">– Yalnız ağızlarının tadını mı? </st><st c="1128">Neyin tadını biliyorlar ki...</st></p>
			<p><st c="1157">– (Espriye gülerek) İlahi... </st><st c="1187">Hay bin yaşa sen... </st><st c="1207">Peki, neden bizleri arayıp sormuyorsun cancağızım?</st></p>
			<p><st c="1257">– Kim kimi arayıp soracak?</st></p>
			<p><st c="1284">– Ne oldu ki gözüm efendim?</st></p>
			<p><st c="1312">– Hastayım, hasta...</st></p>
			<p><st c="1333">– Yaaaa!.. </st><st c="1345">Vah vah!.. </st><st c="1356">Geçmişler olsun caaanım efendim. </st><st c="1389">Pek üzüldüm, pek... </st><st c="1409">Neyin var iki gözüm?</st></p>
			<p><st c="1429">– Ürtiker oldum, ürtiker...</st></p>
			<p><st c="1457">– Ne oldun, ne oldun?</st></p>
			<p><st c="1479">– Ürtiker...</st></p>
			<p><st c="1492">– O nedir o?</st></p>
			<p><st c="1505">– Ah birader... </st><st c="1522">Kaşınıyorum.</st></p>
			<p><st c="1534">– Anlamadım.</st></p>
			<p><st c="1547">– Kaşınıyorum, kaşınıyorum...</st></p>
			<p><st c="1577">– Neden?</st></p>
			<p><st c="1586">– Durmadan, hiç durmadan kaşınıyorum birader... </st><st c="1635">Ama nasıl bir kaşınma, nasıl bir kaşınma...</st></p>
			<p><st c="1678">– Sakın uyuz olmayasın?</st></p>
			<p><st c="1702">– Yok canım, ne münasebet!.. </st><st c="1732">Uyuzu nerden çıkardın?</st></p>
			<p><st c="1754">– Kaşınıyorum dedin de...</st></p>
			<p><st c="1780">– Bak, şimdi seninle konuşurken bile haaart hart kaşınıyorum.</st></p>
			<p><st c="1842">– Tut kendini...</st></p>
			<p><st c="1859">– Elde mi? </st><st c="1871">Başına gelmeyince bilemezsin...</st></p>
			<p><st c="1902">– Ençok neren kaşınıyor?</st></p>
			<p><st c="1927">– Nerem mi? </st><st c="1940">Niye sordun?</st></p>
			<p><st c="1952">– Hani uyuzda daha çok insanın parmak araları kaşınır da...</st></p>
			<p><st c="2012">– Yok canım, benimki yalnız parmak araları değil... </st><st c="2065">Parmak aralarım, bacak aralarım, yani bütün aralarım maralarım, heryanım kaşınıyor... </st><st c="2151">Öyle de tatlı tatlı kaşınıyor ki...</st></p>
			<p><st c="2186">– Doktor ne diyor?</st></p>
			<p><st c="2205">– Ürtiker diyor...</st></p>
			<p><st c="2224">– Allah Allah!..</st></p>
			<p><st c="2241">– Niye şaştın?</st></p>
			<p><st c="2256">– Ne bileyim ben, ürtiker deyince, sanki bana güzel bişeymiş gibi geldi... </st><st c="2332">Kaşınmanın adının ürtiker olacağı da hiç aklıma gelmezdi...</st></p>
			<p><st c="2391">– Yani bizim eskidenberi kurdeşen dediğimiz hastalık...</st></p>
			<p><st c="2447">– Haa, şimdi anladım.</st></p>
			<p><st c="2469">– Doktorlar kurdeşene ürtiker diyorlar...</st></p>
			<p><st c="2511">– Peki, neden olmuş Rıfat’çığım? </st><st c="2545">Neden kaşınıyorsun?</st></p>
			<p><st c="2564">– Doktorlar yediğin yemeklerden biri dokunmuştur diyorlar.</st></p>
			<p><st c="2623">– Peki ne yemiştin zararlı?</st></p>
			<p><st c="2651">– Vallahi anlayamadım ki birader... </st><st c="2688">Zararlı bişey de yemedim. </st><st c="2714">Evde hindi dolması yapmışlardı, ağzına layık, pek de nefis olmuş. </st><st c="2780">Dayanamadım, üç tabak yedim...</st></p>
			<p><st c="2810">– Afiyet olsun...</st></p>
			<p><st c="2828">– Acaba hindi dolmasından mı hastalandım?</st></p>
			<p><st c="2870">– Hadi canım... </st><st c="2887">Hiç üç tabak hindi dolmasıyla kurdeşen olunur muymuş? </st><st c="2941">Öyle olsa benim yıllardanberi durmadan kaşınmam gerek. </st><st c="2996">Bütün bir hindi dolmasını yiyorum da, ne kaşınıyorum, ne bişey...</st></p>
			<p><st c="3061">– Kaşıntı yapmıyor mu?</st></p>
			<p><st c="3084">– Katiyen...</st></p>
			<p><st c="3097">– Sen hiç kaşınmaz mısın?</st></p>
			<p><st c="3123">– Canım efendim, kaşınırım elbet ama, hindi dolmasından değil. </st><st c="3187">Affedersin, insan kirlenince, terleyince kaşınır... </st><st c="3239">Ama hindi dolması kaşındırmaz.</st></p>
			<p><st c="3269">– Yalnız, ben hindi dolmasından önce de yahni yemiştim.</st></p>
			<p><st c="3325">– Ne yahnisi?</st></p>
			<p><st c="3339">– Böbrek yahnisi.</st></p>
			<p><st c="3357">– Haa, böbrek sote... </st><st c="3380">Pek severim.</st></p>
			<p><st c="3392">– Pek de güzel olmuştu...</st></p>
			<p><st c="3418">– Çok mu yedin?</st></p>
			<p><st c="3434">– Yok canım, bir tabak, ama dolu dolu...</st></p>
			<p><st c="3475">– Nerde görülmüş böbrek sotenin kaşındırdığı? </st><st c="3522">Hem de topu topu bir tabak... </st><st c="3552">Olacak iş değil. </st><st c="3569">Sen dokunacak başka bişey yemişsindir...</st></p>
			<p><st c="3609">– Kimbilir, belki de... </st><st c="3634">Acaba ne yedim, bilmem ki... </st><st c="3663">İştah açar diye, yemek arasında bol sarmısaklı cacık yemiştim...</st></p>
			<p><st c="3727">– Yok efendim, sarmısak kaşındırmaz, uyutur.</st></p>
			<p><st c="3772">– Uyumak ne mümkün, hart hart kaşınıyorum boyuna... </st><st c="3825">Şimdi seninle konuşurken bile affedersin, elim şeyimde... </st><st c="3883">Allah kimsenin başına vermesin.</st></p>
			<p><st c="3914">– Dokunacak ne yedin, onu düşün.</st></p>
			<p><st c="3947">– Sakın irmik helvasından olmasın. </st><st c="3983">Yemeğin üstüne irmik helvası yemiştim...</st></p>
			<p><st c="4023">– Fıstıklı mı?</st></p>
			<p><st c="4038">– Sütle yapılmış, fıstıklı... </st><st c="4069">Bizim aşçı pek güzel yapar.</st></p>
			<p><st c="4096">– Ben de bayılırım.</st></p>
			<p><st c="4116">– Bir akşam bize buyur da, aşçıya söyleyeyim, sana irmik helvası yapsın...</st></p>
			<p><st c="4191">– Hayhay... </st><st c="4204">İrmik helvası kaşındırmaz. </st><st c="4231">Ben daha geçen akşam iki tabak dolusu yedim de bişey olmadı. </st><st c="4292">Sen dokunacak bişey yemişsin.</st></p>
			<p><st c="4321">– Yemişimdir. </st><st c="4336">Acaba ne yedim? </st><st c="4352">Akşam yemeğinde mayonezli levrek vardı, sakın o kaşındırmasın...</st></p>
			<p><st c="4416">– İmkânsız. </st><st c="4429">Kendimden bilirim, mayonezli levreğin hiçbir zararı yoktur.</st></p>
			<p><st c="4488">– Ama ben iki levreği birden yedim o akşam.</st></p>
			<p><st c="4532">– İki değil, yirmiiki levreği birden yesen, tazeyse, mayonezi de güzelse katiyen dokunmaz. </st><st c="4624">Bilakis şifadır.</st></p>
			<p><st c="4640">– İyi olayım da inşallah bigün bizde birlikte yeriz.</st></p>
			<p><st c="4693">– İnşallah. </st><st c="4706">Hele sen bir iyi ol da... </st><st c="4732">Demek neden ürtiker olduğunu anlayamadın?</st></p>
			<p><st c="4773">– Yahu, sakın kaymaklı telkadayıfından olmasın?</st></p>
			<p><st c="4821">– Amma yaptın Rıfat’çığım, kaymaklı telkadayıfı dokunsa bana dokunur. </st><st c="4892">Her öğle yemeğinde iki porsiyon yerim...</st></p>
			<p><st c="4932">– Ama ben üç tabak yemiştim. </st><st c="4962">Üstünde de dört lüle kaymak vardı, haaalis manda kaymağı...</st></p>
			<p><st c="5021">– Kaymak kaşıntı yapmaz bikez...</st></p>
			<p><st c="5054">– Peki, ben neden kaşınıyorum öyleyse?</st></p>
			<p><st c="5093">– Sen başka bişey yemişsin...</st></p>
			<p><st c="5123">– İlahi, kaşıntı tozu yutmadım ya...</st></p>
			<p><st c="5160">– Düşün iyice, düşün...</st></p>
			<p><st c="5184">– Sakın, pastırmalı yumurtadan olmasın... </st><st c="5227">Çok severim. </st><st c="5240">Bol pastırmalı yumurta yemiştim, üstüne de biberi, baharı ektim, oooh...</st></p>
			<p><st c="5312">– Afiyet olsun...</st></p>
			<p><st c="5330">– Afiyet olsun ama, bak ürtiker oldum işte...</st></p>
			<p><st c="5376">– Güzelim pastırmalı yumurtaya iftira etme... </st><st c="5423">İstersen on tabak ye. </st><st c="5445">Yeter ki üstüne madensuyu iç.</st></p>
			<p><st c="5474">– İçtim. </st><st c="5484">İki şişe madensuyuyla rakı içtim...</st></p>
			<p><st c="5519">– Madensuyuyla içince bişeycik olmaz.</st></p>
			<p><st c="5557">– Oldu ama...</st></p>
			<p><st c="5571">– Başka şeydendir.</st></p>
			<p><st c="5590">– Muzlu hindistancevizi dokunur mu? </st><st c="5627">Sütte ezilmiş muzla hindistancevizi...</st></p>
			<p><st c="5665">– Çok mu yedin?</st></p>
			<p><st c="5681">– Çok sayılmaz. </st><st c="5698">Meyve salatası vardı. </st><st c="5720">Meyve salatasıyla bir de hindistancevizi yedim.</st></p>
			<p><st c="5767">– Hindistancevizi devadır. </st><st c="5795">Zarar gelmez ondan...</st></p>
			<p><st c="5816">– Peki hurma?</st></p>
			<p><st c="5830">– Mübarek meyve.</st></p>
			<p><st c="5847">– Ya bademezmesi?</st></p>
			<p><st c="5865">– Şifa.</st></p>
			<p><st c="5873">– Peki, ben neden ürtiker oldum?</st></p>
			<p><st c="5906">– Belki de doktor yanlış teşhis koydu, ürtiker değilsin.</st></p>
			<p><st c="5963">– Ürtiker değilim de neden kaşınıyorum hart hart?</st></p>
			<p><st c="6013">– Her kaşınma ürtiker olmaz ya...</st></p>
			<p><st c="6047">– Ne olur?</st></p>
			<p><st c="6058">– Başka bişey olur.</st></p>
			<p><st c="6078">– Haa, bak şimdi aklıma geldi, yatarken biraz kavrulmuş fındıkla tuzlu badem, şamfıstığı filan da yemiştim...</st></p>
			<p><st c="6188">– Onlar çerez sayılır.</st></p>
			<p><st c="6211">– Çerez kaşındırmasın?</st></p>
			<p><st c="6234">– Hoppalaaa... </st><st c="6250">Ben her gece yerim yatakta.</st></p>
			<p><st c="6277">– Kaşınmaz mısın?</st></p>
			<p><st c="6295">– Yoo... </st><st c="6305">Badem, fındık, fıstık, insana kuvvet verir.</st></p>
			<p><st c="6348">– Efendim, galiba süt ağır geldi. </st><st c="6383">Ben her gece uyumadan önce bir tas süt içerim ; yumurta çalkalanmış şekerli süt... </st><st c="6466">O gece iki tas içmiştim.</st></p>
			<p><st c="6490">– Ben de içerim. </st><st c="6508">Süt, şifadır Rıfat’çığım. </st><st c="6534">İçebildiğin kadar iç! </st><st c="6556">Süt, bilakis kaşıntıyı önler.</st></p>
			<p><st c="6585">– Sabahları kahvaltıdan önce, yataktan kalkar kalkmaz kınakına şurubuyla greyfurt suyu içerim, ondan olabilir mi?</st></p>
			<p><st c="6699">– Ondan olsa, benim otuz yıldanberi kaşınmam gerekirdi.</st></p>
			<p><st c="6755">– Peki, kaşınmıyor musun?</st></p>
			<p><st c="6781">– Arasıra kaşınırım herkes gibi...</st></p>
			<p><st c="6816">– Kaşıntı başlamadan bir gece önce, yemekten sonra içim ezilmişti de, kara havyar yemiştim, bol tereyağıyla... </st><st c="6928">Acaba gravyer peynirini mi fazla kaçırdım, yoksa tulum peynirinden mi oldu?</st></p>
			<p><st c="7003">– Peynirin hiçbir zararı olmaz. </st><st c="7036">Havyarın da zararı yoktur.</st></p>
			<p><st c="7062">– Ben zararı var demedim ki... </st><st c="7094">Kaşındırıyor, dedim.</st></p>
			<p><st c="7114">– Sen iyice düşün bakalım, başka neler yedin?</st></p>
			<p><st c="7160">– Başka, başka, başka? </st><st c="7184">Yahu, ben akşam ne yediğimi hatırlamıyorum, bir hafta önce ne yediğimi nerden bileyim? </st><st c="7271">Haaa, sakın dolmadan olmasın... </st><st c="7303">Kuzu kızartması vardı, üstüne âlâ dolmayı yiyince...</st></p>
			<p><st c="7355">– Ne dolması?</st></p>
			<p><st c="7369">– Zeytinyağlı patlıcan, biber dolması. </st><st c="7409">Beş mi, altı mı, yedi mi...</st></p>
			<p><st c="7436">– Zeytinyağlı değil mi?</st></p>
			<p><st c="7460">– Evet. </st><st c="7469">Fıstıklı, üzümlü...</st></p>
			<p><st c="7488">– Zeytinyağlı dolma hafif olur, insan ne kadar yediğini bilemez. </st><st c="7554">Başka ne yedin, başka?</st></p>
			<p><st c="7576">– Üstüne de biraz makarna... </st><st c="7606">Kaşarpeynirli fırında makarna... </st><st c="7639">Yahu, sirke dokunur mu?</st></p>
			<p><st c="7662">– İçtin mi?</st></p>
			<p><st c="7674">– Daha neler... </st><st c="7691">Sirke içilir mi?</st></p>
			<p><st c="7707">– Ne bileyim ben, için yanar, canın çeker, içersin.</st></p>
			<p><st c="7759">– İçmedim, salatada vardı.</st></p>
			<p><st c="7786">– Bilakis, sirkeli salata hazmettirir.</st></p>
			<p><st c="7825">– Ama içinde acı biberle sarmısak da vardı...</st></p>
			<p><st c="7871">– Daha da iyi... </st><st c="7889">İyi düşün, kaşındırıcı ne yedin?</st></p>
			<p><st c="7921">– Ne yedim, ne yedim, ne yedim? </st><st c="7954">Viskiyle soda içtim. </st><st c="7975">Sonra birara midem kaynadı, bir bardak setliç içtim. </st><st c="8028">Üstüne de bir çorba kaşığı karbonat yuttum ki...</st></p>
			<p><st c="8076">– Bastırsın diye...</st></p>
			<p><st c="8096">– Evet... </st><st c="8107">Haaa, yahu lokantada kebap yemiştik, bol salçalı kebap. </st><st c="8163">Sonra ben üç tane lahmacun yedim... </st><st c="8199">Bir de şişli pilav, ama bulgur pilavı... </st><st c="8240">Çok da hardal aldım, ben eti bol hardallı severim.</st></p>
			<p><st c="8290">– Ben de...</st></p>
			<p><st c="8302">– Şimdi bile, bir elimde telefon, öbür elimle hart hart kaşınıyorum. </st><st c="8372">Suböreği yemiştim, ondan mı acaba?</st></p>
			<p><st c="8406">– Adı üstünde, suböreği... </st><st c="8434">Hafiftir, su gibi...</st></p>
			<p><st c="8454">– Nohutlu işkembe? </st><st c="8474">Geçenlerde canım çekmişti. </st><st c="8501">Hanım, “Havalar sıcaktır, yenmez!” demişti ama, istedim işte. </st><st c="8563">Ben onu dinlemedim, aşçıya yaptırttım. </st><st c="8602">Pek de güzel olmuştu... </st><st c="8626">Parmaklarını yersin öyle güzel!..</st></p>
			<p><st c="8659">– Çok mu yedin?</st></p>
			<p><st c="8675">– Yooo... </st><st c="8686">Pek de çok sayılmaz. </st><st c="8707">İki tabak...</st></p>
			<p><st c="8719">– Doktor, neden olmuştur diyor?</st></p>
			<p><st c="8751">– Yediklerimi söyledim doktora, “Bunlardan olmaz, zararlı bişey yememişsiniz,” dedi.</st></p>
			<p><st c="8836">– Tabii... </st><st c="8848">Bunu anlamak için doktor olmak gerekmez.</st></p>
			<p><st c="8888">– Sakın turşudan olmasın...</st></p>
			<p><st c="8916">– Ne turşusuydu?</st></p>
			<p><st c="8933">– Hıyar filan... </st><st c="8951">Karışık... </st><st c="8962">Kahve içtikten sonra lokum yedim, acaba o mu dokundu?</st></p>
			<p><st c="9015">– Yahu, lokum kaşındırsaydı, bütün şekerci dükkânları kapanırdı.</st></p>
			<p><st c="9080">– Doğru ya... </st><st c="9095">Peki, neden ürtiker oldum?</st></p>
			<p><st c="9121">– Neler yedin bugünlerde, iyice düşün!</st></p>
			<p><st c="9160">– Geçitte bir arkadaşla kokoreç yemiştik, midye dolması, russalatası, tarator...</st></p>
			<p><st c="9241">– Onları bırak... </st><st c="9260">Kuzum, sen son günlerde ekmek yemiş miydin?</st></p>
			<p><st c="9303">– Ekmek mi?</st></p>
			<p><st c="9315">– Ekmek...</st></p>
			<p><st c="9326">– Ne ekmeği?</st></p>
			<p><st c="9339">– Basbayağı ekmek... </st><st c="9361">Hani fırınlardaki ekmekten...</st></p>
			<p><st c="9390">– Ekmek dokunuyor bana, şişmanlatıyor diye yemiyorum. </st><st c="9445">Onun için ben sandviç filan yerim. </st><st c="9480">Her yemekte bir sandviç ekmeği... </st><st c="9514">Yada bir dilim francala... </st><st c="9541">Haaa, tamam, tamam, tamam... </st><st c="9570">Sahi, ekmek yemiştim, öyle ya... </st><st c="9603">İyi ki hatırlattın yahu... </st><st c="9630">Şimdi anlaşıldı niye kaşındığım. </st><st c="9663">Misafir gelmişti o gün eve. </st><st c="9691">Francala kalmamış evde. </st><st c="9715">Fırında da yokmuş. </st><st c="9734">Şu aksiliğe bak sen. </st><st c="9755">Mezecide de sandviç ekmeği kalmamış...</st></p>
			<p><st c="9793">– Amma terslik yahu...</st></p>
			<p><st c="9816">– Eveeet... </st><st c="9829">Biz o gün evde ekmek yedik. </st><st c="9857">Tamam, ondan... </st><st c="9873">Ben yarım dilim ekmek yemiştim, fırın ekmeği, hani esmer biraz şey...</st></p>
			<p><st c="9942">– Şimdi anlaşıldı neden kaşındığın.</st></p>
			<p><st c="9978">– Yaaa... </st><st c="9989">Eksik olma, iyi ki aklına ekmek geldi de, neden kaşındığımı anladım... </st><st c="10060">Bir görsen halimi acırsın, kaşınmaktan derimi kazıyacağım.</st></p>
			<p><st c="10118">– Derini kazıdığını, telefondan bile duyuyorum. </st><st c="10167">O kadar kaşınma.</st></p>
			<p><st c="10183">– Duramıyorum ki...</st></p>
			<p><st c="10203">– Sen yine dua et ki, yarım dilim ekmek yemişsin de bu kadarcık kaşınıyorsun, ya bir de biriki dilim yeseydin, Allah korusun, çifte atar, kişnerdin.</st></p>
			<p><st c="10352">– Vallahi öyle... </st><st c="10371">Bir daha ekmek mi, Allah göstermesin...</st></p>
			<p><st c="10410">– Geçmiş olsun Rıfat’çığım...</st></p>
			<p><st c="10440">– Teşekkür ederim caaanım efendim...</st></p>
			<p><st c="10477">– Ben seni yine ararım. </st><st c="10502">Allahaısmarladık...</st></p>
			<p><st c="10521">– Allaha emanet ol caaanım, eksik olma... </st><st c="10564">Ayyyy, öyle de kaşınıyorum ki...</st></p>
			
			
			</section>
  <div id="charCountTotal" value="10596"></div></body>
</html>
