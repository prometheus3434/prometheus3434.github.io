<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>SevgiMasali</title>
    <meta http-equiv="Content-Type" content="text/html; charset=utf-8" />
  

</head>
  <body id="SevgiMasali" lang="tr-TR" xml:lang="tr-TR">
		<div>
			<p lang="en-GB" xml:lang="en-GB"><span><st c="0">Kasım 2021</st></span></p>
		</div>
		<div>
			<p lang="en-GB" xml:lang="en-GB"><span><st c="10">BİLGİ YAYINEVİ</st></span></p>
			<p lang="en-GB" xml:lang="en-GB"><span><st c="25">Meşrutiyet Cd., No: 46/A, Yenişehir 06420 / ANKARA</st></span></p>
			<p lang="en-GB" xml:lang="en-GB"><span><st c="76">Tlf.: (0-312) 434 49 98/ 434 49 99/ 431 81 22 </st></span><span><st c="123">•</st></span><span><st c="124"> Faks: (0-312) 431 77 58</st></span></p>
			<p lang="en-GB" xml:lang="en-GB"><span><st c="148">BİLGİ DAĞITIM</st></span></p>
			<p lang="en-GB" xml:lang="en-GB"><span><st c="162">Gülbahar Mh., Gülbağ Cd., No: 33, A-B Blok,</st></span></p>
			<p lang="en-GB" xml:lang="en-GB"><span><st c="206">Mecidiyeköy 34387/ İSTANBUL</st></span></p>
			<p lang="en-GB" xml:lang="en-GB"><span><st c="234">Tlf.: (0-212) 217 63 40 - 44 </st></span><span><st c="264">• </st></span><span><st c="266">(0-212) 522 52 01</st></span></p>
			<p lang="en-GB" xml:lang="en-GB"><span><st c="283">Faks: </st></span><span><st c="290">(0-212) 217 63 45 </st></span><span><st c="308">• </st></span><span><st c="310">(0-212) 527 41 19</st></span></p>
			<p lang="en-GB" xml:lang="en-GB"><span><st c="327">www.bilgiyayinevi.com.tr </st></span><span><st c="353">• </st></span><span><st c="355">info@bilgiyayinevi.com.tr</st></span></p>
		</div>
		<div id="_idContainer000">
			<p lang="en-GB" xml:lang="en-GB"><span><st c="380">BİLGİ YAYINEVİ</st></span></p>
			<p lang="en-GB" xml:lang="en-GB"><span><st c="395">ÇOCUK KLASİKLERİ</st></span></p>
		</div>
		<div id="_idContainer001">
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="412">SERTİFİKA NO 15033</st></span></p>
		</div>
		<div>
			<p lang="en-GB" xml:lang="en-GB"><span><st c="431">ISBN 978 - 975 - 22 - 1037 - 0</st></span></p>
		</div>
		<div>
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="462">SAMED BEHRENGİ</st></span></p>
			<p lang="en-GB" xml:lang="en-GB"><span><st c="477">Sevgi Masalı</st></span></p>
			<p lang="en-GB" xml:lang="en-GB"><span><st c="490">roman</st></span></p>
			<p lang="en-GB" xml:lang="en-GB"><span><st c="496">Farsçadan Çeviren: </st></span><span lang="tr-TR" xml:lang="tr-TR"><st c="516">ANOOSHİRVAN MİANDJİ</st></span></p>
		</div>
		<div id="_idContainer002">
			<p lang="en-GB" xml:lang="en-GB"><span><st c="535">BİLGİ YAYINEVİ</st></span></p>
		</div>
		<div id="_idContainer003">
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="550">kapak ve resimler: candan işcan</st></span></p>
		</div>
		<div id="_idContainer005">
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="582">Samed Behrengi </st></span></p>
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="598">(Farsçası: </st><img src="image/samed_behrengi_fars_a_isim.png" alt="" /><st c="609"></st><st c="612">, Azerbaycan: Səməd Behrəngi) 1939-1967 arasında yaşamış, Tebriz’de doğmuş Azeri asıllı İranlı öğretmen ve çocuk hikâyeleri ile halk masalları yazarı-derleyicisidir.</st></span></p>
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="777">Küçük Kara Balık</st></span><span lang="tr-TR" xml:lang="tr-TR"><st c="794"> hikâyesi dünyaca üne sahiptir ve onlarca dile çevrilmiştir. </st><st c="855">Eserlerinde adalet, eşitlik, dogmayı sorgulama ve direnebilme gibi öğütlere yer vermiştir.</st></span></p>
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="945">Anooshirvan Miandji </st></span></p>
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="966">Samed Behrengi’nin hemşerisidir. </st><st c="999">Uzman eczacı ve dilbilimcidir. </st><st c="1030">2004’ten beri Bilkent Üniversitesi’nde Farsça dersler vermektedir. </st><st c="1097">Farsça, Eczacılık ve Felsefe üzerine yurtiçinde ve dışında basılmış kitapları bulunmaktadır.</st></span></p>
		</div>
		<div id="_idContainer006">
			<p><span><st c="1189">Süheyla’ya küçük bir hediye,</st></span></p>
			<p><span><st c="1218">çocuklara sevgisinden dolayı…</st></span></p>
			<p><span><st c="1248">Samed Behrengi</st></span></p>
		</div>
		<div>
			<div id="_idContainer007">
				<img src="image/01.png" alt="" />
			</div>
		</div>
		<div id="_idContainer008">
			<p><span><st c="1263">Sevgi Masalı</st></span></p>
			<p><span><st c="1276">Bir vardı, bir yoktu. </st><st c="1299">Ülkelerden birinde, altı-yedi yaşlarında kızı olan bir şah vardı. </st><st c="1365">Kızın hizmetçisi ve bakıcısı çoktu. </st><st c="1401">Koçali isimli uşağı kendisinden birkaç yaş büyüktü. </st><st c="1453">Yemek yerken kızın peçetesi yere düşse, Koçali hemen alıp kıza verirdi. </st><st c="1525">Top oynarken top uzağa gitse, Koçali koşar getirirdi. </st><st c="1579">Bazen şahın kızı milyonlarca oyuncaktan sıkılırdı ve canı çelikçomak oynamak isterdi. </st><st c="1665">Şahın kızının çelikçomağı altın ve gümüştendi.</st></span></p>
			<p><span><st c="1711">Kız ilk defa çelikçomak oynamaya heveslendiğinde, şah şehirdeki tüm kuyumcuları toplayıp, bir saate kadar kızının altın ve gümüşten çelikçomağının hazır olması emrini vermişti. </st><st c="1889">Bu çelikçomak için yüz bin liradan fazla masraf edilmişti. </st><st c="1948">Önemli bir işi olduğunu ve gelemeyeceğini söyleyen bir kuyumcu da canından olmuştu. </st><st c="2032">Oysa kuyumcu o gün, yeni doğmuş kız bebeği için küpe yapacaktı.</st></span></p>
			<p><span><st c="2095">Ne zaman şahın kızı çelikçomak oynamak istese, Koçali onun yakınında durup beklerdi. </st><st c="2181">Kız, kısa gümüş tahtayı yere koyardı, uzun altın tahta ile onun başına vurur, havaya fırlatırdı. </st><st c="2278">Koçali’nin sorumluluğu tahtanın peşinden koşmak, onu alıp kıza doğru atmaktı. </st><st c="2356">Kız yorulduğunda, Koçali hizmetçileri çağırırdı; onlar da tahtırevan ile kızı saraya götürürlerdi. </st><st c="2455">Koçali gidip oyuncakçıbaşıyı çağırır, çelikçomağı alıp diğer milyonlarca oyuncağın yanına götürüp yerine koymasını sağlardı. </st><st c="2580">Ardından terzibaşını çağırırdı; o da kızın özel yemek elbisesini getirip çelikçomak elbisesini yerine kaldırırdı.</st></span></p>
			<p><span><st c="2693">Koçali sonra şahın kızının özel aşçısına haber verirdi, çelikçomaktan sonra kızın yemeğini götürmesi için. </st><st c="2801">Şahın kızı her oyundan sonra özel bir yemek yerdi. </st><st c="2852">Koçali hep böyle işler peşindeydi. </st><st c="2887">Kız uyuduğunda, Koçali kapı arkasında yatmakla görevliydi, kızın uyuduğunu tüm bakıcılarla hizmetkârlar görsünler ve onu rahatsız etmesinler diye.</st></span></p>
			<p><span><st c="3033">Şahın kızı ne istiyorsa Koçali takipçisi olurdu ve işini o kadar düzgün yapardı ki şahın kızı ona hiçbir zaman el kaldırmamıştı. </st><st c="3163">Koçali şahın kızına âşıktı. </st><st c="3191">Onu saf ve yalın seviyordu. </st><st c="3219">Kendine göre yaptığı işte hiçbir ayıp ve eksik yoktu. </st><st c="3273">Bu yüzden bir gün yüreğindeki sırrını kıza açıkladı.</st></span></p>
			<p><span><st c="3325">O gün kız bahçede kelebek avlıyordu. </st><st c="3363">Koçali de bir ağacın altında durmuş, onu izliyordu. </st><st c="3415">Bazen kelebek uçup ağacın üzerine konuyordu, bu durumda Koçali’nin görevi ağaca çıkıp kelebeği uçurmaktı. </st><st c="3521">Kız bir keresinde büyük bir kelebek gördü. </st><st c="3564">Koçali’yi çağırıp, “Koçali, gel bunu sen yakala, ben korkuyorum” dedi.</st></span></p>
			<p><span><st c="3634">Koçali hızlıca koştu, kelebeği yakaladı ve sepetin içine koydu. </st><st c="3699">Kafasını kaldırırken, baktı kız karşısında duruyor, saf duygularıyla, “Prensesim, ben size âşığım. </st><st c="3798">Rica ediyorum, ikimiz büyüdüğümüzde, siz benim eşim olun” dedi.</st></span></p>
			<p><span><st c="3861">Ama daha sözü bitmemişti ki şahın kızı Koçali’ye sert bir tokat atıp bağırdı:</st></span></p>
			<p><span><st c="3939">“Seni şapşal bakıcı, sen ne hakla bana âşık oluyorsun? </st><st c="3995">Unuttun mu ben bir şah kızıyım, sense benim bakıcımsın! </st><st c="4051">Sen benim köpeğime bakacak düzeyde bile değilsin, pis herif!..  </st><st c="4114">Defol, gözüm görmesin!.. </st><st c="4139">Diğer hizmetçilerimi çağır, gelip beni götürsünler, seni de dışarı atsınlar ki o pis gözlerin bir daha beni görmesin.”</st></span></p>
			<p><span><st c="4257">Koçali gidip hizmetçileri çağırdı. </st><st c="4293">Hizmetçiler tahtırevanla geldiklerinde baktılar ki şahın kızı bayılmış. </st><st c="4365">Hepsi Koçali’nin üzerine yüklendiler ve “Şahın kızına ne yaptın?” diye sordular. </st><st c="4446">Koçali, “Ben bir şey yapmadım, kendisi sinirlendi, beni dövdü ve sonra bayıldı. </st><st c="4526">Yemin ederim!” dediyse de kimse inanmadı. </st><st c="4568">Gülsuyu ile şerbet getirip kızı ayılttılar. </st><st c="4612">Tahtırevan üzerine koydular ve saraya götürdüler. </st><st c="4662">Şahın kızı emir verdi:</st></span></p>
			<p><span><st c="4684">“Babama söyleyin, bu pis nankör bakıcımın kulağından tutsunlar ve bir köpek gibi saraydan dışarı atsınlar. </st><st c="4792">Onun pis gözlerinin beni görmesini istemiyorum.”</st></span></p>
			<p><span><st c="4840">Şah emir verdi, Koçali hemen saraydan kovuldu. </st><st c="4888">Şahın kızı birkaç gün hasta yattı. </st><st c="4923">Her gün birkaç hekim başucunda nöbet tutuyordu. </st><st c="4971">Sonunda kendisi iyileştiğini söyledi ve hekimleri gönderdi.</st></span></p>
			<p><span><st c="5030">Kk</st></span></p>
			<p><span><st c="5033">Yıllar geçiyordu, şahın kızı her gün ve her yıl biraz daha bencilleşiyordu. </st><st c="5110">Kimseyi adam yerine koymuyordu. </st><st c="5142">Öyle ki on yedi-on sekiz yaşına geldiğinde, kimsenin ona bakmaması emrini verdi, kimsenin onun temiz vücudunu bakışlarıyla kirletmeye hakkı yoktu! </st><st c="5289">Çalışanlardan veya bakıcılardan biri yanlışlıkla bakacak olsa kırbaç cezasına çarptırılıyordu. </st><st c="5384">Biri ağzını açsa, şahın kızının eğlenmek için bağda beklettiği aç kurtların önüne attırılıyordu. </st><st c="5481">Şah bu yüzden kızını çok severdi. </st><st c="5515">Kızına hep, “Kızım, sen beni örnek alıyorsun, bu yüzden seni seviyorum” derdi.</st></span></p>
			<p><span><st c="5593">Öyle oldu ki şahın kızı artık bağda tek başına geziyor, kimse ile konuşmuyordu.  </st><st c="5674">“Kimse benimle konuşacak seviyede değildir” diyordu.  </st><st c="5727">Bağın ortasına iki büyük havuz yaptırmıştı; biri süt ile diğeri gülsuyu ve yasemin kokusu ile doldurulmuştu. </st><st c="5836">Kızın süt havuzundan çıkıp gülsuyu havuzuna girmesi, sonra gülsuyu havuzundan çıkıp havluya bürünmesi için başları öne eğik iki kadın hizmetkâr görevlendirilmişti. </st><st c="6000">Hizmetkârların onun vücuduna dokunmaları yasaktı. </st><st c="6050">Birinin parmağının ucu bile kızın derisine veya saçına dokunsa, aynı gün parmağının kesilmesi için cellatlara bırakılıyordu.</st></span></p>
			<p><span><st c="6174">Şahın kızı herkesi kendisinden o kadar uzaklaştırmıştı ki artık yapayalnız kalmıştı, nasıl vakit geçireceğini bilmiyordu. </st><st c="6297">Kelebek avlamaktan, çiçek toplamaktan, sütle ve gülsuyuyla yıkanmaktan, oyuncaklardan, yemekten, içmekten, kurtları izlemekten artık bıkmıştı. </st><st c="6440">Çaresiz, çoğu zaman uyuyordu. </st><st c="6470">Rüyasında hep Koçali’yi görüyordu. </st><st c="6505">Koçali şahın kızı ile oynamaya geliyordu. </st><st c="6547">Kız önce seviniyordu. </st><st c="6569">Sonra şah kızı olduğu aklına geliyor, başkalarından çok farklı olduğunu hatırlıyordu. </st><st c="6655">O zaman surat asıp Koçali’yi kendisinden uzaklaştırıyordu. </st><st c="6714">Ama Koçali onu bırakmıyor, elini tutmak istiyordu. </st><st c="6765">Kız elini kaçırmak için uğraşıyor ama sonunda vazgeçiyordu. </st><st c="6825">Koçali onun elini tutabiliyordu, ikisi atlayıp zıplayıp kelebek tutmaya başlıyorlardı. </st><st c="6912">Oyunun ortasında Koçali, “Prensesim, ben size âşığım. </st><st c="6966">Rica ediyorum büyüdüğümüzde, benim eşim olunuz” diyordu.</st></span></p>
			<p><span><st c="7022">Şahın kızı o an şah kızı olduğunu hatırlıyordu ve Koçali’ye tokat atıp bağırmaya çağırmaya başlıyordu. </st><st c="7126">Koçali’yi cellatlara bırakıyordu. </st><st c="7160">Rüyanın tam bu yerinde aniden bağırarak uyanıyordu.</st></span></p>
			<p><span><st c="7211">Hep bu rüyayı görüyordu. </st><st c="7237">Rüyalarına başka bir oyun arkadaşı girmiyordu. </st><st c="7284">Üstelik Koçali’yi hep o çocuk hali ve boyu posu ile görüyordu.</st></span></p>
			<p><span><st c="7346">Şahın kızının isteyeni de vardı. </st><st c="7380">Uzak birkaç ülkeden şehzadeler onu istemeye gelmişlerdi ama o görmeden hepsini reddetmişti, “Ben kendimden başka kimseyi sevmiyorum” diyerek.</st></span></p>
			<p><span><st c="7521">Kk</st></span></p>
			<p><span><st c="7524">Bir gün şahın kızı süt havuzunda yıkanıyordu. </st><st c="7571">Bir güvercin geldi, havuzun yanındaki nar ağacına oturdu ve “Ey güzel kız, vücudun ne güzel! </st><st c="7664">Ben sana âşık oldum. </st><st c="7685">Lütfen havuzdan çık ki seni izleyebileyim” dedi.</st></span></p>
			<p><span><st c="7733">Şahın kızı, “Pis kuş, sana emrediyorum hemen burayı terk et!” dedi. </st><st c="7802">“Ben bir şah kızıyım, kimsenin bana bakma hakkı yoktur. </st><st c="7858">Kimse benimle konuşacak seviyede değildir.”</st></span></p>
			<p><span><st c="7901">Güvercin güldü, “Ey güzel kız, uzun zamandır dertleşeceğin biri olmadığını da biliyorum…” dedi.</st></span></p>
			<p><span><st c="7997">Şahın kızı prenses olduğunu unuttu, aniden yumuşadı ve  “Güzel konuşan güvercin, rica ediyorum, bana bakma, bu doğru değil” dedi.</st></span></p>
			<p><span><st c="8126">Güvercin: “Ey güzel kız, elimde değil ki, seni seviyorum.”</st></span></p>
			<p><span><st c="8185">Kız: “Ey hoş konuşan güvercin, ben bir güvercinin aşkını kabul edemem. </st><st c="8257">Eğer gerçekten âşıksan, sen de gövdenden dışarı çık ki ben de seni göreyim.” </st></span></p>
			<p><span><st c="8334">Güvercin: “Ey güzel kız, benim aşkımı kabul edeceğine güvenemiyorum. </st><st c="8403">Bana bir şey ver ki cesaretleneyim.”</st></span></p>
			<p><span><st c="8439">Kız: “Ey hoş konuşan güvercin, ne istiyorsan iste, vereceğim.”</st></span></p>
			<p><span><st c="8502">Güvercin: “Ey güzel kız, uykunu bana ver.”</st></span></p>
			<p><span><st c="8545">Kız: “Ey hoş konuşan güvercin, benim uykum senin ne işine yarar?”</st></span></p>
			<p><span><st c="8611">Güvercin: “Ey güzel kız, senin uykunun benim ne işime yaradığını sonra görürsün.”</st></span></p>
			<p><span><st c="8693">Kız: “Ey hoş konuşan güvercin, benim uykum senin olsun.”</st></span></p>
			<p><span><st c="8750">Bu sırada ellerinde havlu başları eğik hizmetkârların ayak sesleri duyuldu. </st><st c="8827">Güvercin, “Ey güzel kız, uykun benim oldu, hizmetkârlar geliyor, ben gidiyorum ama yine geleceğim. </st><st c="8926">Adını ‘Kız Hanım’ koydum. </st><st c="8952">Senin gibi güzel bir kızın adının olmaması </st></span><span><st c="8995">ayıptır.”</st></span></p>
			<p><span><st c="9004">Şahın kızı aniden bir prenses olduğunu hatırladı ve bağırdı:</st></span></p>
			<p><span><st c="9065">“Seni pis hayvan! </st><st c="9084">Hangi cesaretle benimle konuşuyorsun? </st><st c="9122">Çabuk uykumu geri ver. </st><st c="9145">Yoksa bağırsaklarını ensenden çıkartırım. </st><st c="9187">O pis ağzınla bana isim koyamazsın.”</st></span></p>
			<p><span><st c="9223">Ama güvercin çoktan nar ağacından uçup gitmişti. </st><st c="9273">Şahın kızı boşuna sinirlenip cellatlarını çağırmıştı.</st></span></p>
			<p><span><st c="9326">Kk</st></span></p>
			<p><span><st c="9329">Birkaç hafta boyunca şahın kızı bir dakika bile uyuyamadı. </st><st c="9389">Gözüne uyku girmiyordu. </st><st c="9413">Başlarda uykusuzluk onu öyle bir hale getirmişti ki herkes onun deli olduğunu sanıyordu. </st><st c="9502">Çılgın köpekler gibi odasında bir sağa bir sola gidiyor, kapıları duvarları tırmalıyor ve herkese kötü sözler söylüyordu. </st></span></p>
			<p><span><st c="9624">Kimseyi yanına almıyordu, hatta babası ile hekimleri bile. </st><st c="9683">Gündüzleri de geceleri de yapayalnızdı. </st><st c="9723">Sonunda yorgun ve hasta düşüverdi. </st><st c="9758">Gözüne uyku girmiyordu; ne konuşuyordu ne de bir hareket yapıyordu</st></span><span><st c="9824">. Bu defa hekimler sürekli kızın başındaydılar ama hiçbiri kızı iyileştiremiyordu. </st><st c="9907">Şah emir vermişti: Kızına kimsenin dokunma hakkı yoktu. </st><st c="9963">Bu yüzden hekimler kızın derdini bulamıyorlardı. </st><st c="10012">Bir gün yaşlı, yabancı bir hekim gelip, “Ben hastaya dokunmadan onu muayene edebiliyorum ve ilaç yazabiliyorum. </st><st c="10124">Eğer başaramazsam boynumu vurabilirsiniz” dedi.</st></span></p>
			<p><span><st c="10171">Şah onu kızının yanına götürmelerini emretti. </st><st c="10218">Yaşlı hekim uzun süre kızın yanında oturdu, sonra;</st></span></p>
			<p><span><st c="10268"> “Onun tek ilacı ‘sevgi masalı’dır. </st><st c="10304">Biri başının ucunda sevgi masalını anlatmalı, ancak böyle iyileşebilir ve uyuyabilir” dedi.</st></span></p>
			<p><span><st c="10395">Şahın emriyle tellallar ülkenin dört köşesine haber saldılar: </st></span></p>
			<p><span><st c="10458">“Kim ‘sevgi masalı’nı biliyorsa gelip şahın kızına anlatsın. </st><st c="10519">Şah da </st></span><span><st c="10526">onu istediği kadar dünya malına kavuştursun</st></span><span><st c="10569">.”</st></span></p>
			<p><span><st c="10571">Çok kişi hevesle ve “sevgi masalı”nı biliyoruz diye geldi. </st><st c="10631">Ama kızın yatağının başucunda uydurdukları yalanlar, şahın kızını etkilemedi. </st><st c="10709">Şah hepsini cellatlara gönderdi. </st><st c="10742">Artık kimse cesaret edemiyordu. </st><st c="10774">Birkaç gün geçti, yaşlı, yabancı hekim yeniden ortaya çıktı;</st></span></p>
			<p><span><st c="10834">“Bu nasıl bir ülkedir ki ‘sevgi masalı’nı bilen yok!” dedi. </st><st c="10895">“Filan dağda genç bir çoban yaşıyor. </st><st c="10932">O ‘sevgi masalı’nı biliyor. </st><st c="10960">Gidin onu getirin. </st><st c="10979">Ama ey şah, bil ki sen kendin gitmezsen, o genç çoban asla dağdan inmez.”</st></span></p>
			<p><span><st c="11052">Hekim çekti gitti. </st><st c="11072">Şah birkaç atlı ile yola düştü. </st><st c="11104">Dağın eteğine gelince genç çobanı çağırdılar. </st><st c="11150">Çoban dağın başından cevap verdi:</st></span></p>
			<p><span><st c="11183">“Kimsiniz? </st><st c="11195">Benimle ne işiniz var?”</st></span></p>
			<p><span><st c="11218">Şah, “Ben şahım” dedi. </st><st c="11242">“Duymadın mı, kızım hasta! </st><st c="11269">Onun için gelmeni istiyorum.”</st></span></p>
			<p><span><st c="11298">Şah hekimin söylediği masalın adını unutmuştu.</st></span></p>
			<p><span><st c="11345">Çoban hatırlattı: “‘Sevgi masalı’nı mı istiyorsun?”</st></span></p>
			<p><span><st c="11397">“Evet, o dediğin işte. </st><st c="11421">Yaşlı, yabancı hekim, senin bildiğini söyledi.”</st></span></p>
			<p><span><st c="11468">“Evet, biliyorum.”</st></span></p>
			<p><span><st c="11487">“Eğer kızımı iyileştirirsen istediğin kadar altın, gümüş ve zenginliği sana vereceğim.”</st></span></p>
			<p><span><st c="11575">Çoban dağdan inerken, “Ey şah” dedi. </st><st c="11613">“Dünya malından konuşacaksak, ben gelmem. </st><st c="11655">‘Sevgi masalı’ sadece sevgi için söylenir.”</st></span></p>
			<p><span><st c="11698">Şah sustu. </st><st c="11710">İçinden bu genç çobanı cellatlara bırakmak geçmişti ama içindeki sese uymadı. </st><st c="11788">Çoban şahın atına bindi, yola düştüler. </st><st c="11828">Saraya geldiğinde, çobanı bir perdenin arkasına oturtup, “Haydi buradan söyle” dediler. </st><st c="11916">“Mahrem olmayan birinin gözü şahın kızına bakmamalıdır.”</st></span></p>
			<p><span><st c="11972">Genç çoban, “‘Sevgi masalı’ herkesin duyabileceği bir şey değildir, eğer benle kızdan başka çevrede birileri olursa, masalın etkisi olmaz” dedi. </st></span></p>
			<p><span><st c="12118">Şah çaresiz kızın odasını boşaltma emri verdi. </st><st c="12165">Böylece herkes uzaklaştı. </st><st c="12191">Odanın içinde bir çoban kaldı, bir de kız. </st><st c="12234">Genç çoban perdeyi bir yana çekip yatağa yaklaştı. </st><st c="12285">Kız sakin uzanmıştı, kimseye ve hiçbir şeye ilgi göstermiyordu. </st><st c="12349">Çoban yatağın yanına oturdu, yüksek sesle, “Ey güzel kız, ey Kız Hanım, sana ‘sevgi masalı’nı söylemek istiyorum, dinliyor musun?” dedi.</st></span></p>
			<p><span><st c="12485">Kız tanıdık bir ses duymuşçasına kafasını çevirdi, gözlerini genç çobana dikti ve “Evet, dinliyorum, söyle” dedi.</st></span></p>
			<p><span><st c="12599">Çoban “sevgi masalı”nı anlatmaya başladı:</st></span></p>
			<p><span><st c="12641">“Ülkelerin birinde bir şah ile onun altı yaşında bir kızı vardı. </st><st c="12707">Kızın hizmetçisi ve bakıcısı çoktu. </st><st c="12743">Koçali isimli uşağı kendisinden birkaç yaş büyüktü. </st><st c="12795">Yemek yerken kızın peçetesi yere düşse, Koçali hemen alıp kıza verirdi. </st><st c="12867">Top oynarken top uzağa gitse, Koçali koşar getirirdi. </st><st c="12921">Bazen şahın kızı milyonlarca oyuncaktan sıkılırdı ve canı çelikçomak oynamak isterdi. </st><st c="13007">Şahın kızının çelikçomağı altın ve gümüştendi.</st></span></p>
			<p><span><st c="13053">Kız uyuduğunda, Koçali kapı arkasında yatmakla görevliydi, kızın uyuduğunu tüm bakıcılarla hizmetkârlar görsünler ve onu rahatsız etmesinler diye. </st><st c="13201">Şahın kızı ne dilerse, Koçali seve seve peşinden giderdi ve yapardı. </st><st c="13270">Koçali işini o kadar güzel yapardı ki şahın kızı bir kere olsun ona el kaldırmamıştı. </st><st c="13356">Koçali şahın kızına âşıktı. </st><st c="13384">Onu saf ve temiz bir yürekle seviyordu. </st><st c="13424">Kendi açısından bunda ayıplanacak bir şey görünmüyordu. </st><st c="13480">Sonuçta sevmenin nasıl bir ayıbı olabilirdi ki? </st><st c="13528">Ne zaman bağda birlikte olsalar, şahın kızı kelebek avlar veya çelikçomak oynardı. </st><st c="13611">Koçali kendini anlatamayacağı kadar hafif ve mutlu hissederdi. </st><st c="13674">Onu izlemeye doyamazdı. </st><st c="13698">İçinden, kızın onun elini tutmasını dilerdi, beraber kelebek avlamayı isterdi. </st><st c="13777">Ama şahın kızı kimseyi beğenmiyordu. </st><st c="13814">Bakıcıları ve hizmetkârları horgörüyor, yanına yaklaştırmıyordu. </st><st c="13879">Koçali böyle mutlu yaşıyordu ki bir gün baktı artık dayanamıyor, yüreğinin sırrını kıza açıklamak istedi. </st><st c="13985">Bu yüzden kız kelebek avladığı gün ona, ‘Prensesim, ben size âşığım. </st><st c="14054">Rica ediyorum ikimiz büyüdüğümüzde, siz benim eşim olun’ dedi.</st></span></p>
			<p><span><st c="14116">Şahın kızı bu laftan öylesine rahatsız oldu ki Koçali’ye bir tokat attı ve onu yanından kovdu. </st><st c="14212">Koçali’yi saraydan attırdı, hiçbir zaman başına ne geldiğini düşünmedi.”</st></span></p>
			<p><span><st c="14284">Genç çoban sustu. </st><st c="14303">Kız, “Çoban söyle, sonra ne oldu?” diye sordu.</st></span></p>
			<p><span><st c="14349">“Ey güzel kız, sence Koçali’nin başına ne geldi!” dedi çoban.</st></span></p>
			<p><span><st c="14411">Kız, “Ben hiçbir zaman Koçali’nin başına ne geldiğini düşünmedim” dedi. </st><st c="14484">“Sen bilirsin, Koçali’nin sonu ne oldu? </st><st c="14524">Yakına gel de anlat.”</st></span></p>
			<p><span><st c="14545">Çoban kalktı, kızın yatağının yanına gitti, onun elini tuttu ve “sevgi masalı”nın devamını anlattı:</st></span></p>
			<p><span><st c="14645">“Koçali’nin babası çobandı. </st><st c="14674">Koçali çıplak ayakla çöle düştü, gitti babasını dağın başında buldu. </st><st c="14743">Babası çok hastaydı, koyunların mağarasında uyuyordu. </st><st c="14797">Koçali’nin yaşıtı olan kız kardeşi, koyunları otlatmaya götürmüştü. </st><st c="14865">Baba oğlunu görünce çok sevindi, ‘Koçali, tam vaktinde geldin’ dedi. </st><st c="14934">‘Ölmek üzereyim, kız kardeşini yalnız bırakma, yalnızlık öldürücü bir derttir.’</st></span></p>
			<p><span><st c="15013">Baba öldüğünde, Koçali oracıkta dağ başında onu gömdü. </st><st c="15069">İki kardeş artık on yedi on sekiz yaşlarındaydı. </st><st c="15118">Dağları çölleri dolaşıp koyunlarını en iyi yerlerde otlatıyorlardı. </st><st c="15186">Geceleri köpekleri ile mağarada geçiriyorlardı. </st><st c="15234">Sadece kışın bazen şehre iniyorlardı. </st><st c="15272">O zaman koyunlar kış mağarasında kalıyordu.</st></span></p>
			<p><span><st c="15315">Koçali’nin kız kardeşi bahar havası gibi yumuşaktı, yaz güneşi gibi parlaktı. </st><st c="15394">Sonbahar meyveleri gibi güzel kokuyordu ve sevimliydi. </st><st c="15449">Hem kış gecelerindeki ay gibi saf ve yüreğe yakın hem de çöl laleleri gibi kırmızı yanaklı ve vahşiydi. </st><st c="15553">Bu yüzden Koçali onu ‘Lale’ diye çağırırdı.</st></span></p>
			<p><span><st c="15596">Bir gün koyunları geri getirirken, Koçali bir keçinin kaybolduğunu fark etti. </st><st c="15675">Bir köpek alıp peşine düştü. </st><st c="15704">Birkaç dağ aştıktan sonra sonunda baktılar ki keçi bir pınarın başında oturmuş titreyerek ağlıyor. </st><st c="15803">Köpek, onu görür görmez havladı, ‘Keçi, ağlama, biz geldik’ dedi.</st></span></p>
			<p><span><st c="15868">Keçi sevindi, ‘Peşimden gelmezsiniz diye, kurda yem olacağım diye korkuyordum; teşekkür ederim’ dedi.  </st></span></p>
			<p><span><st c="15971">Hava kararıyordu. </st><st c="15989">Koçali dağın öteki tarafından yedi beyaz atın yukarı doğru geldiğini gördü. </st><st c="16065">Keçiyi köpekle gönderdi, kendisi de bir taşın arkasında beklemeye başladı. </st><st c="16140">Atlar pınarın başına geldiler. </st><st c="16171">Her birinde bir su torbası vardı. </st><st c="16205">Doldurdular. </st><st c="16218">Tam döneceklerdi ki atlardan biri, ‘Ben artık o sarayın içinde yapayalnız yaşayamam, ya kendimi burada öldüreceğim ya da şehrimize döneceğim, siz de amca kızlarının yanına dönünüz’ dedi.</st></span></p>
			<p><span><st c="16404">Diğer atlar onu teselli ettiler, sonunda beraber döndüler. </st><st c="16464">Koçali kalkıp atların peşine düştü. </st><st c="16500">Gide gide birkaç dağ aştılar. </st><st c="16530">Çok sakin bir ormana vardılar, ne uçan vardı, ne yaşayan bir canlı. </st><st c="16598">Yedi güzel saray görünüyordu. </st><st c="16628">Her at bu saraylardan birine gitti. </st><st c="16664">Koçali beklerken altı beyaz güvercin gökten indi ve her biri bu saraylardan birine gitti. </st><st c="16754">Koçali yine bekledi.</st></span></p>
			<p><span><st c="16774">Ağlama sesi duydu, tüm saraylara tek tek baktı. </st><st c="16823">Her sarayda ay gibi bir kız ve güneş gibi bir erkek gördü, tatlı tatlı konuşuyorlar, gülüyorlardı. </st><st c="16922">Ama yedinci sarayda güneş gibi bir delikanlı elinde tebeşirle tek başına oturmuş, lale resmi çiziyor ve hüngür hüngür ağlıyordu. </st><st c="17051">Öyle içten ağlıyordu ki gözyaşları en sert kayaları bile eritebilirdi. </st><st c="17122">Koçali içeri girdi. </st><st c="17142">Selam verdi, ‘Ey genç, ağlama, içim burkuldu’ dedi.</st></span></p>
			<p><span><st c="17193">Genç kafasını kaldırdı, ‘Sen de kimsin? </st><st c="17234">Nereden geldin?’ diye sordu.</st></span></p>
			<p><span><st c="17262">Koçali,  ‘Ben dağ çobanıyım, senin ağlama sesin beni buraya getirdi’ dedi.</st></span></p>
			<p><span><st c="17336">Genç, ‘Sabah seni dağ başında gördüm. </st><st c="17375">İyi oldu geldiğin, gel otur, canım dertleşmek istiyor’ dedi.</st></span></p>
			<p><span><st c="17435">Koçali oturdu, ‘Neden böyle ağlıyordun?’ diye sordu.</st></span></p>
			<p><span><st c="17488">Genç, ‘Benim hikâyem biraz uzundur. </st><st c="17525">İstiyorsan anlatayım’ dedi. </st><st c="17553">Sonra başından geçenleri anlatmaya başladı.</st></span></p>
			<p><span><st c="17596">‘Biz yedi kardeşiz. </st><st c="17617">Bu ormana geleli iki gün oldu. </st><st c="17648">Kendi şehrimizde demircilik yapıyorduk. </st><st c="17688">Bizim yaşlı babamız şehrin en iyi kılıç ustasıydı. </st><st c="17739">Gündüzleri demircilik yapardık, geceleri de gizlice yeraltında kılıç yapardık. </st><st c="17818">Şah kılıç yapılmasını yasaklamıştı.</st></span></p>
			<p><span><st c="17853">Ama şehir halkı istediği için, biz de mecburen geceleri çalışıyorduk. </st><st c="17924">Dükkândaki örs, sıradan bir örse göre yirmi kat daha büyüktü. </st><st c="17986">Sekiz kişi çevresine geçip, demir döverdik. </st><st c="18030">Bir gün babamız;</st></span></p>
			<p><span><st c="18046">–Oğullarım ben artık ölüyorum. </st><st c="18078">Ama sizler uzun yıllar yaşayacaksınız ve bir hayat arkadaşına, dosta ihtiyacınız olacak. </st><st c="18167">Evlenme vaktiniz de geldi. </st><st c="18194">Size sizin gibi kollarını sıvayıp demir döven eşler lazımdır. </st><st c="18256">Sizin amca kızlarınız böyle eşler olabilir. </st><st c="18300">Ama kendinizi ispatlamanız için ben ve rahmetli amcanız size bir sınav hazırladık. </st><st c="18383">Amca kızınızın adını bu örsün içine yerleştirdik. </st><st c="18433">Öyle keskin bir kılıç yapmalısınız ki bu örsü tek bir darbede ikiye ayırmalısınız, yazı ortaya çıkmalı, dedi.</st></span></p>
			<p><span><st c="18542">Babamız birkaç gün sonra öldü. </st><st c="18574">Yedi kardeş işe giriştik. </st><st c="18600">Çoğu zaman yeraltında çelik, demir ve çekiçlerle uğraşıyorduk. </st><st c="18663">Ama yaptığımız hiçbir kılıç örsü kesmeye yetmiyordu, kendisi parçalanıyordu. </st><st c="18740">Sonunda karanlık ve soğuk bir kış gecesinde yaptığımız kılıç örsü ikiye ayırdı. </st><st c="18820">Örsün içinden küçük bir kutu çıktı. </st><st c="18856">Kutunun içinde bir kâğıt parçası vardı. </st><st c="18896">Üzerinde şu yazıyordu: </st></span></p>
			<p><span><st c="18919">Ey kılıç yapan amcaoğulları, kılıç yapan elleriniz dert görmesin, bir an evvel bizim peşimizden gelin. </st><st c="19022">Sizi çok özledik. </st><st c="19040">Çok ağaç diktik. </st><st c="19057">Orman yaptık, suladık, sizi bekliyoruz. </st><st c="19097">Bizim adresimizi baharın ilk kırmızı lalesinden sorun. </st><st c="19152">Amca kızlarınız.</st></span></p>
			<p><span><st c="19168">Bu yazıyı okuyunca yerimizde duramaz olduk. </st><st c="19213">Hemen o gece kalkıp amca kızlarımızın peşinden gitmek istiyorduk. </st><st c="19279">Ama adreslerini bilmiyorduk ve işimizi bırakıp gidemiyorduk. </st><st c="19340">Yaşadığımız şehirdeki savaşçılar, aynı gün bin adet kılıç siparişi vermişlerdi, kış bitmeden teslim etmemizi istiyorlardı. </st><st c="19463">Kış uzadı, bahar geç geldi. </st><st c="19491">Her gün biraz daha sabırsızlanıyorduk. </st><st c="19530">Kar daha yeni bitmişti ki bir tepenin başında büyük ve kırmızı bir lale gördük. </st><st c="19610">Ortasında büyük ve siyah bir beni vardı. </st><st c="19651">Laleye sorduk:</st></span></p>
			<p><span><st c="19665">–Lale çiçeği, bizim amca kızlarımız nerede? </st><st c="19710">Yolunu söyle.</st></span></p>
			<p><span><st c="19723">Lale diklendi ve dedi ki:</st></span></p>
			<p><span><st c="19749">–Amcaoğlu, beni öp ki söyleyeyim. </st></span></p>
			<p><span><st c="19784">Eğilip laleyi öptüm, lale konuştu:</st></span></p>
			<p><span><st c="19818">–Bu sene kış çetin geçti, bahar geç geldi. </st><st c="19862">Amca kızları çok tedirgin ve sabırsızlar. </st><st c="19904">O kadar sabırsızlar ki eğer bir an evvel onlara kavuşmazsanız, kendi canlarına kıyabilirler. </st><st c="19997">Onlara hemen ulaşmanız için bazen güvercin, bazen at olmanız gerek. </st><st c="20065">Bunu nasıl yapacağınızı size öğreteceğim.</st></span></p>
			<p><span><st c="20106">Sonra lale, amca kızlarımızın adresini verdi, bazen güvercin bazen at şekline nasıl gireceğimizi öğretti. </st><st c="20213">Son sözünü yine bana söyledi:</st></span></p>
			<p><span><st c="20242">–Amcaoğlu, beni koparıp yanına almanı çok istiyorum ama kış tüm lale tohumlarını kurutmuş, ben de olmasam bu tepeleri kimse yeniden kıpkırmızı göremeyecek. </st><st c="20399">Beni koparma ki tohumlarım her tarafa yayılsın, tepeleri lalelerle doldurayım, kırmızı yapayım.</st></span></p>
			<p><span><st c="20494">Laleden ayrıldık. </st><st c="20513">Kılıçları teslim ettik ve güvercin şekline girerek yola düştük. </st><st c="20577">Kanat çırpmaktan yorulunca at şekline girdik. </st><st c="20623">Denizden, dağdan ve çölden geçtik. </st><st c="20658">Sonunda dün akşam bu sakin ve tenha ormana vardık. </st><st c="20709">Oturduk, bekledik. </st><st c="20728">Gece, altı beyaz güvercin ormanın altı köşesinden göründü. </st><st c="20787">Bizi görünce mutlu oldular. </st><st c="20815">Aşağı indiler. </st><st c="20830">Güvercin kılığından çıkıp altı ay parçası kız oldular.</st></span></p>
			<p><span><st c="20884">–Amcaoğulları hoş geldiniz, dediler.</st></span></p>
			<p><span><st c="20921">Sonra bana baktılar;</st></span></p>
			<p><span><st c="20942">–Küçük amcaoğlu, sen de hoş geldin! </st><st c="20979">Küçük kız kardeşimiz lale sabırlı olmanı söyledi. </st><st c="21029">Eğer lale bunu yapmasaydı, sizi sonsuza dek kaybedecektik. </st><st c="21088">Artık tohum verecek ve bizim yerimizi söyleyecek çiçek kalmamıştı. </st><st c="21155">Eğer kardeşimiz kanını toprağa dökmeseydi, toprak sonsuza dek laleyi unuturdu ve kimse artık lale göremezdi, dediler.</st></span></p>
			<p><span><st c="21272">Bunları duyunca çıldırasım geldi. </st><st c="21307">Bağırdım: </st></span></p>
			<p><span><st c="21317">–O tepedeki kırmızı lale, benim lalem miydi?</st></span></p>
			<p><span><st c="21361">Kız kardeşler cevapladılar:</st></span></p>
			<p><span><st c="21389">–Evet, tepenin başındaki o kırmızı lale, bizim küçük kız kardeşimiz lale idi. </st><st c="21468">İnsanların çölde hiç lale kalmadığına inanmasını istemiyordu. </st><st c="21530">O kendini toprak ve bizim için feda etti.</st></span></p>
			<p><span><st c="21571">Bir an geri dönüp laleyi koparmayı düşündüm ama lalenin fedakârlığı o kadar büyüktü ki yapamadım. </st><st c="21670">Amca kızları beni boş kalan lale sarayına götürdüler. </st><st c="21724">Dün gece hepimiz lale sarayındaydık, bu sarayda amca kızlarım lalenin onları çok sevdiğini söylediler. </st><st c="21827">Çok da çalışkanmış. </st><st c="21847">Orman ağaçlarına dağ başındaki pınardan su getirirmiş. </st><st c="21902">Bir süredir şahın av korularındaki hayvanları onların ormanına göç etmeleri için ikna etmeye çalışıyormuş. </st><st c="22009">Hayvanlar da kabul etmişler. </st><st c="22038">Düğün günü hepsi geldiler ama kardeşlerim ve amca kızlarım benim için düğünlerini erteliyorlar. </st><st c="22134">Şehre geri dönmemi de istemiyorlar. </st><st c="22170">Bu gece zoruma gidince ağladım. </st><st c="22202">Yüreğimin yükü azalsın istedim. </st><st c="22234">Yüreğimin derdini dinlediğin için teşekkür ederim.</st></span></p>
			<p><span><st c="22284">Genç hayat hikâyesini bitirince, Koçali, ‘Ağlamakta haklısın’ dedi. </st><st c="22353">‘Bir zamanlar ben de şahın kızına âşık olmuştum. </st><st c="22402">Ama o beni saraydan sürdü, ben de peşinden gitmedim.’</st></span></p>
			<p><span><st c="22455">Genç, ‘Ondan soğudun mu?’ diye sordu.</st></span></p>
			<p><span><st c="22493">‘Hayır, şimdi yeniden görürsem yine âşık olurum. </st><st c="22543">Eşi olmayan güzelliktedir. </st><st c="22570">Ama huyu kötüdür, çok bencildir. </st><st c="22603">Lale’nin bir tel saçını bin tane şah kızı ile değiştirmem.’</st></span></p>
			<p><span><st c="22662">‘Demek sen yalnız yaşıyorsun Koçali?’ diye sordu genç.</st></span></p>
			<p><span><st c="22717">‘Kız kardeşim Lale ile yaşıyorum.’</st></span></p>
			<p><span><st c="22752">‘Hangi lale, seninle koyun otlatan mı?’</st></span></p>
			<p><span><st c="22792">‘Evet’ dedi Koçali. </st><st c="22813">‘O kırmızı yanaklı yabani kız, benim kız kardeşimdir.’</st></span></p>
			<p><span><st c="22867">Genç yerinden fırladı, ‘Koçali, bir şey söylemek istiyorum ama çekiniyorum’ dedi.</st></span></p>
			<p><span><st c="22949">Koçali, ‘Kız kardeşimi istediğini biliyorum, anladım. </st><st c="23004">Hadi hazırlan gidelim. </st><st c="23027">Eğer kabul ederse hemen al gel. </st><st c="23059">Ben koyunları tek başıma da otlatırım’ dedi.</st></span></p>
			<p><span><st c="23103">O zaman genç, Koçali’ye nasıl at ve güvercin şekline gireceğini öğretti.</st></span></p>
			<p><span><st c="23176">Kk</st></span></p>
			<p><span><st c="23179">Lale mağarada, keçilerin sakallarını tek tek tarıyordu. </st><st c="23236">Ne zaman uykusu kaçsa ve yalnız olsa, bunu yapardı. </st><st c="23288">Keçiler sıraya oturmuşlar, Lale’nin masalını dinliyorlardı. </st><st c="23348">Koyunlar da dinliyordu, bazıları da uyukluyor veya geviş getiriyordu. </st><st c="23418">Köpekler mağaranın önünde kestiriyorlardı. </st><st c="23461">Gece yarısı ay eğilmiş, mağarayı aydınlatmıştı. </st><st c="23509">Ay Lale’ye bakıp, ‘Lale, kalk ateş yak. </st><st c="23549">Ben daha fazla bekleyemem, gidiyorum’ dedi.</st></span></p>
			<p><span><st c="23592">Lale kalktı, mağaranın ağzında ateş yaktı. </st><st c="23636">Ay mağaranın ağzından hafifçe sıyrılıp gitti. </st><st c="23682">Masal daha yeni bitmişti ki iki güvercin mağaraya girdiler. </st><st c="23742">Birisi bembeyazdı, diğerinin göğsünde kırmızı ben vardı. </st></span></p>
			<p><span><st c="23799">Lale, ‘Yazık, yolunuzu mu kaybettiniz? </st><st c="23838">Yanıma gelin’ dedi. </st><st c="23858">Beyaz güvercin benli güvercine bakıp yanına gitmesini işaret etti. </st><st c="23925">Benli güvercin gitti Lale’nin eline kondu. </st><st c="23968">Lale ona baktı ve öptü. </st><st c="23992">Öteki güvercin de geldi, Lale’nin eteğine oturdu. </st><st c="24042">Sonra Lale her ikisini yere bıraktı, ‘Kıpırdamayın, size yem getireceğim’ dedi.</st></span></p>
			<p><span><st c="24121">Mağaraya girdi. </st><st c="24138">Bir taşı araladı, deliğin ardında daha küçük bir mağara görünüyordu. </st><st c="24207">İçeri girdi. </st><st c="24220">Güvercinler hemen şekil değiştirdiler. </st><st c="24259">Köpekler Koçali’yi görünce gelip önünde durdular. </st><st c="24309">Lale avuç dolusu buğdayla döndüğünde kardeşi ile yiğit, genç bir delikanlının mağarada oturduğunu, güvercinlerin gitmiş olduğunu gördü. </st><st c="24445">‘Koçali, nereye kaybolmuştun? </st><st c="24475">Çok geç kaldın!’ dedi.</st></span></p>
			<p><span><st c="24497">Koçali, ‘Sana sonra anlatırım, önce gel yeni dostumla tanış. </st><st c="24559">Bu dost senin için gelmiş’ dedi.</st></span></p>
			<p><span><st c="24591">Lale sustu. </st><st c="24604">Sonra, ‘Güvercinlerimin nereye gittiğini gördünüz mü?’ diye sordu. </st></span></p>
			<p><span><st c="24671">Koçali, ‘Biz içeri girerken uçup gittiler’ dedi. </st><st c="24720">‘Ben onları bulmaya gidiyorum. </st><st c="24751">Çok uzağa gitmiş olamazlar. </st><st c="24779">Siz ikiniz oturun konuşun.’</st></span></p>
			<p><span><st c="24806">Koçali dışarı çıktı, ovaya bakan bir taşın üzerine oturdu. </st><st c="24866">Biraz sonra Lale ile gencin el ele tutuşmuş halde geldiklerini gördü. </st><st c="24936">‘Gözünüz aydın’ dedi.</st></span></p>
			<p><span><st c="24957">Genç, ‘Dostum, eğer bir söyleyeceğin yoksa ben hemen şimdi Lale ile ormana gitmek istiyorum. </st><st c="25051">Amca kızlarımın ve kardeşlerimin kaygılanmasını istemiyorum’ dedi.</st></span></p>
			<p><span><st c="25117">Koçali gülümseyerek, ‘Lale, güvercinlerini yakalamamı istemiyor musun?’ diye sordu.</st></span></p>
			<p><span><st c="25201">Lale de gülümsedi: ‘Bırak Koçali, dalga geçme, bugün keyfin yerinde.’</st></span></p>
			<p><span><st c="25271">Üçü de güldüler. </st><st c="25289">Genç, Koçali’ye, ‘Yarın akşam seni bekliyoruz. </st><st c="25336">Ormanda düğünümüze gel’ dedi.</st></span></p>
			<p><span><st c="25365">Sonra bembeyaz bir at şekline girdi, Lale’yi sırtına alıp yola düştü. </st><st c="25436">Koçali sabah horozu ötene kadar oracıkta taşın üzerinde uyanık oturdu. </st><st c="25507">Sonra gidip koyunların yanında uyudu.</st></span></p>
			<p><span><st c="25544">Kk</st></span></p>
			<p><span><st c="25547">Ertesi gece ormanda büyük bir coşku vardı. </st><st c="25591">Sayısız kuşlar, sürüngenler göğün ve yerin dört tarafından gelmişlerdi. </st><st c="25663">Ağaçlar üzerinde ve altında yuvalar yapıyorlardı. </st><st c="25713">Yedi demirci kardeş ile güzel eşleri büyük bir masanın çevresinde oturmuşlar, düğün yemeğini yiyorlardı. </st><st c="25818">Koçali de oradaydı. </st><st c="25838">Kararlaştırmışlardı, gece yarısı damatlar ve gelinler ormanı hayvanlara bırakıp şehre geri döneceklerdi. </st><st c="25943">Koçali’yi de götüreceklerdi ama ‘Ben koyunlarıma ve keçilerime bakmalıyım’ diyen Koçali gitmek istemedi.</st></span></p>
			<p><span><st c="26047">Gece yarısı, yedi damat el ele tutuştular, güvercin şekline girdiler ve uçup gittiler. </st><st c="26135">Koçali ormanda bir süre dolaştı ama yalnızlık derdini azaltamadı. </st><st c="26201">Sonunda bir ağacın altında oturdu, bir süre ağladı. </st><st c="26253">Yüreği biraz hafifleyince, sürüsünün yanına mağaraya geldi.”</st></span></p>
			<p><span><st c="26313">Genç çoban yine sustu. </st><st c="26337">Gözlerini kızın gözlerine dikti. </st><st c="26370">Sözlerinin kızda nasıl bir etki yarattığını gözlerinde görmek istiyordu. </st><st c="26443">Kız titrek bir sesle, “Koçali’ye ne oldu, onu söyle!” dedi. </st></span></p>
			<p><span><st c="26503">Çoban anlattı:</st></span></p>
			<p><span><st c="26517">“O gecenin ertesi, Koçali yine şahın kızını hatırladı ve fark etti ki onu hâlâ yürekten seviyor. </st><st c="26615">Kendi kendine ‘Eğer onun aklını başına getirmezsem, bana da dağ çobanı demesinler, şahın kızını nasıl yola getireceğimi biliyorum. </st><st c="26746">Önce onu o hayattan uzaklaştırmalıyım’ dedi.</st></span></p>
			<p><span><st c="26790">Güvercin şekline girip şahın kızının bağına gitti. </st><st c="26842">Uzun süre bekledikten sonra kız gelip süt havuzuna girdi. </st><st c="26900">Koçali de havuz başındaki nar ağacının dalına konup ‘Ey güzel kız, vücudun ne güzel! </st><st c="26985">Ben sana âşık oldum. </st><st c="27006">Lütfen havuzdan çık ki seni izleyebileyim’ dedi. </st><st c="27055">Şahın kızı önce bağırdı, çağırdı. </st><st c="27089">Kötü sözler söyledi, emirler verdi ama sonra şah kızı olduğunu unuttu, iyi kızlar gibi </st></span><span><st c="27176">sevimli oldu ve ‘Güzel konuşan güvercin, rica ediyorum, bana bakma, bu doğru değil’ dedi.</st></span></p>
			<p><span><st c="27265">Güvercin, ‘Ey güzel kız, elimde değil ki, seni seviyorum’ dedi.</st></span></p>
			<p><span><st c="27329">Kız, ‘Ey hoş konuşan güvercin, ben bir güvercinin aşkını kabul edemem. </st><st c="27401">Eğer gerçekten âşıksan, sen de gövdenden dışarı çık ki ben de seni göreyim’ dedi.</st></span></p>
			<p><span><st c="27482">Güvercin şekil değiştirmedi. </st><st c="27512">Şahın kızı Koçali’nin güvercin şeklinden çıkmasına karşılık uykusunu vermeyi kabul etti. </st><st c="27601">Koçali kızın uykusunu aldı ve uçup gitti. </st><st c="27643">O günden sonra kızın gözüne uyku girmedi. </st><st c="27685">O kadar uykusuzluk çekti ki hastalandı, yataklara düştü. </st><st c="27742">Şehirdeki hekimler derdine derman olmadı. </st><st c="27784">Çünkü şah emir vermişti, hiçbir hekim pis elini kızının bedenine dokunduramazdı. </st><st c="27865">Bir gün Koçali yaşlı ve yabancı bir hekim kılığına girdi, şahın yanına gitti, dokunmadan tedavi etmek için kızın yanına girme izni aldı. </st><st c="28002">Onu muayene ediyormuş gibi bir süre kızı izledi, sonra dedi ki: ‘Eğer kız sevgi masalını duyarsa iyileşir.’ Kimse şehirde ‘sevgi masalı’nı bilmiyordu.</st></span></p>
			<p><span><st c="28152">Koçali yine yaşlı ve yabancı hekim kılığına bürünüp şaha dedi ki: ‘Filan dağda genç bir çoban yaşıyor, sevgi masalını iyi biliyor. </st><st c="28284">Eğer şah onun ayağına gidip çağırırsa kızın yanına gelir.’”</st></span></p>
			<p><span><st c="28343">Kk</st></span></p>
			<p><span><st c="28346">Genç çoban yine sustu, kızın güzel gözlerine bakıp güldü, “Evet, ey güzel kız, ey Kız Hanım, işte beni saraydan atan baban, ayağıma kadar gelip beni buraya, senin yanına getirdi. </st><st c="28526">Şimdi ne diyorsun?” dedi.</st></span></p>
			<p><span><st c="28551">Kız Hanım dayanamayıp ağladı: “Koçali, ben artık sonsuza dek şah kızı olduğumu unuttum. </st><st c="28640">Ben seni istiyorum. </st><st c="28660">Şimdi senin sevgine ne kadar çok ihtiyacım olduğunu anlıyorum. </st><st c="28723">Beni al götür. </st><st c="28738">Ben de herkes gibi yaşamak istiyorum.”</st></span></p>
			<p><span><st c="28776">Koçali, “Senin için herkes gibi yaşamak kolay değil” dedi. </st><st c="28836">“Çünkü şımarık ve refah içinde büyümüşsün. </st><st c="28879">Ama eğer kendin istersen yeni hayatına uyum sağlayabilirsin.”</st></span></p>
			<p><span><st c="28940">Kız Hanım, “Eğer seninle ve başkalarıyla bir arada olursam, her iş kolay gelir. </st><st c="29021">Koçali, beni de al götür. </st><st c="29047">Beni yalnız bırakma” dedi.</st></span></p>
			<p><span><st c="29073">Koçali onun gözyaşını sildi, cebinden bir elma çıkardı, “Sen şimdi yorgunsun. </st><st c="29152">Gel bu elmayı benim elimden ye, ben de sonra senin peşinden gelirim. </st><st c="29221">Beni hep seveceğini biliyorum” dedi.</st></span></p>
			<p><span><st c="29257">Güzel kız elmayı alıp yedi, sırtüstü uzandı, gözleri yavaş yavaş kapandı ve tatlı bir uykuya daldı.</st></span></p>
			<p><span><st c="29357">Koçali kalktı, kızın yanağını öpüp dışarı çıktı. </st><st c="29407">Şaha, “Kızının uykusunu geri getirdim. </st><st c="29446">Üç gün boyunca kimse sarayın sağında solunda dolaşmasın ki kızın uykusu bozulmasın. </st><st c="29530">Dördüncü gün gidin uyandırın” dedi.</st></span></p>
			<p><span><st c="29565">Kk</st></span></p>
			<p><span><st c="29568">İkinci günün sabahı, güneş doğmadan, Koçali güvercin şeklinde kızın yanına geldi. </st><st c="29651">Güvercin kılığından çıktı, kırmızı bir gülü kızın burnuna doğru uzattı. </st><st c="29723">Kız gözlerini açtı, sessiz ve yumuşak gülümsedi. </st><st c="29772">Koçali, “Rahat uyudun mu?” diye sordu. </st><st c="29811">Kız Hanım, “Çok tatlı uyudum. </st><st c="29841">Bal gibiydi. </st><st c="29854">Şimdi beni götürür müsün?” dedi. </st><st c="29887">Koçali, “Evet” dedi. </st><st c="29908">“Kalk bağa gidelim, elini yüzünü yıka, sonra gideriz.”</st></span></p>
			<p><span><st c="29962">Güneş daha yeni doğmuştu ki iki beyaz güvercin nar ağacının üzerinden uçtular ve güneşe doğru kanatlandılar.</st></span></p>
			<p><span><st c="30071">q</st></span></p>
		</div>
		<div>
			<div id="_idContainer009">
				<img src="image/02.png" alt="" />
			</div>
		</div>
		<div>
			<div id="_idContainer010">
				<img src="image/03.jpg" alt="" />
			</div>
		</div>
		<div>
			<div id="_idContainer011">
				<img src="image/04.png" alt="" />
			</div>
		</div>
		<div>
			<div id="_idContainer012">
				<img src="image/05.jpg" alt="" /><st c="30073"></st>
			</div>
		</div>
		<div>
			<div id="_idContainer013">
			</div>
		</div>
		<div>
			<div id="_idContainer014">
				<img src="image/06.jpg" alt="" />
			</div>
		</div>
		<div>
			<div id="_idContainer015">
				<img src="image/07.png" alt="" />
			</div>
		</div>
		<div>
			<div id="_idContainer016">
				<img src="image/08.jpg" alt="" />
			</div>
		</div>
		<div>
			<div id="_idContainer017">
				<img src="image/10.png" alt="" />
			</div>
		</div>
		<div>
			<div id="_idContainer018">
				<img src="image/11.jpg" alt="" />
			</div>
		</div>
		<div>
			<div id="_idContainer019">
				<img src="image/12.jpg" alt="" />
			</div>
		</div>
		<div>
			<div id="_idContainer020">
				<img src="image/14.jpg" alt="" />
			</div>
		</div>
		<div>
			<div id="_idContainer021">
				<img src="image/13.jpg" alt="" />
			</div>
		</div>
		<div>
			<div id="_idContainer022">
				<img src="image/15.png" alt="" />
			</div>
		</div>
		<div>
			<div id="_idContainer023">
				<img src="image/09.jpg" alt="" />
			</div>
		</div>
		<div>
			<div id="_idContainer024">
				<img src="image/13.png" alt="" />
			</div>
		</div>
		<div id="_idContainer025">
			<p lang="en-GB" xml:lang="en-GB"><span><st c="30106">SAMED BEHRENGİ KİTAPLARI</st></span></p>
			<ul>
				<li lang="en-GB" xml:lang="en-GB"><span lang="tr-TR" xml:lang="tr-TR"><st c="30130">Küçük Kara Balık</st></span></li>
				<li lang="en-GB" xml:lang="en-GB"><span lang="tr-TR" xml:lang="tr-TR"><st c="30147">Bir Şeftali Bin Şeftali</st></span></li>
				<li lang="en-GB" xml:lang="en-GB"><span lang="tr-TR" xml:lang="tr-TR"><st c="30171">Sevgi Masalı</st></span></li>
				<li lang="en-GB" xml:lang="en-GB"><span lang="tr-TR" xml:lang="tr-TR"><st c="30184">Püsküllü Deve</st></span></li>
			</ul>
		</div>
		<div>
			<div id="_idContainer026">
				<img src="image/KucukKaraBalik.jpg" alt="" />
			</div>
		</div>
		<div>
			<div id="_idContainer027">
				<img src="image/BirSeftaliBinSeftali.jpg" alt="" />
			</div>
		</div>
	<div id="charCountTotal" value="30198"></div></body>
</html>
