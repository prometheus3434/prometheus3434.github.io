<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 1</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>BÖLÜM 1</h1>

  <p id="noindent">Sör Tyland, Prenses Rhaenyra’nın tahta geçmesi için destekte bulunacağına yemin eden lordların çoğunun öldüğünü belirtti. “<i>Yirmi dört yıl oldu,</i>” dedi. “<i>Şahsen ben hiçbir yeminde bulunmamıştım. O zamanlar daha çocuktum.</i>” Kanun Başı Demirçubuk, Büyük Konsey 101’in önceki yıllarda aldığı bir karardan örnek verdi. 92 yılında Yaşlı Kral’ın kendi varisi olarak Rhaenys’in yerine Baelon’u seçtiğini söyledi. Daha sonra da uzunca Fatih Aegon ve kız kardeşlerinden ve meşru oğulun kız çocuktan her zaman daha önce geldiği kutsal Andal geleneğinden bahsetti. Sör Otto konseydekilere Prenses Rhaenyra’nın kocası Prens Daemon’ı hatırlattı. “<i>O adamın mizacını hepimiz biliyoruz. Rhaenyra tahta geçerse hiç şüphe yok ki bizi asıl yöneten Daemon olur. Meagor kadar merhametsiz ve zalim bir eş. İlk benim kellemin gideceğinden eminim. Benden sonra sıra kraliçenize yani benim kızıma gelir.</i>”</p>

  <p>Kraliçe Alicent babasının dediklerine katıldı. “<i>Çocuklarımın hayatlarını da bağışlamazlar. Aegon ve kardeşleri kralın meşru çocukları. Tahttaki hakları Rhaenyra’nın piçlerinden daha fazla. Daemon hepsini öldürmek için bir neden bulur. Hatta Helaena ve küçük çocuklarını da. Bu Strong piçlerinden birinin Aemond’un gözünü çıkarttığını unutmayın. O zamanlar daha çocuktu ancak bir insan yedisinde neyse yetmişinde de odur ve piçler doğası gereği canavar gibidirler.</i>”</p>

  <p>Daha sonra Sör Criston Cole konuştu. Prenses tahta geçerse ondan sonra Jacaerys Velaryon’un diyarı yöneteceğini hatırlattı. “<i>Demir Taht’a bir piçin geçtiğini görürsek Yedi bizi kurtarsın.</i>” Rhaenyra’nın ahlaksız yönlerinden ve kocasının kötü şöhretinden bahsetti. “<i>Kızıl Kale’yi geneleve çevirirler. Kimsenin kızı ve karısı güvende olmaz. Hatta oğlanlar bile... Laenor’un ne olduğunu hepimiz biliyoruz.</i>”</p>

  <p>Bu tartışma boyunca Lord Larys Strong’un konuştuğu kayıtlarda geçmedi. Ancak bu olağandışı bir şey değildi. Gerektiğinde ağzı iyi laf yapmasına rağmen, Fısıltıların Efendisi cimri bir adamın paralarını saklaması gibi sözlerini saklıyordu. Konuşmaktansa dinlemeyi tercih ediyordu.</p>

  <p>Yüce Üstat Orwyle konseyi “<i>Eğer bunu yaparsak, kesin savaş çıkar. Prenses öyle usulca kenara çekilecek biri değil. Ve prensesin ejderhaları var,</i>” diye uyardı.</p>

  <p>Lord Beesbury “<i>Dostları da var,</i>” diye belirtti. “<i>Onurlu adamlar prensese ve babasına verdiği sözleri unutmaz. Ben yaşlı bir adamım fakat siz burda oturmuş tahtı çalma planları yaparken usulca oturacak kadar da yaşlı değilim.</i>” Bu sözü söyledikten sonra gitmek için ayağa kalktı.</p>

  <p>Ancak Sör Criston Cole, Lord Beesbury’i yerine oturması için zorladı ve adamın boğazını hançerle yardı.</p>

  <p>Böylece Ejderhaların Dansı’nda akan ilk kan Yedi Krallık’ın Hazine Başı olan Lord Lyman Beesbury’nin kanı oldu.</p>

  <p>Bu olayın ardından başka bir muhalif ses duyulmadı. Gecenin kalanında kralın taç giyme töreni için yapılacak hazırlıklardan bahsedildi (Herkes bir an önce tahta geçmesi yönünde hem fikirdi.) Prenses Rhaenyra, Aegon’un kral olmasını reddederse prensesin yanında yer alacak olası düşmanların ve olası müttefiklerin listesi hazırlandı. Prenses yapacağı doğum için Ejderhakaya’sındaydı. Bu yüzden Kraliçe Alicent ve yeşilleri avantajlı bir konuma sahiplerdi; Rhaenyra kralın ölümünü ne kadar geç öğrenirse o kadar geç harekete geçerdi. Kraliçe Alicent “<i>Fahişe belki de doğum yaparken ölür,</i>” dedi.</p>

  <p>O gece ne bir kuzgun uçtu ne de çanlar çaldı. Kralın öldüğünden haberi olan hizmetçiler zindanlara atıldı. Sör Criston Cole’a sarayda kalan “siyahları” ve Prenses Rhaenyra’yı destekleyebilecek lordları ve şövalyeleri tutuklaması emri verildi. Sör Otto Hightower “<i>Direnmedikçe onlara şiddet uygulamayın,</i>” diye emretti. “<i>Kral Aegon’a diz çöken ve ona bağlılığını bildirenlere bizden zarar gelmez.</i>”</p>

  <p>“<i>Peki ya diz çökmeyenler?</i>” diye sordu Yüce Üstat Orwyle.</p>

  <p>“<i>Diz çökmeyenler hainlerdir. Ve bir hainin hak ettiği şekilde öldürülmelidirler,</i>” dedi Demirçubuk.</p>

  <p>Fısıltıların Efendisi Lord Larys Strong ilk defa söz aldı. “<i>Aramızdan da hainler çıkmasın diye ilk yemin eden biz olalım o zaman,</i>” dedi. Hançerini çıkaran Demirçubuk avcunun içinde kesik açtı. “H<i>epimizi birden ölümüne bağlamak için kan yemini,</i>” diye belirtti. Böylece konseydeki herkes avcunu kesti ve birbirlerinin ellerini tutup yemin ettiler. Kadın olduğu için Kraliçe Alicent bundan muaf tutuldu.</p>

  <p>Kraliçe Alicent çocuklarını konseye getirtmek için Kral Muhafızları’nı gönderdiğinde şafak söküyordu. Çocuklarından en uysal olanı Prens Daeron büyük babasının öldüğünü öğrendiğinde ağladı. On dokuz yaşındaki Tek Göz Aemond silahhanedeydi. Zırhını giyip sabah alıştırmasını yapmak için hazırlanıyordu. “<i>Aegon mu kral oldu yoksa diz çöküp yaşlı fahişenin kukusunu mu öpmek zorundayız?</i>” diye Sör Willis Fell’e sordu.</p>

  <p>Kral Muhafızları geldiğinde Prenses Helaena çocuklarıyla birlikte kahvaltı yapıyordu. Helaena’nın hem erkek kardeşi hem de kocası olan Prens Aegon’un nerede olduğunu sorduklarında “<i>Benim yatağımda olmadığından emin olabilirsiniz. Örtülerin altında aramaktan çekinmeyin,</i>” dedi sadece.</p>

  <p>Prens Aegon’u bulduklarında metresi ile birlikteydi. Prens ilkten annesinin planlarına alet olmak istemedi. “<i>Varis olan kız kardeşim. Ben değilim. Ne tür bir kardeş diğer kardeşinin doğum hakkını çalar?</i>” dedi. Criston Cole eğer prenses tahta geçerse onu ve kardeşlerini kesin öldüreceğinden bahsedince, Aegon’un tereddüdü azaldı. “<i>Meşru Targaryen’ler hayattayken hiçbir Strong tahta geçmeyi umamaz. Rhaenyra eğer ondan sonra piçlerinin tahta oturmasını istiyorsa sizi öldürmekten başka çaresi yok.</i>” dedi Cole. Aegon, sadece ve sadece bu sözün üzerine kral olmaya ikna oldu.</p>

  <p>Ölen Lord Beesbury’nin yerine Hazine Başı olan Sör Tyland Lannister kraliyet hazinesini kontrol altına almak için hemen harekete geçti. Kraliyet altınları dörde bölündü. İlk parçası Braavos’un Demir Bankası’nın himayesine gönderildi. Diğeri Casterly Kayası’na, üçüncüsü ise Eski Şehir’e gönderildi. Kalanıysa rüşvetler ve armağanlar için kullanılmak ya da ihtiyaç olursa paralı asker tutmak için şehirde bırakıldı. Sör Otto, Donanma Başı görevinden ayrılan Sör Tyland’ın yerine yenisini getirmek için arayışını Demir Adaları’a yöneltti. On altı yaşında gözüpek ve kana susamış olan Pyke’ın Lord Orak’ı Dalton Greyjoy’a bir kuzgun gönderdi. Sadakatini sunmasının karşılığında ona konseyde bir yer ve amirallik teklif etti.</p>

  <p>Bir gün geçti, sonra bir gün daha geçti. Kral Viserys’in cesedinin çürüyen ve şişen odasına ne rahipler ne de sessiz kız kardeşler çağrıldı. Çanlar da çalmadı. Kuzgunlar uçtu. Ancak hiçbiri Ejderha Kayası’na gitmedi. Onun yerine Eski Şehir’e, Casterly Kayası’na, Nehirova’ya ve Kraliçe Alicent’in; oğluna bağlılık bildirebileceğini düşündüğü birçok lorda ve şövalyeye gittiler.</p>

  <p>Büyük Konsey 101’in yıllıkları getirildi ve incelendi. Hangi lordların Viserys, hangilerinin Rhaenys, Laena ve Laenor lehine konuştukları not edildi. Toplama göre erkek tarafını destekleyenlerin kız tarafını destekleyenlere göre yirmiye bir olduğu görüldü. Ancak muhalif olanlar da vardı ve bu haneler eğer savaş çıkarsa çok yüksek ihtimalle Prenses Rhaenyra’yı destekleyeceklerdi. Sör Otto’ya göre Deniz Yılanı ve donanması, ayrıca doğu kıyısındaki lordlar da prensesin destekçisi olacaktı; Lord Bar Emmon, Massey, Celtigar, Crabbs hatta belki de Evenstar’ın Tarth’ı.</p>

  <p>Bunların hepsi Velaryon’lar hariç zayıf kuvvetlerdi. Kuzeyliler daha büyük sorun teşkil ediyordu. Zamanında Kışyarı’nın Lord Stark’ı, sancakları olan Dustinler ve Beyaz Liman’ın Manderly’leri ile birlikte Harrenhal’da Rhaenys’in lehine konuşmuşlardı. Arryn Hanesi’ne de bel bağlanamazdı. Çünkü Kartal Yuvası, Vadi’nin Bakiresi Leydi Jeyne tarafından yönetiliyordu ve Prenses Rhaenyra tahta geçemezse onun da Vadi’deki hakkı sorgulanabilirdi.</p>

  <p>En büyük tehlike Fırtına Burnu olarak düşünüldü. Baratheon Hanesi, Prenses Rhaenys ve onun çocuklarının haklarına her zaman sadık olmuşlardı. Yaşlı Lord Boremund ölmüş olmasına rağmen oğlu Borros daha savaşçı bir yapıya sahipti. Daha düşük mevkili fırtına lordları o nereye yönlendirirse oraya giderlerdi. “<i>O halde bizim kralımıza yönlendirilmeliler,</i>” diye belirtti Kraliçe Alicent. Bunun üzerine ikinci oğlunu gönderdi.</p>

  <p>O gün Fırtına Burnu’na kuzgun uçmadı ancak Westeros’un en büyük ve en yaşlı ejderhası Vhagar uçtu. Sırtında da çıkan gözü yerine safir yerleştiren Prens Aemond Targaryen vardı. Yola çıkmadan önce büyük babası Sör Otto “<i>Amacın Lord Baratheon’un kızlarından biriyle evlenmek. Dördünden birini seç. Kızı etkilemeye çalış ve onla evlen. O zaman Lord Borros fırtına topraklarını kardeşinin hizmetine verir,</i>” dedi. “<i>Eğer başarısız olursan...</i>”</p>

  <p>Prens Aemond kendini beğenmiş bir şekilde “<i>Başarısız olmayacağım,</i>” dedi. “<i>Aegon, Fırtına Burnu’nu alacak, ben de kızı alacağım.</i>”</p>
</body>
</html>
