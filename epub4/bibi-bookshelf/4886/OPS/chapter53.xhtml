<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter53">
		<section>
			<h1><span epub:type="pagebreak" title="177" id="page177"></span><st c="0">Öpücük Balığı</st></h1>
			<p><st c="14">İşe telefon açıp “Gelirken buğday al,” dedi. </st><st c="60">“Naapıcan buğdayı kızım,” diye sormadım... </st><st c="103">Söylemezdi ki... </st><st c="120">Dünyanın en sevimli delisiydi... </st><st c="153">O öyle biriydi işte... </st><st c="176">Küçücük giz dolu oyunlar başlatırdı... </st><st c="215">Ne buğdayı, naapıcak acaba, nereden alıcam ben şimdi...</st></p>
			<p><st c="270">Merak etmeye başladığım anda kendimi çoktan oyunun içinde bulurdum... </st><st c="341">Evet, oyun başlamıştı... </st><st c="366">Savaş’a “Buğday almam lazım, nerde satılır,” diye sordum...</st></p>
			<p><st c="425">– Haa?</st></p>
			<p><st c="432">– Buğday...</st></p>
			<p><st c="444">– Eee, nolucak buğday?</st></p>
			<p><st c="467">– Hiç... </st><st c="477">Tavuk buldum da bi tane... </st><st c="504">Buğday veriyim diyorum...</st></p>
			<p><st c="529">– Sittir lan...</st></p>
			<p><st c="545">Ciddi miyim diye gözlerime baktı... </st><st c="582">Ben de çok ciddi baktım...</st></p>
			<p><st c="608">– Gültepe’de bi civcivci var ama... </st><st c="645">Buğday satar mı bilmem... </st><st c="671">Daha çok suni yem olur onlarda...</st></p>
			<p><st c="704">– Yok... </st><st c="714">Suni yem olmaz, buğday lazım... </st><st c="746">Yumurtanın sarı</st><span epub:type="pagebreak" title="178" id="page178"></span><st c="761">sı doğal renginde olmuyo o suni şeyle... </st><st c="803">Pis bi rengi oluyo... </st><st c="825">En iyisi buğday...</st></p>
			<p><st c="843">– Ha, bi de yumurtluyo... </st><st c="870">Harbi tavuk yani, ciddi bi tavuk kimliğine sahip... </st><st c="922">Bi ara ben de besledim... </st><st c="948">Spenç Tavuğu diyolar... </st><st c="972">Tam yumurta tavuğuydu... </st><st c="997">Bazıları et tavuğu oluyo ya, pek yumurtlamaz onlar... </st><st c="1051">Bak, ne diycam... </st><st c="1069">Esas darı sever hayvan... </st><st c="1095">Çift sarı çıkarır... </st><st c="1116">Darı al sen ona...</st></p>
			<p><st c="1134">Oyun böyle bişeydi işte... </st><st c="1162">O başlatırdı... </st><st c="1178">Hayatınıza aniden buğday, darı, tavuk, yumurta ve size “yedi kafayı” diye bakan bir sürü insan girerdi... </st><st c="1284">Komik, sürükleyen, ama paylaşılan giz nedeniyle bir o kadar heyecanlı bir oyun...</st></p>
			<p><st c="1365">Büroda durduk yere başlattığım tavuk geyiğine daha fazla dayanamadığımdan, buğday bulmak üzere çıktım... </st><st c="1471">Buğday... </st><st c="1481">Noolucak acaba? </st><st c="1497">Kuruyemişçilerde var mıdır?</st></p>
			<p><st c="1524">– Keşkeklik mi? </st><st c="1541">Aşureye felan mı katcaanız...</st></p>
			<p><st c="1570">– Ne?</st></p>
			<p><st c="1576">– Buğday sormadın mı?</st></p>
			<p><st c="1598">– Ha evet... </st><st c="1612">Olabilir...</st></p>
			<p><st c="1623">– Sonunu dün sattım... </st><st c="1647">Yok...</st></p>
			<p><st c="1653">Hıyar kuruyemişçi! </st><st c="1673">Lan madem yok, niye “aşure mi, keşkek mi” car car ediyosun... </st><st c="1735">Sana ne... </st><st c="1746">Bu millet de bi tuhaf ha... </st><st c="1774">Buğday var mı var... </st><st c="1795">ya da yok... </st><st c="1808">Bitti... </st><st c="1817">Bu kadar... </st><st c="1829">Sana ne noolucağından... </st><st c="1854">Az kaldı özel hayatıma giriyodu herif... </st><st c="1895">Hem bir tarım ülkesinde buğday bulmak bu kadar mı zor olur kardeşim... </st><st c="1966">Sinirleniyorum ama... </st><st c="1988">Hani lan bu ülke bir tahıl ambarıydı... </st><st c="2028">Adım başı buğday olması lazım... </st><st c="2061">Kendi kendime gülüyorum... </st><st c="2088">Biliyorum o da gülücek... </st><st c="2114">Gülücez... </st><st c="2125">Öpücem sonra... </st><st c="2141">Sonra... </st><st c="2150">Sonra, noolucaksa o buğdaylar...</st></p>
			<p><st c="2182">Mısırçarşısı’na gidiyorum... </st><st c="2212">Ordaki baharatçılarda kesin vardır... </st><st c="2250">Bu arada, kendimi gerçekten tavuk gibi hissetmeye başladım... </st><st c="2312">Buğday arayan acıkmış bir tavuk... </st><st c="2347">Bık bık bık... </st><st c="2362">Bıdaak... </st><st c="2372">Aslında içimde garip bir mutluluk var... </st><st c="2413">Her şe</st><span epub:type="pagebreak" title="179" id="page179"></span><st c="2419">yi birden unutup bir avuç buğday için İstanbul’u dolaşmak içten içe hoşuma gidiyor... </st><st c="2506">Zaten onu bu yüzden seviyorum galiba... </st><st c="2546">Bana da sıçrayan bir tılsımı var... </st><st c="2582">Her şey bombok giderken, nooluyosa bişey oluyo. </st><st c="2630">Onun yarattığı illüzyona dalıp oyun oynuyorum... </st><st c="2679">Çocukmuşuz biz... </st><st c="2697">O, mısır saçlı, habire sümüğünü çeken afacan bi kız, ben dizleri yara içinde haşarı bi velet... </st><st c="2793">Dünyanın zillerini çalıp vınn kaçıyoruz...</st></p>
			<p><st c="2835">Şimdi ne kadar alıcam ki ben buğdaydan... </st><st c="2878">Bir kilo yeter mi acaba? </st><st c="2903">Evde tarım yapıcak diil ya karı, yeter heralde... </st><st c="2953">Anlarmış gibi buğdayları karıştırırken yakaladım kendimi... </st><st c="3013">İyilerini seçicem sanki... </st><st c="3040">Neyse, aldım işte... </st><st c="3061">Bi kilo buğdayımız oldu... </st><st c="3088">Yanına bi de ufak rakı... </st><st c="3114">Manyağım lan ben... </st><st c="3134">Bariz manyağım...</st></p>
			<p><st c="3151">“Geldi mi buğday,” diye sordu... </st><st c="3185">Gözleri ışık ışık... </st><st c="3206">Meraktan çatlıyorum ama, belli etmeden “ıhı” diye torbayı uzattım... </st><st c="3275">Cadı! </st><st c="3281">Alıp torbayı masanın üstüne koydu... </st><st c="3318">Noolucak şimdi bu buğday? </st><st c="3344">Sormıycam ama... </st><st c="3361">“Naaptın,” dedi... </st><st c="3380">Elinin körü... </st><st c="3395">Saatlerdir buğday arıyoruz heralde... </st><st c="3433">“Toprak Mahsulleri Ofisi’ne gittim canım... </st><st c="3477">Taban fiyattan destekleme alımı yaptım...” Gülüyor... </st><st c="3531">Her şey o gülsün diye zaten... </st><st c="3562">Bence onun kadar güzel gülebilen yoktur... </st><st c="3605">Ama bu gerçek yani... </st><st c="3627">Çok gülen insan gördüm ben... </st><st c="3657">İşim gereği... </st><st c="3672">Hakkaten bakın, ben bu konuda otorite sayılırım... </st><st c="3723">Ben sizinle geyik çevirirken o kayboldu... </st><st c="3766">Birazdan, elinde bembeyaz bir güvercin... </st><st c="3808">“Bak şimdi,” dedi... </st><st c="3829">“Bu senin dilek güvercinin... </st><st c="3859">Ona avcundan buğday yediriceksin, sonra gagasından öpüceksin ve bir dilek tutup gökyüzüne bırakıcaksın...”</st></p>
			<p><st c="3965">Dedim ya... </st><st c="3978">Tılsımı var onun... </st><st c="3998">Aniden güvercin de çıkarır, tutup yaşamınızı bi saniyede masala çevirir... </st><st c="4073">Bitmesin istersiniz... </st><st c="4096">“Bitmesin” diye dilek tutup, güvercini gagasından öptüm... </st><st c="4155">Balkona çıktık sonra... </st><st c="4179">Pıt pıt pıt kanat sesi... </st><span epub:type="pagebreak" title="180" id="page180"></span><st c="4205">Pıt pıt pıt iki çocuğun yüreği... </st><st c="4239">Balkona yıldız tozları mı yağdı? </st><st c="4272">Çok mu güldük?.. </st><st c="4289">Peki çok gülmek iyi diil midir gerçekten... </st><st c="4333">Ağlar mı sonra insan? </st><st c="4355">Babaannem Deli Fedime’nin dediği gibi “Dünyanın düz murâdı yok” mu? </st><st c="4423">“Çok muhabbet tez ayrılık” mı peki? </st><st c="4459">Noolur “öyle diilmiş” olsun... </st><st c="4490">Noolur, bitmesin... </st><st c="4510">Pıt pıt pıt... </st><st c="4525">Yüreğim... </st><st c="4536">Gece... </st><st c="4544">Yemin ederim, yıldız tozu yağıyor...</st></p>
			<p><st c="4580">Ertesi sabah Kadriye oldu... </st><st c="4610">Espiri olsun diye bahar temizliğine girişti... </st><st c="4657">Kadriye... </st><st c="4668">Onun masal kahramanlarından biri... </st><st c="4704">Söylediğim gibi, yaşam bir oyun onun için... </st><st c="4749">Gerçekle dalga geçer hep, sevmez sanki... </st><st c="4791">İlk Kadriye olduğunda, yeni tanışmıştık... </st><st c="4834">Yine işe telefon edip benden yufka ve çökelek istemişti... </st><st c="4893">Buğday gibi diil, onları daha kolay buldum ve eve gittim... </st><st c="4953">Kapıyı çaldığımda yerleri siliyordu... </st><st c="4992">“Ayağını çıkar kocacım,” dedi... </st><st c="5025">“Yeni sildim”... </st><st c="5042">Çok güldüm... </st><st c="5056">Yufkayla çökelekten “Yanmaz tavada sana böreği” yaptı... </st><st c="5113">Yedik... </st><st c="5122">Sonra eline bi tığ alıp dantel örüyomuş gibi yapmaya başladı... </st><st c="5186">“Delirdi,” diye baktım... </st><st c="5212">Saçlarına bigudi tuttururken “Naapıyosun yaa?” diye sordum... </st><st c="5274">“Nooluyo kızım?” Garfield gibi gözlerime baktı... </st><st c="5324">“Yarın eltimgil gelicek,” dedi... </st><st c="5358">Sonra güldü... </st><st c="5373">Nasıl güldüğünü biliyorsunuz... </st><st c="5405">O gün bana “annesi gibi” olmuştu... </st><st c="5441">Ya da benim annem gibi... </st><st c="5467">Oynuyordu... </st><st c="5480">Başka bişey... </st><st c="5495">Herkesin “gerçek” diye bildiği şey, onun için sonuna kadar sahte ve saçmaydı... </st><st c="5575">Komikti ama, ürkütücüydü... </st><st c="5603">Yani, hep oynanamazdı ki... </st><st c="5631">Eninde sonunda hayat “bööle bişeydi” işte... </st><st c="5676">Yoksa diil miydi?... </st><st c="5697">O Kadriye olup “çekirdek aileyle” dalga geçmeye başlayınca, ben de rolümü aldım... </st><st c="5780">“Fehmi” diye bi herif oluyodum... </st><st c="5814">Çizgili pijamamı ayağıma geçirdiğim gibi biraları içip televizyon karşısında pıt pıt pıt zapping yapıyordum... </st><st c="5925">Gülüyorduk sonra... </st><st c="5945">Kadriye ve Fehmi Çekirdek rolünden çıkıp “biz” oluyorduk... </st><st c="6005">Pıt pıt pıt... </st><st c="6020">İki çocuğun yüreği...</st></p>
			<p><st c="6041">Onun masal kahramanları bir tane diildi ki... </st><st c="6088">Bazen Mü</st><span epub:type="pagebreak" title="181" id="page181"></span><st c="6096">ge ile Furkan olurduk... </st><st c="6122">Aslında onlar bizim arkadaşımızdı... </st><st c="6159">Ama o, Müge ile Furkan’ın ilişkilerini sahte ve anlamsız bulurdu... </st><st c="6227">“Kola alır gibi işte, birbirlerini ve her şeyi tüketiyolar... </st><st c="6289">O kadar.” Müge olduğu zaman “Eskeyp’e gidelim mi, Trafo’ya zıplayalım mı,” diye sorardı... </st><st c="6380">Ama asla gitmezdik... </st><st c="6402">Onu dünyasından çıkaramazdım... </st><st c="6434">Ben çıkmak ister miydim peki? </st><st c="6464">O zamanlar bu soruyu kendime hiç sormadım... </st><st c="6509">O, “dışardakiler”i öyle iyi biliyor ve anlatıyordu ki, ara sıra “dışarı kaçtığımda” bile onunla oyun oynuyomuşuz, o bana “gerçeğin masalını anlatıyomuş” gibi oluyordum...</st></p>
			<p><st c="6679">Ha bir de, en önemlisi “öpücük balığı” vardı... </st><st c="6728">Onun en yalın ve en sevimli hâli... </st><st c="6764">“Ben öpücük balığıymışım” diyip yanağıma bin tane masum öpücük konduruyor, dakikalarca pıt pıt pıt öpüyordu... </st><st c="6875">Öpücük balığı... </st><st c="6892">Öpücük balığı... </st><st c="6909">Pıt... </st><st c="6916">Pıt... </st><st c="6923">Pıt...</st></p>
			<p><st c="6929">Masallar biter mi peki? </st><st c="6954">Biter işte... </st><st c="6968">Arasına reklam girecektir, güzellik maskesi takılacaktır, savaş vardır, birileri öldürülecektir, birini kör bırakacaksınızdır, birinin yüreğini söküp atacaksınızdır... </st><st c="7136">Zehirlenicek denizler, ağlatılacak çocuklar... </st><st c="7183">İşiniz vardır yani, öyle önemli, öyle vazgeçilmezdir ki...</st></p>
			<p><st c="7241">Bir gün bana “Gitme,” dedi... </st><st c="7272">Ama hep böyle derdi... </st><st c="7295">“Yelkovan dokuzun üstüne gelinceye dek... </st><st c="7337">Bu şarkıdan iki şarkı sonra...” Hiçbir keresinde bırakmazdı beni... </st><st c="7405">İyi, tamam, oynadık, bitti... </st><st c="7435">Dönüşte yine oynarız... </st><st c="7459">Dinlemezdi... </st><st c="7473">“Bak şimdi... </st><st c="7487">Bu çerez tabağını dökücez... </st><st c="7516">Leblebiler saatmiş, üzümler dakika... </st><st c="7554">Fındıklar günmüş ama... </st><st c="7578">Sayalım, o kadar sonra git...” Pazarlık ederdim... </st><st c="7629">“Fındık gün diilmiş... </st><st c="7652">Leblebi saat... </st><st c="7668">Ona tamam...” “Peki,” derdi... </st><st c="7699">Sonra aniden nerden bulduğunu bilmediğim tek şamfıstığını çıkarıp “Peki, bu yılmış... </st><st c="7785">Yıl olsun,” derdi... </st><st c="7806">“Yüz yılmış tamam mı, ölüm gelinceye kadarmış.”</st></p>
			<p><st c="7853">Üzümleri, leblebileri filan sayardık sonra... </st><st c="7900">Tek şamfıs</st><span epub:type="pagebreak" title="182" id="page182"></span><st c="7910">tık... </st><st c="7918">O yüz yıldı... </st><st c="7933">O ölümün geldiği zamandı... </st><st c="7961">Onu pek tartışmazdık... </st><st c="7985">Onu açar, yarısını yer, yarısını bana verirdi... </st><st c="8034">Sonra... </st><st c="8043">Sonra öpücük balığı ve ayrılık...</st></p>
			<p><st c="8076">“Ben gidiyim,” dedim... </st><st c="8101">Sesi boğuktu... </st><st c="8117">“Gitme,” dedi.. </st><st c="8133">Ama söyledim... </st><st c="8149">Hep öyle derdi... </st><st c="8167">Giderdim sonra... </st><st c="8185">Döndüğümde ordaydı, bilirdim... </st><st c="8217">Yine “Gitme,” derdi...</st></p>
			<p><st c="8239">“Gitme,” dedi... </st><st c="8257">Gözlerinde yaş tomurcukları, birazdan duracak dünyalar, sanki ölücez hepimiz. </st><st c="8335">“Bu kez gitme...”</st></p>
			<p><st c="8352">Gitmesem olur sanki... </st><st c="8376">“Ama bunun sonu yok ki,” dedim... </st><st c="8410">“Sonu yok işte salak,” dedi... </st><st c="8441">“Hep sonunu istiyosun... </st><st c="8466">Sonu... </st><st c="8474">Bittiği yer... </st><st c="8489">Tükendiğim zaman... </st><st c="8509">Yerine yenisini tüketmeye başlıycağın zaman... </st><st c="8556">Bu kez gitme işte... </st><st c="8577">Gitme...”</st></p>
			<p><st c="8586">Karşısında duvar gibi duruyorum... </st><st c="8622">İçimden bi çocuk o duvara tırmanıp aşmaya çalışıyor ama olmuyor... </st><st c="8689">Birileri yıllarca ördü o duvarı... </st><st c="8724">Annem koydu bir tuğla, sonra babam... </st><st c="8762">Dayım... </st><st c="8771">Örtmenim, komtanım, patronum, radyom, televizyonum... </st><st c="8825">Gidicem ben... </st><st c="8840">İşim var işim... </st><st c="8857">Çıkıp sokak kedilerini tekmeliycem, yalan söyliycem, rakı içicem... </st><st c="8925">Hasan’a borcum var... </st><st c="8947">Tarık’la sözleştik kaçıcaz hafta sonu, karı bulmuş ona basıcaz... </st><st c="9013">İlknur iş atıyo sonra... </st><st c="9038">Resmen işte, aramıştır... </st><st c="9064">Onun yeri ayrı, ama İlknur da fena diil şimdi... </st><st c="9113">İşim var... </st><st c="9125">İşiim...</st></p>
			<p><st c="9133">“Gidiyim ben,” dedim... </st><st c="9158">Bu kez gözleriyle “gitme” dedi... </st><st c="9192">Ben de ona “gözlerim sana mı kaldı” gibisinden baktım... </st><st c="9249">Tek sana mı kısmet olucak sanıyosun benim “çivileyen bakışlarım”... </st><st c="9317">İşi var gözlerimin... </st><st c="9339">Kritik pozisyonları izliycem ben o gözlerle... </st><st c="9386">Bardakların dibine bakıcam, topa konsantre olucam, Top Secret’i izliycem, günlük kuru yakından takip edicem... </st><st c="9497">İlknur’un kalçalarına bakıcam... </st><st c="9530">MTV’nin klipleri, savaşlar, siyah-beyaz yerli filmler... </st><st c="9587">İşi var gözlerimin...</st></p>
			<p><st c="9608">Sonra yıldırımlar çaktı... </st><st c="9636">Hiç susmadım... </st><st c="9652">Hayat masal </st><span epub:type="pagebreak" title="183" id="page183"></span><st c="9664">mıydı lan? </st><st c="9675">Dışarda millet birbirinin gözünü oyarken, biz burda yanak yanağa... </st><st c="9743">Noolucaktı yani? </st><st c="9760">Leblebiden saat mi olur? </st><st c="9785">“Vakit” denen nanenin ne demeye geldiğini herkes biliyo artık... </st><st c="9850">İyi... </st><st c="9857">Pıt pıt pıt öpüşelim, sen beni çok seviyomuşun ben seni çok... </st><st c="9920">Eee? </st><st c="9925">“Anangil oturma odası takımını erkek tarafı alsın dediğinde ne bok yiycez peki... </st><st c="10007">Öpücük balığını mı satıcaz...” Nefes nefese sustum...</st></p>
			<p><st c="10060">“Dışardakiler,” dedi... </st><st c="10085">“Dışardakiler, bunu beceremez işte... </st><st c="10123">Öpücük balığını kimse alıp satamaz... </st><st c="10161">Sen bile... </st><st c="10173">Diyelim ki öyküsünü yazdın, beş para etmez...”</st></p>
			<hr />
			<p><st c="10219">Bir varmıştı... </st><st c="10236">Şimdi bir yokmuş...</st></p>
			<p><st c="10255">Nevizade Sokağı’ndayız, yol boyu meyhane... </st><st c="10300">Masanın altından İlknur’un ellerini tutuyorum... </st><st c="10349">Dördüncü kadehten sonra saymaz oldum rakıları. </st><st c="10396">Bir çingene, yanındaki masaya keman çalıp haykırıyor... </st><st c="10452">“Dönülmeyyz akşamıyyn ufuğuğun dahiiiz, vakiyyiyit çook geyç artıııık...” Elini darbukaya gerilmiş röntgen filmine her patlattığında gözümün önünde bi dudağı yerde bi dudağı gökte masal devleri görüyorum... </st><st c="10659">Gümm!.. </st><st c="10667">Dev... </st><st c="10674">Güm! </st><st c="10679">Lamba cini... </st><st c="10693">Gümm! </st><st c="10699">Haramiler...</st></p>
			<p><st c="10711">Kocaman bir davulun üstüne küçük bişey kırıntıları dökmüşler gibi, belki öpücük balığının yemleri onlar... </st><st c="10819">Hani onun en yalın ve sevimli hali gibi... </st><st c="10862">Gümm! </st><st c="10868">Zıplıyor hepsi, gümm zıplıyor her şey... </st><st c="10909">İlknur’un göğüsleri kliplerdeki gibi havalanıp, zıplıyor... </st><st c="10969">Uçuşup tekrar yerine düşüyor, tabaklar, yıldızlar, sigaram... </st><st c="11031">Canım yanıyor... </st><st c="11048">Sonra pıt... </st><st c="11061">pıt... </st><st c="11068">pıt... </st><st c="11075">Darbukaya üç küçük parmak darbesi vuruyor çingene... </st><st c="11128">Masalların sonunda gökten teklifsiz düşüveren üç elma bunlar... </st><st c="11192">Ben görüyorum, İlknur görmüyor, kimse görmüyor...</st></p>
			<p><span epub:type="pagebreak" title="184" id="page184"></span><st c="11241">Müzik bitti... </st><st c="11257">İlknur bişeye gülüyor... </st><st c="11282">Masanın yanı başında, tuhaf, simsiyah gözlüklü, başı sımsıkı bağlı bi kadın var... </st><st c="11365">O hep var Nevizade Sokağı’nda... </st><st c="11398">Elinde kocaman bir çerez kavanozu, sormadan, avcundaki çay bardağını kavanoza daldırıp, bardak dolusu kuruyemişi masamıza boşaltıyor... </st><st c="11534">Cebimden para bulup kadına uzatıyorum... </st><st c="11575">Aklımda zamanın en acı tadı, “Peki, kaç leblebi var bunun içinde teyze,” diye soruyorum... </st><st c="11666">Kadının suratını yıllar bıçaklamış, sesinde hırıl hırıl alaycı bir öfke; “Manyak mısın sen koçum?” diyor... </st><st c="11774">İlknur gülüyor, benim gözüme üç elma kaçtı, masalların kötü kalpli cadısı avcumdaki parayı yolarcasına kapıp yan masaya seyirtiyor...</st></p>
			<p><st c="11907">Az önce bir masal bitti, kimse bilmiyor... </st><st c="11951">Öpücük balığı bir iskelede, güneş altında çırpınıyor... </st><st c="12007">İlknur’un gözlerinin işi var, benim yüreğim kovulmayı çoktan hak etmiş, boşta gezer... </st><st c="12094">Uzaklarda küçücük bir çocuk, uyuklamış ninesini sarsıp “Bana masal anlat,” diye ağlıyor...</st></p>
			<p><st c="12184">Diyelim ki öyküsünü yazdım, beş para etmiyor.</st></p>
		</section>
	<div id="charCountTotal" value="12230"></div></body>
</html>
