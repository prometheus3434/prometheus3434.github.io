<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter56">
		<section>
			<h1><span epub:type="pagebreak" title="197" id="page197"></span><st c="0">II</st></h1>
			<p><st c="3">6 Haziran 1939’da, Karabük Demir Çelik Fabrikaları’nın Kuvvet Santralı yine bir merasimle devreye girdi... </st><st c="111">Radyo ajansında, “Merhum Gazi Mustafa Kemal Atatürk’ün vefatından evvel titizlikle takip ettiği bu endüstri tesisinin, Gazi’nin manevi huzuru ve Yüce Türk Milleti’nin önünde ilk ünitesini devreye sokmaktan” duyulan mutluluk dile getiriliyordu...</st></p>
			<p><st c="356">“Fabrıga” artık soluk almaya başlamıştı...</st></p>
			<p><st c="399">O günlerde “fabrıga” ilk “amelelerini” almaya başladı... </st><st c="457">Civar köylerden başvuran hemen herkesi işe aldılar... </st><st c="511">Emir-oğlu, “29’luk Trio Haddehane’de işbaşı yaptım” diye kahveye gelince, Yorgansuzun Osman hafif öksürüp yine cepkeninde birşeyler arıyormuş gibi yaptıktan sonra, Emiroğlu’nun gözlerine bakmadan, “Ben ordaki adamlara adını söyleyivediydim” dedi... </st><st c="760">Kahvedekiler gülüştüler, “fabrıganın ilk adamı” Osman’ın havası artık sönmüştü.. </st><st c="841">Yerli yersiz caka satmıyordu artık... </st><st c="879">Şimdi herkes “fabrıganın adamı”ydı... </st><st c="917">Emiroğlu usulca eğilip Osman’ın elini öptü... </st><st c="963">Osman kahvedekilere kızgın bakıp “Şu yetim gada olamadınız lan” de</st><span epub:type="pagebreak" title="198" id="page198"></span><st c="1029">di... </st><st c="1036">“Fabrıganın esas adamı benyin ben”... </st><st c="1074">Çaylar içildi, sohbet sardı, önce “vardiyacılar” sonra köylüler yavaş yavaş dağıldılar...</st></p>
			<p><st c="1163">Emiroğlu, haddehanenin ilk günlerinde “gocayıvedi”, aniden ihtiyarladı sanki... </st><st c="1244">Yemeden içmeden kesildi... </st><st c="1271">Havaş Ana “üzüm yi, yoğurt yi...” dedikçe terslendi, kuytularda fosur fosur sigara içti... </st><st c="1362">Havaş Ana kızıp “bok iç” dedi... </st><st c="1395">“Fabrıganın dumanı ciğerine sinya zaten, bi de cuvara emiyan emzük gibi” diye söylendi... </st><st c="1485">Emiroğlu “baaçalara” kaçtı, ekinlerin arasında yattı, “merdivan gurup ağaçlara tünedi”, çardak altında gizliden rakı içmeye başladı... </st><st c="1620">“Delirdü uşak” dediler... </st><st c="1646">“Cin tuttu” şayiası çıktı... </st><st c="1675">Havaş Ana, “Başında babası yok” diye ağıtlandı, “Emiroğlu zarhoşkene ‘Goyverin lan yakamııı’ diye bağuru bağuruveedi... </st><st c="1795">Havaş Ana sindi, gızgardaşı ağladı”... </st><st c="1834">Emiroğlu kapıyı çarpıp vardiyaya gitti...</st></p>
			<p><st c="1875">Gerçekte, köyün fabrikaya “amele yazılmış” tüm delikanlılarında bu tür tuhaflıklar başgöstermişti... </st><st c="1977">Köyün yemyeşil, serin sessizliğinden, ortasına düştükleri dev kor yığını, onlara cehennem gibi geliyordu... </st><st c="2085">“Fabrıganın garanluk hangarlarında” ateş ırmakları gürül gürül akıyor, haddeden geçmiş ince inşaat demirleri kordan yılanlar gibi ayaklarının altında dolanıyordu... </st><st c="2250">Köyün kadınları toplanıp adamlarına dualar okudular, mintanlarına gizlice okunmuş çörek otları, bin tılsımlı muskalar diktiler...</st></p>
			<p><st c="2379">Bu neydi peki? </st><st c="2395">Dumanlar, ateş ırmakları, yüzleri yapış yapış is, yarı deli adamlar... </st><st c="2466">Yoksa “fabrıga” kötü bir şey miydi? </st><st c="2502">Havaş Ana’nın aklı ermedi, kızını da alıp Zonguldak Kilimli’ye ahretliğinin yanına gitti... </st><st c="2594">Ağlaştılar... </st><st c="2608">Ahretliği, Havaş Ana’ya “ekmek parası” dedi... </st><st c="2655">“Bizim adamlaa yerin yedi gat altında komür çapalaya, sizinkilee demür eridiya... </st><st c="2737">Kömürünen demürden yazılmış ekmeğimiz... </st><st c="2778">Şükredecen gaari, çaresi yok...”</st></p>
			<p><st c="2810">“Fabrıga”nın ilk işçileri zamanla işlerine alışmaya başladı</st><span epub:type="pagebreak" title="199" id="page199"></span><st c="2870">lar... </st><st c="2878">Köyden ilk Saracoğlunun Fehmi “postabaşı” oldu.. </st><st c="2927">Yeni işçiler alınıyor, eskiler postabaşı seçilip çömezlere fabrikayı anlatıyordu...</st></p>
			<p><st c="3010">Fabrika o kadar da kötü bir şey değildi sanki; okullar yaptırdı önce, sonra lojmanlar inşa etmeye başladı... </st><st c="3120">Yalnız, lojmana girmenin şartı evli olmaktı... </st><st c="3167">Civar köylerde hemen bir evlilik furyası başladı...</st></p>
			<p><st c="3218">Havaş Ana içlendi, “yetim oğluna kim kız verir” diye ağlaştı... </st><st c="3283">Emiroğlu da tavına gelmişti hani, bir an evvel başgöz olsaydı iyiydi... </st><st c="3355">Lâkin, köyde herkes “fabrıga evine” girmeye heves ettiğinden, gelinlik kızlar birer ikişer kapılıyordu... </st><st c="3461">Bıçakçının Ayşe’yi kestirdi gözüne... </st><st c="3499">Akşam üstüne doğru yine Yorgansuzun Osman’ın önüne çıktı... </st><st c="3559">“Bööleyken bööle” dedi... </st><st c="3585">“Et len bi dayılık” diye çıkıştı... </st><st c="3621">“Bizim şu yetimi everelim, fabrıga evine girveesin, mekânın cennet oluu bag...”</st></p>
			<p><st c="3700">Osman, Bıçakçının Ayşe için kolları sıvadı... </st><st c="3747">Hem Ayşe de yetimdi... </st><st c="3770">Hemen o akşam Bıçakçılar büyüğü Ömer’in kapısına vurup durumu çıtlattı... </st><st c="3844">Bıçakçının Ömer, Osman’a şööle bi bakıp; “Bi vuruşda çam yıkılmaz Osman Efendi” dedi... </st><st c="3932">“Hele bi düşünelim... </st><st c="3954">Allah yazdıysa oluu...”</st></p>
			<p><st c="3977">Havaş Ana da ufaktan oğlunu duruma hazırlamak için vardiya öncesi Emiroğlu’nun önünü kesip “Eee Mehmet” dedi... </st><st c="4090">“Ben gocadım gayri, bi ayağım çukurda..” Emiroğlu anasının lafını çabuklaştırmak için “Ne deyan ana, everecen mi beni” diye sordu... </st><st c="4223">Söz dönüp dolaşıp Bıçakçının Ayşe’ye geldi... </st><st c="4269">Havaş Ana, “Odunun eyisi meşe, evin eyisi köşe, gızın iyisi Ayşe” diyerek durumu özetledi...</st></p>
			<p><st c="4361">Emiroğlu’na çarşaf giydirilip “garılaa düğününe” gizlice sokuldu, kendisine gelin adayı “Bıçakçının Anşacuk” gösterildi...</st></p>
			<p><st c="4484">Emiroğlu, Ayşe’yi gördüğü düğün çıkışında, giydiği çarşafın altından Havaş Ana’ya fikrini bildirdi... </st><st c="4587">“Bu gız gapgara”...</st></p>
			<p><span epub:type="pagebreak" title="200" id="page200"></span><st c="4606">Havaş Ana oğlunu payladı: “Garaymış... </st><st c="4646">Sen de gonakların oğluydun, gızlar sıraya girdiydi Emiroğlu’na varalım diye... </st><st c="4725">Bok yeme şimdi, gısmete ‘gara’ denmez... </st><st c="4766">Allah gara talih yazmasın.”</st></p>
			<p><st c="4793">1942’nin ilkbaharında Emiroğlu Mehmet’le Ayşe evlendi... </st><st c="4851">İki yetime bir yuva için düğün dernek kuruldu...</st></p>
			<p><st c="4899">“Garılaa gız evinde eğleşti, adamlaa baaçalaada rakı içti...”</st></p>
			<p><st c="4961">Emiroğlu fabrikadan vardiya arkadaşlarıyla eğlenip köçek oynattı... </st><st c="5030">Bir ara, elinde rakı kadehiyle cümbüş eşliğinde “Benim sen nemsin ey dilber”i söyleyip coştu... </st><st c="5126">O sırada da kız evinde “garılaa düğününde” hep bir ağızdan “kız satma havası” söyleniyordu...</st></p>
			<p><em><st c="5219">Mehmet armut yir misin</st></em></p>
			<p><em><st c="5242">Mehellede bir misin</st></em></p>
			<p><em><st c="5262">Biz sana Anşa’yı vereceğiz</st></em></p>
			<p><em><st c="5289">Ona gadunum der misin...</st></em></p>
			<p><em><st c="5314">Alabacak alabacak</st></em></p>
			<p><em><st c="5332">Mehmet eniştemiz olacak..</st></em></p>
			<p><em><st c="5358">Sapı samancuk ettik</st></em></p>
			<p><em><st c="5378">Yükü tamamcuk ettik</st></em></p>
			<p><em><st c="5398">Bıçakçıların Anşa’yı</st></em></p>
			<p><em><st c="5419">Emiroğlu’na gelin ettik</st></em></p>
			<p><em><st c="5443">Alabacak alabacak</st></em></p>
			<p><em><st c="5461">Mehmet eniştemiz olacak...</st></em></p>
			<p><st c="5488">“Gız evinde gız anası kederinden bayıldı, golonyalı suynan ayıldı... </st><st c="5558">Oğlan evinde Emiroğlu zarhoş olup, asmaların dibine gustu... </st><st c="5619">Yorgansuzun Osman, Emiroğlu’na sarılıp ‘Hakkat lan Memet, ben senin ismini fabrıgadaki adamlara deyvediydim... </st><st c="5730">Doğru deyan bak... </st><st c="5749">Fabrıganın ilk adamı benyin ben’ deyip ağladı”... </st><st c="5799">Sızdılar...</st></p>
			<p><st c="5810">Sabah fabrikada ilk vardiya sireni çaldı... </st><st c="5855">Emiroğlu, 29’luk Trio Haddehane’de işbaşı yaptı...</st></p>
		</section>
	<div id="charCountTotal" value="5905"></div></body>
</html>
