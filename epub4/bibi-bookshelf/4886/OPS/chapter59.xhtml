<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter59">
		<section>
			<h1><span epub:type="pagebreak" title="210" id="page210"></span><st c="0">V</st></h1>
			<p><st c="2">Emiroğlu, Manchester Demir Çelik Fabrikaları’ndaki kursunu bitirip kendi fabrikasına döndüğünde, “dış memleket görmüş adam” olarak biraz daha ağır okkalı bir ustabaşı oldu... </st><st c="177">Arada bir fabrikada montaj yapan İngiliz mühendislerle yarım yamalak İngilizce muhabbet koyuyor, İTÜ’den yeni mezun Türk mühendislerine de sıkıştıkları yerde yardım edip, kinayeli kinayeli “yaa işte bööle, mühendiz bey” diyerek derin tecrübesinin ağırlığını hissettirmeyi de ihmal etmiyordu... </st><st c="471">Tam o sıralarda oğlu Mustafa’yı ne olursa olsun okutup “mühendis yapmaya” kesin olarak karar verdi... </st><st c="573">Büyük kızı Havva da “iyi okuyordu” doğrusu... </st><st c="619">Demir Çelik Lisesi ikinci sınıfa kadar “takıntısız” gelmişti... </st><st c="683">Liseyi bitirdiğini düşündü... </st><st c="713">Sonrası? </st><st c="722">Sonra kız başına İstanbul, Ankara... </st><st c="759">Aklı kesmedi... </st><st c="775">Havva’sı ne zaman üniversiteden, doktorluktan, mühendislikten söz etse, gözlerini kaçırıp, “hayırlısı” diyerek lafı değiştiriyordu... </st><st c="909">Havva, üniversite lafı geçtiğinde Emiroğlu’nun gözlerinin kendi gözlerine değmediğini fark etti, ama babasına hep güvendi... </st><st c="1034">Ne de olsa “dış memleket görmüş adam”dı... </st><st c="1077">Hem, </st><span epub:type="pagebreak" title="211" id="page211"></span><st c="1082">Emiroğlu yaşamını deli gibi kurslara gidip okuyarak geçirmemiş miydi?</st></p>
			<p><st c="1151">Çakıcının Fatma, kocasının astsubay yeğeni için Havva’ya “şööle bi bakındıklarını” Ayşe’ye ilk kez çıtlattığında, Ayşe kötü konuştu... </st><st c="1287">“Delüdünüz mü gıs siz, okuyan gıza dünür mü gelü? </st><st c="1337">Emiroğlu duymasın, galp gıraa, gomşuluk yerde aramıza küslük giree... </st><st c="1407">Unut bu işleri Fatma” dedi... </st><st c="1437">Oysa hiç de öyle olmadı... </st><st c="1464">Aynı günlerde, Çakıcının Fatma’nın kocası, Emiroğlu’nun ustabaşı arkadaşı ve köylüsü Kemal Atalay da “Havva elimizde büyüdü” diyerek konuyu Emiroğlu’na açtı... </st><st c="1624">İlkten Emiroğlu “Kız daha okuyor” diyecek oldu... </st><st c="1674">Kemal Atalay, “Nereye kadar?” diye sorduğunda, kendisine veremediği yanıtı arkadaşına da veremedi... </st><st c="1775">Hem eli kulağındaydı, bugün yarın askerler Menderes’le hesaplaşacaklardı... </st><st c="1851">Astsubay bir damat fena mı olurdu...</st></p>
			<p><st c="1887">Kemal Atalay, astsubay yeğeni için “Ööle Şark hizmeti filan da yok bunun” dedi... </st><st c="1970">“Çocuk havacı, füze işlerine bakıyorlar... </st><st c="2013">Füzecilerin İstanbul’dan başga yellede birliği yok... </st><st c="2067">Hep ordalaa... </st><st c="2082">Senin gız İstanbullu olacak yanii... </st><st c="2119">Goyvee gitsin... </st><st c="2136">Emekli olunca sen de ollara gideesin belki... </st><st c="2182">Fabrıganın dumanından sonra, mis gibi deniz havası..” Kemal Atalay susmadı... </st><st c="2260">Son yudumları içip konuştukları sofradan kalkarken, Emiroğlu arkadaşına “İsmi neydi bu oğlanın” diye sordu... </st><st c="2370">“Mehmet”... </st><st c="2382">Emiroğlu, Havva’sına ilişkin son sözünü söyledi... </st><st c="2433">“İyi... </st><st c="2441">Mehmet haa? </st><st c="2453">Adı Mehmet olsun da, çamurdan olsun...”</st></p>
			<p><st c="2492">Ayşe delirdi... </st><st c="2509">“Gızı okuldan alusan kendimi dereye atarın” dedi... </st><st c="2561">Emiroğlu, Kemal Atalay’la konuştuklarını anlattı... </st><st c="2613">Ayşe “sıçarın füzesine teyyaresine” diye bağırdı... </st><st c="2665">Havaş Ana da oğlunun üstüne gitti... </st><st c="2702">Torununu kimseye vermeyeceğini, Havva’nın iyice okuyup II. </st><st c="2761">Elizabeth olacağını ileri sürerek, “Südümü helal etmem” diye bağırdı... </st><st c="2833">Ama Emiroğlu herkesten çok bağırdı... </st><st c="2871">Havva, herkesten çok ağladı...</st></p>
			<p><st c="2901">Emiroğlu, Havva’nın ağlayıp sızlamasına dayanamadı, </st><span epub:type="pagebreak" title="212" id="page212"></span><st c="2954">ama söylediği sözden dönmedi... </st><st c="2986">Dünya kurulalı beri anne babaların söylediği lafları yineledi: “Senin iyiliğin için gızım”...</st></p>
			<p><st c="3079">Ayşe, Emiroğlu’nu ikna edemeyeceğini anlayınca, damadının füzesine sıçmayı filan bir kenara bırakıp, kızına yaraşır bir çeyiz ve düğün hazırlamaya koyuldu...</st></p>
			<p><st c="3237">İlkin Emiroğlu’na diklendi... </st><st c="3268">“Zaten gızın gönlünü okulda godun, bari bi düğün et, yer gök inlesin... </st><st c="3340">Gızına şanına layık çehiz düzmüş babası desinler... </st><st c="3392">Ecük borca girelim, fabrıga sandığından avans çek, ecük ecük geri ödeesin... </st><st c="3469">Ev yapanla düğün gurana Allah yardım eder” dedi...</st></p>
			<p><st c="3519">Ayşe’nin aklından, kuşla taçlar, enteşe bilezikler, yanakları döven biçim biçim sallantılı zümrüt küpeler, hamayili gerdanlıklar geçti. </st><st c="3656">Düşünde kızının saçlarını bir “top zülüf” yaptı, bir “sümbülörük” ördü, üstüne civanperçemi oyalı yazmalar örttü... </st><st c="3772">Alacalı, dört peşli, sırma işlemeli entariler, malakof fistanlar, bülbülbükü sıkma yelekler, güllü çoraplar, tongurdaklı kunduralar, sümsüm mestler giydirdi... </st><st c="3932">Kızının düğünü kendisininki gibi “yetim düğünü” olmasın istedi...</st></p>
			<p><st c="3997">Ama Emiroğlu’nun “fabrıga maaşı”yla, Havva’nın kırılmış, isteksiz hali, Ayşe’nin düşlerini boşa çıkardı... </st><st c="4105">Havva, hiçbir şey istemiyordu... </st><st c="4138">Düğün gecesi, bir tek Havaş Anası’nın tefebaşını (kadife üzerine sim işlemeli, belden kuşaklı geleneksel Safranbolu giysisi) giymeyi kabul etti...</st></p>
			<p><st c="4284">Gündüzden düğün sofrası hazırlandı... </st><st c="4323">“Göztepe gibi pilav, Araç Çayı gibi zerde, gız saçı gibi gadayıf” yapıldı... </st><st c="4400">Sini çöreği, cingan baklavası açıldı... </st><st c="4440">Yenildi, içildi... </st><st c="4459">Havva’nın “olan çehizi” davetlilere bir bir gösterildi...</st></p>
			<p><st c="4516">O günün gecesinde, “adamlar baaçalarda rakı içtilee, garılaa da gız evinde gına yakıp, gelin ağlattılaa...” Havva, öncesinden o kadar ağlamıştı ki, kına gecesi gelini ağlatmak için söylenen içli türkülerin hiçbirinde, gözünden bir damla yaş akmadı...</st></p>
			<p><span epub:type="pagebreak" title="213" id="page213"></span><st c="4767">Ama bu durum, gözyaşı dökmenin ferahlık verdiğine, yuvaya bereket getirdiğine inanan köylünün gözünden kaçmadı... </st><st c="4882">Emingavasların Zehra konuya uygun en ağıtlı türküye girdi...</st></p>
			<p><em><st c="4942">Evlerinin önü mektep nenni</st></em></p>
			<p><em><st c="4969">Mektepte okurlar “tebbet” nenni (sure)</st></em></p>
			<p><em><st c="5008">Güveyinin adı Mehmet nenni</st></em></p>
			<p><em><st c="5035">Nenni haşam, benim paşam nenni</st></em></p>
			<p><em><st c="5066">Yatırayım, ak pamuğum nenni...</st></em></p>
			<p><st c="5097">Havva, daha “mektep” lafını duyar duymaz hüngür hüngür ağlamaya başladı... </st><st c="5173">Gelini ağlatan düğüncüler ferahlayıp, oynak bir havaya geçtiler... </st><st c="5240">Ama Havva’nın ağlamasını bir türlü durduramadılar...</st></p>
			<p><st c="5292">Sonraki hafta, Havva, İstanbul otobüsünün camından “fabrıga”ya, babasının çalıştığı yere son kez baktı... </st><st c="5399">Lise arkadaşlarının, fabrikanın yazlık sinemasını, havuzlu bahçeyi düşündü... </st><st c="5477">Otobüs Karabük çıkışındaki Cildikısık Tüneli’ne girdiği sırada, gözünden iki damla yaş süzülüp gençliğine düştü...</st></p>
		</section>
	<div id="charCountTotal" value="5591"></div></body>
</html>
