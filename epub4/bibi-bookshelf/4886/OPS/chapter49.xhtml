<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter49">
		<section>
			<h1><span epub:type="pagebreak" title="158" id="page158"></span><st c="0">Ve Onlar ve Sıdıka ve Ben</st></h1>
			<p><st c="26">Hep onu düşünüyorum. </st><st c="48">Köyün tepelik bir yerinden denize bakarak hep onu düşlüyorum. </st><st c="110">Sıdıka şimdi burada olsa diyorum. </st><st c="144">Sıdıka’ya duyduğum aşk, sanki Aksaray’ın en büyük yangını.</st></p>
			<p><st c="202">Onu tanıdığım bütün diğer kadınlardan ayrı tutuyorum. </st><st c="257">Onun gibi kadınların da var olabileceğini düşünmek beni yaman heyecanlandırıyor. </st><st c="338">Kimseleri sevemez oldum, telefonlardan kaçar oldum. </st><st c="390">Güneşin parıltısı, denizin mavisi, ağaçların gölgesi artık beni ilgilendirmiyor. </st><st c="471">Hani neredeyse bu güzelim yerleri bırakıp yeniden İstanbul’a, o ürkütücü kaosa geri döneceğim. </st><st c="566">Varsa yoksa Sıdıka!</st></p>
			<p><st c="585">Sıdıka o kadar fazla okumuş bir kız değil. </st><st c="629">İlkokuldan sonra, tutucu babası çekip almış okuldan. </st><st c="682">Laf gelmesin, namus iki paralık olmasın, tez zamanda hayırlı bir kısmet bulsun diye bakkala bile göndermemişler. </st><st c="795">Sıdıkanın dünyası, perde aralığından gördüğü dar bir sokak ile TV ekranından ibaret. </st><st c="880">Bir de eve arada bir giren gazete. </st><st c="915">Ama komşu kızlar, salya sümük Brezilya dizileri izlerken, o dünyanın dengesiyle uğraşıp, AET’den, Çeçen-İnguş Türklerinden söz eder. </st><st c="1048">Hatta ma</st><span epub:type="pagebreak" title="159" id="page159"></span><st c="1056">hallede “Safiye Hanım’ın kızı entel olmuş” dedikoduları çıktığı için, annesi “Kime çektin bilmem ki, baban tarafında da hiç entel yok, bizde de,” diye söylenip durur. </st><st c="1224">Kızın bu hale gelmesine, kocasının, ona hamileyken kafasında rakı şişesi kırmasının neden olduğunu düşünür.</st></p>
			<p><st c="1331">Annesi, ezik ama sinsi kadınların tipik bir örneğidir. </st><st c="1387">Ömrünü dayak yiye yiye, yemek pişire pişire geçirmiştir ama, kocasına büyük saygı duyar. </st><st c="1476">Onun eline muhtaç olmakta hiçbir mahsur görmez. </st><st c="1524">Bu, dünyanın en doğal halidir. </st><st c="1555">Sık sık kızını dünyaya duyduğu merak yüzünden babasına gammazlar ve dayak yemesine neden olur. </st><st c="1650">Üstelik bunu, onu korumak için yaptığını söyler.</st></p>
			<p><st c="1698">Baba evin tek hakimidir. </st><st c="1724">Hükümranlık hakkını asla tartışmaz. </st><st c="1760">Ancak bu hakkın bir kısmını aylak oğluna devreder. </st><st c="1811">Örneğin Sıdıka’yı kendisi gibi sık sık onun da dövmesi gibi. </st><st c="1872">Evin içi de dışı gibi erkeklerin dünyasıdır.</st></p>
			<p><st c="1916">İşte bu erkeklerin dünyasını gerçek ve güzel bir dünyaya çevirmek için verdiği uğraş nedeniyle beğeniyorum ben Sıdıka’yı.</st></p>
			<p><st c="2038">Sıdıka bu amaçla her gün bir başka uğraş verir. </st><st c="2087">Ağabeyinin Playboylarını gazeteciye satıp, parasını depremzedelere yolladı diye ikide bir dayak yer. </st><st c="2188">Aşure ayında, aşure yapıp, bir kap da George Bush’a gönderir. </st><st c="2250">Hatta ondan ve karısından teşekkür mektubu alır, babasından dayak yer. </st><st c="2321">Bosna Hersek’teki barış gücüne atkı örer, babası tarafından bu atkıyla boğulmak istenir. </st><st c="2410">Genel Sekreter ...’ye Safranbolu lokumuyla deodorant alır, ancak Rum lobisinin oyununa geldim duygusuyla son anda göndermekten vazgeçer. </st><st c="2547">Anneannesinin verdiği çeyizlik bilezikleri bozdurup, dünya barışı uğruna harcadığı için de yine babası tarafından komaya sokulur.</st></p>
			<p><st c="2676">Bazen umutsuzluğa düşer Sıdıka, intiharı düşünür. </st><st c="2727">Annesinin yanıtı hazırdır: “İntihar et de baban öldürsün seni!” </st><span epub:type="pagebreak" title="160" id="page160"></span><st c="2791">Başkalarının hayatı Casablanca filmi gibidir, onunki Karagöz oyunu. </st><st c="2859">Karagöz’ün söylenen her lafı yanlış anlayıp Hacivat’ı tokatlaması gibi, kendisinin söylediği her şey yüzünden suçlanıp dövüldüğüne inanır.</st></p>
			<p><st c="2997">Annesiyle tartışırken “Sırf neslim tükenmesin diye ölmüyorum. </st><st c="3060">Kâinatın hiçbir yerinde benim kadar bahtsız bir ev kızı kalmamıştır herhalde. </st><st c="3138">Sosyolojik numuneyim, ekmek çarpsın. </st><st c="3175">Bir bilimadamı görse, üstümde doktorasını yapar,” dediğinde aldığı cevap şudur: “Azmışsın kızım sen. </st><st c="3276">Ne demek üstüme bilimadamı çıksın, doktoracılık oynayalım? </st><st c="3335">Baban az bile dövüyor seni.”</st></p>
			<p><st c="3363">Nitekim “Sus kız baban bunları duymasın,” diyen anne, yine de gece geldiğinde gammazlayacak, baba da bu kez kızını perdeyle boğmaya kalkacaktır.</st></p>
			<p><st c="3508">Sıdıkanın çevre duyarlılığı, başını çok daha büyük belalara sokar. </st><st c="3576">Bir gün evin içinde “bir mikroskop kaç paradır,” diye söylenerek dolanmaya başlar. </st><st c="3659">Annesi dehşet içindedir. </st><st c="3684">Elalemin gelinlik kızları dikiş makinesi sorarken, kızının mikroskop diye üşütmesini evin içinde yeni bir uğursuzluk olarak görür. </st><st c="3815">Oysa o günlerde, Boğaz’da bir gemi, içindeki yirmi bin koyunla birlikte sulara gömülmüştür. </st><st c="3907">Sıdıka, rengârenk bakteriler, virüsler, basiller, planktonlar oynaşan o kirli suları düşünüyordur. </st><st c="4006">“Kimi birbirini yiyordur, kimi hamiledir, birazdan doğuracaktır,” der. </st><st c="4077">Annesinin mutfakta soldan üçüncü kavanozda para biriktirdiğini biliyordur. </st><st c="4152">Annesini, evden kaçıp bir laboratuvara sığınmakla tehdit edip bu parayı alır. </st><st c="4230">Camdan baksa suç, ekrana baksa suçtur. </st><st c="4269">Tek istediği hanım hanımcık mikroskoba bakmaktır.</st></p>
			<p><st c="4318">Zamanla hem evdekiler, hem de mahalle sakinleri bu mikroskopa alışır. </st><st c="4389">Dizi izler gibi, konu komşu, her gün onların evine taşınır. </st><st c="4449">Sıdıka onlara açıklamalı gösteriler yapar: “Yirmi bin koyun ölünce deniz kirlendi. </st><st c="4532">Deniz kirlenince deniz kızı Eftelya adını verdiğimiz şu beyaz planktonlar oksi</st><span epub:type="pagebreak" title="161" id="page161"></span><st c="4610">jensizlikten kötü yola düştüler. </st><st c="4644">Artan basil miktarıyla beslenip semiren deniz pezevenkleri çoğalıp kızları kandırmaya başladılar.”</st></p>
			<p><st c="4742">Bu mikroskop öyküleri “arkası yarın” dizileri gibi her gün yazılır. </st><st c="4811">Hatta kahve falı gibi komşu kadınların mikrop fallarına bile bakar. </st><st c="4879">Ta ki ağabeyin eve bir akşam hışımla gelişine kadar. </st><st c="4932">Bir yandan Sıdıka’yı tekme tokat dövmekte, bir yandan da “Seni bu pazar Boğaz’da ikibin kişiyle kol kola dolaşırken görmüşler,” diye söylenmektedir. </st><st c="5081">Sıdıka’nın savunması yeni bir Karagöz oyununa yol açar.</st></p>
			<p><st c="5136">“Ay vallahi Boğaz’daki koyun leşlerini kınamak için kol kola girip çevre zinciri oluşturuyorduk. </st><st c="5234">Kınadık dağıldık zaten.”</st></p>
			<p><st c="5258">“Kına yak. </st><st c="5270">Namusumuz iki paralık oldu. </st><st c="5298">İki bin kişiyle kol kola, ne halt ettiniz ulan Boğaz’da? </st><st c="5355">İki bin kişiyle sarmaş dolaş ha? </st><st c="5388">Kimdi ulan o, kolundaki bin dokuz yüz doksan dokuz it?”</st></p>
			<p><st c="5443">Evet, böyle bir dünyada yaşıyor Sıdıka. </st><st c="5484">Oskar törenini izlemek için sabahın dördünde kalkıyor; parasızlık yüzünden uzaydan indirilemeyen Rus kozmonota üzülüyor; Sovyetler Birliği dağıldıktan sonra, Türkiye’ye dolan ve ağabeyinin de peşlerinde koştuğu Ukraynalı kadınlara acıyor; dolaptaki likörden gizli gizli içip İtalya’da bir hapishaneden helikopterle kaçan Türk kaçakçıya hisleniyor. </st><st c="5832">Hatta onu kaçıran Trapeni adlı Mafya ailesini bile tanıyor. </st><st c="5892">Onlara gelin gitmeyi, babasına kaçak Mercedes yollamayı düşlüyor. </st><st c="5958">Onların kendisini, ağabeyinin dayağından kurtarmasını bekliyor.</st></p>
			<p><st c="6021">Sıdıkanın öyle doğru dürüst bir giysisi yok. </st><st c="6067">Saçlar at kuyruğu... </st><st c="6088">Bayramda bile fön çekmesi yasak. </st><st c="6121">Bu hak, ağabeyinin. </st><st c="6141">Gezmek tozmak da öyle. </st><st c="6164">Zaten Sıdıka’ya göre, aile bir çifte standartlar enstitüsü. </st><st c="6224">Ve ben bu kızı seviyorum. </st><st c="6250">O, bu dünyayla kucaklaşmak, bütünleşmek istiyor, kabuğundan çıkmak istiyor. </st><st c="6326">Bir keresinde artık amacına ulaşmış bir Sıdı</st><span epub:type="pagebreak" title="162" id="page162"></span><st c="6370">ka olarak yaşamını sürdüren bir kız arkadaşım, yaklaşık olarak şöyle demişti yanlış hatırlamıyorsam:</st></p>
			<p><st c="6471">“Bırakmak, gitmek, değişmek ve yer değiştirmek (geride bıraktığımız kişilere göre) derin ihanetlerdir, ama bu biricik hayatımızın da (bizi ileriye götürecek) geniş yelkenleridir bana kalırsa.”</st></p>
			<p><st c="6664">Sıdıka da bunu istiyor...</st></p>
			<p><strong><st c="6690">Son söz:</st></strong><st c="6699"> Benim gözümde genç neslin en iyi mizah yazarı olan Atilla Atalay’ın </st><em><st c="6768">Hıbır</st></em><st c="6773"> dergisindeki yazılarını derlediği </st><em><st c="6808">Düş Kovalayan</st></em><st c="6821"> adlı nefis kitabını okumanızı tavsiye ederim. </st><st c="6868">Ben Sıdıka’yı o yazılardan tanıdım. </st><st c="6904">Atalay’dan dileğim, bir başka yazısında da, bir vesile yaratıp onu buraya, Bodrum’un Türkbükü köyüne göndersin. </st><st c="7016">Ağabeyinin refakatinde de olsa razıyım.</st></p>
			<p><cite><st c="7055">ENGİN BİLGİNER</st></cite><br /><em><st c="7070">Rapsodi Dergisi</st></em></p>
		</section>
	<div id="charCountTotal" value="7086"></div></body>
</html>
