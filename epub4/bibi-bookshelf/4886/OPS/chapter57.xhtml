<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter57">
		<section>
			<h1><span epub:type="pagebreak" title="201" id="page201"></span><st c="0">III</st></h1>
			<p><st c="4">Emiroğlu, iki Ayşe’nin arasında geceden gündüze vardiya tutmuş, gelip gidiyordu artık... </st><st c="94">Gerçekten iki tane Ayşe vardı... </st><st c="127">Birisi dünya ahret helâli, Bıçakçının Ayşe... </st><st c="173">Diğeri de, çalışanların taktığı isimle, Demir Çelik I Nolu Yüksek Fırını Ayşe... </st><st c="254">Her gün tonlarca demir cevherinin kok kömürüyle kaynayıp eridiği, fabrikanın kalbi dev bir fırına, niye insan, üstelik de bir kadın isminin takıldığını pek kimse anlamıyordu, ama hoşlarına gidiyordu... </st><st c="456">Kimi “Tencere gibi demür eridya, gadun gibi fabrıgayı guran Alamanların, İngilizlerin âdeti, onlaa hep gemilere falan garı ismi dakıveyala” gibisinden fikir yürüttü... </st><st c="624">“Peygamber Efendimiz’in karısının mübarek adıdır, uğur getirsin diye kondu” diyenler de oldu...</st></p>
			<p><st c="719">Emiroğlu kendi Ayşe’sine “fırının ismini ben godum... </st><st c="774">Odunun iyisi meşe, evin iyisi köşe, garıynan fırının iyisi Ayşe” diye takıldı... </st><st c="855">Ayşe de fabrikanın sirenini her duyduğunda, “Öbür Ayşe Memeed, Memeed deya bağuryo, duyuyomun Emiroğlu” diye “nazire” yaptı...</st></p>
			<p><st c="981">“Adamı” öbür Ayşe’ye gittiği zamanlarda, Ayşe arı gibi ça</st><span epub:type="pagebreak" title="202" id="page202"></span><st c="1039">lışıyor, “locmanın ön baaçasına” hanımelleri, manolyalar, kadifeçiçekleri, kınakınalar ekiyor; “arka baaçayı” da köyünden getirdiği “domatis, beber, oturak fasilyesi, misir, boncuk anşa fasilyesi bostanlarıyla” donatıyordu... </st><st c="1266">O günlerde “fabrıga” fidanlık kurup, her lojmana on ağaç, on gül fidanı dağıtmaya başladı... </st><st c="1359">Ayşe “uğurlu elceğiziynen” fidanları toprağa daldırdı, Emiroğlu vardiya dönüşü besmele çekip fidanlara hortumla “can suyu” verdi... </st><st c="1491">Ayşe’nin yirmi fidanı birden tutup, ilkbaharda çiçeklendi...</st></p>
			<p><st c="1551">Aynı yılın kışında, Ayşe Emiroğlu’na ilk kızını doğurdu.. </st><st c="1610">Adını Havva koydular... </st><st c="1634">Havaş Ana kendi adını taşıyan torununu öpüp ağladı... </st><st c="1688">Ayşe, “şuncağız bari yetim büyümesin” diye Allah’ına dualar etti... </st><st c="1756">Emiroğlu, minik Havva’yı kucaklayıp öptü, vardiyadan arkadaşlarıyla “baaçalara”, rakı içip kızını kutlamaya gitti...</st></p>
			<p><st c="1872">Minik Havva’nın sütten kesilip tay tay durduğu günlerde, “fabrıga” Emiroğlu’nu “gursa gönüllü” yazdı... </st><st c="1977">Emiroğlu, kâğıda kaleme sardı... </st><st c="2010">Ayşe, ilkten “yevmiyesi artacak” diye sevindi... </st><st c="2059">Sonraları Emiroğlu vardiya çıkışı kurslara kalıp, geç gelmeye başlayınca, evdeyken hafız gibi kitaplarına kapanıp, kâğıtların üstüne “deli resimleri çiziktirmeye” başlayınca, hele bir de Havva kâğıtlarının üstüne armut eşeleği attı diye “cık gadacuk gıza bağuru bağuruveyince” çok kızdı... </st><st c="2349">“Gurt yisin yevmiyesini” diye ağıtlandı... </st><st c="2392">Önce kızıp Emiroğlu’nun pergelini dereye attı, sonra “anlar” diye korkup Havva’yı da aldığı gibi köye, “gardaşıgile” gitti...</st></p>
			<p><st c="2517">Bir ay sonra vardiya çıkışında Emiroğlu “tor tor tor” diye ses çıkaran tuhaf bir şeyin sırtında köye geldi... </st><st c="2628">Havaş Ana’nın elini öptü, Minik Havva’sını hoppada hoppidi zıplattı, yüzünü karartmış bir kenarda duran Ayşe’ye de “Nedyan gız?” diye laf attı... </st><st c="2774">Sonra hane halkına hitaben, “Ben kursu bitidum, kalfa oldum, sürveyan,” dedi... </st><st c="2854">Ayşe içinden “İyi bok yidin” dedi... </st><st c="2891">Havaş Ana, “sürveyan” bir nedir, </st><span epub:type="pagebreak" title="203" id="page203"></span><st c="2924">onu anlamaya çalıştı... </st><st c="2948">Minik Havva ise babasının binip geldiği motorsikletin başına doğru gidip “totototor.... </st><st c="3036">blü bülü” şeklinde tuhaf sesler çıkarttı... </st><st c="3080">Emiroğlu, küçük kızını arkasından tutarak, motoruna oturttuktan sonra Havaş Ana’ya “Sürveyan yahut kalfa ne deme biliyomun?” dedi... </st><st c="3213">“İnşaatta, mühendislerden sonra gelen adam”... </st><st c="3260">Havaş Ana “Çavuş mu,” diyecek oldu, Emiroğlu kızdı: “Ne çavuşu, kaç çavuş... </st><st c="3337">Çavuş ne bilsin inşaatın, montajın, demirin hesabını, kalfanın diploması var, diploması...” Bir süre sessiz kalıp motosikletin üstündeki kızıyla oynadı... </st><st c="3492">Sonra Ayşe yanına gelip Emiroğlu’nu çileden çıkartan laflarını sıraladı... </st><st c="3567">“Gursa gidyan, gursa gidyan deyi yıl boyu yüzümüze bakmadın, yevmiyen artı da şu tortora mı veedin...” Ayşe, gözleri yaş içinde, göğsü körük gibi inip kalkarken, motosiklete bir tekme savurmaya kalkıştı, Emiroğlu önüne geçti... </st><st c="3795">Havaş Ana bir solukta fırlayıp, motorun üstündeki çocuğu kaptığı gibi bahçenin derinliklerinde kaybolup gitti...</st></p>
			<p><st c="3907">Havaş Ana, kucağında minik Havva ile bahçenin en arkasındaki sekinin dibinde erik ağacına yaslanıp, “fabrıga”nın usul usul gökyüzüne yükselen dumanını izlemeye koyuldu... </st><st c="4079">Rüzgâr, arada bir kulağına gelinin hıçkırıklarıyla, oğlunun naralanan gür sesini getirdikçe iç geçirip enuzubesmeleler çekti, Havva’yı göğsüne bastırıp, yazmasının ucuyla yaşaran gözlerini sildi... </st><st c="4277">Sonra gözü yine fabrikanın dumanına takıldı... </st><st c="4324">“Netti bu fabrıga bizim oğlana” diye düşündü... </st><st c="4372">“Hâli halveti değişti, anayı garıyı tanımeya gaari” diye içlendi... </st><st c="4440">En çok da Emiroğlu’nun binip geldiği o “iki tekerlekli, dumanlı, gürültülü bişeye” bozuldu... </st><st c="4534">Neyse işte... </st><st c="4548">O da “fabrıga” gibi bir şeydi, dumanlı, gürültülü ve Emiroğlu’nu alıp götüren...</st></p>
			<p><st c="4628">Ertesi sabah, Havaş Ana, Malakcevizi Camii İmamı Nureddin’in okuduğu sabah ezanıyla uyandığında, Emiroğlu ile gelini Ayşe’yi yer sofrasında “kuşluk yirken” buldu... </st><st c="4794">Oğlu</st><span epub:type="pagebreak" title="204" id="page204"></span><st c="4798">nun gözlerine bakamadı ama, Ayşe’nin gözlerindeki pırıltıyı hemen fark etti... </st><st c="4878">Ferahladı... </st><st c="4891">“Süt sağıveyin mi, taze taze” diye lafa girdi... </st><st c="4940">Emiroğlu “Sağol ana, biz gidecüz, ben vardiyaya yetişecin... </st><st c="5001">Ayşa da fabrıga evinde dursun gaari, bacası tütsün, ev öksüz galagaldı” dedi... </st><st c="5081">El öpüldü, küçük Havva babaannesinin kucağında, Emiroğlu ile Ayşe motosiklete bindi... </st><st c="5168">Emiroğlu beline sarılmış karısını çapkın ve sevgi dolu bir ifadeyle azarladı; “Daha sıkı sarıl len, düşüverüüsün sonra, neme lazım”... </st><st c="5303">Motosiklet köyün sessizliğinde büyük bir gürültüyle hareket etti... </st><st c="5371">Küçük Havva, anne ve babasının arkasından ağladı...</st></p>
			<p><st c="5422">Ayşe ve Emiroğlu, Bulak’tan Karabük’e motor sırtında yel yepelek, toz duman giderken, Ayşe’nin ucu cimcim oyalı pembe Bartın yazması başından kurtuldu, yavaş yavaş omzuna kaydı... </st><st c="5603">Ayşe yazmayı boşverdi, elini Emiroğlu’nun belinden çözmedi, daha sıkı sarıldı... </st><st c="5684">Yazma uçup süzüldü, çiçeğe durmuş kış armudunun dalına tüneyip, öylece kalakaldı...</st></p>
		</section>
	<div id="charCountTotal" value="5767"></div></body>
</html>
