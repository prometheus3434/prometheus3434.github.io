<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sıdıka</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter51">
		<section>
			<h1><span epub:type="pagebreak" title="170" id="page170"></span><st c="0">Geliş Gidiş</st></h1>
			<p><st c="12">O giderken ne yapacağınızı bilirsiniz... </st><st c="54">Kara gün dostlarınızı arar, yaşamınızı alkol buğulu geyiklere gömer, on bin kitap, yüz bin film izlemeye çalışırsınız... </st><st c="175">Öğrenciyseniz, okulun en kazık dersine durduk yere niye kafayı takıp, nasıl tek vuruşta o dersi haklayabildiğinize kimse –kendiniz dahil– hiçbir anlam yükleyemez... </st><st c="340">Deli gibi halı sahada top koşturanlar; çeşitli kurslara yazılanlar; kibritten ev, şişe içinde gemi, marangozluk yapanlar; balık tutmaya kalkışanlar da olur... </st><st c="499">Bu, unutmaya çalışmanın hüzünlü bir deliliğidir... </st><st c="550">Onunla birlikte kendinizi de kaybetmeye çalışırsınız aslında... </st><st c="614">Kendinize “Yaşam devam ediyor, geçip gidecek,” dersiniz... </st><st c="673">Unutur musunuz peki? </st><st c="694">Bu, zamanla ilgili bir şeydir... </st><st c="727">Parmağına çekiç vurmuş bir insanın, elini deli gibi sallayıp zıplaması, söz konusu acıyı asla geçirmez...</st></p>
			<p><st c="832">Gittiğini boşverelim şimdilik... </st><st c="866">Ben geleceği günü anımsıyorum... </st><st c="899">Asıl çekici o gün vurdum parmağıma... </st><st c="937">Duvara yağlıboya resim asmaya kalkıştım... </st><st c="980">Resmi severdi... </st><st c="997">Onu etkilemek istiyordum... </st><st c="1025">Olduğumdan başka görünmek istemiyordum... </st><st c="1067">Ama gerçekten, odam benden izleri asla taşımaz</st><span epub:type="pagebreak" title="171" id="page171"></span><st c="1113">dı... </st><st c="1120">Kitaplarımı, kasetlerimi boş karton kutulara yığar, bir tek benim bilebileceğim yerlere koyardım... </st><st c="1220">Onların dışında çekyat, televizyon, masa filan işte...</st></p>
			<p><st c="1274">En baba kitaplarımı bulup ortalığa serpiştirdim... </st><st c="1326">Çalmam gerekir diye bağlamalarımı, gitarımı akort edip çekiç vurduğum parmağı 45 dakika kadar emdim, duvara astığım resme tükürdüm sonra... </st><st c="1466">Acayip canım yanıyordu... </st><st c="1492">Buzdolabının buzluğundan bi parça et çıkarıp parmağıma bağladım... </st><st c="1559">Zonklaması biraz azalmıştı...</st></p>
			<p><st c="1588">Aslında, başlangıçta iyi niyetliydim... </st><st c="1629">Sadece odam benden izler taşısın istiyordum... </st><st c="1676">Sonra annemlerin oturma odasındaki hayvani müzik setini kendi odama nasıl soktuğumu, Fıratlara telefon edip evlerindeki mor, lila ve fuşya renkli köşe yastıklarını niye ödünç istediğimi bilmiyorum... </st><st c="1876">O gün, gidip beş saat Gitanes sigarası aradıktan sonra, kendime Zippo çakmak almam da bir muammadır...</st></p>
			<p><st c="1978">Aniden geldi... </st><st c="1995">Elini sıkıp onu öperken, avcuna, biraz önce parmağıma sardığım et parçasını bırakmışım... </st><st c="2085">Gözünden yaş gelinceye kadar güldü... </st><st c="2123">Ama zaten her şey komikti... </st><st c="2152">O oda benim diildi, o herif ben diildim... </st><st c="2195">Allahtan manyak mavi gözleri epey derine bakardı, onca şeyin arasında beni de gördü...</st></p>
			<p><st c="2281">O ilk gelişinden sonraki gidişinde, ardından, oturduğu yerlere oturdum... </st><st c="2356">Kamera gibi bakmaya çalıştım... </st><st c="2388">Yastıkları görmüş müydü, müzik setinin yeri iyi miydi? </st><st c="2443">O inanılmaz zarifliğiyle attığı adımlardan attım, durduğu yerlerde durdum, onun gibi bakabildiğimi sanarak baktım durdum...</st></p>
			<p><st c="2566">Bunlar işte... </st><st c="2582">Her geliş gidişte bir seri anlamsız hareketi tekrarlarsınız...</st></p>
			<p><st c="2644">Unuturken, sinemaya gider, öyküler okursunuz, gülersiniz, gözleriniz dolar... </st><st c="2723">“Gerçekten başından geçti mi?” diye sorarsınız öykücülere, oysa “anlatılan sizin hikâyenizdir” hep... </st><st c="2825">Birileri avcunuza kalbini bırakır, derin mavi bakmayı bilmiyorsanız, göremezsiniz...</st></p>
		</section>
	<div id="charCountTotal" value="2909"></div></body>
</html>
