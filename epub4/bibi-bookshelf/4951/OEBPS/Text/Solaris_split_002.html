<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Solaris</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre7">Rheya’nın bir elini kaldırdım. Pıhtılaşmış kan izleriyle çevrili tırnakları çoktan yenilenmişti. Avuç içinde pembe bir yara izi vardı, ama bu da gözlerimin önünde yok olup gidiyordu.</p>

  <p class="calibre7">Yanına oturdum, yüzünü okşadım, pek de becererneden gülümsemeye çalıştım. ‘Niye yaptın bunu Rheya!’ ‘Bunu mu... ben yaptım?’ Gözleriyle kapıyı gösterdi. ‘Evet... Unuttun mu?’</p>

  <p class="calibre7">‘Yo ... yani, göremedim orada seni, çok korktum ve...’ ‘Ve ne?’</p>

  <p class="calibre7">‘Aradım seni. Belki banyodasındır diye düşündüm...’ O zaman ayrımsadım ki banyonun sürmeli kapısı açıktı. ‘Sonra?’</p>

  <p class="calibre7">‘Kapıya koştum.’ ‘Peki sonra?’</p>

  <p class="calibre7">‘Anımsamıyorum... Bir şey oldu galiba...’</p>

  <p class="calibre7">‘Ne?’</p>

  <p class="calibre7">‘Bilmiyorum.’</p>

  <p class="calibre7">‘Anımsadığın ne?’</p>

  <p class="calibre7">‘Burada, yatakta oturuyordum.’</p>

  <p class="calibre7">Yatağın kenarından ayaklarını indirdi, kalktı, parça parça duran kapıya seğirtti. ‘Kris!’</p>

  <p class="calibre7">Ardından gidip omuzlarından tuttum, sarsılıyordu. Birden döndü, fısıltıyla: ‘Kris, Kris...’</p>

  <p class="calibre7">‘Sakin ol!’</p>

  <p class="calibre7">‘Kris, ben yaptıysam bunu... Saralı mıyım ben Kris?’</p>

  <p class="calibre7">‘Şu düşündüğüne bak, canım benim. Buradaki kapılar biraz özel sayılır... ‘</p>

  <p class="calibre7">Dışarı çıktık. Dış kepenk yukarı doğru gıcırdıyordu, mavi güneş okyanusa dalmak üzereydi.</p>

  <p class="calibre7">Rheya’yı öte yandaki küçük mutfağa götürdüm Dolaplarla soğutuculara daldık. Çok geçmeden farkına vardım ki yemek pişirmekte, hatta konserve kutusunu açmakta bile Rheya benden becerikli sayılmazdı. İki kutu konserveyi mideye indirdim, fincan fincan kahveyi birbiri ardına yuvarladım. Rheya da yedi, ama acıkmadığı halde anababasını üzmemek için zorla yiyen çocuklar gibiydi. Zorlamıyordu da kendini, mihaniki bir edayla, kayıtsızca atıştırıyordu.</p>

  <p class="calibre7">Yemeği bitirdikten sonra telsiz odasının yanındaki sağlık bölmesine gittik. Onu bir sağlık gözleminden geçireceğimi, ayaküstü bir check-up yapacağımı söyledim Rheya’ya. Me kanik koltuğa oturttum, sterilizasyon aygıtından bir şırıngayla birkaç iğne çıkardım. Neyi nerede bulacağımı çok iyi biliyordum, eğitimim sırasında okutmanlar istasyon içinin modelinde en küçük ayrıntıyı atlamamıştı. Rheya parmaklarını uzattı, bir kan örneği aldım. Örneği damlattığım lamı emme borucuğuna, onu da vakum tankına yerleştirdim, gümüş iyonu bombardımanına başladım.</p>

  <p class="calibre7">Bildik bir işlemi yürütmek insanı yatıştırıyordu, daha iyiceydim. Rheya mekanik koltuğun yastıklarına sırtım dayamış, bölmedeki gereçleri izliyordu.</p>

  <p class="calibre7">Videofon gürültüsü sessizliği bozdu, kulaklığı kaldırdım:</p>

  <p class="calibre7">‘Kelvin.’</p>

  <p class="calibre7">Rheya’ya baktım. Hâlâ sakindi, demin harcadığı müthiş çaba tüketmişti onu görünüşe göre.</p>

  <p class="calibre7">Rahatlama belirten bir iç çekiş geldi kulaklıktan: ‘Nihayet!’</p>

  <p class="calibre7">Snow’du. Alıcıyı kulağıma iyice bastırdım, bekledim.</p>

  <p class="calibre7">‘Konuğun var, değil mi?’</p>

  <p class="calibre7">‘Evet.’</p>

  <p class="calibre7">‘Meşgul musun?’ ‘Evet.’</p>

  <p class="calibre7">‘Vücut seslerini falan mı dinliyorsun?’ ‘Umarım daha iyi bir önerin vardır - bir satranç partisi örneğin?’</p>

  <p class="calibre7">‘O kadar alıngan olma Kelvin! Sartorius seninle görüşmek istiyor, üçümüz toplanalım diyor.’</p>

  <p class="calibre7">‘Ne incelik!’ diye yanıtladım, şaşırmıştım. ‘Ama...’ Durdum, sonra sürdürdüm: ‘Yalnız mı o?’</p>

  <p class="calibre7">‘Hayır. Tam açıklamadım aslında. Konuşmak istiyor bizimle. Tele-ekran camlarını kapatıp üçlü videofon bağlantısı kuracağız.’</p>

  <p class="calibre7">‘Anlıyorum. Niye kendisi aramadı beni? Benden korkuyor mu?’</p>

  <p class="calibre7">‘Pek mümkün,’ diye homurdandı Snow. ‘Ne diyorsun?’</p>

  <p class="calibre7">Toplanalım. Bir saat sonra. Oldu mu?’</p>

  <p class="calibre7">‘Güzel.’</p>

  <p class="calibre7">Ekranda yüzünü görebiliyordum, yumruk kadardı. Bir an dikkatle baktı bana. Elektrik akımının çıtırtısını duydum. Ardından ikirciklenerek konuştu:</p>

  <p class="calibre7">‘Nasıl gidiyor?’</p>

  <p class="calibre7">‘Fena değil. Senden ne haber?’</p>

  <p class="calibre7">‘Senin kadar iyi değil sanırım. Acaba...?’</p>

  <p class="calibre7">‘Buraya mı gelmek istiyorsun?’</p>

  <p class="calibre7">Omzumun üstünden Rheya’ya baktım. Arkasına yaslanmış, bacak bacak üstüne atmış, başını eğmişti. Hoşnutsuz bir edayla, kol dayağına bağlı zincirin ucundaki krom bilyecikle sinirli sinirli oynuyordu.</p>

  <p class="calibre7">Snow’un sesi gürledi:</p>

  <p class="calibre7">‘Bırak şunu, duyuyor musun? Bırak şunu dedim!’</p>

  <p class="calibre7">Ekranda profilini görebiliyordum, dudakları oynuyordu ama sesini duyamıyordum - elini mikrofona dayamış olmalıydı.</p>

  <p class="calibre7">‘Yo, gelemem,’ dedi telaşla. ‘Sonra belki. Neyse, bir saat sonra aranın seni.’ Ekran karardı, kulaklığı yerine koydum. ‘Kimdi?’ diye sordu Rheya, ilgisizce. ‘Snow, sibcrnetikçi. Tanımazsın.’ ‘Çok sürecek mi bu?’ ‘Sıkıldın mı?’</p>

  <p class="calibre7">İlk lam dizisini nötron mikroskobuna yerleştirdim, sonra birer birer rengarenk düğmelere basmaya koyuldum. Manyetik alanlar, uğulduyordu.</p>

  <p class="calibre7">‘Burada çok şey yok yapacak, benim işe yaramaz varlığım da sana yetmiyorsa...’</p>

  <p class="calibre7">Aklım başka yerde gibi konuşuyordum, uzun uzun aralarla kesiyordum sözlerimi.</p>

  <p class="calibre7">Mikroskobun göz merceğini çevreleyen siyah başlığı çektim, süngerden yapılmış esner görgece alnımı dayadım. Rheya’nın sesini işitiyordum, ama ne dediğini duymuyordum. Bakışımın altında birdenbire açılan, simli ışığa boğulmuş uçsuz bucaksız bir çöldü; çöle saçılmış yumrular -alyuvarlar- bir sis örtüsünün ardında titreşip kıvrılıyordu. Göz merceğinin odağını ayarlayarak gümüşsu peyzajın derinlerine daldım. Gözlerimi görgeçten ayırmadan görüntü arayıcıyı çevirdim. Yumrulardan biri, tek bir alyuvar diğerlerinden ayrılıp çapraz tutamakların birleştiği noktada belirince görüntüyü büyüttüm. Mercek, bozulmuş bir eritrositi yakalamıştı anlaşılan, ortası gömüktü, düzensiz kenarları yusyuvarlak bir yanardağ ağzının derinlerine köşeli gölgeler düşürüyordu. Gümüş iyonlarının vuruşuyla diken diken olan krater, görüş alanımı aşana dek genişledi. Eğri büğrü, sanki sıskalaşıp kurumuş albümin liflerinin bulutsu, belli belirsiz çizgileri güngözü taşı gibi rengârenk bir sıvının ortasında belirdi. Albüminden bir solucan kıvrıldı, merceğin çapraz tutamağının altında büküldü. Durmadan daha çok büyütüyordum görüntüyü. Derinlerdeki araştırmanın sonuna her arı gelebilirdim. Bir molekül gölgesi tüm alanı kapladı, görüntü tüy tüy oldu ardından.</p>

  <p class="calibre7">Görülecek şey kalmamıştı artık. Titrek atom bulutlarının kaynaşımını görüyor olmalıydım aslında, ama ne gezer. Göz kamaştırıcı bir aydınlık doldurdu ekranı, en ufak gölge yoktu. Kolu sonuna dek ittim. Öfkeli, vızıldayan ses daha da yükseldi, ama ekran bomboştu yine. Alarm sinyali bir kez çaldı, sonra yinelendi. Devre aşırı yüklenmişti. Simli çöle son kez baktım, akımı kestim.</p>

  <p class="calibre7">Rheya’ya çevirdim gözümü. Esnemesi yarıda kaldı, gülücüğe çevirdi bunu ustaca.</p>

  <p class="calibre7">‘Sağlığım yerinde mi?’ diye sordu.</p>

  <p class="calibre7">‘Harika. Bundan iyisi olamaz.’</p>

  <p class="calibre7">Hâlâ bakıyordum ona. Yine sanki alt dudağımda bir şey sürünüyormuş gibi geldi. Tam ne olmuştu? Anlamı neydi bunun? Bu beden, görünüşte pek çelimsiz, zayıfçacık, ama gerçekte yok edilemez olan bu beden bir hiçten mi yapılmıştı? Mikroskop yuvağına yumruğu indirdim. Gereç bozuk muydu? Hayır, çok iyi işlediğini biliyordum. Sırayı tastamam izlemiştim: Önce hücreler, sonra albümin, sonra moleküller. Buraya dek her şey binlerce lamı inceleye inceleye ezberlediğim gibiydi tıpkı. Ama son adım, sorunun özüne doğru attığım son adım beni hiçbir yere götürmemişti.</p>

  <p class="calibre7">Rheya’nın kolunu bir ligatürle sıktım, ortadaki bir damardan biraz kan aldım, dereceli cam kaba aktardım kanı, sonra birkaç deney tüpüne böldüm, incelemeye başladım. Olağandan daha uzun sürdü bu, pratiğimi yitirmiş sayılırdım. Bütün tepkimeler normaldi.</p>

  <p class="calibre7">Mercan rengine dönmüş armut şişelerden birine bir parça katılaşmış asit bıraktım. Önce duman çıktı. Kan grileşti, kirli bir köpük yükseldi sonra. Kan durmadan parçalanıyor, bozunuyordu. Başka bir deney tüpü almak için sırtımı döndüm, gözümü yeniden ilk tüpe çevirdiğinde elimdeki ince uzun şişeyi az daha yuvarlıyordum.</p>

  <p class="calibre7">Kirli köpüğün altında koyu bir mercan rengi boy atıyordu. Asidin parçaladığı kan yeniden yapıyordu kendini. Kaçık işiydi bu, olanaksızdı!</p>

  <p class="calibre7">‘Kris.’ Sanki çok uzaktan adımın söylendiğini duymuştum. ‘Kris, videofona bak!’</p>

  <p class="calibre7">‘Ne? Oo, sağol.’</p>

  <p class="calibre7">Araç bir süredir uğulduyordu, ben yeni ayılmıştım. Kulaklığı kaldırdım: ‘Ben Kelvin.’</p>

  <p class="calibre7">‘Ben de Snow. Şu anda üçümüz aynı devreye bağlandık.’ Kulaklıktan Sartorius’un tiz sesi geldi.</p>

  <p class="calibre7">‘Esenler olsun, Doktor Kelvin!’ Bastığı yerin desteksiz olduğunu bilen konuşmacının sahte güvenle dolu sakıngan ses tonuydu bu.</p>

  <p class="calibre7">‘lyi günler size de, Doktor Sartorius!’</p>

  <p class="calibre7">Gülmek geldi İçimden, ama kendimi bir şenlik havasına bırakabilirmiş gibi değildim bu koşullarda. Üstelik gülünecek ahmak hangimizdi acaba? İçinde biraz kan bulunan bir deney tüpü kalmıştı elimde. Salladım. Kan pıhtılaşıyordu. Demin bir yanılsamaya mı uğramıştım yoksa? Aldanmış mıydım?</p>

  <p class="calibre7">“Belli sorular ortaya atmak istiyorum, sayın baylar... hayaletlerle ilgili.’</p>

  <p class="calibre7">Sartorius’u dinliyordum, ama zihnim onun sözlerini buyur etmeye yanaşmıyordu. Pıhtılaşan kanı düşünüyor, ilgimi dağıtan o sese kapıyordum zihnimi.</p>

  <p class="calibre7">‘ɸ yaratık diyelim,’ diye Snow araya girdi.</p>

  <p class="calibre7">‘Güzel, anlaştık.’</p>

  <p class="calibre7">Ekranı ortadan bölen ve belirgince seçilebilen dikey çizgi, iki kanala bağlandığımı gösteriyordu. Çizginin iki yanında Snow’la Sartorius’un görüntüleri olmalıydı. Ama kenarlarından ışık sızdıran ekran kapkaraydı. İkisi de gereçlerinin merceğini kapamıştı.</p>

  <p class="calibre7">‘Hepimiz çeşitli deneyler yaptık.’ Genizden gelen seste yine aynı sakınganlık vardı. Söze bir an ara verdi.</p>

  <p class="calibre7">‘Önce her birimizin şimdiye dek edindiği bilgileri ortaya sermeyi öneriyorum,’ diye sürdürdü. ‘Sonra da kişisel olarak kendi ulaştığım vargıları sizlere iletmeye çalışacağım. İlk sözü almak inceliğini gösterir misiniz, Doktor Kelvin?’</p>

  <p class="calibre7">‘Ben mi?’</p>

  <p class="calibre7">Ansızın Rheya’nın beni izlediğini sezinledim. Elimi masaya koydum, gereçlerin durduğu parmaklıklı rafların altına yuvarladım deney tüpünü. Ardından ayağımla sürdüğüm bir tabureye tünedim. Görüş belirtmek istemediğimi söyle yecektim ki birden, kendim ele şaşa şaşa, yanıtladığını duydum sesimin:</p>

  <p class="calibre7">‘Pekâlâ. Kısa kessem? Çok şey yapmadım ama size söz edebilirim. Bir kan örneği aldım... bazı tepkimeler. Mikro-tepkimeler. Şu izlenimdeyim ki...’ Nasıl sürdüreceğimi bilmiyordum. Birden dilim çözüldü, sürdürdüm: ‘Her şey normal gözüküyor ama bir kamuflaj bu, bir örtü aslında. Bir bakıma bir üstüneşörnek sözkonusu olan, özgününden üstün bir tıpkıyapım. Anlatacağım ne demek istediğimi: Yapısal bölünebilirliğin mutlak bir sınırı, mutlak bir sonu vardır insanda, buradaysa sınırlar geriye itilmiş bulunuyor. Atomaltı bir yapıyla karşı karşıyayız.’</p>

  <p class="calibre7">‘Bir dakika, bir dakika! Lütfen biraz daha açık olunuz!’ diye kesti Sartorius.</p>

  <p class="calibre7">Snow susuyordu. Telaşla soluyuşunun yankısı mıydı kulağıma gelen? Rheya yine bana bakıyordu. Heyecandan son sözleri bağırarak söylediğimi farkettim. Az buçuk rahatlamıştım, tabureme biraz daha yerleştim, gözlerimi kapadım. Nasıl daha açık olabilirdim?</p>

  <p class="calibre7">‘Bizim bedenlerimizin en son bileşenidir atom. Kanımca ɸ-varlıklar bildiğimiz atomlardan küçük, çok daha küçük birimlerden oluşuyor.’</p>

  <p class="calibre7">‘Mezon,’ diye buyurdu Sartorius. Hiç şaşırmış gözükmüyordu.</p>

  <p class="calibre7">‘Yo, mezon değil... Mezon olsaydı, görürdüm. Bu aracın gücü angstromun onda biriyle yirmide biri arasında, değil mi? Ama gözüken hiçbir şey yok, kesinlikle yok. Öyleyse mezon olamaz. Daha çok nötrino gibi.’</p>

  <p class="calibre7">‘Bu kuramı nasıl destekliyorsunuz? Nötrino yığışımları kararsızdır...’</p>

  <p class="calibre7">‘Bilmiyorum. Fizikçi değilim. Belki bir manyetik alan kararlılık kazandırıyor nötrinolara. Benim konum değil bu. Şöyle ya da böyle, gözlemlerim doğruysa eğer, bu yapı atomdan en az on bin kez daha küçük parçacıklardan oluşuyor. Bir dakika, bitirmedim! Eğer albümin molekülleriyle hücreler doğrudan mikroatomlardan yapılmış olsaydı, oranca daha ufak olmaları gerekirdi. Kan yuvarları, mikroorganizmalar, her şey için geçerli bu. Ama boyutları yine ele atomsal yapıların boyutları. Dolayısıyla albümin de. hücre ele, hücre çekirdeği de hepsi birer kamuflaj. Konuklarımızın işlevlerini belirleyen gerçek yapı hep gizli kalıyor. ‘Kelvin!’</p>

  <p class="calibre7">Boğuk bir çığlık kopardı Snow. İrkilerek kestim sözü: “Konuklarımız”, demiştim.</p>

  <p class="calibre7">Rheya duymamıştı. En azından anlamamıştı. Başı avcunda pencereden bakıyor, zarif profili mor şafağın önünde alev alev aylalanıyordu.</p>

  <p class="calibre7">Uzaktaki muhataplarım susuyordu, soluyuşlarını duyuyordum.</p>

  <p class="calibre7">‘Söyledikleri boş değil,’ diye mırıldandı Snow.</p>

  <p class="calibre7">‘Evet,’ diye katıldı Sartorius, ‘ama bir olgu var: Kelvin’in varsayımsal parçacıklarının okyanusun yapısıyla ilgisi yok. Okyanus atomlardan oluşuyor.’</p>

  <p class="calibre7">‘Belki nötrino üretme yetisi var,’ diye yanıtladım.</p>

  <p class="calibre7">Ansızın bütün bu konuşmadan sıkıldığımı sezinledim. Konuşmamız anlamsızdı, eğlendirici bile değildi.</p>

  <p class="calibre7">‘Kelvin’in varsayımı o olağanüstü direnci ve yenilenme hızını açıklıyor,’ diye homurdandı Snow. ‘Belki kendi güç kaynaklarını da birlikte taşıyorlar, besine falan gereksinmeleri yok...</p>

  <p class="calibre7">‘Söz sırası bende sanıyorum,’ diye kesti Sartorius. Tartışmanın kendi kendini atamış yöneticisi, insanın tepesini attıracak biçimde sarılmıştı bu role. ɸ yaratıkların belirişinin ardındaki güdülenim sorununu ortaya atmak istiyorum baylar. Sorunu şöyle koyuyorum: Nedir ɸ yaratıklar? Ne başına buyruk birer birey, ne gerçek kişilerin eşörnekleri...</p>

  <p class="calibre7">Belirli bir bireyi temel alarak beyinlerimizden maddeleşen birer izdüşüm yalnızca.’</p>

  <p class="calibre7">Betimlemenin kusursuzluğuna çarpılmıştım. Sartorius pek sempatik değildi belki ama kuşkusuz aptalın biri de değildi.</p>

  <p class="calibre7">Konuşmaya yeniden katıldım.</p>

  <p class="calibre7">‘Sanırım haklısınız. Bu tanımlama, başkasının değil de neden belli bir ki... belli bir yaratının ortaya çıktığını açıklıyor. Maddeleşmenin kökeni bellekteki en kalıcı izlerde, özellikle çok iyi tanımlanmış izlerde yatıyor. Fakat tekbaşına hiçbir iz bütünüyle yalıtılmadığı için tıpkıüretim sırasında ilintili izlerden de bazı parçalar alınıyor. Böylece yeni oluşum, eşörneği olduğu bireyden bazen daha geniş bir bilgi dağarcığı sergiliyor...’</p>

  <p class="calibre7">‘Kelvin!’ diye bağırdı Snow bir kez daha.</p>

  <p class="calibre7">Yalnız Snow’du dil sürçmelerime tepki gösteren, Sartorius etkilenmiş gözükmüyordu. Sartorius’un konuğunun Snow’unkinden daha mı az kavrayışlı olduğunu gösteriyordu bu? Pek bilgin Sartorius’umuzu avanak bir cüceyle başbaşa getirdim gözümün önüne bir an.</p>

  <p class="calibre7">‘Gerçekten de gözlemlerimizle çakışıyor bu,’ dedi Sartorius. Peydahlanışın ardındaki güdülenimi ele alalım şimdi de! İlkin, bir deney konusu olduğumuzu varsaymak çok doğal gözüküyor. Bu önermeyi incelediğimde ise deney pek kötü tasarlanmış geliyor bana. Bir deney yaptığımızda bizler sonuçlardan yararlanırız ve her şeyden önce de, yöntemlerimizdeki gedikleri özenle saptarız. Sonuç olarak sonraki işlemlerde de bazı değişiklikler yaparız. ɸ yaratıklar ise son ayrıntısına dek tıpkı bir önceki gibi yeniden peydahlanıyor... her... her onlardan kurtulmayı denediğimizde eskisi kadar savunmasız...</p>

  <p class="calibre7">‘Kesinlikle öyle,’ diye girdim araya, ‘hiçbir telafi düzeneği olmayan bir geri tepme bu. Doktor Snow böyle derdi sanırım. Peki sonuç?’</p>

  <p class="calibre7">‘Şu kadar basit bence: Deney savının bu... bu inanılmaz acemilikle bağdaşması olanaksız. Okyanus santim sektirmiyor... ɸ yaratıkların iki düzeyli yapısı bunu doğruluyor. Öngörülmüş sınırlar içinde ɸ yaratıklar öyle davranıyor ki tıpkı... ee... tıpkı. .. “</p>

  <p class="calibre7">Dili bir türlü dönmüyordu.</p>

  <p class="calibre7">‘Özgünleri gibi,’ dedi Snow, yüksek perdeden bir fısıltıyla.</p>

  <p class="calibre7">‘Evet, özgünleri gibi. Ama koşullar artık... ee... özgün’ün olağan yetileriyle bağdaşmaz olduğunda ɸ yaratık bir “bilinç kesintisi”ne uğruyor, bunun hemen ardından da olağandışı, insansı olmayan belirtiler ortaya çıkıyor...’</p>

  <p class="calibre7">‘Doğru.’ dedim, ‘ve biz de bu... bu yaratıkların davranışının bir kataloğunu çıkarmakla pek güzel eğlenebiliriz - ne de incir çekirdeğini doldurmaz bir uğraş olur!’</p>

  <p class="calibre7">‘Bundan emin değilim,’ diye karşı çıktı Sartorius. Birden beni bu kadar sinirlendirenin ne olduğunu anladım. Adam konuşmuyordu, Enstitü’de kürsüye çıkmış gibi söylev veriyordu aslında. Başka türlü kendini anlatma yetisinden yoksundu adeta. ‘Burada bireysellik sorununa geliyoruz işte,’ diye sürdürdü, ‘ki okyanusun bu sorunun zerrece farkında olmadığından kesinlikle eminim. Bana göre ... ee... şu andaki durumumuzun nazik ve sarsıcı yönü okyanusun kavrayışının tümüyle ötesinde.’</p>

  <p class="calibre7">‘Etkinliklerinin hesaplı kitaplı, önceden tasarlanmış olmadığı kanısında mısınız?’</p>

  <p class="calibre7">Sartorius’un görüşü beni az çok şaşırtmıştı, ama ikinci kez düşündüğümde bu bakış açısının da öyle kestirip atılamayacağını fark ettim.</p>

  <p class="calibre7">‘Evet, arkadaşımız Snow’dan farklı olarak, bir kötü niyet, bile bile bizlere eziyet amacı olduğunu sanmıyorum ben ortada...’</p>

  <p class="calibre7">Snow araya girdi:</p>

  <p class="calibre7">‘İnsansı duygulan olduğunu öne sürmüyorum ben de, o sürekli peydahlanışlara bir açıklama bulmaya çalışıyorum yalnızca.’</p>

  <p class="calibre7">Zavallı Sartorius’u azarlamak için gizli bir arzuyla şöyle dedim:</p>

  <p class="calibre7">‘Takılmış plak gibi durmadan yinelenerek hep başa dönen bir düzeneğe bağlıdırlar belki de...’</p>

  <p class="calibre7">‘Sayın baylar, rica ederim, vakit öldürmeyelim. Bitirmedim daha. Olağan koşullarda araştırmalarım henüz sürerken geçici de olsa bir rapor sunmayı erken sayardım, ama şimdiki durumda kendimi konuşmaya mezun sayabileceğimi sanıyorum. Doktor Kelvin’in varsayımının geçerlikten yoksun olmadığı izlenirnindeyim - yalnızca bir izlenim bu, dikkatinizi çekerim. Nötrinal yapı varsayımından söz ediyorum... Bu alandaki bilgimiz tümüyle kuramsal. Karşımıza açık seçik tanımlanmış bir çözüm çıkıyor şimdi: Yapının kararlılığını sağlayan manyetik alanı etkisizleştirmenin bir yolunu...’</p>

  <p class="calibre7">Ekranda bir ışığın titreştiğini birkaç saniye önce algılamıştım. Şimdiyse sol yanda yukarıdan aşağı bir yarık belirrnişti. Pembe bir nesnenin yavaşça görüntüden çıktığını gördüm. Ardından mercek örtüsü yine kaydı, ekran ortaya çıktı.</p>

  <p class="calibre7">Sartorius boğuntu dolu bir çığlık kopardı: ‘Çekil! Çekil!’</p>

  <p class="calibre7">İnip kalkan, bir şeyle mücadele eden ellerini gördüm önce, ardından da laboratuvar önlüğünün geniş yeniyle örtülü kollarını. Altın rengi parlak bir yuvarlak belirdi bir an, sonra her şey karanlığa gömüldü. Sonra aynınsadım ki altın sarısı yuvarlak bir hasır şapkaydı.</p>

  <p class="calibre7">Derin bir soluk aldım.</p>

  <p class="calibre7">‘Snow?’</p>

  <p class="calibre7">Bitkin bir sesle yanıtladı:</p>

  <p class="calibre7">‘Evet, Kelvin...’ Sesini duyunca anladım ki ondan epey hoşlanır olmuştum ve yanında da kim ya da ne olduğunu bilmemeyi yeğliyordum. ‘Şimdilik yeter mi, ne dersin?’ diye sordu.</p>

  <p class="calibre7">‘Anlaştık,’ O devreyi kapatmadan ben çabucak ekledim: ‘Dinle bak, gelebilirsen gel, gör beni, ister işletme odasında ister odamda.’</p>

  <p class="calibre7">‘Olur, ama ne zaman bilemem.’</p>

  <p class="calibre7">Toplantı bitmişti.</p>

  <p class="calibre8" id="filepos249056"><span class="calibre6"><span class="italic"><span class="bold">CANAVARLAR</span></span></span></p>

  <p class="calibre7">Gece yarısı uyandığımda Rheya’yı yatak ucuna çömelmiş, üstünde bir çarşaf, sessiz gözyaşlarıyla omuzları sarsılır durumda buldum. Seslendim, ne olduğunu sordum, o yalnızca daha sıkı kapandı dizlerine.</p>

  <p class="calibre7">Bir an öncesine dek beni işkenceden geçiren karabasandan yeni çıkmış, uyku sersemi, yattığım yerde doğruldum. Göz kamaştırıcı ışıktan sakınmak için ellerimi siper ederek baktım ona. Hâlâ titriyordu. Kolumu uzattım, ama itti beni, gözlerini gizledi. ‘Rheya...’</p>

  <p class="calibre7">‘Konuşma benimle!’ ‘Rheya, ne oldu?’</p>

  <p class="calibre7">Taşkın duygularla altüst olmuş, gözyaşı izleriyle kaplı yüzünü yakaladı gözlerim bir an. İri iri çocuksu damlalar yanaklarından süzülüyor, çenesinin üstündeki ufacık çukurda parıldıyor, sarındığı çarşafa damlıyordu sonra.</p>

  <p class="calibre7">‘İstemiyorsun sen beni’</p>

  <p class="calibre7">‘Neden söz ediyorsun?’</p>

  <p class="calibre7">‘Kulaklarımla duydum... ‘</p>

  <p class="calibre7">Dişlerim birbirine geçmişti: ‘Neyi duydun?’ Anlamıyorsun...’</p>

  <p class="calibre7">‘Yo, yo, anlıyorum. Dedin ki Rheya değilmişim sözde. Gitmemi istiyorsun. Giderdim aslında, gerçekten giderdim... ama yapamam. Neden bilmiyorum, ama yapamam. Denedim gitmeyi ama olmuyor işte. Ödleğin biriyim ben.’</p>

  <p class="calibre7">‘Gel bakayım bana...’ Bütün gücümle sarıldım ona. Başkasına aldırdığım yoktu, başka her şey anlamsızdı. Ellerini öptüm, dil döktüm, yalvardım, af diledim, söz üstüne söz verdim, aptalca korkunç bir düş gördüğümü söyleyip durdum ona. Yavaş yavaş dinginleşti, sonunda ağlamayı kesti. Gözleri cam gibiydi, uykuda gezen biri gibi. Yüzünü öbür yana çevirdi.</p>

  <p class="calibre7">‘Hayır,’ dedi sonunda, ‘sakin ol, böyle konuşma. Yararı yok bunun, artık aynı adam değilsin.’ Karşı çıkmaya çalıştım, ama o sürdürdü: ‘Yo, istemiyorsun beni. Önce de anlamıştım bunu, ama anlamamış gibi yaptım. Hepsini kuruyorum sandım, ama doğruymuş... değişmişsin. Dürüst değilsin bana karşı. Düşlerden söz ediyorsun ama sendin düş gören, benim düşümü görüyordun. Adımı tiksinircesine söylüyordun. Niçin? Niçin, bunu söyle yalnız.’</p>

  <p class="calibre7">‘Rheya, canım...’</p>

  <p class="calibre7">‘Benimle böyle konuşma. Anladın mı? İstemiyorum böyle konuşmam. Canın manın değilim senin. Çocuk değilim ben. Ben...’</p>

  <p class="calibre7">Yine gözyaşlarına boğuldu, yüzünü yastığa gömdü. Kalktım. Havalandırma usul usul vınlıyordu. İçerisi serinlemişti, omzuma bir şey alıp yanına oturdum. Kolunu tuttum: ‘Dinle beni, bir şey söyleyeceğim sana. Doğruyu söyleyeceğim.’</p>

  <p class="calibre7">Doğruldu. Boynunun narin teninin altında damarlarının attığını duyabiliyordum. Dişlerim yine birbirine geçti. Şimdi daha da soğumuş gibiydi, kafaının içi bomboştu.</p>

  <p class="calibre7">‘Doğruyu mu?’ dedi. ‘Onur sözü mü?’</p>

  <p class="calibre7">Dudaklarımı araladım, ama tek sözcük çıkmadı. “Onur sözü.”... Özel bir parolaydı bu aramızda, koşulsuz bir söz verirken hep böyle derdik Bir kez bu iki sözcüğü kullandık mı ikimiz de yalan söyleyemezdik, yarım bir doğruya bile sığınamazdık Abartılmış bir içtenlik çabasıyla birbirimize eziyet ettiğimiz o günleri anımsadım. O açık yürekli dürüstlüğün ilişkimizin ön koşulu olduğuna inanırdık</p>

  <p class="calibre7">‘Onur sözü, Rheya,’ diye sakına sakına yanıtladım. Sürdürmemi bekliyordu. ‘Sen de değiştin - hepimiz değişiyoruz. Ama sana söylemek istediğim bu değil. İkimizin de anlayamadığı bir nedenle, öyle görünüyor ki... benimle kalmak zorundasın. Benim için pek güzel bu, çünkü ben de bırakamam seni...</p>

  <p class="calibre7">‘Hayır, Kris, değişen sen değilsin,’ diye mırıldandı. ‘Benim. Aksayan bir şey var. Bir kaza mı oldu yoksa?’</p>

  <p class="calibre7">Kapı yerindeki karanlık, ıssız boşluğa baktı. Kalıntıları önceki gece kaldırdıydım. Yerine yenisi konulmalıydı. Bir başka düşünce kafama çakıldı:</p>

  <p class="calibre7">‘Uyumaya mı çalışıyordun?’</p>

  <p class="calibre7">‘Bilmem...’</p>

  <p class="calibre7">‘Ne demek yani?’</p>

  <p class="calibre7">‘Bir sürü düş görüyorum... Gerçekten düş olduğundan da emin değilim. Belki de hastayım ben. Öylece uzanıp, durmadan düşünüyorum ve...’</p>

  <p class="calibre7">‘Ne?’</p>

  <p class="calibre7">‘Garip, tuhaf düşünceler takılıyor kafama. Bilmem nereden çıkıyor bunlar.’ Sürdürmesini söylerken sesimin ayarını bozmamak için tüm gücümle kendimi topladım. Suratıma yumruk inmesini bekliyor gibi gerilmiştim yanıtını beklerken.</p>

  <p class="calibre7">‘Hep düşünceler, hep...’ Çaresizce başını salladı, ‘... her yanımda düşünceler.’</p>

  <p class="calibre7">‘Anlamıyorum.’</p>

  <p class="calibre7">‘Düşünceler sanki içimden değil de çok, çok uzaktan geliyormuş duygusu var içimde. Anlatamıyorum bunu, sözcüklere dökemiyorum...’</p>

  <p class="calibre7">Aslında isteksizce kestim sözünü: ‘Düş olmalı bir tür.’ Sonra, denetimi yeniden ele geçirmiş olarak: ‘Ve artık ışıkları söndürüp gün doğana dek sorunlarımızı unutalım. Yarın yenilerini uydururuz istersen. Tamam mı?’</p>

  <p class="calibre7">Düğmeyi çevirdi, ikimizin arasında karanlık vardı şimdi. Yatağa sereserpe yayılmış, ılık soluyuşunu yanıbaşımda duyuyordum. Onu kollarımla sardım.</p>

  <p class="calibre7">‘Daha sıkı!’ diye fısıldadı. Ardından, uzun bir aradan sonra:</p>

  <p class="calibre7">‘Kris!’</p>

  <p class="calibre7">‘Söyle canım?’</p>

  <p class="calibre7">‘Seni seviyorum.’</p>

  <p class="calibre7">Az daha çığlığı basıyordum.</p>

  <p class="calibre7">Kızıl gün doğmuştu, güneşin tombul yuvarı ufukta yükseliyordu.</p>

  <p class="calibre7">Kapı boşluğunda bir zarf vardı. Açtım. Rheya’nın banyoda bir ezgi mırıldandığını duyuyordum. Ara sıra odaya bakıyordu, ıslak saçlarının yan yarıya örttüğü yüzünü görüyordum.</p>

  <p class="calibre7">Pencereye gittim, okudum:</p>

  <p class="calibre7">“Kelvin, işler gelişiyor. Sartorius; nötrinal yapının kararhlığını bozmak için bir güç türünden yararlanabileceğimizde karar kılmış. Bir miktar ɸ plazmayı yörüngede incelemek istiyor. Senin bir keşif uçuşu yapmanı ve kapsüle biraz plazma almanı öneriyor. Sana kalmış tabii, ama kararını bana bildir. Benim fikrim yok. Bundan sonra da hiç fikrim olmayacakmış gibi. Gitmenden biraz yanaysam, bir parça yol almış gibi yapabileceğimizden. G.’a olsa olsa gıpta edebiliriz, yoksa.</p>

  <p class="calibre15">Snow</p>

  <p class="calibre7">Hamiş: Senden bütün istediğim benim odaya girmemen. Videofonla arayabilirsin.”</p>

  <p class="calibre7">Mektubu okurken bir irkilti dalgası duydum içimde. Bir kez daha dikkatle okudum, sonra yırttım, parçaları atık yerine fırlattım.</p>

  <p class="calibre7">Dün başladığım korkunç oyunda biraz daha yol aldım. Rheya’nın işine yarayacak bir öykü uydurdum. Kandırıldığını anlamamıştı. Bir araştırma yaptığımı ve isterse onun da gelebileceğini söyleyince sevindi. Kahvaltı için biraz mutfakta kaldık -Rheya çok az yedi- sonra kitaplığa gittik.</p>

  <p class="calibre7">Sartorius’un önerdiği göreve kalkışmadan önce manyetik alanlar ve nötrinal yapılarla ilgili kaynakçayı gözden geçirmek istiyordum. İşe nasıl başlayacağıma ilişkin açık seçik bir düşüncem yoktu. Ama Sartorius’un çalışmalarını kendi başıma sınamayı aklıma koymuştum. Yokedici tamamlandığında Snow’la Sartorius’un kendilerini “kurtarmalarını” önleyecek değildim: Niyetim Rheya’yla birlikte İstasyondan ayrılmak, deneyin sonucunu bir uçuş aracında beklemekti. Otomatik kitaplık aygıtını kullanarak işe başladım. Sorularımı bazen üstünde kısaca “Yok” yazan bir karda yanıtlıyor, bazen de beni uzmanlık fiziğiyle ilgili öylesine bir kitap yığınına boğuyordu ki aracın önerilerine başvurmakta ikirciklendim. Yine de bu büyük dairesel odadan çıkmak istemiyordum. Bant ve mikrofilmlerle tıka basa dolu dizi dizi dolap arasında kendimi kabuğumda hissediyordum. Istasyon’un tam ortasındaki kitaplıkta tek pencere yoktu: Koca çelik kabuğun en yalıtılmış bölmesiydi bu ve araştırmam yürümese de kendimi gevşemiş hissetmemi sağlıyordu.</p>

  <p class="calibre7">Gepgeniş odada dolana dolana tavana dek yükselen bir raf bölmesi önünde durdum. Altı yüze yakın kitap vardı bunda - Giese’in anıtsal ve bugün görece eskimiş monografisinin dokuz cildiyle başlamak üzere Solaris tarihi üzerine yazılmış tüm klasiklerdi. Sırf sergileme bile öncülerin anısına saygıyla ödenen bir gönül borcuydu. Giese’in koca koca ciltlerini indirdim, oturup sayfalarım çevirmeye başladım. Rheya da okuyacak bir şey bulmuştu. Omuzlarının üzerinden bakınca, ilk sefer sırasında getirilmiş bir sürü kitap arasından Gezegenlerarası Yemek Pişirme Kitabı’nı seçtiğini gördüm. Belki de Giese’in kendi malıydı bu. Yıldızlararası uçuşun çetin koşullarına uyarlanmış yemek tariflerine dalmıştı Rheya. Bir şey demedim, dizlerimde duran kitaba döndüm. Solaris: On Keşif Yılı Solariana külliyatının 4-12 numaralı ciltlerini oluşturuyordu. Külliyata eklenen son katkılar artık binlerle numaralanmıştı.</p>

  <p class="calibre7">Duygulu, coşkulu biri değildi Giese, ama o vakitler duyarlılık Solaris’i inceleyen araştırmacı için olsa olsa bir engeldi. Düşgücü ve erken kuramlaştırma, apaçık ortaya çıktığı üzere her şeyin olanaklı olduğu bu gezegene yaklaşırken düpedüz bir sakıncaydı. Okyanusun “plazmal” başkalaşımlarının akıl almaz betimlerinin, gözlenen olguların sadık birer anlatımı olduğuna hemen hiç kuşku yoktu. Gerçi bunları doğrulamak ya da yanlışlamak olanaksızdı, çünkü okyanus pek ender kendini yineliyordu, ama betimlemeler yine de güvenilirdi. O olguların olağanüstü, tansıksı niteliği ve dev boyutları, ilk kez gözleyen birinin kavramasına olanak vermeyecek denli insan deneyiminin sınırlarını aşıyordu. Herhangi biri benzeri olguları, diyelim Yer’de çamur püskürten bir yanardağda küçültülmüş boyutlarda gözlese, “doğanın eğlentisi”, kör güçlerin rastlantısal gösterisi sayardı bunları.</p>

  <p class="calibre7">Solaris’teki okyanusal oluşumların sonu gelmez çeşitliliği dehayı da sıradan kafayı da serseme çeviriyordu. Bu oluşumların erbabı sayılacak adam daha çıkmamıştı. Giese hiç de sıradan bir kafa değildi, deha olduğu da söylenemezdi. Kendini içten gelen bir zorlamayla işine adadı mı gündelik yaşamın sıkıştırmalarından iyice uzaklaşan tiplerdendi o. İşini bilgince yürüten bir tasnifçiydi. Kendi buluşu olan terimleri de kattığı duru bir betimleme terminolojisi geliştirmişti. Gerçi terimler yetersiz, kimi zaman da biçimsizdi ama okyanusun davranışını sözcüklere dökecek bir semantik dizgenin de ortada olmadığı tartışmasızdı. “Üçdağlar”, “uzatankaslar”, “mantarsılar”, “öykünceler”, “bakışıkçalar”, “bakışımsızlar”, “omurgamsılar”, “çevikçeler”, uydurma, dilbilimi bakımından pek sakil terimlerse de Solaris’i çok çok bulanık fotoğraflarla yarım yamalak filmlerden tanıyanlara gezegenle ilgili bir izlenim vermiyor da değildi. Ne var ki kılı kırk yaran kişiliğine karşın ölçülü Giese’in bile henüz olgunlaşmamış vargılara sıçradığı az olmamıştı. Ne denli sakınsa da insan denen varlık kurarn geliştirmeden duramazdı. Aklının hiç çelinmez olduğunu düşünen Giese “uzatankas”ın temel biçimlerden olduğunda karar kılıvermişti. Bu oluşumları bizdeki Yer okyanuslarındaki gelgitleri andıran dev dalga birikimlerine benzetiyordu. Kitabının birinci baskısındaki özgün terim de “gelgitler”di. Bu yermerkezci tutum eğlenceli bile sayılabilirdi ama Giese’in içinde bulunduğu ikilemi vurguluyordu aslında.</p>

  <p class="calibre7">Yerküre’yle karşılaştırma sorunlarına değinmişken hemen belirtmeli ki “uzatankaslar”ın yanında Büyük Kanyon bile cüce kalıyordu. “Uzatankaslar” dışından mayamsı jelatini andıran bir maddeden yapılmıştı. Akıllara durgunluk veren o “tahammür” süresince koyulaşan maya, kolalı dantelalardan bir mahya biçimini alırdı (kimi uzmanların bunlar için “kemikleşmiş ur” dediği de olmuştu). Derine indikçe tıpkı gerili kas gibi direngenleşir, yüzeyin on beş metre kadar altında neredeyse kayalaşır, ama eğilip bükülebilirliğini yine de korurdu. Görünüşe göre “uzatankas” okyanusun bağımsız bir yaratısıydı. “Kemikleşmiş şişler”in yer yer kabarttığı zarımsı duvarlar arasında kilometrelerce uzanırdı. Koca bir dağı mideye indirip miskin miskin lokmasını sindirmeye koyulan dev bir boa yılanını andırır, sürünerek ilerleyen gövdesi ara sıra hafif bir ürpertiyle titrerdi. Kuşbakışı uyuşuk bir sürüngenden farksızdı. Ama iki yandaki “uçurum duvarlar” inceleme uçağının yukarısında yüzlerce metre yükseklikte bir karartıya bürünene dek yaklaşıldı mı bir ufuktan öbürüne uzanan bu göbekli silindirin hayret verici bir devinimle dipdiri olduğu görülürdü. Kör edici gün ışığını yansıtan gümüşi yeşil, yağsı, yapışkan bir tortunun kendi ekseni çevresinde kesintisiz dönüşünü algılardınız önce. Ama “yılanın sırtı”nı sıyırır sıyırmaz (“uzatankas”ın koruganı gibi iki yanda yükselen “kayalık” duvarlar artık birer fay kenarını andırıyor olurdu) devinimin çok daha karmaşık olduğunu, esmer akıntıların çaprazdan böldüğü eşmerkezli dalgalanmalardan oluştuğunu anlardınız. Sırt, ara sıra göğü ve bulutlar yansıtan parlak bir kabuğa döner, sonra ansızın içteki gaz ve sıvıların patlarcasına fışkırışıyla kalbura çevrilirdi. Gözlemci birazdan anlardı ki, gitgide billur biçimini alan jelatinsi iki duvarı dışa ve yukarı doğru şiddetle iterek yol açan kuvvetlerle karşı karşıyadır. Ama başka kanıt olmadıkça bilim apaçık olanı kabule yanaşmazdı. Canlı okyanusta kırış kırış izler bırakan “uzatankas”ın içinde olup bitenlerin tam hangi sırayı izlediği gibi kilit bir sorun üzerindeki ateşli tartışmalar yıllar boyu sürüp gitmişti.</p>

  <p class="calibre7">“Uzatankaslara” bir sürü organik işlev de yakıştırılmıştı. Kimi uzmana göre “uzatankas”ın işlevi maddenin dönüştürümüydü, diğerleriyse solunum süreçlerinden söz ediyordu. Besin taşıdığını öne sürenler de yok değildi. Ama bu ardı arkası kesilmez varsayımlar artık kitaplık bodrumlarında birer toz yığınına dönmüş sayılırdı. Her birini elemek için ustaca, bazen tehlikeli deneylere başvurulmuştu. Bugünse bilim adamları, “uzatankaslar”ın, süresi haftalarla ölçülebilen görece basit, kararlı oluşumlar olduğunu -bu da gezegende kaydedilen olgular arasında istisnai bir özellikli- belirtmekten öteye gidemez olmuşlardı.</p>

  <p class="calibre7">“Öykünce” oluşumları daha da karmaşık ve şaşırtıcıydı. Gözlemcide ateşli bir tepki, diyebilirim ki içgüdüsel bir tepki uyandırırdı. Giese, hiç abartmasız; “öyküncelere” tutulmuş, tüm vaktini onlara ayırır olmuştu. Kalan ömrü boyunca “öykünceleri” inceleyip betimlemekle uğraştı, özelliklerinin tanımlanmasına bütün ustalığını kattı. Seçtiği ad, bu oluşumların en hayret verici özelliğini, okyanus dışmdaki yakın ya da uzak birtakım nesnelere öykünüşlerini, o nesneleri düpedüz taklit edişlerini belirliyordu.</p>

  <p class="calibre7">Katransı bir kaplamayla örtülü, eski püskü, yamyassı, kocaman bir yuvarlak ilkin okyanus yüzeyinin biraz altında belirirdi. Birkaç saat sonra incecik yapraklara ayrılır, yapraklar yavaşça yükselirdi. O zaman büzülmüş, etli ağızlar biçiminde küme küme toplaşan dalgalar her yönden uzanır, çırpınan partal yaprağı dört yanından açgözlüce ısırmaya çabalar, sonra yine derinlere gömülür, gözlemci kendini ölümcül bir kavga izliyormuş sanırdı. Her dalga parçalanıp dibe indikçe, yüz binlerce tonluk bu kütlenin çöküşüne ağdalı bir gümbürtü, dev bir şimşek gürlemesi eşlik ederdi. Katransı yaprak eziş büzüş olur, iyice partallaşır, yırtılır; her yeni hücumla ortalığa yuvarlak parçacıklar dağılır, acz içinde çarpışan kanatçıklar gibi su yüzeyinin altında salınmaya koyulurdu. Bunlar, armut biçiminde salkımları ya da upuzun sicimleri andırarak toplaşırlar, içiçe geçip yeniden yükselirler, başlangıçtaki yuvarlağın pıhtılaşmış dilimlerinden oluşan bu sualtı akıntısını da peşlerinde sürüklerdi. Kuşatan dalgalar, durmadan genişleyen kraterin çevresinde kırılmaya devam ederdi. Oluşum bir gün boyu sürebilir, hatta ay boyu öyle kalabilirdi, kimi zaman başka şey de olmazdı.</p>

  <p class="calibre7">Kılı kırk yaran Giese, birinci tür gelişme biçimine “ölüdoğum” adını yakıştırmıştı. Kabarışlardan her birinin nihai bir biçime, “büyük öykünce”ye yöneldiğine inanıyordu... nesnelere öykünme yetisi olan solgun yüzeçıkışlardan oluşma bir bitkimsi hayvanlar kümesi gibi (tabii bu kümenin kent büyüklüğünü aşan bir alanı kapladığı unutulmamalı). Uyvens ise son aşamayı bir yozlaşma ya da çürüme gibi görmekten yanaydı: Ona göre “eşörnekler”in belirişi, yarattığı özgün biçimleri artık denetiminde tutamayan okyanusun yaşama enerjilerinin yerel ölçekte bozunumunun göstergesiydi.</p>

  <p class="calibre7">Giese, sürecin çeşitli aşamalarını yetkinliğe doğru kesintisiz, sağlam adımlarla bir ilerleyiş olarak gören yorumundan cayacak değildi. Bu kanının, okyanusun diğer yaratılarına ilişkin en önemsiz varsayımları geliştirirken bile onca ılımlı, sakıngan bir kafa yapısı ortaya koyan birinde doğması özellikle şaşırtıcıydı. Buzula tırmanan bir karıncanın tüm yürekliliğini taşıyordu Giese doğallıkla.</p>

  <p class="calibre7">Yukarıdan bakıldığında öykünce bir kente benzerdi. Her şeye bildiklerimizden esinlenerek birtakım analojiler yakıştırma yönündeki karşı konulmaz eğilimimizin doğurduğu bir yanılsamaydı bu. Gökyüzü açıksa, zarsı koruganlarla örtülmüş salkım salkım mercanların eğilip bükülebilen yapısı donuk donuk parlayan kızgın bir pusla kaplanırdı. Üstünden geçen ilk bulut uyandırırdı öykünceyi. Su üstündeki tüm oluşumlardan birden yepyeni filizler sürer, ardından mercan yığını kapkalın bir zar katmanı salardı. Bu katman şişer, kabarır, renk değiştirir, birkaç dakikada da bulut kıvrı m larının hayret verici bir benzerini üretiverirdi. O dev “nesne” öyküncenin üstüne kızılımsı bir gölge düşürür, dorukları dalga dalga olur, gerçek bulutun hareketinin hep karşı yönünde bükülür dururdu. Öykünceleri böyle davrandıranın ne olduğunu bilebilmek için Gicsc hiç kuşkusuz sağ elini gözden çıkarırdı. Ama bu “yalıtılmış” yaratıklar, öyküncenin insan kökenli nesnelerle “uyarılınca” sergilediği çılgınca etkinliğin yanında hiç kalırdı.</p>

  <p class="calibre7">Tıpkıyapım süreci sekiz dokuz millik yarıçap içindeki bir nesneyi içine alırdı. Eşörnek, çoğunlukla özgünün büyütülmüş bir tıpkısı olur, özgün biçimler bazen kabaca örnek alınırdı. Hele makinelerin tıpkı üretimi gülünç denecek basitleştirmeler içerirdi, aslında birer karikatürdü bunlar. Eşörnek hep aynı renksiz zardan yapılmış olurdu. Zar katmanı yüzeydeki oluşumların üstünde kayar, tabanına sanki incecik, seyrek göbekbağlarıyla ilişmiş gibi gözükürdü. Sürünür, kendi üstüne katlanır, şişer büzülür, sonunda en karmaşık biçimlere bürünürdü. İster uçak, ister kafes, isterse sıradan bir direk olsun, hepsi aynı hızla üretilirdi. İnsanlarca uyarılmazdı öykünce, aslında hiçbir canlı maddeye tepki göstermezdi. Deneysel amaçlarla gezegene getirilmiş bitkileri hiç örnek almamıştı. Ama örneğin bir kukla, bir taş bebek, kabartma bir köpek, herhangi bir maddeden oyulmuş bir ağaç buldu mu hemen tıpkısını üretirdi.</p>

  <p class="calibre7">Gözlemci, öyküncenin “uysallığının” bir işbirliği belirtisi olmadığını hiç unutmamalıydı, çünkü asla tutarlı değildi öykünce. En gelişmiş öyküncenin bile dinlenme günleri vardı. Bu günlerde yavaş çekimle “yaşar”, nabzı yavaşlardı (nabız atışı çıplak gözle görülemez, ancak hızlıçekim filmi yakından incelendiğinde belli olurdu. Bu filmler her “atışın” ikişer saat aldığını göstermişti).</p>

  <p class="calibre7">“Dinlenme günlerinde”, özellikle de kocamışsa, öykünceyi incelemek pek kolay olurdu. Çünkü okyanusa tutunan tabanı, kendisinden türeyen yumrular gibi görece katılaşmış olur, insanın sağlamca ayak basmasına olanak verirdi. Faaliyet dönemlerinde de öyküncenin içinde kalmak olanaklıydı, ama bu sıralarda görüş olanağı hemen hemen ortadan kalkardı, çünkü tepedeki zar katmanının yırtıklarından sürekli jelatinsi, beyaz bir toz dökülürdü. Kaldı ki zarın aldığı biçimleri yakın gözle ayırt etmek, öncelikle uçsuz bucaksız ölçeği yüzünden olanaksızdı. En küçük “eşörnek” bir dağ büyüklüğünde olurdu. Üstüne üstlük kalın, jelatinsi bir kar örtüsü öyküncenin tabanını hızla kaplar, mantarsı halı ancak saatler sonra katılaşırdı (bileşimi sünger taşından da hafif olduğu halde, bu “donmuş” kabuk bir insan ağırlığını çekebilirdi). Sorun şuydu ki, eğer özel gereçler yoksa, kimi karman çorman sıra sütunları, kimi de taşlaşmış kazanları andıran içiçe geçmiş çatkıların, kocaman yarıkların karmaşasında kaybolma tehlikesi vardı. Gün ışığında bile yönünü yitirmek işten değildi, çünkü “öyküncel patlamalarla” atmosfere doğru fırlatılmış bembeyaz tavanını güneş ışıkları delip geçemezdi.</p>

  <p class="calibre7">Şölen günlerinde ise (hem bilim adamı hem öykünce için) unutulmaz bir gösteri gelişirdi. Öykünce bir üstünyapıma girişir, sanki düş evrenlerinde uçup giderdi. Belli bir nesneden esinlenen ana tema üzerinde sayısız çeşitleme döktürür, saatler boyu eğlene eğlene nakış gibi işler, “biçimsel zenginleştirmede” bulunurdu. Bunlar nonfigüratif sanatçıda hayranlık uyandırır, yapıtın sergilenişinde tek bir ortak tema bile yakalamayı beceremeyen bilim adamındaysa umarsızlık yaratırdı. Öykünce “ilkel basitleştirmeler” üretebileceği gibi “barok” sapkınlıklara da kapılabilir, aşırı, abartılmış bir neşeyle ve ruh parlaklığıyla dolu coşku nöbetlerine girerdi. Kocamış öykünceler çok gülünç biçimler yaratma eğilimindeydi. Yine de bunların fotoğraflarını görünce kahkahayı basmak içimizden zor gelirdi, çünkü önümüze serdikleri bilmece eğlenceli olamayacak denli tedirginlik vericiydi.</p>

  <p class="calibre7">!lk araştırma yıllarında bilim adamları, sözcüğün tam anlamıyla öyküncelerin üzerine atılmışlardı. Okyanusun açık penceresi, iki uygarlık arasında umutla beklenen iletişimi kurmanın en iyi olanağı diye söz ediliyordu bunlardan. Ama kısa sürede kabullenmek zorunda kalınmıştı ki en küçük iletişim umudu yoktu, çünkü tüm süreç birtakım biçimlerin tıpkıüretimiyle başlayıp yine öyle bitiyordu. Bir çıkmaz sokaktı öykünceler.</p>

  <p class="calibre7">Örtük bir insanmerkezciliğe ya da hayvanmerkezciliğe sürüklenme yolları açılınca türlü okyanusal oluşumları “duyu organı”, hatta okyanusun “kolu bacağı” diye niteleyen bir dolu düşünce okulu türemişti. Maartens ve Ekkonai gibi işinin ehli adamlar Giese’in “omurgamsılar”ıyla “çevikçe”lerini bir süre böyle adlandırmıştı. Atmosfer içinde yaklaşık iki mil yükselen yumrukları kol bacak gibi görecek kadar cüretli olanlar depreme de Yer kabuğunun beden eğitimi diyebilirdi bal gibi!</p>

  <p class="calibre7">Giese’in kitabındaki tam üç yüz bölüm, canlı okyanusun yüzeyinde beliren ve herhangi bir gün boyunca düzinelercesine, hatta yüzlercesine rastlanabilecek standart oluşumları sınıflandırıyordu. Bakışıkçalar -Giese okulunun terminoloji ve tanımlarım kullanmayı sürdürelim- en az “insansı” oluşumlardı, yani Yer’deki hiçbir şeye en ufak benzerlikleri yoktu. Bakışıkçaların incelenmeye başladığı sıralarda okyanusun saldırgan olmadığı, plazmal gelgitlerin, en delifişek araştırmacıyı bile yutmaya kalkışmayacağı artık anlaşılmıştı (mekanik hatalardan doğan kazalar dışında tabii). Uzatankasların, omurgamsıların, bulutlar arasında salma salma göğe doğru uzayan Yakup merdivenlerinin yuvaksı gövdesinin bir yanından öbürüne tam güvenlik içinde uçmak olanaklıydı: Plazma, yabancı cisimlere yol açmak için ses hızıyla geri çekiliyordu. Okyanus yüzeyinin altında bile derin oluklar açılıyordu (çok büyük enerji harcanıyordu bunun için, Scriabin’in ölçümlerine göre 10w erg). Yine de bakışıkçalara girmek için ilk deneme en yüksek sakınganlık ve disiplinle yürütülmüş, boşuna olduğu anlaşılan bir alay güvenlik önlemi alınmıştı. Yer’deki her okul çocuğu bu öncülerin adını ezbere bilirdi.</p>

  <p class="calibre7">Dev bakışıkça oluşumlarını tehlikeli kılan karabasan gibi görünüşleri değildi aslında, fizik yasalarının bile geçersiz kaldığı yapılarının bütünüyle kararsız, maymun iştahlı oluşuydu. Canlı okyanusun akıl sahibi olduğu kuramı, en katı yandaşlarım, bakışıkçaların kestirilmez derinliklerine dalacak cüreti göstermiş bilim adamları arasında bulmuştu.</p>

  <p class="calibre7">Bakışıkçanın doğumu apansız bir püskürme gibi olurdu. Daha bir saat önceden onlarca mil karelik alanda okyanus sanki perdahlanır, ışıldamaya başlardı. Yine de akışkan kalır, dalgaların ritminde bir değişme olmazdı. Perdahlanma zaman zaman bir çevikçeden arta kalan oluğun yanıbaşında oluşurdu. Okyanusun parıltılı kını kabarır, uçsuz bucaksız bir kabartı biçimini alır, göğü, güneşi, bulutları, tüm ufku, değişen, renkten renge giren görüntülerin oluşturduğu bir alacayla yansıtırdı. Işınların dağılışı resimli dürbünlere taş çıkartan bir renk oyunu yaratırdı.</p>

  <p class="calibre7">Işığın bakışıkçalar üstündeki etkisi mavi gün ve kızıl günbatımı sırasında özellikle çarpıcıydı. Gezegen, an be an oylumlanan ikizler doğuruyordu adeta. Yalım yalım parlayan dev küre, genişlemesinin sınırına tam erişecekken tepesinden çatlar, dikine yarılmaya başlardı. Bu henüz dağılıp parçalanma değildi, o daha sonra gelir ve topu topu birkaç saniye sürerdi. “Çiçek zarfı aşaması” denirdi buna. Ardından, göğe doğru yükselen zarsı kemerler içe katlanır, birbirine örülür, hummalı bir etkinliği sarmalayan kalın çeperli bir gövde oluştururdu. İlk kez yetmiş kişilik Hamalei sefer grubunca incelenen gövdenin tam ortasında dev ölçekte bir çoklubillurlaşma süreci, çoğunlukla “belkemiği” diye adlandırılan (ben bu terimi aykırı bulurum) bir eksen yükseltirdi. Bu orta direğin akıllara durgunluk veren mimarisini ayakta tutan, gepgeniş yarıklardan durmadan fışkıran jelatinsi, neredeyse sıvı kıvamındaki dikine merdanelerdi. O arada bütün gövde kocaman hava kabarcıklarıyla fokurdayan karsı bir köpük kuşağıyla çevrelenir, bütün bu sürece kesintisiz, kasvetli bir kükreyiş eşlik ederdi. Merkezden çevreye doğru sapasağlam payandalar uzanır, okyanusun derinliklerinden yükselen adeta yeni haddeden geçmiş bir maddenin akıntılarıyla kaplanırdı. Aynı anda jelatinsi kaynarcalar oynak sütunlara dönüşür, tüm çatkının topluca devinimiyle inceden inceye saptanmış noktalara doğru salkım salkım uzanan sarmaşık filizler çıkarmaya başlardı: Bunlar ana rahmindeki canlının solungaçlarını anımsatırdı, ama düşlere özgü bir hızla kendi çevresinde döner pembemsi “kan” damlalarıyla koyu yeşil bir salgı bırakırdı.</p>

  <p class="calibre7">Bakışıkça artık en yabanıl özelliğini sergilemeye koyulurdu - birtakım fizik yasalarını “canlandırma”, bazen de bu yasaları yalancı çıkarma özelliğini. (Hiçbir bakışıkçanın asla benzeri olmadığını, her birinin geometrisinin canlı okyanusun eşsiz bir “ilkyapımı” olduğunu unutmayalım.) Bakışıkçanın içi “anıtsal makinelerin” üretildiği bir yapımevine dönerdi. O yapılar böyle adlandırılsa da insan soyunun üretme yetisi içinde olan hiçbir makineye benzemezdi. Adlandırmanın nedeni, tüm bu etkinliğin sonlu amaçları oluşu, dolayısıyla bir bakıma “mekanik” oluşuydu.</p>

  <p class="calibre7">Okyanusal maddeden yapılmış kaynarcalar, galerilerle geçitlerden oluşan üç boyutlu birer ağ örgüsü ya da birer sütun biçiminde katılaşıp, zarlar da katlardan, duvarlardan, kemerlerden dokunmuş içinden çıkılmaz birer örüntüye dönünce bakışıkça bu ada hak kazanırdı: Tüm çatkı, birbirini en küçük ayrıntıya dek tıpatıp yansıtan iki parçaya ayrılmış olurdu.</p>

  <p class="calibre7">Yirmi otuz dakika sonra, eksen yatayla sekiz on derecelik bir açı oluşturuncaya kadar eğildiğinde dev yapı usulca alçalmaya başlardı. (Bakışıkçaların boyutu değişirdi, ama ta ban batmaya başladığı sırada en küçüğü bile yarım mil yüksekliğe erişir, millerce öteden izlenebilirdi.) Sonunda yapı durallaşır, bir bölümü okyanusun altında kalan bakışıkçanın etkinliği dururdu. Böylece doruğun yanıbaşından, kubbe biçimindeki çatıdan yükselen çok sayıda deveboynunun birinden dalarak tam güvenlik içinde bakışıkçayı incelemek olanaklı olurdu. Tamamlanmış bakışıkça, kimbilir hangi transandental denklemin uzaysal benzeşini andırırdı.</p>

  <p class="calibre7">Herkes bilir ki her denklem Euklidesci olmayan geometrinin figüratif diliyle anlatılabilir, üç boyutlu olarak da canlandırılabilir. Bu yorum bakışıkçayı Lobachevsky’nin konileriyle ve Riemann’ın eksi eğrileriyle ilişkilendiriyordu ama yaratının insan imgelemine sığmayan karmaşıklığı o ilişkiyi pek zayıflatıyordu. Bakışıkça son biçimiyle birkaç mil küplük bir hacim kaplar, tüm matematik dizgemizin sınırlarını aşardı. Üstelik böylece ulaşılan ölçek dört boyutluydu, çünkü denklemlerin temel terimlerinde, belli bir süreyi kaplayan içsel değişikliklerde anlatımını bulan zamansal bir simgeleştirme kullanılmaktaydı.</p>

  <p class="calibre7">Bakışıkçanın, bizlerin kavrayamadığı bir amaçla çeşitli ölçümler yapan canlı okyanusun bir tür “bilgisayarı” olduğunu varsaymak çok doğaldı. Fremont’un şimdi gözden düşmüş olan kuramı buydu. Çekici bir hipotezdi bu, ama canlı okyanusun, her parçasının sonsuz durulukta bir analitik dizgede kontrollü birer öğe olarak vazgeçilmez işlevi olduğu insanüstü püskürüşler aracılığıyla maddenin, kozmosun, varoluşun sorunlarını incelediği düşüncesini desteklemek olanaksız gözüküyordu. Gerçekten de bu aşırı basitleştirilmiş (kimilerine göre çocukça) kavramı sayısız olgu yalanlıyordu.</p>

  <p class="calibre7">Bakışıkçayı başka düzleme taşıyarak “resmetmek” için de sayısız girişimde bulunulmuş, Averian’ın sergilemesi özellikle alkış toplamıştı. Görkemli Babil çağından kalma, ama bir tür canlı, evrimleşme yetisi olan duyumlu bir tözden yapılmış dev bir yapı düşünelim, diyordu Averian. Bu yapının mimarisi bir dizi aşamadan geçiyor, önce Yunan, sonra da Roma yapım tarzının biçimlerini ediniyordu. Sütunlar dal gibi uzanıp daralıyor, çatılar giderek hafifliyor, yükselip eğriliyor, kemerler önce kesik, köşeli birer parabol çizdikten sonra birden ok biçiminde kırılıyordu: Böylece Gotik doğuyor, olgunlaşıyor, zamanı gelince de yeni biçimlerin önünü açıyordu. Çizgilerin süssüzlüğü, kükrercesine serpilen yeni çizgi ve biçimlerin görkemleriyle sona eriyor, Barok alıp başını gidiyordu. Bu ilerleyiş sürdükçe -nitekim evrimleşen bir organizmanın yaşamındaki evreler gibi ardışık değişinimler gözleniyordu- uzay çağının mimarisine erişiyor, bakışıkçaları kavramakta da bir parça yol alınıyordu belki.</p>

  <p class="calibre7">Ama bu sergileme ne denli genişletilip yetkinleştirilse ele (anlatılanları maket ve filmlerle görselleştirmek için de bazı denemeler yapılmıştı) karşılaştırma yüzeysel kalıyordu. Kaçamaklı, yanıltıcı bir açıklamaydı bu. Bakışıkçanın, yerkürenin bugüne dek ürettiği üreteceği hiçbir şeye benzemediği temel olgusunu göz ardı ediyordu.</p>

  <p class="calibre7">İnsan aklı ancak pek az şeyi aynı anda sindirebilirle yetisindedir. Ancak şuracıkta ve şu anda önümüzde olup biteni görebilir, ne ölçüde bütünleşmiş, ne ölçüde birbirini tamamlıyor olsa da bu süreçler silsilesine zihnimizde asla eşanlı yer veremeyiz. Dolayısıyla algılama yetilerimiz ele pek basit olgular karşısında bile sınırlıdır. Tek insanın yazgısı anlamla dolup taşabilir, birkaç yüz kişininki az da olsa yine anlamlı olabilir, ama binlerce, milyonlarca insan tekinin öyküsü, sözcüğün geçerli hiçbir anlamıyla asla anlam taşımaz. Bakışıkça ise milyon, hatta milyar üzeri N idi: Kavrayış ötesindeydi. Her biri on Kronecker birimi sığasında uçsuz bucaksız dehlizlerden geçer, araştırma ışıklarının parlaklığında renkten renge bürünerek yükseklerde kanat çırpan kirişlerin uçuşunu, çapraz inerek asla yanılmaksızın birbirini dengeleyen esnek kubbeleri izleyebilmek için, soluk alıp veren kemerlerin büklümlerine tutuna tutuna, kuşlar gibi boynumuzu uzata uzata, sürüyle karınca misali emeklerdik yalnızca. Gördüğümüz bir tek anın yetkinliğiydi, o kadar. Çünkü burada, her şey gelip geçer, sonunda sönüp giderdi. Çok kesin bir ereğe doğru eşanlılaştırılmış devinimdi bu mimarinin özü. Sürecin yalnızca bir bölümünü gözleyebilir, bir devler orkestrasında yalnızca bir tek telin titreşimini duyar gibi. Yukarıda ve aşağıda, algılamanın da imgelemin de sınırlan ötesinde, adeta matematiksel kontrpuanla yazılmış bir partisyon gibi içiçe geçmiş binlerce, milyonlarca eşanlı dönüşümün sürüp gittiğini bilirdik, ama asla, kavrayamazdık. Geometrik bir senfoni gibi tasarlanmıştı her şey, ama onu işitecek kulak yoktu bizde.</p>

  <p class="calibre7">Ancak uzaktan bir bakış tüm süreci gözler önüne serebilirdi belki, ama bakışıkçanın dış örtüsü, yaratımın kesintisiz olduğu, yaratılanın yaratana dönüştüğü, kule gibi yükselen çatkılarla ve millerce uzaklıkla ayrılan karşıt kutuplarda kesinlikle tıpatıp “ikizlerin” doğduğu inanılmaz büyüklükteki iç matrisi gizlerdi bizden. Senfoni kendi kendini besteler, son vuruşlarını da kendisi yazardı. Dehşet vericiydi o son vuruşları izlemek. Kim gözlese sanki bir trajedinin, bir kitle kırımının karşısında sanırdı kendini. İki ya da üç saat içinde -asla daha uzun sürmezdi- canlı okyanus saldırıya geçerdi. Perdahlanmış yüzeyi burgaçlanmaya, kırış kırış olmaya başlar, kurumuş köpük yeniden sıvılaşır, fokurdamaya koyulur, bölük bölük dalgalar ufkun her noktasından içeri boşalırdı. Ne bulursa yutmaya hazır ağızları, doğum öncesi öykünceyi kuşatan açgözlü dudaklardan kat kat daha büyüktü. Bakışıkçanın batık tabanı sıkışır, dev yontu, gezegenin çekim alanından fırlayacakmış gibi yükselir, yükselirdi. Okyanusun üst katmanlarındaki hareketlilik de iki katına çıkar, dalgalar bakışıkçanın her bucağını yalayacak biçimde durmadan yükselirdi. Bakışıkçayı dört yandan sarar, katılaşır, her açıklığı tıkardı. Ama bu saldırı içerideki görünümün yanında hiç kalırdı. Önce yaratım süreci bir anda kesilir, ardından “panik” başlardı. Devingen biçimlerin düzenli örülüşü, düzlem ve çizgilerin uyumlu raksı hızlanır, bakışıkçanın adeta tehlike karşısında belli bir görevi tamamlamak için ivedilendiği izleniminden insan kurtulamazdı. Kubbenin gururlu yayı sendelemeye, sarsılmaya başlayıp kemerler de bel vere vere sarktıkça, “yanlış notalar” -eksik kalmış, ezihvermiş biçimler- endamlarını gösterdikçe, bakışıkçanın başkalaşım ve deviniminin uyandırdığı korku ve huşu da şiddetlenirdi. Can çekişmeyi andıran bir kükreyiş görünmez derinliklerden yükselir, daracık oluklarda yankılanır, yerle bir olan kubbeler arasında gürlerdi. Bu katılmaların durmadan artan şiddetine karşın gözlemci öylece çakılmış kalırdı yerinde. Derinlerden yücelip binlerce dehliz arasında uluya uluya dolaşan kasırganın gücüydü dev yapıyı ayakta tutan. Biraz sonra boyun eğmeye, parça parça olmaya başlardı. Son çırpınışlar, burkulmalar, kör, gelişigüzel katılmalar görülürdü. Kemirilmiş, süklüm püklüm olmuş, kökünden sarsılmış dev, usul usul batıp gözden kaybolur, ondan boşalan alan köpük çevrintileriyle kaplanırdı.</p>

  <p class="calibre7">Peki ne anlama geliyordu bütün bunlar?</p>

  <p class="calibre7">Gibarian’ın asistanı olarak görev yaptığım günlerdeki bir olayı anımsardım hep. Aden’deki Solaris Enstitüsü’nü gezen bir grup öğrenci ana kitaplık salonundan geçiyor, sol yanı baştan başa kaplayan mikrofilm raflarını izliyordu. Görüntülerde ölümsüzleşmiş yığınla olayın yanısıra çoktan yitip gitmiş bakışıkçalardan da parça bölük görüntüler bulunduğunu söylemişti kılavuz - tek tek pozlar değil, bütün bütün makaralardı bunlar, hem de doksan bin adet!</p>

  <p class="calibre7">Tombul bir kızcağız (on beşinde gibiydi, sorgularcasına merakla bakıyordu gözlüğünün üstünden) ansızın sorduydu: ‘Peki neden bütün bunlar?’</p>

  <p class="calibre7">Ardından gelen sıkıntılı sessizlik boyunca kadın öğretmen oyunbozan öğrencisine azarlayan bir bakış fırlatmakla yetinmişti. Kılavuz olarak görevli Solarisçilerden kimse (ben de onlardan biriydim) soruya yanıt bulamamıştı. Her bakışıkça benzersizdi ve can evindeki gelişmeleri önceden kestirmek olanaksızdı genellikle. Bazen hiç ses çıkmazdı. Kırılma indisi bazen yükselir bazen düşerdi. Bakışıkçanın yürek atışları bir çekim gücü yaratıyormuş gibi, ritmik nabız atışlarına çekim etkisindeki yerel değişimler eşlik ederdi kimi zaman. Kimi zaman da pusulalar çılgıncasına fınldamaya başlar, iyonlaşmış katmanlar yerinden sıçrayarak yitip giderdi. Bu listenin sonu yoktu. Dahası, bakışıkçalar bilmecesini bir gün çözsek bile o kez de bakışımsızlarla boğuşmaya sıra gelecekti!</p>

  <p class="calibre7">Bakışımsızlar da bakışıkçalada aynı biçimde doğar ama başka türlü sonuçlanırdı. Titreyişlerden, çırpınışlardan, ürperişlerden başka şey gözükmezdi iç süreçlerde. Yine de bilirdik ki, bakışımsızın bağrında, fizik yasalarına meydan okurcasına hızla ilerleyen ve “dev kuantik olaylar” diye adlandırılan şaşırtıcı işlemler sürüp gitmektedir. Bazı iç boyutlu atom modelleriyle yapılan matematiksel analojiler öylesine kararsız, öylesine gelip geçiciydi ki, düpedüz rastlantısal değilse bile ikincil önemde görerek bir yana itiyordu bazı yorumcular o analojileri. Bakışımsızların on beş yirmi dakikalık kısacık bir ömrü olurdu. Ölümüyse bakışıkçalarm göçüşünden de daha düş kırıcı, daha iç karartıcıydı: Tüm dokusuna yayılan kasırga ulumasıyla birlikte kalın, kopkoyu bir akışkan fışkırır, iğrenç bir görünümle çağıldar, her şeyi tiksindirici, fokur fokur bir köpüğe gömerdi. Ardından, bir çamur püskürüşüne eşlik eden bir patlamayla enkaz yığını göğe fışkırır, kaynayan okyanusun üzerine ağır ağır dökülürdü. Döküntüler bazen patlama merkezinden millerce ötede bulunur, kurumuş, sararmış, düzleşmiş, kıkırdak parçalarını andırırdı.</p>

  <p class="calibre7">Okyanusun çok daha ender ve çok daha değişken ömürdeki diğer yaratıları ana gövdeden büsbütün ayrılırdı. “Bağımsızların” ilk örnekleri -yanlışlığı daha sonra kanıtlanmak üzere- okyanus derinliklerindeki yaratıkların kalıntıları olarak tanımlanmıştı. Sonu gelmez çeşitlilikteki biçimler çoğunlukla bir çevikçenin oynak gövdesinden fırlayarak uçmaya koyulan çok kanatlı kuşları anımsatırdı. Ama Yer kökenli önkavramlar Solaris’in gizlerini aralamakta hiç işe yaramıyordu. Bir adacığın kayalık yüzeyinde ara sıra yabanıl, ayı balığını andıran gövdeler peydahlanır, bunlar ya güneşin altına sırtüstü serilir ya da tembel tembel gerisin geri sürünüp okyanusa dönerdi.</p>

  <p class="calibre7">İnsanın Yer’deki deneyimlerinden kaynaklanan izlenirnlerden kurtuluş yoktu. Okyanusla bağlantı olasılığı gitgide azalıyordu.</p>

  <p class="calibre7">Araştırmacılar bakışıkçaların yüzlerce mil derinlerine inmiş, buralara ölçme aygıtları, uzaktan kumandalı kameralar yerleştirmişlerdi. Yapay uydular öyküncelerk uzatankasların doğuşunu saptamış, büyüme ve yok oluşlarının görüntülerini gerçeğe sadık biçimde sunmuştu bizlere. Kitaplıklar dolup taşıyor, arşivler kabarıyor, bütün bu belgeleme genellikle çok pahalıya patlıyordu. Kötü ünlü bir facia, Giese ile birlikte yüz altı insanın yaşamına mal olmuştu: Bakışıkça olduğundan en küçük kuşku bulunmayan bir oluşumu incelerken ansızın bakışımsızlara özgü bir sürecin kıyımına uğramıştı adamlar. Yapışkan bir çamur püskürtüsü iki saniyede yetmiş dokuz adamla tüm araç gereçlerini yutmuştu. Alanı uçak ve helikopterlerle tarayan yetmiş yedi görevli de püskürtüye yakalanmıştı.</p>

  <p class="calibre7">Yüz Altılar Patlaması’nın ertesinde Solaris araştırmaları tarihinde ilk kez okyanusa termonükleer bir saldırı düzenlenmesini öneren toplu istemler gelmeye başlamıştı. Böylesi bir karşılık öç almaktan çok kıyıcılık olurdu, çünkü kavrayamadığımız şeyi yok etmek anlamına gelirdi. Tsanken’in hiçbir zaman resmen doğrulanmayan muhtırası böyle bir önerge üzerine yapılan ilk oylamanın olumsuz sonuçlanması yönünde belki etki de bulunmuştu. Tsanken, Giese’in yedek ekibinin başındaydı ve yolunu saptıran bir iletim yanlışı sayesinde kurtulmuş, patlamadan birkaç dakika sonra, kapkara mantar bulutu daha oradayken facia alanına ulaşmıştı. Nükleer saldırı önergesi verildiğini öğrenir öğrenmez, sağ kalan on dokuz kişiyle birlikte Istasyon’u havaya uçurma tehdidinde bulunmuştu.</p>

  <p class="calibre7">Şimdiyse Istasyon’da yalnızca üç kişiydik. Uydular aracılığıyla yürütülmüştü Istasyon’un inşası. Çok daha etkileyici yapıları okyanus birkaç saniyede yaratıyor olsa bile insan soyunun gurur duymakta haklı olduğu teknik utkulardan biriydi o. İki yüz metre çapında bir yuvarlaktı; orta bölümünde dört, çember bölümündeyse iki katı vardı. Okyanusun kendi çekim alanını dengelemek üzere programlanmış gravitörlerce yüzeyden beş yüz ile bin beş yüz metre yüksekte tutuluyordu. Başka gezegenlerin çevresinde yörüngede bulunan sıradan İstasyonlarla büyük yapay uyduların da taşıdığı gereçlerin yanısıra, yeni plazmal kabarışların ilk belirtisinde çelik yuvarlağı stratosfere fırlatabilecek yardımcı güç devrelerini devime geçiren ve okyanus yüzeyinin en ulak kıpırdanışlarına duyarlı özel radar aygıtlarıyla donatılmıştı.</p>

  <p class="calibre7">Ama bugün, sadık “konuklarımızın” da varlığına karşın, İstasyon pek garip biçimde metruk haldeydi. Robotlar alt kattaki depo bölmelerine kapatılalı -bunun niçinini hâlâ anlayamamıştım- hayalet gemimizin mürettebatından tek kişiye rastlamaksızın ortalıkta dolaşmak olanaklıydı.</p>

  <p class="calibre7">Giese’in dokuzuncu cildini rafa koyduğum sırada plastik kaplamalı çelik zemin ayaklarımın altında titremeye başladı. Bir an kımıldamadan durdum, titreşim kesildi. Kitaplık diğer odalardan tümüyle yalıtılmıştı, titreşimin tek kaynağı Istasyon’dan ayrılan bir mekik olabilirdi. Bu düşünce beni yeniden gerçekliğe döndürdü. Sartorius’un önerisini kabul ederek İstasyon’dan ayrılma konusundaki kararımı daha vermemiştim. Planı yalandan onaylar gözükerek aramızdaki çatışmanın patlak vermesini yalnızca biraz ertelemiştim, çünkü Rheya’yı esirgemeye kararlıydım. Bununla birlikte Sartorius’un başarı şansı yine de yok değildi. Kuşkusuz onun nitelikli bir fizikçi olma üstünlüğü vardı, bense okyanusun üstünlüğü üzerine hesap yapmak gibi alay uyandıran bir konumdaydım. Bir saat boyunca mikrofilm metinlerini dikkatle inceledim; nötrino fiziğinin hiç de aşina olmadığım diliyle boğuşmaya giriştim. Deneme önce pek umutsuz gözüktü: Nötrino alanlarıyla ilgili en az beş güncel kurarn vardı, hiçbirinin nihai olmadığına da bu sayı yeterli kanıttı. Ama sonunda ayağımı basabileceğim sağlam gözüken bir dayanak buldum. Bir sürü denklemi süratle kâğıda aktarmaya koyuldum. Kapının vurulduğunu duyana dek sürdü bu. Hemen kalkıp kapıyı hafifçe araladım, Snow’un kan ter içindeki yüzüyle ardındaki bomboş koridorla karşılaştım.</p>

  <p class="calibre7">‘Evet, benim,’ dedi. Sesi boğuktu, kan çanağına dönmüş gözlerinin altında koyu koyu şişler gözüküyordu. Üstünde parlak kauçuktan bir antiradyasyon önlüğü ile esnek askılarla duran aynı eskimiş pantolon vardı.</p>

  <p class="calibre7">Snow’un bakışı ikircikli ikircikli çember biçimi odada dolaştı, öteki uçta Rheya’nın oturduğu koltukta duraladı, sonra bana döndü. Gözkapağımı algılanmaz biçimde indirdim. O başını salladı, ben teklifsizce konuştum:</p>

  <p class="calibre7">‘Rheya, gel Doktor Snow’la tanış... Snow - eşim.’</p>

  <p class="calibre7">‘Ben... ben yalnızca sıradan bir üyesiyim mürettebatın. Çok dolaşmam... Kekeledi, güç bela ağzından çıkardı söz cülderi: ‘Daha önce sizinle tanışma fırsatını bulamamamın nedeni bu...’</p>

  <p class="calibre7">Rheya gülümsedi, elini uzattı. Snow şaşkınlıkla sıktı bu eli. Birkaç kez gözünü kaptı, Rheya’ya bakakalmış, dili tutulmuş, duruyordu öylece. Sonunda kolundan tuttum.</p>

  <p class="calibre7">‘Özür dilerim,’ dedi Rheya’ya. ‘Seninle bir iki şey konuşmak istiyorum Kelvin.’</p>

  <p class="calibre7">‘Elbette.’ (Benim dingin görünüşüm de çirkin bir sahtecilikti yalnızca, ama başka ne yapabilirdim ki?) ‘Bize aldırma, Rheya. İş konuşacağız...’</p>

  <p class="calibre7">Snow’u odanın uzak yanındaki iskemlelerden birine götürdüm, Rheya da demin benim olduğum koltuğa oturdu, başını kitabından kaldırıp bizi gözetleyebileceği biçimde koltuğu biraz kaydırdı. Sesimi alçalttım.</p>

  <p class="calibre7">‘Bir haber mi var?’</p>

  <p class="calibre7">‘Nikahı bozdum’ diye mırıldandı. Birkaç gün öncesine dek birinin söze böyle girdiğini duysaydım gülmekten kırılırdım herhalde, ama İstasyon mizah duygumu da köreltmişti. ‘Dün sabahtan beri sanki yıllar geçti,’ diye sürdürdü. ‘Ya sen?’</p>

  <p class="calibre7">‘Hiç.’ Sözcük bulamıyordum. Snow’u seviyordum ama ona güvenmiyordum, daha doğrusu ziyaretinin amacına güvenmiyordum.</p>

  <p class="calibre7">‘Hiç mi? Kuşkusuz.. .’</p>

  <p class="calibre7">‘Ne?’ Anlamazlıktan geldim.</p>

  <p class="calibre7">Gözleri yarı kapalı, soluğunu suratımda duyurana dek yaklaştı bana.</p>

  <p class="calibre7">‘Bu iş hepimizi şaşkına çevirdi, Kelvin. Sartorius’la bağlantı kuramıyorum. Sana yazdıklarımdan başka bildiğim yok, onu da bana şu kısa toplantımızdan sonra söylemişti...’</p>

  <p class="calibre7">‘Videofon bağlantısını mı kesti?’</p>

  <p class="calibre7">‘Yo, onun tarafında bir kısa devre oldu. Bilerek o da yapmış olabilir ama...’ Yumruğunu sıkıp dudaklarını da şeytanca kıvırarak birine vurmak üzereymiş gibi yaptı. ‘Kelvin, buraya şunun için geldim... Niyetin ne?’</p>

  <p class="calibre7">‘Mektubuna yanıtımı istiyorsun. Pekâlâ, uçuşa çıkacağım, reddetmeni için bir neden yok. Yalnız hazırlanıyordum...’</p>

  <p class="calibre7">‘Yo,’ diye kesti sözümü. ‘Bu değil...’</p>

  <p class="calibre7">‘Ne peki? Devam et.’</p>

  <p class="calibre7">‘Sartorius doğru iz üzerinde olabileceği kanısında,’ diye mırıldandı. Gözlerini benden ayırmıyordu, olduğum yerde öylece durmak, teklifsiz gözükmek zorundaydım. ‘Her şey onunla Gibarian’in düzenlediği X-ışını deneyiyle başladı, biliyorsun. Bu bir başkalaşıma yol açmış olabilir...’</p>

  <p class="calibre7">‘Ne gibi bir değişme!’</p>

  <p class="calibre7">‘Işınları doğrudan okyanusa gönderdiler. Yoğunluk yalnızca önceden belirlenmiş programa göre ayarlandı.’</p>

  <p class="calibre7">‘Biliyorum. Nilin ve başkalarınca da yapılmıştı bu şimdiye kadar.’</p>

  <p class="calibre7">‘Evet, ama diğerleri düşük enerjiyle çalışmıştı. Bu kez elimizde ne var ne yok kullandılar.’</p>

  <p class="calibre7">‘Bu sorun çıkarabilir işte... çünkü hem dörtlü sözleşmeyi hem de Birleşmiş Milletler.. .’</p>

  <p class="calibre7">‘Hadi Kelvin, sen de benim gibi biliyorsun ki bunun hiç önemi yok artık. Gibarian öldü.’</p>

  <p class="calibre7">‘Ve Sartorius onu günah keçisi yapıyor, öyle mi?’</p>

  <p class="calibre7">‘Bilmiyorum. Bu konuda konuşmadık Sartorius konukların geldiği saatlere kafayı takmış. Hep uykudan kalktığımızda geliyor konuklar, bu da okyanusun özellikle uyuduğumuz saatlerle ilgilendiğini ve örüntülerini de bu sırada konumlandırdığını akla getiriyor. Sartorius ise uyanık benliklerimizi, bilinçli düşüncelerimizi göndermek istiyor. Anladın mı?’</p>

  <p class="calibre7">‘Postayla mı gönderecek?’</p>

  <p class="calibre7">‘Nüktelerini kendine sakla. Düşündüğü şu: X-ışınlarının yoğunluğunu birimizden alınmış bir elektroensefalografa bağlayarak ayarlayacak.’</p>

  <p class="calibre7">‘Ha!’ Kafamda ışık yanmaya başlamıştı. ‘Ve o birimiz de benim.’</p>

  <p class="calibre7">‘Evet, Sartorius seni düşünüyor.’ ‘Göğsümün kabardığını söyle ona.’ ‘Yapacak mısın bunu?’</p>

  <p class="calibre7">Duraksadım. Kitabına iyice dalmış gözüken Rheya’ya bir bakış attı Snow. Benzimin solduğunu hissettim. ‘Evet?’ diye ekledi.</p>

  <p class="calibre7">‘İnsan soyunun yüceliği üzerine vaaz vermek için X-ışınlarını kullanma düşüncesi bana kesinlikle gülünç geliyor. Sen o kanıda değil misin?’</p>

  <p class="calibre7">‘Ciddi mi söylüyorsun?’</p>

  <p class="calibre7">‘Evet.’</p>

  <p class="calibre7">‘Tamam,’ dedi. Onun da düşüncesiyle çakışmışım gibi gülümsüyordu, ‘öyleyse plana karşı mısın?’</p>

  <p class="calibre7">Yüzündeki anlatım nasılsa hep benden bir adım ilerdeymiş gibiydi.</p>

  <p class="calibre7">‘Pekâlâ,’ diye sürdürdü. ‘Bir plan daha var - bir Roche aygıtı yapmak.’ ‘Yokedici ha?’</p>

  <p class="calibre7">‘Evet. Sartorius şimdiden ilk ölçümleri yapmış. Olabilir gibi gözüküyor, hatta öyle büyük bir enerji harcamayı gerektireceğe benzemiyor. Aygıt sınırsız bir süre için günün yirmi dört saatinde çalışıp bir eksi alan oluşturacak.’</p>

  <p class="calibre7">‘Peki etkisi?’</p>

  <p class="calibre7">‘Basit. Eksi nötrino alanı olacak bu. Sıradan madde hiç etkilenmeyecek. Yalnız... yalnız nötrinal yapılar yok olacak. Anladın mı?’</p>

  <p class="calibre7">Snow keyiflice dişlerini gösterdi. Bense ağzım açık, öyle kalakalmıştım. Sırıtmayı bıraktı, bana doğru kaşlarını çattı, söze başlamadan bir an bekledi. Sonra:</p>

  <p class="calibre7">‘Öyleyse birinci planı, yani “Beyin Dalgası” planını bir ya na bırakıyoruz, ha? İkincisi üzerindeyse Sartorius şu anda çalışıyor. Ona da “Kurtuluş Projesi” diyelim.’</p>

  <p class="calibre7">Çarçabuk karar vermeliydim. Snow fizikçi değildi, Sartorius’un videofonuysa ya kesilmiş ya paralanmıştı. Şansımı denedim:</p>

  <p class="calibre7">‘İkinci öneriye “Mezbaha Operasyonu” demeyi yeğlerim.’</p>

  <p class="calibre7">Kafanı kullan! Son olarak senin de aynı şeyi denemediğini söyleme bana. Yalnız bu kez köklü bir fark var, ne konuk ne ɸ yaratık olacak artık, peydahlanır peydahlanmaz yok olacak hepsi.’</p>

  <p class="calibre7">Başımı salladım, inandırıcı olduğunu umduğum bir gülümseme takınmaya çalıştım.</p>

  <p class="calibre7">Dediğimi anlamadın. Ahlâk başka şey, kendini korumaysa... Hepimizin birden ölmesini istemiyorum, Snow.’</p>

  <p class="calibre7">Çiziktirdiğim denklemleri gösterirken bana kuşkuyla bakıyordu.</p>

  <p class="calibre7">‘Ben de aynı doğrultuda çalışıyordum. Öyle şaşkın durma: Nötrino kuramı önce benim düşüncemdi, anımsa. Bak: Eksi alanlar pek güzel oluşturulabilir. Sıradan madde de etkilenmez. Ama nötrinal yapı çözüldüğünde onu ayakta tutan enerji ne olur acaba? Çok yüksek bir enerjinin serbest kalması gerekir. Sıradan maddenin bir kilogramın 108 erg’e karşılık düştüğünü varsayarsak bir ɸ yaratık için 57 çarpı 108 elde ederiz. İstasyon’un içinde patlayacak küçük bir atom bombasına eşdeğer demektir bu.’</p>

  <p class="calibre7">‘Sartorius bütün bunları akıl edemedi mi demek istiyorsun?’</p>

  <p class="calibre7">Kötü kötü sırıtma sırası bana gelmişti:</p>

  <p class="calibre7">‘Şart değil. Sartorius Frazer-Cajolla okulunu izliyor. Onların kuramına göre enerji potansiyeli ışık biçiminde serbest kalır - evet yine çok güçlü ama yıkıcı olmayan bir biçimde. Ama nötrino alanlarına ilişkin tek kurarn bu değil. Cayette’e, Avalov’a ve Sion’a göre radyasyon spektrumu çok daha geniş olmalı. En yüksek kertesinde, şiddetli bir gama radyasyonu boşanımı beklenir. Sartorius kendi hocalarına tapıyor. Buna saygı duyamayacağımızı söylemiyorum, ama başka hocalar, başka kuramlar da var. Bir şey daha var Snow,’ -yavaş yavaş tereddüde kapıldığını sezebiliyordum- okyanusun kendisini de unutmamalıyız! Yaratılarını tasarlarken optimum araçları kullanmış olmalı. Bana sorarsan okyanusa karşı ne Sartorius’a ne de diğer kuramlara arka çıkmayı göze alabiliriz.’</p>

  <p class="calibre7">‘Ver o kâğıtı bana Kelvin.’</p>

  <p class="calibre7">Verdim, denklemlere göz attı.</p>

  <p class="calibre7">‘Bu ne?’ Bir denklem satırını gösteriyordu.</p>

  <p class="calibre7">‘O mu? Manyetik alanın dönüşüm tensörü.’</p>

  <p class="calibre7">‘Bende kalsın.’</p>

  <p class="calibre7">‘Niye?’ Yanıtını biliyordum aslında. ‘Sartorius’a göstermeliyim.’</p>

  <p class="calibre7">‘Madem istiyorsun,’ diye omuz silktim, ‘keyfin bilir. Ama bu kuramların hiçbirinin deneysel olarak sınanmış olmadığını unutmaman koşuluyla. Sartorius Frazer’e dayanıyor, bense Sion’un kuramını izledim. Benim, hatta Sion’un fizikçi olmadığını söyleyecek, en azından kendi açısından. Benim rakamlarıma karşı çıkacak. Ama kendi keyfi için beni yıldırmaya çalışacağı bir tartışmaya da girecek değilim onunla. Seni inandırabilirim. Ama Sartorius’u inandırmayı denemem bile, denemeye niyetim de yok.’</p>

  <p class="calibre7">‘Peki o zaman sen ne yapmak niyetindesin? O çoktan başladı çalışmaya.’</p>

  <p class="calibre7">Deminki canlılığı bütünüyle gitmişti, tekdüze bir sesle konuşuyordu. Bana güvenip güvenmediğini bilmiyordum, pek de aldırmıyordum.</p>

  <p class="calibre7">‘Ne yapmak mı niyetindeyim? Yaşamı tehlikeye girince insan ne yaparsa onu.’</p>

  <p class="calibre7">‘Onunla bağlantı kurmaya çalışacağım. Belki bir tür gü venlik aygıtı geliştirebilir... Olmazsa, birinci plan var. Yardımcı olur musun? Sartorius razı olacaktır, eminim buna. En azından denemeye değer.’ ‘Öyle mi dersin?’</p>

  <p class="calibre7">‘Hayır,’ diye tersledi. ‘Ama yitirecek neyimiz var ki?’ Evet demek için acelem yoktu. Bana gerekli olan zamandı ve Snow bu erteleyişi uzatmakta bana yardımcı olabilirdi: ‘Düşünürüm.’</p>

  <p class="calibre7">‘Pekâlâ, ben gidiyorum.’ Kalkarken kemikleri çatırdadı. ‘Ensefalogramla işe başlamalıyız,’ dedi. Sanki görünmez bir lekeden kurtulmak istercesine üstünü silkti.</p>

  <p class="calibre7">Rheya’ya tek kelime söylemeden kapıya yöneldi. Kapı ardından kapanınca kalktım, elimdeki kâğıdı buruşturdum. Denklemleri çarpıtmamıştım, ama kendi kuramından çıkardığım sonuçlara Sion’un katılacağından kuşkuluydum. Rheya’nın eli omzuma değdiğinde birden irkildim.</p>

  <p class="calibre7">‘Kimdi o, Kris?’</p>

  <p class="calibre7">‘Söyledim ya, Doktor Snow.’</p>

  <p class="calibre7">‘Ne biçim adam?’</p>

  <p class="calibre7">‘Çok iyi tanımıyorum... niye?’</p>

  <p class="calibre7">‘Çok tuhaf bakıyordu bana.’</p>

  <p class="calibre7">‘Demek ki çekici bir kadınsın...’</p>

  <p class="calibre7">‘Hayır, başka türlü bir bakıştı bu... sanki...’ Ürperdi, başını kaldırıp bir an bana baktı, sonra gözlerini indirdi. ‘Odamıza gidelim.’</p>

  <p class="calibre8" id="filepos312005"><span class="calibre6"><span class="italic"><span class="bold">SIVI OKSiJEN</span></span></span></p>

  <p class="calibre7">Kol saatimin ışıklı kadranına baka baka ne kadar süre karanlıkta öylece yattığımı bilmiyordum. Soluk alıp verdiğimi duyunca belli belirsiz bir şaşkınlık geçirdim. Ama asıl duyduğum, hem fosforlu rakamların yuvarlağı hem de kendi şaşkınlığım karşısında derin bir umursamazlıktı. Sırtüstü döndüm, olağandan daha genişmiş gibime geldi yatak. Soluğumu tuttum, sessizliği bozan tek çıt yoktu. Rheya’nın soluduğunu işitiyor olmalıydım. Uzandım, hiçbir şey duyumsamadım. Yalnızdım.</p>

  <p class="calibre7">“Rheya” diyecektim ki ağır ağır bana doğru gelen ayak sesleri işitir gibi oldum. Uyuşuk bir durgunluk çöktü üzerime: ‘Gibarian?’</p>

  <p class="calibre7">‘Evet, benim. Işığı yakma.’ ‘Yakmayayım mı?’</p>

  <p class="calibre7">‘Gerek yok, karanlıkta kalmamız daha iyi ikimiz için de.’ ‘Ama ölüsün sen.. .’</p>

  <p class="calibre7">‘Aldırma buna. Sesimi tanıyorsun, değil mi?’ ‘Evet. Niçin öldürdün kendini?’</p>

  <p class="calibre7">‘Başka seçeneğim yoktu. Dört gün geciktin sen. Daha ön ce gelseydin kendimi öldürmek zorunda kalmayabilirdim. Aldırma yine de, pişman değilim.’</p>

  <p class="calibre7">‘Gerçekten burada mısın? Uyumuyor muyum ben?’</p>

  <p class="calibre7">‘Oo, düşümü mü gördüğünü sanıyorsun? Rheya için düşündüğün gibi mi?’</p>

  <p class="calibre7">‘O nerede?’</p>

  <p class="calibre7">‘Ne bileyim?’</p>

  <p class="calibre7">‘Biliyormuşun gibime geliyor.’</p>

  <p class="calibre7">‘Gibi’ne gelenleri kendine sakla. Onun vekiliyim diyelim.’</p>

  <p class="calibre7">‘Onu da istiyorum ben!’</p>

  <p class="calibre7">‘Olanaksız.’</p>

  <p class="calibre7">‘Niye? Gerçek sen olmadığını bal gibi biliyorsun, yalnızca benim.. .’</p>

  <p class="calibre7">‘Yo, gerçek Gibarian’ım ben - yeni bir bedenleşme yalnızca bu. Ama gereksiz laf kalabalıklrğıyla vakit öldürmeyelim.’ ‘Gidecek misin yine?’ ‘Evet.’</p>

  <p class="calibre7">‘O zaman Rheya geri mi dönecek?’ ‘Niye tasalanıyorsun bundan?’ ‘Benim o.’</p>

  <p class="calibre7">‘Korkuyorsun Rheya’dan.’ ‘Hayır.’</p>

  <p class="calibre7">Tiksindiriyor seni.’ ‘Ne istiyorsun benden?’</p>

  <p class="calibre7">‘Acıma duygunu kendine sakla -buna hakkın var- ama Rheya’ya değil. Hep yirmisinde kalacak o. Bilmelisin bunu.’</p>

  <p class="calibre7">Belirgin bir neden olmaksızın birden rahatlamıştım yine. Onu dinlemeye hazırdım. Karanlıkta onu göremiyordum ama yaklaşır gibiydi. Sordum:</p>

  <p class="calibre7">‘Nedir istediğin?’</p>

  <p class="calibre7">‘Sartorius Snow’u senin onu oyuna getirdiğine inandırdı. Şu anda seni yine oyalamanın yolunu arıyorlar. X-ışını yayıcısı, manyetik alan dağıtıcısı için bir örtü yalnız.’</p>

  <p class="calibre7">‘Rheya nerede?’</p>

  <p class="calibre7">‘Duymuyor musun beni? Seni uyarmaya geldim.’ ‘Rheya nerede?’</p>

  <p class="calibre7">‘Bilmiyorum. Dikkatli ol. Bir silah bulmalısın. Kimseye güvenemezsin.’</p>

  <p class="calibre7">‘Rheya’ya güvenebilirim.’</p>

  <p class="calibre7">Kahkahasını bastırdı: ‘Elbette, Rheya’ya güvenebilirsin -bir ölçüye dek. Ve başka çare kalmazsa benim yolumu izleyebilirsin her zaman.’</p>

  <p class="calibre7">‘Gibarian değilsin sen.’</p>

  <p class="calibre7">‘Değil miyim? Kimim peki? Düş müyüm?’</p>

  <p class="calibre7">‘Yo, kuklasın yalnızca. Ama kukla olduğunun farkında değilsin.’</p>

  <p class="calibre7">‘Senin de kukla olmadığın ne malum?’</p>

  <p class="calibre7">Kalkmaya çalıştım, kımıldayamıyordum. Gibarian hâlâ konuşuyordu ama sözlerini seçemiyordum, yalnızca sesinin tınlayışını duyuyordum. Bedenimin denetimini yeniden kazanmak için çabaladım, apansız bir burkulma hissettim ve... uyandım, derin derin soludum. Karanlıktı, bir karabasan görmüştüm. Ve uzaktan, tekdüze bir ses duydum sonra: çözme olanağımız olmayan bir ikilem. Acılarımızın kaynağı kendimiziz. Yüksekyaratıklar, bizim düşüncelerimizin bir tür amplifikatörü gibi davranıyor tamı tamına. Bu peydahlanışların ardındaki güdülenimi kavramak için yaptığımız her denemenin önünü kendi insanbiçim’ciliğimiz kesiyor. İnsanın olmadığı yerde insanın ulaşabileceği güdüler de olamaz. Araştırmamızda ilerleyebilmemiz için ya düşüncelerimizi ya da onların maddeleşmiş biçimlerini yok etmemiz gerek. Maddeleşmiş biçimleri yok etmeye gelince bu da cinayetten farksız olabilir.’</p>

  <p class="calibre7">Gibarian’ın sesini hemen tanımıştım. Kolumu uzattığımda yalnız olduğumu anladım. Yine dalmış olmalıydım. Bu da başka bir düştü. ‘Gibarian,’ dedim, ses yarıda kesildi. Öl gün bir iç çekişi bir soluk sesi izledi.</p>

  <p class="calibre7">‘Evet Gibarian,’ dedim esneyerek, ‘bir düşten ötekine beni izliyor gibisin...’</p>

  <p class="calibre7">Çok yakından bir hışırtı geliyordu, yine ‘Gibarian’ diye seslendim. Yatak yayları gıcırdadı, kulağımda bir ses fısıldadı:</p>

  <p class="calibre7">‘Kris... benim...’</p>

  <p class="calibre7">‘Rheya? Sen misin? Gibarian’a ne oldu?’</p>

  <p class="calibre7">‘Ama... öldüğünü söylemiştim onun, Kris.’</p>

  <p class="calibre7">‘Düşte canlanabilir,’ diye kederli kederli yanıtladım, ama düş olduğundan da tam emin değildim. ‘Konuştu benimle... Şuradaydı... ‘</p>

  <p class="calibre7">Başım yine yastığa gömüldü. Rheya bir şeyler söyledi, ama uyuyakaldım.</p>

  <p class="calibre7">Sabahın kızıl aydınlığında dün gecenin olaylarını belleğimden geçirdim. Gibarian’la konuştuğum düşünü görmüştüm. Ama gerçekten sesini duyduğuma da and verebilirdim. Ne dediğini açıkça anımsamıyordum. Karşılıklı bir konuşma da değildi, daha çok bir söylevdi bu, ama sesini duymuştum.</p>

  <p class="calibre7">Rheya banyodaydı. Yatağın altına, birkaç gün önce bant kayıt aygıtını sakladığım yere baktım. Yerinde yoktu.</p>

  <p class="calibre7">‘Rheya!’ Kapıdan başını uzattı. ‘Yatağın altında bir teyp gördün mü, ufak bir cep aygıtı?’</p>

  <p class="calibre7">‘Yatağın altında bir sürü bez vardı, hepsini şuraya koydum.’ Sağlık dolabının yanındaki bir rafı gösterdi, yine banyoda kayboldu.</p>

  <p class="calibre7">Rafta aygıt falan yoktu. Rheya banyodan çıkınca bir daha düşünmesini söyledim. Saçını tarıyordu, yanıtlamadı. Ne kadar solgun olduğunu, aynada beni ne denli özenle izlediğini o ana dek farketmemiştim. Saldırıya geçtim:</p>

  <p class="calibre7">‘Bant aygıtı kayıp, Rheya.’</p>

  <p class="calibre7">‘Bana söyleyeceğin başka şey yok mu?’</p>

  <p class="calibre7">‘Özür dilerim. Haklısın, bir bant aygıtına bunca kafayı takmak saçma.’</p>

  <p class="calibre7">Tartışmayı savuşturmak için uydurmuştum bunu.</p>

  <p class="calibre7">Birazdan, kahvaltıdan sonra, Rheya’nın tavırlarındaki değişme apaçıktı artık, ama tanımlayamıyordum. Gözlerini benden kaçırıyor, bazen öyle düşünceye dalıyordu ki söylediklerimi bile duymuyordu. Bir ara yüzünü kaldırdı, yanaklarının ıslandığını gördüm.</p>

  <p class="calibre7">‘Bir şey mi var? Ağlıyorsun.’</p>

  <p class="calibre7">‘İlişme bana,’ diye istemeye istemeye konuştu. ‘Gerçek gözyaşı değil bunlar.’</p>

  <p class="calibre7">Belki de yanıtını o kadarla bırakmasına izin vermemeliydim. Ama “dobra dobra konuşmak” da istediğim son şeydi. Üstelik kafamda başka sorunlar da vardı. Düşümde Snow’la Sartorius’un bana karşı komplo kurduklarını görmüştüm. Bunun yalnızca bir düş olduğunu kesinlikle bildiğim halde, Istasyon’da kendimi savunabileceğim bir şey bulup bulamayacağımı düşünüyordum. Aklımdan geçenler, bir silah bulabilsem onunla ne yapacağımı belirleyecek noktaya varamadı. Depo bölmelerinde bir inceleme yapmam gerektiğini söyledim Rheya’ya, sessizce peşimden geldi.</p>

  <p class="calibre7">Ambalaj kutularıyla kapsülleri iyice aradım. Alt kata indiğimizde soğuk depoya da bakmaktan kendimi alamadım. Rheya’nın içeri girmesini istemiyordum, kafaını kapıdan uzattım, çevreye bakındım. Boylu boyunca uzanmış insan bedeni siyah örtünün altında yatıyordu yine, ama siyah kadının da Gibarian’ın yanıbaşında yatıp yatmadığını göremiyordum. Artık orada olmadığı izlenimi uyandı içimde.</p>

  <p class="calibre7">Bir depo bölmesinden ötekine dolandım durdum. Silaha benzer hiçbir şey yoktu. Yükselen bir çöküntü duygusu içindeydim. Birden Rheya’nın yanımda olmadığını farkettim. Ardından yine gözüktü, koridorda peşim sıra utana sıkıla geliyordu. Beni göremediği zaman çektiği büyük acıya karşın benden uzak durmaya çalışıyordu. Hayrete düşürmüş olmalıydı bu beni: Oysa küsmüş gibi duruyor -kim küstürdüyse- çocuk gibi somurtuyordum.</p>

  <p class="calibre7">Başım çatlıyordu, sağlık dolabının altını üstüne getirdim ama bir ağrı kesici bulamadım. Hiçbir şey yapmak istemiyordum. Bundan daha karanlık bir ruh halinde olmamıştım hiç. Ayak uçlarına basa basa gölge gibi dolaşıyordu Rheya da odanın içinde. Ara sıra çıkıp bir yere gidiyordu. Nereye gittiğini bilmiyordum, ilgi de göstermiyordum. Sessiz sedasız dönüyordu birazdan.</p>

  <p class="calibre7">O öğleden sonra mutfakta (yemeği yeni bitirmiştik, o aslında hiç dokunmamıştı önündekine, ben de söz dinletmeye çalışmamıştım) Rheya kalktı, gelip yanıma oturdu. Kolumun üstünde elini hissettim, homurdanarak sordum: ‘Ne var?’</p>

  <p class="calibre7">Yukarı kata çıkmak niyetindeydim. Meraklanmıştım: Yüksek voltaj aygıtlarının çıkardığı keskin, çatırtılı ses geliyordu borulardan. Ama Rheya’yı da yanıma almak zorundaydım. Kitaplıkta onun varlığını gerekçelendirmek yeterince güç olmuştu zaten. Makine bölmesine çıkarsak Snow’un gelip münasebetsiz bir laf etmesi olasılığı vardı. Çıkıp bakmaktan vazgeçtim.</p>

  <p class="calibre7">‘Kris,’ diye mırıldandı, ‘ne oluyor bize?’</p>

  <p class="calibre7">Dün geceden beri olup bitenlerin uyandırdığı bir bozgun anlatımıyla iç çektim istemeden: ‘Her şey yolunda. Niye?’</p>

  <p class="calibre7">‘Konuşmak istiyorum.’</p>

  <p class="calibre7">‘Peki dinliyorum.’</p>

  <p class="calibre7">‘Böyle değil ama.’</p>

  <p class="calibre7">‘Nasıl yani? Başımın ağrıdığını biliyorsun, üstelik tek sıkıntım da bu değil... ‘ ‘İçten değilsin.’</p>

  <p class="calibre7">Gülümsemeye çalıştım zorla. Berbat bir taklit oldu bu: ‘Devam et, konuş sevgilim, lütfen.’</p>

  <p class="calibre7">‘Bana doğruyu söyleyecek misin?’</p>

  <p class="calibre7">‘Niçin yalan söyleyeyim?’ Uğursuz bir başlangıçtı bu.</p>

  <p class="calibre7">‘Kendi nedenlerin olabilir... zorunlu olabilir... Ama istersen... Bak, sana bir şey söyleyeceğim, sonra söz senin - sakın yarım doğru söyleme ama. Söz ver!’ Gözlerine bakamıyordum. ‘Buraya nasıl geldiğimi bilmediğimi söyledim sana. Belki sen biliyorsun. Belki! - belki de bilmiyorsun. Ama biliyorsan ve şimdi bana söyleyemiyorsan, sonra, günün birinde söyler misin? Söyledin diye daha kötü olmam, bana bir fırsat vermiş olursun en azından.’</p>

  <p class="calibre7">‘Neden söz ediyorsun, yavrum,’ diye geveledim. ‘Ne fırsatı?’</p>

  <p class="calibre7">‘Kris, ne olursam olayım, bebek değilim herhalde. Yanıtlamaya söz verdin.’</p>

  <p class="calibre7">Ne olursam olayım... boğazım sıkışmıştı, bön bön kafamı sallayarak baktım Rheya’ya. Sanki daha çoğunu duymamaya çalışıyordum böylece.</p>

  <p class="calibre7">‘Açıklama istemiyorum. Söylemene izin olmadığını söyle, yeter.’</p>

  <p class="calibre7">‘Bir şey gizlediğim yok,’ dedim çatlak bir sesle. ‘Pekâlâ.’</p>

  <p class="calibre7">Kalktı. Bir şeyler söylemek istedim. Her şeyi böyle bırakamazdık. Ama sözcükler çıkmıyordu. ‘Rheya...’</p>

  <p class="calibre7">Sırtını dönmüş, pencere önünde duruyordu. Lacivert okyanus bulutsuz bir göğün altında uzanmıştı. ‘Rheya, inan bana... Seni sevdiğimi çok iyi biliyorsun.’ ‘Beni mi?’</p>

  <p class="calibre7">Sarılmak için yanına gittim, itti.</p>

  <p class="calibre7">‘Çok naziksin,’ dedi. ‘Beni sevdiğini söylüyorsun, ha? Dövsen daha iyi.’ ‘Rheya, sevgilim!’ ‘Yo, yo, bir daha söyleme.’</p>

  <p class="calibre7">Masaya gidip tabakları temizlemeye başladı. Okyanusa baktım. Güneş batıyor, Istasyon’un uzayan gölgesi dalgalar üzerinde dans ediyordu. Yere bir tabak düşürdü. Eviyeye çarpan suyun sesi geldi. Altın sarısı donuk bir ayla ufku kaplamıştı. Bir bilebilseydim ne yapacağımı. . . bir bilebilseydim... Birden sessizlik çöktü. Rheya arkamda duruyordu.</p>

  <p class="calibre7">‘Yo, dönme’ diye fısıldadı. ‘Senin suçun değil, biliyorum. Kendine eziyet etme.’</p>

  <p class="calibre7">Kolumu uzattım, odanın uzak köşesine savuşuverdi, bir tabak istifini eline aldı: ‘Şunların kırılmaz olması ne rezalet Hepsini unufak etmek isterdim, hepsini!’</p>

  <p class="calibre7">Bir an gerçekten elindekileri yere fırlatacağını sandım, ama bana bakıp gülümsedi: ‘Merak etme, olay çıkaracak değilim.’</p>

  <p class="calibre7">Gecenin ortasında ansızın uyanıverdim, cin gibiydim. Oda karanlıktı, kapı aralık duruyordu. Koridorda ölgün bir ışık parıldıyordu. Islık gibi tiz bir ses geliyor, ağır bir nesnenin duvarı dövüşünü andıran şiddetli, boğuk darbelerle kesiliyordu ses. Bir göktaşı istasyon kabuğunu delmişti! Yo, göktaşı değil bir mekikti bu, ürkütücü, telaşlı bir vınlama duyuyordum...</p>

  <p class="calibre7">Silkindim. Göktaşı da değildi mekik de. Ses, koridorun ucunda birinden geliyordu. Kapısından ışık sızan küçük işletme odasına koştum, içeri daldım. Dondurucu bir buğu odayı kaplamıştı, soluğum kar gibi yere düşüyordu. Rheya’nın ara sıra hafifçe canlanıp sonra yine yere çarpan, sabahlığa sarınmış vücudunun üzerinde sanki beyaz bir toz bulutu burgaç gibi dönüyordu. Donmuş pus yüzünden neredeyse hiçbir şey göremiyordum. Onu kaptığım gibi kucağıma aldım, sabahlığının değişiyle tenim kavruldu. Koridorda sendeleye sendeleye yürürken Rheya yine aynı hırıltılı sesi çıkarıyordu. Soğuğu duymuyordum. Yalnızca boynumda ateş gibi yanan soluğu vardı.</p>

  <p class="calibre7">Rheya’yı ameliyat masasına yatırdım, sabahlığını açtım. Yüzü acıyla burulmuştu, dudakları kalın, simsiyah, donmuş bir kan katmanıyla kaplıydı, parldıyan buz tanecikleriyle örtülüydü dili.</p>

  <p class="calibre7">Sıvı oksijen... işletme odasındaki Dewar şişelerinde sıvı oksijen vardı. Rheya’yı dışarı çıkarırken kırık cam parçacıkları ayağımın altında çıtırdamıştı. Ne kadar içmişti acaba? Hiç önemi yoktu. Nefes borusu, boğazı, ciğerleri kavrulmuş olmalıydı. Sıvı oksijen insan etini en güçlü asitlerden de etkili biçimde çürütürdü. Gitgide daha zahmetli soluyor, kâğıt yırtılışına benzer kuru bir ses çıkarıyordu. Gözleri kapalıydı. Ölüyordu.</p>

  <p class="calibre7">Gereç ve ilaçlarla dolu kocaman, cam kapılı dolapları gözlerimle taradım. Nefes borusunu mu açmalıydı? Boğazına boru mu salmalıydı? Ciğer miğer kalmamıştı ki! Renkli şişelerin, karton kutuların dizildiği raflara baktım. Boğuk boğuk solumayı sürdürüyordu, açık ağzının köşesinden bir parça buhar yükseldi.</p>

  <p class="calibre7">Isı taşıyıcı...</p>

  <p class="calibre7">Isı taşıyıcı aramaya başladım, sonra vazgeçtim, başka bir dolaba koştum, bir ampul kutusunu devirdim. Deri altı iğnesi - nerede şunlar? - halı, sterilize etmeli. Sterilizasyon aygıtının kapağını açmak için boşuna çabaladım, uyuşuk parmaklarım duyumsuzdu, kıvıramıyordum bile.</p>

  <p class="calibre7">Boğuk ses yükseldi, masaya vardığımda Rheya’nın gözleri açılmıştı. Adını söylemek için ağzımı açtım, ama sesim çıkmıyordu, dudaklarım benim değildi sanki. Yüzüm de benim değildi, alçıdan bir maskeydi.</p>

  <p class="calibre7">Rheya’nın kaburgaları bembeyaz teninin altında kabarıyordu. Buz tanecikleri erimişti, ıslak saçları baş dayanağına dolanmıştı. Ve bana bakıyordu.</p>

  <p class="calibre7">‘Rheya!’ Bütün söyleyebildiğim buydu. İnme inmiş gibi duruyordum, ellerim aptal aptal iki yana sarkıyordu, sonra bir yanma duygusu bacaklarımdan yükselerek dudaklarıma, göz kapaklarıma ulaştı.</p>

  <p class="calibre7">Bir kan damlası eriyip yanağını sıyırdı. Dili titreyip geri çekildi. Zahmetli soluyuşu sürüyordu.</p>

  <p class="calibre7">Bileğinde nabzını bulamadım, dönmüş göğsüne kulağımı dayadım. Kavurucu soğuğun ardında güç bela duyulan yürek atışları öyle hızlıydı ki saymam olanaksızdı, üzerine eğilmiş, gözlerim kapalı, öyle kalakaldım. Başıma bir şey değdi - Rheya’nın eliydi bu, saçlarımdaydı. Kalktım.</p>

  <p class="calibre7">‘Kris!’ Acı acı içini çekti.</p>

  <p class="calibre7">Elini tuttum, karşılaştığım basınç kemiklerimi çıtırdattı. Sonra yüzü yine ıstırapla burkuldu, yine bilincini yitirdi. Gözleri yukarı döndü, gırtlaktan gelen bir takırdı boğazını paraladı, vücudu katıla katıla ikiye büküldü. Onu ameliyat masasında tutabilmek için bütün gücümü kullanıyordum. Elimden kurtuldu, başı porselen havuza çarptı. Geriye doğru çektim, yatık tutabilmek için bir savaş veriyordum, ama şiddetli kasılışlarla hep elimden kurtuluyordu. Kan ter içindeydim, bacaklarım yapış yapıştı. Kasılışlar yatışınca yüzükoyun yatırmayı denedim, ama göğsü boğulur gibi sarsıntılarla kabarıyordu. Birden, yüzünün kana bulanmış maskesinin ardında gözlerinin bana dikili olduğunu gördüm.</p>

  <p class="calibre7">‘Kris... ne zamandır... ne zamandır?’</p>

  <p class="calibre7">Yine boğuldu. Ağzında pembe bir köpük belirdi, kasılmalar ona büyük acı veriyordu. Kalan son gücümle omuzlarına abandım, sırtüstü indi. Dişleri yüksek sesle zangırdıyordu.</p>

  <p class="calibre7">‘Yo, yo, yo,’ diye birden hıçkırdı, ölümün iyice yaklaştığını sandım.</p>

  <p class="calibre7">Ama kasılmalar yine başladı, bir kez daha vücudunu bastırmam gerekti. Ara sıra kuru kuru yutkunuyor, kaburgaları yükseliyordu. Ardından, görmeyen gözlerinin üzerinde göz kapakları iyice kısıldı, sonra nefesi tıkandı. Bu, son olmalıydı. Ağzındaki köpüğü bile silmeye çalışmadım. Kafaının için de uzaktan gelen bir çınlama vardı. Son soluğunu vermesini bekliyordum. Sonunda gücüm tükendi, yere yığıldım.</p>

  <p class="calibre7">O hâlâ soluyordu, hırıltılı ses usuldan bir inleyişe dönmüştü. Göğsü artık şişmiyordu, yürek atışının hızlı ritmine ayak uydurmuştu inip kalkışı. Yanaklarına renk geliyordu. Olup bitenin hâlâ ayrımında değildim. Ellerim yapışmıştı, kulaklarıma pamuk tıkanmış gibiydi, çınlama sesi de sürüyordu.</p>

  <p class="calibre7">Gözkapakları kımıldadı, gözlerimiz buluştu.</p>

  <p class="calibre7">Yüzümdeki maskenin ardından konuşup da adını bile söyleyemiyordum. Tek yapabildiğim ona bakmaktı.</p>

  <p class="calibre7">Başını çevirip odaya bakındı. Arkamda bir yerde, sanki bir başka dünyada, bir musluk damlıyordu. Rheya dirsekleri üstünde yükseldi. İrkildim, gözlerimiz yeniden buluştu.</p>

  <p class="calibre7">‘Olmadı... olmadı,’ diye kekeledi. ‘Niye bana öyle bakıyorsun?’ Sonra bağırdı: ‘Niye bana öyle bakıyorsun?’</p>

  <p class="calibre7">Hâlâ bir şey diyemiyordum. Ellerini inceledi, parmaklarını oynattı...</p>

  <p class="calibre7">‘Ben miyim bu?’</p>

  <p class="calibre7">Dudaklarımdan onun adı çıktı ve onun ağzında bir soruya dönüştü: ‘Rheya?’</p>

  <p class="calibre7">Ameliyat masasından kayarak indi, bir an sendeledi, dengesini buldu, birkaç adım yürüdü. Hayret ve korkuya boğulmuş bana bakıyordu, ama hiç görmüyormuş gibiydi.</p>

  <p class="calibre7">‘Rheya mı? Ama... Rheya değilim ben. Kimim peki? Ya sen, ya sen?’ Gözleri büyüyüp parıldadı, şaşkınlık dolu bir gülümseme yüzünü aydınlattı. ‘Sen de Kris. Belki sen de... ‘</p>

  <p class="calibre7">Gerileye gerileye duvara dayandım. Gülümsemesi yok oldu.</p>

  <p class="calibre7">‘Yo, hayır. Sen korkuyorsun. Katlanamam artık buna, katlanamam... Bilmiyordum, hâlâ da anlamıyorum. Olanaksız bu.’ Yumruklarını sıkmış göğsünü dövüyordu. ‘Başka ne sanabilirdim. Rheya olduğumdan başka ne sanabilirdim ki? Belki bütün bunların rol olduğunu düşünüyorsundur. Değil Kris, and olsun değil.’</p>

  <p class="calibre7">Zihnimde bir kıvılcım yanıp söndü. Sarılmak için yanına gittim, kaçtı:</p>

  <p class="calibre7">‘Dokunma bana! Yalnız bırak beni! Tiksindiriyorum seni, biliyorum öyle, uzak dur! Rheya değilim ben... ‘</p>

  <p class="calibre7">İkimiz de bağırıyorduk. Rheya beni kol uzaklığında tutmaya çalışıyordu. Ama bırakacak değildim onu, sonunda başı omzuma düştü. Diz çökmüştük, soluk soluğaydık, tükenmiştik.</p>

  <p class="calibre7">‘Kris... buna bir son vermek için ne yapmalıyım?’</p>

  <p class="calibre7">‘Sakin ol!’</p>

  <p class="calibre7">‘Anlamıyorsun!’ Başını kaldırıp bana baktı. ‘Yapamıyorum, olmuyor!’ ‘N’olursun... ‘</p>

  <p class="calibre7">‘Gerçekten denedim. .. Yo, git, çekil. Tiksindiriyorum seni - kendimi de, kendimi de tiksindiriyorum. Bir bilebilsem... ‘ ‘Kendini öldürecektin.’ ‘Evet.’</p>

  <p class="calibre7">‘Ama yaşamanı istiyorum ben. Burada kalmam istiyorum, her şeyden çok.’ ‘Yalan söylüyor...’</p>

  <p class="calibre7">‘Seni inandırmak için ne yapabilirim, söyle bana. Buradasın. Varsın. Ötesini gördüğüm yok.’</p>

  <p class="calibre7">‘Doğru olamaz bu, çünkü Rheya değilim ben.’ ‘Kimsin peki?’</p>

  <p class="calibre7">Uzun bir sessizlik oldu. Ardından başını eğip mırıldandı:</p>

  <p class="calibre7">‘Rheya... Ama senin bir zamanlar sevdiğin kadın olmadığımı biliyorum.’</p>

  <p class="calibre7">‘Evet, ama o çok eskidendi. O geçmiş yok artık, sense varsın, burada, şu anda, varsın sen. Görmüyor musun?’</p>

  <p class="calibre7">Başını salladı:</p>

  <p class="calibre7">‘Sırf iyiliğinden böyle davrandığını biliyorum, ama yapacak şeyim de yok. Senin uyanmanı beklerken kendimi yatağının dibinde bulduğum o ilk gün hiçbir şey bilmiyordum.</p>

  <p class="calibre7">Üç gün önce olduğuna bile inanamıyorum bunun. Kaçık gibi davrandım. Her şey sise bürünmüştü. Hiçbir şey anımsamıyordum, hiçbir şeye de şaşmıyordum. ilaç alıp uyuduktan sonra uyanmış ya da uzun bir hastalıktan kalkmış gibiydim. Hasta olduğumu, senin de bunu bana söylemek istemediğini bile düşündüm. Sonra beni düşünmeye iten bir iki şey oldu - ne demek istediğimi biliyorsun. Sen kitaplıkta o adamla konuştuktan sonra ve bana da hiçbir şey söylemeye yanaşmayınca bantı dinlemeye karar verdim. Sana ilk yalan söyleyişimdi bu Kris. Sen kayıt aygıtını ararken nerede olduğunu biliyordum. Saklamıştım. Bantı dolduran adam - neydi onun adı?’ ‘Gibarian.’</p>

  <p class="calibre7">‘Evet, Gibarian - her şeyi açıkladı; aslında hâlâ anlamadıysam da. Eksik olan tek şey şuydu... hiç son yoktu artık... hiç. Bundan o söz etmedi, ettiyse bile sen uyandıktan sonradır, bantı kapattıktan sonra. Ama gerçek bir insan olmadığımı, yalnızca bir araç olduğumu anlayacak kadar şey öğrendim.’</p>

  <p class="calibre7">‘Neden söz ediyorsun?’</p>

  <p class="calibre7">‘Evet, bir aracım ben. Senin tepkilerini incelemenin bir aracı, bunun gibi bir şey ya da. Her birinizin başında... benim gibi birer araç var. Belleğinizden ya da imgeleminizden çıkıyoruz, tam bilemiyorum - neyse, benden iyi biliyorsundur sen. Böyle korkunç şeylerden söz ediyordu... inanılmaz şeylerden... her şeyle tamı tamına çakışmasa inanmazdım kuşkusuz ona.’ ‘ ‘Başka?’</p>

  <p class="calibre7">‘Başka mı? Uyuma gereksinimi duymamak, hep peşinizden gelmeye zorunlu olmak, daha bir sürü şey Daha bir gün önce benden tiksindiğini düşüne düşüne nasıl da perişan olmuştum? Ne aptallıktı! Ama nasıl kestirebilirdim ki gerçeği! O -Gibarian- o kadından, ona gelen kadından nef ret etmiyordu, ama öyle kötü söz ediyordu ki ondan. Ne yaparsam yapayım umarsız olduğumu, sana işkence etmekten kurtulamayacağımı o zaman anladım. Bu kadar da değil aslında, çünkü işkence aracı edilgendir, tıpkı insanın tepesine inip öldüren bir taş gibi edilgendir. Ama seni seven, senin yalnızca iyiliğini isteyen bir işkence aracı olmak - buna dayanamazdım. Daha önce anlayabildiğim pek az şeyi sana da anlatmak istemiştim. Belki sana yararı olur, demiştim kendimce. Düşündüklerimi not almaya bile çalıştım.. .’ ‘O ışığı açtığın sırada mı?’</p>

  <p class="calibre7">‘Evet. Ama bir şey yazamadım. Kendimi inceliyordum... biliyorsun, bir “dış etki” izi, bulabilir miyim diye... Çıldıracaktım. Tenimin altında kimse yokmuş da başka bir şey varmış gibi geliyordu: Seni şaşırtmak için tasarlanmış bir yanılsamaydım sanki yalnızca. Anlıyor musun?’</p>

  <p class="calibre7">‘Anlıyorum.’</p>

  <p class="calibre7">‘Gece uyuyamaz da kafan saatlerce dönüp durursan, çok, çok uzaklara götürür bu seni, garip garip yönlere gittiğini sanırsın yalnızca...’</p>

  <p class="calibre7">‘Anlıyorum ne demek istediğini.’</p>

  <p class="calibre7">‘Ama yüreğimin attığını da duyuyordum. Kanımı incelediğini anımsadım o zaman. Ne bulmuştun? Artık söyleyebilirsin bana gerçeği.’</p>

  <p class="calibre7">‘Senin kanın da tıpkı benimki gibi.’</p>

  <p class="calibre7">‘Gerçekten mi?’</p>

  <p class="calibre7">‘Yemin ederim.’</p>

  <p class="calibre7">‘Neyi gösteriyor peki bu? Kendime diyordum ki o... o bilinmeyen güç, içime gizlenmiş olabilir, büyük bir yer de kaplamayabilir. Ama nerede olduğunu bilemiyordum. Şimdiyse gerçek sorundan kaçtığımı, çünkü karar verecek soğukkanlılığı gösteremediğimi düşünüyorum o zaman. Korkuyordum ve bir çıkış yolu arıyordum. Ama Kris, benim kanım da seninki gibiyse... eğer gerçekten... yo, olamaz. Öl müş olmalı değil miydim çoktan? Bir ayrım olduğunu gösteriyor bu da, ama nerede? Zihnimde mi? Ama öyle geliyor ki her insan gibi düşünüyorum ben de... ve hiçbir şey bilmiyorum! Eğer o yabanıl şey kafamın içinde düşünüyor olsaydı, her şeyi bilmem gerekirdi. Seni de sevmemem gerekirdi. Her şeyi yalandan yapıyor olmalıydım, yalandan yaptığımın da farkında olmalıydım. Kris, bildiğin her şeyi söylemelisin bana. Belki aramızda bir çözüm bulabiliriz.’</p>

  <p class="calibre7">‘Nasıl bir çözüm?’ Sustu. ‘istediğin ölüm mü?’</p>

  <p class="calibre7">‘Evet, sanırım.’</p>

  <p class="calibre7">Yine sessizlik. Rheya yerde oturuyordu, dizlerini çenesinin altına çekmişti. Bense beyaz emaye takımlara, pırıldayan araçlara bakıyordum, umulmadık bir ipucunun birden ortaya çıkmasını bekliyordum belki.</p>

  <p class="calibre7">‘Rheya, benim de sana söyleyeceğim var.’ Ses çıkarmadan bekledi. Tıpatıp benzer olmadığımız doğru. Ama kötü bir yan yok bunda. Üstelik ne düşünürsek düşünelim bu... bu ayrım... yaşamını kurtardı.’</p>

  <p class="calibre7">Acı dolu bir gülümseme yüzünde dolaştı: ‘Yani... ölümsüz müyüm?’</p>

  <p class="calibre7">‘Bilmiyorum. Yine de benden çok daha dayanıklısın sen.’ ‘Korkunç bu...’</p>

  <p class="calibre7">‘Belki de sandığın kadar korkunç değil.’ ‘Ama imrenmiyorsun bana.’</p>

  <p class="calibre7">‘Rheya, yazgının ne olduğunu bilemem. Önceden kestirilemez bu. En az benim ya da İstasyon’daki diğerlerinin yazgısı kadar belirsiz seninki de. Deney sürecek, her şey olabilir...’</p>

  <p class="calibre7">‘Ya da hiçbir şey, değil mi?’</p>

  <p class="calibre7">‘Ya da hiçbir şey Ve itiraf etmeliyim ki hiçbir şey olmamasını yeğlerim. Korktuğum için değil -gerçi ne yalan söylemeli korku da bu işin bir parçası- ama hiçbir kesin sonuç olmayacağı için aslında. Bundan kesinlikle eminim.’</p>

  <p class="calibre7">‘Sonuç mu? Okyanusu mu kast ediyorsun?’</p>

  <p class="calibre7">‘Evet, okyanusla bağlantı! Bana göre sorun temelde çok basit. Bağlantı belirli bir bilginin, düşüncelerin, en azından bulguların, açık seçik olguların değiş dokuşu demektir. Ama ya değiş tokuş olanaksızsa? Fil nasıl dev bir mikrop değilse, okyanus da dev bir beyin değil ki. Kuşkusuz çeşitli yaklaşımlar olabilir, bunlardan birinin sonucu da işte senin burada, şimdi, benimle olman. Ve seni sevdiğimi kavraman için kahrediyorum kendimi. Yalnızca senin burada olman bile yaşamımın Solaris’in incelenmesine adanmış on iki yılını götürüyor ve ben seni alıkoymak istiyorum.</p>

  <p class="calibre7">‘Bana işkence etmek üzere de gönderilmiş olabilirsin, yaşamımı daha mutlu kılmak için de. Lamında benim olduğum bir mikroskop gibi işlevinden habersiz bir araç da olabilirsin. Belki bir dostluk nişanı olarak buradasın, belki ustaca tasarlanmış bir ceza olarak, hatta belki bir şakasın yalnızca. Aynı anda bunların hepsi de olabilirsin, büsbütün başka bir şey de - ki çok daha olası bu. Geleceğimizin okyanusun keyfine bağlı olduğunu söylersen, yadsımam bunu. Yarını senden daha iyi bilemem. Sana and veririm ki her zaman seveceğim seni. Şimdiye dek olup bitenden sonra her şeyi bekleyebiliriz. Düşün ki yarın yemyeşil bir denizanasına çevirmiş beni! Elimizde değil. Ama bugün vereceğimiz karar, elimizde. Birlikte olmaya karar verelim. Ne diyorsun?’</p>

  <p class="calibre7">‘Dinle Kris, bir şey daha sormalıyım sana... Ben... çok mu benziyorum ona?’</p>

  <p class="calibre7">‘Benziyordun önce. Şimdiyse bilmiyorum.’ ‘Anlamadım.’</p>

  <p class="calibre7">‘Artık tek gördüğüm sensin.’ ‘Emin misin?’</p>

  <p class="calibre7">“Evet. Gerçekten o olsaydın eğer, sevemezdim seni.’</p>

  <p class="calibre7">‘Neden?’</p>

  <p class="calibre7">‘Yaptıklarım yüzünden.’ ‘Çok mu kötü davrandın ona?’ ‘Evet, biz...’</p>

  <p class="calibre7">‘Yeter, başka şey söyleme.’ ‘Niye?’</p>

  <p class="calibre7">‘Benim, o değil, şimdi şuracıkta duran kadın olduğumu unutmamalısın çünkü.’</p>

  <p class="calibre8" id="filepos347074"><span class="calibre6"><span class="italic"><span class="bold">GÖRÜŞME</span></span></span></p>

  <p class="calibre7">E rtesi sabah Snow’dan bir not daha aldım: Sartoıius yokedici üzerinde çalışmayı bırakmış, yüksek güçte X-ışınlarıyla son bir denemeye hazırlanıyordu. ‘Rheya, sevgilim, Snow’a uğramam gerek.’ Pencereden dolan kızıl gündoğumu odayı ikiye bölüyordu. Mavi bir gölge altındaydık ikimiz de. Gölgeli alan dışında her şey yanık bakır rengiydi: Raftan bir kitap inseydi madeni bir ses bekleyecektim içgüdüyle.</p>

  <p class="calibre7">‘Deneyle ilgili,’ dedim. ‘Ne yapmam gerektiğini bilmiyorum ama. Lütfen anla, istedim ki...’</p>

  <p class="calibre7">‘Gerekçelendirmem gerekmez Kris. Ama çok uzun sürmesin.’</p>

  <p class="calibre7">‘Biraz sürer elbet. Bak, koridorda beklemeye ne dersin?’</p>

  <p class="calibre7">‘Denerim. ama ya denetimimi yitirirsem?’</p>

  <p class="calibre7">‘Neler hissediyorsun Rheya? Sırf meraktan sormuyorum, inan bana, o etkinin nasıl işlediğini tartışırsak, belki bir yolunu bulabilirsin denetime almanın.’</p>

  <p class="calibre7">Soldu, açıklamaya çalıştı:</p>

  <p class="calibre7">‘Korkuyorum Kris, bir şeyden ya da birinden değil - bir odağı yok korkunun, yalnızca bir yitiklik duygusu bu. Ve korkunç utanıyorum kendimden. Sonra, sen döner dönmez, kesiliyor. Hasta olabileceğimi düşündüren de buydu.’</p>

  <p class="calibre7">‘Belki yalnızca şu lanet İstasyon’da işliyordur. Çekip gitmemiz için ne hazırlık gerekiyorsa hemen başlayacağım.’</p>

  <p class="calibre7">‘Başlayabilecek misin gerçekten?’</p>

  <p class="calibre7">‘Neden olmasın? Burada tutuklu değilim ben. Snow’la konuşmam gerek. Bensiz ne kadar durabilirsin acaba?’</p>

  <p class="calibre7">‘Duruma bağlı... Sesini duyabilirsem eğer, sanırım beceririm sensiz kalmayı?’</p>

  <p class="calibre7">‘Dinlememeni yeğlerim konuştuklarımızı. Saklayacak bir şey olduğundan değil, ama Snow’un ne diyeceği belli olmaz.’</p>

  <p class="calibre7">“Tamam, tamam, anladım. Yalnız sesini duyabileceğim kadar yaklaşırım.’</p>

  <p class="calibre7">‘Snow’u aramak için işletme odasına gidiyorum. Kapılar açık kalacak.’</p>

  <p class="calibre7">Onaylarcasına başını salladı.</p>

  <p class="calibre7">Kızıl bölgeyi geçtim. Aydınlatmaya karşın koridor kontrast yüzünden karanlık gözüküyordu. İşletme odasında dün geceden kalan Dewar şişesi kırıkları, bir sıra sıvı oksijen kabının dibinde parlıyordu. Kulaklığı kaldırınca küçük ekran aydınlandı, yayın odasının numarasını tuşladım. Donuk camın ardında mavimsi bir ışık noktası büyüyüp genişledi. Snow, iskemlesinin köşesine tünemiş, bana bakıyordu.</p>

  <p class="calibre7">“Notunu aldım, seninle konuşmak istiyorum. Gelebilir miyim?’</p>

  <p class="calibre7">‘Peki. Hemen mi?’</p>

  <p class="calibre7">‘Evet.’</p>

  <p class="calibre7">‘Özür dilerim ama yalnız mı geliyorsun, yoksa yanında...?’ ‘Yalnız.’</p>

  <p class="calibre7">Kırışık alnıyla sıska, yanmış yüzü ekranı doldurdu. Düş bükey camda beni daha iyi görebilmek için eğilmiş olmalıydı. Sonra ansızın karar vermiş gibi konuştu: ‘Güzel, güzel, bekliyorum seni.’</p>

  <p class="calibre7">Odaya döndüm. Kızıl günışığı perdesinin ardında Rheya’nın çizgilerini zor seçiyordum. Elleri kol dayaklarına yapışmış, bir koltukta oturuyordu. Ayak seslerimi duymamıştı. Her yanını kavrayan o anlatılmaz zorlanışla savaşıyordu. Tüm bedeninin şiddetle kasılışıyla boğuşurken gördüm onu bir an. Beni görür görmez sona erdi savaşı. Kör bir öfke ve acıma duygusunu içimde boğdum.</p>

  <p class="calibre7">Rengârenk duvarlı uzun koridor boyunca sessizce yürüdük. Tasarımcılar renk değişimleriyle İstasyon’un zırhlı kabuğu içindeki yaşamı daha çekilir kılmak istemişlerdi. Önümüzde uzanan kızıl ışık sütunu, yayın odası kapısının aralık olduğu anlamına geliyordu. Rheya’ya baktım. Gülümseyişime karşılık vermeye çalışmadı. Kendisiyle vereceği savaşın hazırlıklarına dalmıştı. Sınav gelip çatmıştı, yüzü kasılmış, bembeyaz kesilmişti. Kapıya on-on beş adım kala durdu, parmak uçlarıyla beni hafifçe ileri itti. Dönmek üzereyken birden öyle geldi ki ne Snow, ne deney, ne hatta istasyon, Rheya’nın hazırlandığı ölümcül ıstıraba asla değmezdi. Ben de yardımcı işkenceci konumundaydım bu tezgâhta. Geri dönebilirdim, ama kapı aralığına bir gölge vurdu, telaşla içeri girdim.</p>

  <p class="calibre7">Snow, ardındaki kızıl güneşin kül rengi saçıyla karışarak oluşturduğu mor bir aylayla karşımdaydı. Konuşmadan yüz yüze durduk. Neredeyse onu göremeyeceğim denli göz kamaştıran gün ışığının sağladığı fırsattan yararlanıyor, beni inceliyordu.</p>

  <p class="calibre7">Yanından geçip yürüdüm, eğilip bükülür ayaklı mikrofonların yükseldiği yüksekçe bir masaya yaslandım. Snow ağır ağır olduğu yerde döndü, hoşnutluktan en ufak iz taşımayan, yalnız bezdirici bir yorgunluğu çağrıştıran o alışılmış, keyifsiz gülümseyişiyle bana bakmayı sürdürdü. Bakışını üzerimden çekmeksizin, odaya yayılmış bir sürü nesne yığını -ısıl piller, türlü türlü gereçler, elektronik araç yedek parçaları- arasından kendine bir yol bulup çelik dolap kapısının önüne bir tabure çekti, oturdu.</p>

  <p class="calibre7">Kaygıyla kulak kesilmiştim, ama koridordan hiç ses gelmiyordu. Snow niye susuyordu? Uzayan sessizlik öfke vericiydi.</p>

  <p class="calibre7">Boğazımı temizledim:</p>

  <p class="calibre7">‘Sartorius’la sen ne zaman hazır olursunuz?’ ‘Bugün başlayabiliriz ama kayıt zaman alır.’ ‘Kayıt mı? ensefalogram mı demek istiyorsun?’ ‘Evet, anlaşmıştık ya. Bir şey mi var?’ Yo, yok.’</p>

  <p class="calibre7">Uzayıp giden bir sessizlik daha. Yine Snow’un sesi: ‘Bana bir diyeceğin mi var?’ ‘Rheya öğrendi,’ diye fısıldadım.</p>

  <p class="calibre7">Kaşlarını çattı, ama aslında şaşırmamış gibiydi. Öyleyse neden rol yapmalıydı? Ona açılmak için bütün dürtümü yitirmiştim. Yine de dürüst olmalıydım:</p>

  <p class="calibre7">‘Kitaplıktaki görüşmemizden sonra kuşkulanmaya başlamış. Davranışımdan, başka göstergelerden falan. Sonra da Gibarian’ın bantını bulup dinlemiş.’ Snow dikkat kesilmiş kımıldamadan oturuyordu. Masanın yanında durduğum için, yarı örtük kapı dışarıyı görmemi önlüyordu. Sesimi yine alçalttım:</p>

  <p class="calibre7">‘Dün gece, ben uyurken, kendini öldürmek istedi. Sıvı oksijen içmiş... Rüzgârda kâğıt uçuşuyormuş gibi bir hışırtı vardı. Durdum, dışarıya kulak kabarttım, ses oradan gelmiyordu. Odada fare mi vardı? Olacak şey değildi, Solaris’ti burası. Snow’a baktım.</p>

  <p class="calibre7">‘Devam et,’ dedi sakince.</p>

  <p class="calibre7">‘İşe yaramadı elbet. Her neyse, kim olduğunu biliyor yani.’</p>

  <p class="calibre7">‘Niye bana anlatıyorsun bunu?’</p>

  <p class="calibre7">Bir an afalladım, sonra geveledim:</p>

  <p class="calibre7">‘Haberin olsun diye, durumla ilgili gelişmeleri bilesin.. .’</p>

  <p class="calibre7">‘Uyarmıştım seni.’</p>

  <p class="calibre7">‘Biliyordum mu, demek istiyorsun?’ Sesim istemeden yükselmişti.</p>

  <p class="calibre7">‘Şimdi söylediğini mi? Tabii bilmiyordum. Ama durumu anlatmıştım sana. İlk geldiğinde konuk sanki bomboş kâğıt gibidir... kaynağından serpiştirilmiş anıların, belli belirsiz imgelerin oluşturduğu bir hayalet gibidir yalnızca. Ne kadar seninle kalırsa o kadar insanlaşır ama. Ayrıca daha bağımsız olur, bir ölçüye kadar tabii. Ve uzadıkça zorlaşır işler...’ Sustu, süzdü beni, isteksizce sürdürdü:</p>

  <p class="calibre7">‘Her şeyi mi biliyor?’</p>

  <p class="calibre7">‘Evet, dedim ya.’</p>

  <p class="calibre7">‘Her şeyi mi? Önce bir kez daha geldiğini ve senin de.. .’ ‘Hayır!’</p>

  <p class="calibre7">‘Dinle Kelvin,’ pişmanca gülümsedi, ‘öyleyse ne yapmak niyetindesin - İstasyon’dan ayrılmak mı?’ ‘Evet.’</p>

  <p class="calibre7">‘Onunla mı?’ ‘Evet.’</p>

  <p class="calibre7">Yanıtı kafasından geçirdiği süredeki sessizlik bir şeyi belli etti. Oldukça yakından, ama tam yerini saptayamadan, aynı ölgün hışırtıyı duydum yine. Sanki incecik bir perdeden geliyordu.</p>

  <p class="calibre7">Snow taburesinde duruş değiştirdi:</p>

  <p class="calibre7">‘Pekâlâ. Niye öyle bakıyorsun bana? Sana engel olacağımı mı sandın? İstediğini yapabilirsin Kelvin. Birbirimize baskı yapmadan da yeterince sıkıntımız var. Seni ikna etmeye çalışmanın da boşuna olduğunu biliyorum, ama bir çift sözüm var sana: insansı olmayan bir durumda hâlâ insanca davranabilmek için elinden geleni yapıyorsun. Soyluca ola bilir bu belki ama seni götüreceği hiçbir yer yok. Soyluca olduğundan da emin değilim, çünkü aynı zamanda budalaca. Yine de senin bileceğin iş. Asıl konuya gelelim biz. Deneyden vazgeçiyor ve onu da... Böylece kendinin de aslında değişik bir deneye kalkıştığını hiç düşündün mü?’</p>

  <p class="calibre7">‘Ne demek istiyorsun? Becerip beceremeyeceğini merak ediyorsan, yanında ben oldukça sanmıyorum ki...’ Duraksadım.</p>

  <p class="calibre7">Snow iç geçirdi:</p>

  <p class="calibre7">‘Hepimiz başımızı kuma gömmüşüz Kelvin ve bunu da biliyoruz. Caka satmaya gerek yok’ ‘Caka maka satmıyorum.’</p>

  <p class="calibre7">‘Özür dilerim, kırıcı olmak istemedim. Caka sözünü geri alıyorum. Ama yine de devekuşunu oynadığın kanısındayım, üstelik en tehlikeli türünü. Hem kendini aldatıyorsun hem onu ve kendi kuyruğunu kovalıyorsun. Nötrinat alanı kararlı tutmanın koşullarını biliyor musun?’</p>

  <p class="calibre7">‘Hayır ama sen de bilmiyorsun. Kimse bilmiyor.’</p>

  <p class="calibre7">‘Aynen dediğin gibi. Tüm bildiğimiz, yapının özünde kararsız olduğu ve ancak sürekli enerji girdisiyle ayakta tutulabileceği. Sartorius söyledi bunu. Dönüşlü bir kararlılaştırma alanı yaratıyormuş bu enerji. Acaba “konuklarımıza” dıştan mı geliyor, yoksa içten mi üretiliyor? Ayrımın farkında mısın?’</p>

  <p class="calibre7">‘Evet. Dışarıdan geliyorsa eğer, o vakit...’</p>

  <p class="calibre7">Tümceyi benim yerine Snow tamamladı:</p>

  <p class="calibre7">‘Solaris’ten uzaklaşınca yapının çözünmesi gerekiyor. Yalnızca bir kurarn bu kuşkusuz, ama sen çoktan bir deney düzenlemiş olduğun için doğru mu yanlış mı öğrenebileceğimiz bir kuram. İçinde kızla fırlattığın mekik hâlâ yörüngede. Boş zamanlarımda o aracın tam yörüngesini bile hesapladım. Çık, buluş o araçla, bak bakalım yolcuya bir şey olmuş mu... ‘</p>

  <p class="calibre7">‘Delisin sen,’ diye haykırdım.</p>

  <p class="calibre7">‘Öyle mi dersin? Peki mekiği geri getirmeye ne buyrulur? Hiç sorun değil, biliyorsun uzaktan kumandalı araç. Yörüngeden indiririz ve...’</p>

  <p class="calibre7">‘Kes sesini!’</p>

  <p class="calibre7">‘Bu da mı olmaz? Bir yöntem daha var, çok basit bir yöntem. Mekiği geri getirmeye de gerek yok, yalnızca yayın bağlantısı kurmak da yeter. Yaşıyorsa yanıt verecektir ve ...’</p>

  <p class="calibre7">‘Oksijen çoktan tükenmiştir...’</p>

  <p class="calibre7">‘İhtiyacı yok sanırım oksijene. Deneyelim mi?’</p>

  <p class="calibre7">‘Snow... Snow...’</p>

  <p class="calibre7">Öfkeyle taklit etti ses tonumu:</p>

  <p class="calibre7">‘Kelvin... Kelvin... Düşün, yalnızca biraz, biraz düşün. Adam gibi davran. Kimi sevindirmek istiyorsun? Kimi kurtarmak istiyorsun? Kendini mi? Onu mu? Onuysa, hangisini? Bunu mu ötekini mi? İkisiyle birden yüzleşecek yüreğin yok mu? Kuşkusuz farkındasın ki yeterince düşünmemişsin. Son kez söyleyeyim sana, ahlâkın ötesine geçen bir durumla karşı karşıyayız.’</p>

  <p class="calibre7">Hışırtı yine başladı, bu kez tırnağın duvara sürtünüşü gibiydi. Alıkça bir umursamazlık kaplamıştı birden içimi. Kendimi, Snow’la ikimizi, çok uzaklardan, sanki bir teleskopun ters ucundan görüyordum, her şey anlamsız, her şey önemsiz, bir parça da gülünç gözüküyordu.</p>

  <p class="calibre7">‘Sen ne öneriyorsun peki!’ diye söze başladım. ‘Bir mekik daha göndermeyi mi? Yarın geri döner kuşkusuz. Sonra ertesi gün, sonra bir gün daha. Ne kadar sürsün istiyorsun bu? Her defasında dönüp gelecekse ondan kurtulmanın anlamı ne? Bana, sana, Sartorius’a ya da İstasyon’a ne yararı var?’</p>

  <p class="calibre7">‘Yo, benim önerim şu: Çek git onunla. Değişimi göreceksin hemen. Birkaç dakika sonra göreceksin ki... ‘</p>

  <p class="calibre7">‘Ne göreceğim? Canavar mı, cin mi?’</p>

  <p class="calibre7">‘Yo, öldüğünü göreceksin. Hepsi o kadar. Ölümsüz olive duklarını sanma - and veriyorum ki ölümlü bunlar. Sonra ne yapacaksın? Dönecek misin... taze bir örnekle karşılaşmak için mi? Alaycı bir büyüklenmeyle bakıyordu bana.</p>

  <p class="calibre7">‘Yeter!’ diye patladım, yumruklarını sıkılıydı.</p>

  <p class="calibre7">‘Oo, ben mi susmalıyım acaba? Bak Kelvin, bu görüşmeyi ben başlatmadım, bana sorarsan yeterince de uzadı. Kendini eğlendirebileceğin bir şeyler salık vereyim sana. Okyanusu döve döve cezalandırabilirsin örneğin. ihanet etmiş olacağını düşünüyorsan eğer...’ Veda eder gibi elini salladı, uçan bir gemiyi izliyormuşçasma başını kaldırdı. ‘onu yanında tutarsan da sadakat göstermiş olacağını sanıyorsun. Peki içinden haykırmak gelirken gülümsemek, kafanı duvarlara çarpmak isterken güler yüzlü görünmeye çalışmak, ihanet değil mi bu da? Ya ister istemez ihanetten başka çare yoksa, o zaman ne yapacaksın? Her şeyin şu Snow piçinin mi başının altından çıktığını düşüneceksin? Öyleyse Kelvin, tam bir ahmak gibi davran, bütün o sorunlarının üzerine üstüne bir güzel kılıf geçir sen.’</p>

  <p class="calibre7">‘Kendi açından konuşuyorsun. Seviyorum bu kızı ben.’</p>

  <p class="calibre7">‘Onun anısını mı, demek istiyorsun?’</p>

  <p class="calibre7">‘Hayır, kendisini. Ne yapmak istediğimi söyledim sana. Kaç “gerçek” insan o yürekliliği gösterir?’</p>

  <p class="calibre7">‘Yani diyorsun ki...’</p>

  <p class="calibre7">‘Sözü dolaştırma.’</p>

  <p class="calibre7">‘Dolaştırmıyorum. Yani diyorsun ki kız seni seviyor, sen de onu sevmek istiyorsun. Ama aynı şey değil bunlar.’ ‘Yanılıyorsun.’</p>

  <p class="calibre7">‘‘Kusura bakma Kelvin, bütün bunları ortaya dökmek senin fikrindi. Ötekini sevmiyorsun. Ama bunu seviyorsun. Yaşamını gözden çıkarmaya hazır. Sen de öylesin. Dokunaklı, görkemli, daha bilmem ne belki, ama yeri değil burası, sahne yanlış dostum. Anlamıyor musun? Yo, anlamak istemiyorsun. Kavrayamadığımız, denetleyemediğimiz bir gücün merakını doyurmak için bir sürü döngü içinde sürüklenip gidiyorsun. Ve kız da o gücün bir görünümü, dönemsel bir belirişi. Eğer o... baştan çıkmış cadı karının teki başına musallat olsaydı eğer, sepetlemek için ikinci kez düşünmezdin herhalde, değil mi?’</p>

  <p class="calibre7">‘Herhalde.’</p>

  <p class="calibre7">Tamam işte, niye bir cadı karı olmadığını da belki bu açıklıyor. Elin kolun bağlı gibi mi geliyor? Çok doğru, tastamam öyle!’</p>

  <p class="calibre7">‘Kitaplıktaki milyonlarca kurama bir yenisini eklemek bütün yaptığın. İlişme bana, Snow, o... Yo, başka şey söylemeyeceğim.’</p>

  <p class="calibre7">‘Sen bilirsin. Ama unutma ki bilincinin bir bölümünü yansıtan bir ayna o. Güzelse eğer, anıların güzel olduğu için. Formülü sen veriyorsun. Ne ektiysen onu biçersin, unutma bunu.’</p>

  <p class="calibre7">‘Ne yapmamı bekliyorsun peki? Sepetleyeyim mi? Niçin diye sordum demin sana. Yanıtlamadın.’</p>

  <p class="calibre7">‘Yanıtlayacağım. Bu konuşmayı sen istedin, ben değil. İşlerine burnumu ben sokmadım, ne yapman ne yapmaman gerektiğini de ben söyleyecek değilim. Hakkım olsaydı bile söylemezdim. Buraya kendi ayağınla geliyor, sonra her şeyi bana yüklüyorsun. Biliyor musun niye? Sırtındaki yükten kurtulmak için. Evet, o ağırlığı ben de yaşadım -susturmaya çalışma beni- kendi çözümünü bulmakta seni özgür bırakıyorum. Ama sen, biri karşı çıksın istiyorsun. Sana engel olmaya kalksam kavga edeceksin benimle. Ele avuca sığar bir şeyim nasıl olsa, senin gibi bir insanım, aynı etten kemikten. Dövüş bari benimle, kendinin de insan olduğunu algılarsın böylece. Dövüşecek bahaneyi bulamadın diye tartışıyorsun benimle, daha doğrusu kendinle tartışıyorsun. Kız birden yok olsa kederden öleceğini söylemediğin kaldı tek...’</p>

  <p class="calibre7">Beceriksizce karşı çıktım:</p>

  <p class="calibre7">‘Onu da alıp İstasyon’dan ayrılmak istediğimi bildirmek için geldim buraya. Bilmen gerektiğini düşündüm.’</p>

  <p class="calibre7">‘Hâlâ aynı yoldasın,’ diye omuz silkti. ‘Sana kendi görüşümü söyledim, çünkü anladım ki gerçeklikle bağını yitiriyorsun. Ne kadar havalanırsan, o kadar fena düşersin. Yarın sabah dokuz gibi gelip Sartorius’u görebilir misin?’</p>

  <p class="calibre7">‘Sartorius’u mu? Kimseyi içeri bırakmıyor sanıyordum. Adamı telefonla bile arayamadığını söylemiştin bana.’</p>

  <p class="calibre7">‘Bir anlaşma yolu bulmuş gözüküyor. Özel sorunlarımızı hiç tartışmayız biz. Seninle durum başka. Gelecek misin yarın sabah?’</p>

  <p class="calibre7">‘Pekâlâ,’ diye homurdandım.</p>

  <p class="calibre7">Birden sol elini dolaba soktuğunu farkettim. Kapı ne zamandır aralıktı? Belki bir süredir, ama görüşmenin gerginliği içinde elinin duruşundaki tuhaflığı algılayamamıştım. Bir şey saklıyor gibiydi - ya da birinin elini tutuyordu.</p>

  <p class="calibre7">Dudaklarımı ıslattım.</p>

  <p class="calibre7">‘Snow, neyi... ‘</p>

  <p class="calibre7">‘Artık gitsen iyi olur,’ dedi dosdoğru.</p>

  <p class="calibre7">Kızıl alacakaranlığın son parıldayışları arasında kapıyı kapadım. Rheya birkaç adım ilerde duvar dibine çömelmişti. Hemen fırladı:</p>

  <p class="calibre7">‘Gördün mü? Becerdim, Kris. Çok daha iyi hissediyorum şimdi... Belki gitgide kolaylaşacak...’</p>

  <p class="calibre7">‘Evet, elbette...’ diye umursamazca yanıtladım.</p>

  <p class="calibre7">Odamıza gittik. Hâlâ Snow’un odasındaki o dolabı, orada neyin saklandığını düşünüyordum. Belki bütün konuştuklarımızı duymuştu. Yanaklarım öyle şiddetle yanıyordu ki istemeden elimin tersiyle dokundum yüzüme. Ne budalaca bir görüşmeydi! Bizi nereye götürmüştü? Hiçbir yere. Ama bir de yarın sabah vardı...’</p>

  <p class="calibre7">Apansız bir ürperti bedenimde dalgalandı. Ensefalogramım, beynimin işleyişinin eksiksiz bir tutanağı, ışınım biçi nünde okyanusa gönderilecekti. Neydi Snovv’un dediği? Rheya gitseydi çok mu acı çekerdim? Ensefalogram bilinçli bilinçdışı her zihinsel süreci kaydedecekti. Gerçekte Rheya’nın yok olmasını istiyorsam, yok olur muydu? Ama sahiden ondan kurtulmak isteseydim, ölümünün an meselesi olduğu düşüncesiyle yine de öyle dehşete düşer miydim? Bilinçdışımdan sorumlu muydum? Olsa olsa ben sorumluydum, başkası olamazdı. Bunu yapmalarına izin vermek ne de aptalcaydı! Kuşkusuz kullanılmadan önce kaydı inceleyebilirdim. Ama deşifre edemezdim. Kimse de edemezdi. Uzmanlar bile ancak genel zihinsel eğilimleri belirleyebilirdi. Örneğin deneğin bir matematik problemiyle uğraştığını söyleyebilirlerdi, ama problemin kesin terimlerini saptayamazlardı. Genellemelere sığınmak zorunda kaldıklarını, çünkü ensefalogramın, yalnızca bir bölümünün ruhsal “karşılığı” olan eşanlı itkiler arasında ayrım yapamadığını söylerlerdi. Dolayısıyla bilinçdışı süreçlerle ilgili bir yorum atıp tutturmaya yanaşmazlardı. Hele az çok bastırılmış olması gereken anılan deşifre etmeleri nasıl beklenebilirdi?</p>

  <p class="calibre7">Öyleyse neden o kadar korkuyordum? Daha bu sabah Rheya’ya deneyin yürümeyeceğini söylememiş miydim? Yer’deki nörofizyologlar bile o tutanağı çözemiyorsa ne şansı vardı ki şu dev yabanıl yaratığın...?</p>

  <p class="calibre7">Evet ama, yine de ben hiç algılamadan zihnime sızmış, belleğimi incelemiş, en incinir, en duyarlı noktamı bulup çıkarmıştı. Bu yadsınamazdı. Ne kimseden ne ışınımdan yardım görmüş, İstasyonun zırhlı kabuğunu delip beni bulmuş, avını avlamıştı...</p>

  <p class="calibre7">‘Kris?’ Rheya fısıldıyordu.</p>

  <p class="calibre7">Görmeyen gözlerle pencerenin yanında dikilirken karanlığın çöktüğünü algılamamıştım. Yitik güneşin aydınlığında ipince, yüksek bir bulut tavanı donuk bakır renginde parlıyor, yıldızlan bulandırıyordu. Deneyden sonra Rheya yok olursa, onun yok olmasını istediğim anlamına gelecekti bu - onu ben öldürmüş olacaktım. Yo, Sartorius’a gitmeyecektim. Onlara yardım etmeye zorlayamazlardı beni. Ama doğruyu da söyleyemezdim, renk vermemek, yalan söylemek zorundaydım. Ve böyle gidecekti bu... Çünkü kafamın içinde hiç bilmediğim düşünceler, farkında olmadığım niyetler, acımasız özlemler olabilirdi, çünkü farkında olmaksızın bir katildim ben. İnsanoğlu başka dünyalar, başka uygarlıklar bulmak için yola düşmüştü ama, karanlık geçitlerde gizli bölmelerden oluşan kendi öz labirentini tanımamış, kendi mühürlediği kapıların ardında neler yattığını bulup çıkaramamıştı. Sahte bir utanç yüzünden mi terk edecektim Rheya’yı oracıkta, yoksa korkağın biri olduğum için mi?</p>

  <p class="calibre7">‘Kris,’ dedi Rheya, bu kez daha usulca.</p>

  <p class="calibre7">Şimdi bana iyice sokulmuştu. Duymazlıktan geldim. Kendimi yalıtmak istiyordum o anda. Hiçbir şeyi çözebilmiş değildim, hiçbir karar verememiştim. Kımıldamadan duruyor, karanlık göğe, donuk yıldızlara bakıyordum, Yer’in üstünde parıldayan yıldızların o solgun hayaletlerine. Kafam bomboştu. Dönüşü olmayan bir noktayı geride bırakmış olmanın acımasız, korkunç kesinliği vardı yalnız içimde. Asla ulaşamayacağım bir şeye doğru yol aldığımı kabullenmek istemiyordum. Duyumsuzluk, kendimden tiksinme gücünü bile alıp götürmüştü.</p>

  <p class="calibre8" id="filepos372612"><span class="calibre6"><span class="italic"><span class="bold">DÜŞÜNEN ADAMLAR</span></span></span></p>

  <p class="calibre7">‘Şu deneye mi aklını taktın Kris?’ Rheya’nın sesiyle irkilmiştim. Saatlerdir gözlerim açık, bir türlü uyuyamadan yatıyordum karanlıkta. Onu unutmuştum, soluğunu da duymuyordum, amaçsız bir kafa yoruşun gelgitine bırakmıştım kendimi. Uykumu yarıda kesen düş, gerçekliğin ölçüsünü de, anlamını da göremez hale getirmişti beni.</p>

  <p class="calibre7">‘Uyumadığımı nereden anladın?’</p>

  <p class="calibre7">‘Uyurken soluk alışverişi değişir insanın,’ dedi çekine çekine, sorusu yüzünden özür dilemek ister gibi. ‘Karışmak istemedim... Yanıtlayamam diyorsan, yanıtlama.’</p>

  <p class="calibre7">‘Yok canım niye söylemeyeyim sana? Doğru bildin zaten, deneyi düşünüyordum!</p>

  <p class="calibre7">‘Neyi başarmayı umuyorlar?’</p>

  <p class="calibre7">‘Kendileri de bilmiyor. Ne olursa işte. Hangisi olursa. “Beyin Dalgası Harekâtı” değil bu aslında, “Umarsızlık Harekâtı” düpedüz. Aslında birimizin deneye son verme yürekliliğini gösterip kararın sorumluluğunu da yüklenmesi gerekiyor ama, o yürekliliğin bir korkaklık belirtisi, geri çekilmede ilk adım olacağına inanıyor çoğunluk. İnsanoğlu adına onursuz bir teslimiyet anlamına geleceğini sanıyor -kavrayamadığımız ve asla da kavrayamayacağımız bir şeye boğazımıza dek gömülmek sanki pek onuduymuş gibi.’ Sustum, ama yeni bir öfke dalgası kabardı içimde. ‘Hiç gerekçeleri de yok değil tabii. iletişim kurmayı beceremesek bile plazmayı incelemekle vakit yitirmiş olmayız, sonunda da maddenin sırrını çözeriz, diyorlar. Kendi kendilerini kandırdıklarını çok iyi biliyorlar. Bütün kitapların kimsenin bilmediği bir dilde yazılı olduğu bir kitaplıkta dolanıp durmaktan farksız bu. Gözümüzün ısırdığı tek şey cilt kapaklarının rengi!’</p>

  <p class="calibre7">‘Böyle başka gezegen yok mu?’</p>

  <p class="calibre7">‘Olabilir tabii. Karşılaştığımız tek örnek Solaris. Yine de son kertede ender bir kategori. Yer gibi değil. Yer pek basmakalıp - evrenin çimenliği o! Bu evrensellikten de gurur duyuyoruz biz. Gidemeyeceğimiz yer yok. O inanışla, özgüvenle dopdolu, yola çıktık başka dünyalara. Peki ne yapacaktık o dünyalarla? Ya biz onların efendisi olacaktık ya da onlar bizim: Yetmezlik içindeki zihinlerimizde tek düşünce buydu! Ne yararsız bir har vurup harman savurma... ‘</p>

  <p class="calibre7">Kalktım, ilaç kutusunun altını üstüne getirdim. Uyku ha. pı şişesini parmak uçlarımla tanıdım, karanlıkta yatağa döndüm:</p>

  <p class="calibre7">‘Ben uyuyacağım, sevgilim.’ Tavanda havalandırıcı homurdanıyordu. ‘Biraz uyumalıyım...’</p>

  <p class="calibre7">Sabah uyandığımda dingin, ferahlamış hissediyordum. Deney ufacık bir sorun gibi gözüküyordu şimdi. Ensefalogramı nasıl o denli ciddiye alabildiğime şaşıyordum. Rheya’yı laboratuvara götürmek zorunda oluşuma da aldırınıi yordum. Bütün çabalarına karşın beni görüp sesimi işitrneksizin beş dakikadan çok yalnız kalmaya dayanamıyordu. Bir kez daha denemekten vazgeçmiştim o yüzden (Rheya kilitlenmeye bile razıydı). Benimle gelmesini istedim, yanına okuyacak bir şey almasını söyledim.</p>

  <p class="calibre7">Laboratuvarda neyle karşılaşacağımı çok merak ediyordum. Mavi beyaz badanalı büyük odanın görünümünde olağandışı bir şey yoktu. ama cam gereçlerin bulunması gereken raflarla dolaplar bomboştu. Dolap kapılarından birinin camı yıldız yıldız ufalanmıştı, bazılarında hiç cam kalmamıştı. Sanki az önce bir kavga olmuş, biri de elinden geldiğince izleri silmeye çalışmıştı.</p>

  <p class="calibre7">Snow aygıtla uğraşıyordu. Bu kez oldukça görgülü davrandı, Rheya’yı görünce hiç şaşırmadı, hızla kafasını sallayarak esenledi onu.</p>

  <p class="calibre7">Uzandım. Snow alnıma ve şakaklarıma tuz eriğiyi sürdü. O sırada dar bir kapı açıldı, karanlık bir odadan Sartorius seğirtti. Üstünde beyaz iş kılığıyla ayak bileklerine kadar uzayan antiradyasyon giysisi vardı. Esenleyişi otoriter ve pek profesyonelceydi. Yer’deki büyük bir enstitüde dün kaldığı yerden işini sürdüren iki araştırmacıydık sanki. Kara gözlüğünü takmamıştı, gözlerinde lens vardı. Yüzündeki anlatımsızlığı buna yordum.</p>

  <p class="calibre7">Snow elektrotları bağlayıp kafama bir sargı geçirirken Sartorius kollarını kavuşturarak bizi izledi. Odaya birkaç kez göz gezdirdi. Sırtını duvara verip bir tabureye oturmuş okur gibi yapan Rheya’yı görmezlikten geldi.</p>

  <p class="calibre7">Snow geri çekildi. Düğmeye bastığım görebilmek için, metal plaka ve kablolarla irileşmiş başımı kaldırdım. Sartorius o sırada elini kaldırarak tumturaklı bir söyleve başladı.</p>

  <p class="calibre7">‘Doktor Kelvin, ilgi ve dikkatinizi iminizle bir an kendime çevirmek istiyorum. Belirli bir düşünce dizisi dayatmak niyetinde değilim size, çünkü deneyimizi geçersiz kılar bu. Ama kendinizi, beni, meslektaşımız Snow’u ya da herhangi birini artık düşünmemeniz gerektiğini vurgulamak istiyorum. Bireysel kişiliklerin zihninize takılmasını önlemeye çalışınız ve önümüzdeki sorun üzerinde yoğunlaşınız. Yer ve Solaris; kuşaklar birbirini izlese ve birey olarak insanın sınırlı bir ömrü olsa da tek bir bütün olarak kavranan bilim adamları topluluğu, özlemlerimiz, düşünsel bir iletişim kurma çabasındaki direşkenliğimiz, insanlığın uzun tarihsel yürüyüşü, bu ilerleyişi daha da ileri götürmekteki kararlılığımız, özgörevimizi yerine getirebilmek için bütün kişisel duygulardan feragat etmekteki azmimiz, hazır olduğumuz özveriler, yenmek için göğüs gerdiğimiz güçlükler... Bilincinizi doldurması uygun olacak konular bunlardır. Düşünce çağrışımları tümüyle istemimize bağlı değildir kuşkusuz. Ne var ki sizin burada bulunmanız gerçeği bile dikkatinizi çektiğim ilerlemenin sağlamlığını, güvenirliğini kanıtlar. Bu görevin üstesinden geldiğiniz konusunda bir kuşkunuz olursa lütfen söyleyiniz, arkadaşımız Snow yeni bir kayıt yapacaktır. Çok vaktimiz var.’</p>

  <p class="calibre7">Son sözcükleri söylerken kuru bir gülümseme yüzünde dolaştı, ama yüz anlatımındaki abusluk değişmedi. Büyük bir ciddiyetle uzun uzadıya sıraladığı tantanalı lafları sökmeye çalışıyordum hâlâ.</p>

  <p class="calibre7">Uzayan sessizliği Snow bozdu:</p>

  <p class="calibre7">‘Hazır mısın, Kris?’</p>

  <p class="calibre7">Elektroensefalogramın kumanda tablasına dirseğiyle yaslanmış, iyice gevşemiş gözüküyordu. Sesinin güvenli tonu bana da güven verdi, beni ilk adımla çağırdığı için teşekkür borçluydum ona.</p>

  <p class="calibre7">“Başlayalım,’ dedim. Gözlerimi kapadım.</p>

  <p class="calibre7">Snow elektrotları bağlayıp kumanda tablasına yanaştığında apansız bir telaş kaplamıştı içimi, şimdiyse birden yok olmuştu bu duygu. Siyah kumanda tablasındaki kırmızı ışıkların kırpışmasını kısık göz kapaklarımın arasından izleyebiliyordum. Yapışkan elektrotlardan oluşan tamamen parlak, huylandırıcı değişini duymuyordum artık. Zihnim bomboş kurşun rengi bir arenaydı, oturma yerlerine üst üste yığılmış, dikkat kesilmiş, çıt çıkarmayan görünmez bir izleyici kalabalığı dört bir yanı doldurmuştu, sessiz duruşuyla Sartorius’a ve Özgörev’e karşı alayla karışık bir aşağılama gönderiyordu. Bu izleyiciler önünde neler söyleyecektim doğaçtan?... Rheya... Adını sakına sakına andım, hemen geri almaya hazırdım, ama karşı çıkan olmadı. Sürdürdüm. Keder ve şefkatle esrimiştim, sonu gelmez özverilere sabırla katlanmaya hazırdım. Tüm bilincim Rheya’yla dolmuştu, bedeni ya da yüzü yoktu, ama içimde capcanlıydı, hem gerçek hem algılanamazdı. Birden, bu elem dolu varoluşun üstüne işlenmiş gibi, duman rengi gölgelikte Giese’in, Solaris araştırmalarının ve Solarisçilerin babası Giese’in bilgin, öğretmence yüzünü gördüm. Altın çerçeveli gözlüklerle özenle taranmış bıyıkları yutuveren o iç bulandırıcı çamur püskürtüsünü gözümün önüne getiriyor değildim. Klasik yapıtının kapak sayfasındaki kabartmaydı gördüğüm, ipince çizgilerden bir çerçeve içinde sanatçı elinin canlandırdığı başıydı - babamın başına, kendine özgü çizgileriyle olmasa bile o çağını doldurmuş bilgelik ve alçak gönüllülük anlatımıyla babamın başına öyle benziyordu ki bana bakanın hangisi, babam mı Giese mi olduğunu ayırdedemez oldum. İkisi de ölmüştü ve ikisi de gömülmemişti, ama ölüp de gömülememek hiç mi hiç olağandışı değildi günümüzde.</p>

  <p class="calibre7">Giese’in görüntüsü yok oldu. İstasyonu, deneyi, Rheya’yı, okyanusu bir anda unuttum. Artık külden ibaret o iki insanın, babamın ve Giese’in, bir zamanlar, varoluşlarının bütünselliğine hiç de yüzlerini buruşturmadan bakabildikleri inancı her şeyden üstün gelmiş, son günlerin anılarını silmişti. Bozguna uğrayışımı bekleyerek kurşun rengi arenanın çevresine yığılmış biçimden yoksun o topluluğu da dağıtmış, derin bir dinginlik getirmişti.</p>

  <p class="calibre7">Devre kesicilerin sesini duydum, ışık gözkapaklarımı delip geçti, gözlerimi açtım. Sartorius deminki duruşunu bozmamış, bana bakıyordu. Snow ise sırtı dönük, kumanda tablasıyla uğraşıyordu. Sandallarını yere vurarak eğleniyor gibiydi.</p>

  <p class="calibre7">‘Birinci perdenin başarılı olduğu kanısında mısınız, Doktor Kelvin?’ diye sordu Sartorius, artık tiksinti vermeye başlayan genizden gelen sesiyle.</p>

  <p class="calibre7">‘Evet.’</p>

  <p class="calibre7">‘Emin misiniz?’ diye üsteledi. Besbelli biraz şaşırmıştı, hatta kuşkuluydu belki. ‘Evet.’</p>

  <p class="calibre7">Kendime güvenişim ve yanıtlarımın sakınmazlığı bir an dinginliğini bozar gibi olmuştu. ‘Oo... çok iyi.’ diye kekeledi.</p>

  <p class="calibre7">Snow yanıma geldi, başımdaki sargıyı çözmeye koyuldu. Sartorius geriledi, biraz duraksadı, sonra karanlık odada kayboldu.</p>

  <p class="calibre7">Elinde banyo edilmiş filmle geri döndüğünde bacaklarımı oğuyordum. Elli ayaklık pırıl pırıl siyah şerit üzerindeki zigzaglar bir dantela örgüsü çiziyordu. Orada bulunmama artık gerek kalmamıştı, ama çıkmadım. Snow şeridi ışın ayarlayıcısına yerleştirdi Sartorius, sargıyı son kez kuşkuyla inceledi, dalgalı çizgilerin neler gizlediğini okumak ister gibiydi.</p>

  <p class="calibre7">Deney gürültüsüz patırtısız sürdü. Snow ve Sartorius birer kumanda sırasına oturdular, ardı ardına düğmelere bastılar. Enerji üreten türbinlerin sesini betonarme döşemeden duyuyordum. Koca X-ışını yayıcısının yuvasında dibe kadar inişiyle birlikte cam örtülü göstergelerdeki ışıklar aşağı kaydı. Göstergelerin en alt sınırında durdu.</p>

  <p class="calibre7">Snow enerjiyi artırdı, gerilimölçerin beyaz ibresi soldan sağa bir yarım çember çizdi. Yuvarlak iki başlık ardında gö rünmez olan film boşanırken akımın horultusu da açıkça duyuluyordu.</p>

  <p class="calibre7">Rheya’nın yanına gittim, kitabının üzerinden bizi gözlüyordu. Sorarcasına baktı. Deney bitmişti, Sartorius aygıtın koni biçimli ağır başlığına doğru yürüyordu.</p>

  <p class="calibre7">‘Gidebilir miyiz?’ diye sessizce, sözcükleri eze eze sordu Rheya.</p>

  <p class="calibre7">Başımı sallayarak yanıtladım, kalktı, ötekilere hoşçakalın demeden çıktık.</p>

  <p class="calibre7">Üst güverte koridorunun pencerelerinde eşsiz bir günbatımı alev alev yanıyordu. Bu saatlerde ufuk genellikle kızılımsı ve kasvetli olurdu. Şimdiyse simle işlenmiş donuk donuk titreyen bir pembeye bürünmüştü. Yumuşak, okşayan yalımların altında okyanusun loş bayırları solgun menekşe renginde parlıyordu. Gök yalnızca tepe noktasında kızıldı.</p>

  <p class="calibre7">Basamakların sonuna gelmiştik, durdum, kendimi yine o tutukevi hücresine kapatmak istemiyordum.</p>

  <p class="calibre7">‘Rheya, kitaplıkta bir şeye bakmak istiyorum. Sıkılır mısın?’</p>

  <p class="calibre7">Tabii sıkılmam,’ diye atıldı, zorlama bir neşeyle, ‘Okuyacak bir şey bulurum kendime...’</p>

  <p class="calibre7">Dünden beri aramızda bir uçurumun açılmaya başladığını çok iyi biliyordum. Daha düşünceli davranmalıydım, kayıtsızlığıma söz geçirmeliydim, ama gücümü toplayamıyordum.</p>

  <p class="calibre7">Kitaplığa giden eğimli yol boyunca yürüdük. Küçük giriş salonuna açılan üç kapı vardı, çiçek dolu billur küreler duvarlarda sıralanmıştı. İki yanı yapay deriyle kaplı ortadaki kapıyı açtım. Kitaplığa girerken bu döşemeye değmekten hep sakınırdım. Hoş bir temiz hava esintisi bizi karşıladı. Tavana çizilmiş stilize güneşe karşın büyük yuvarlak salon yine de serindi.</p>

  <p class="calibre7">Parmaklarımı kitap sırtlarında tembel tembel dolaştırdım. Kapak sayfasındaki portrenin anısını tazeleyebilmek için onca Solaris klasiği arasından Giese’in ilk cildini çekmek üzereyken daha önce fark etmediğim bir kitaba rastladım. Cildi kırışık, oktavo boyutu bir kitaptı. Gravinsky’nin Özetçe’siydi, çoğunlukla öğrenciler tarafından kullanılırdı, kopyalık olarak.</p>

  <p class="calibre7">Koltuğa gömülmüş, yanımda Rheya, Solaris kuramlarının abeceli tasnifini karıştırmaya başladım. Solaris’e yaşamında ayak basmamış olan Gravinsky, her monografı, her sefer raporunu, parça bölük her bilgi özetini, her geçici raporu taramış, hatta diğer dünyalarla ilgili gezegenbilimsel yapıtlarda Solaris üzerine ara sıra yapılan yorumlardan bile parçalar almıştı. Özetlediği düşüncelerin inceliklerini kabaca yontan basite indirgeyici formülasyonlarla dolu bir döküm çıkarmıştı ortaya. Başlangıçta tam kapsamlı bir değerlendirme olarak tasarlanmış olan kitap bugün bir antikadan öteye anlam taşımıyordu. Yayımlanalı yalnızca yirmi yıl olmuştu ama o günden beri öylesine bir yeni kuramlar yığını birikmişti ki bütün bunları tek bir cilde sığdırmak olanaksızdı. Dizine göz attım - düpedüz bir ölüm ilanları listesiydi, çünkü sözü edilen yazarların pek azı yaşıyordu ve yaşayanların da hiçbiri artık Solaris araştırmalarında etkin rol oynamıyordu. Tüm adları okuyup bütün araştırma alanlarında her birinin temsil ettiği düşünsel çabaların toplamını bir araya getirince, sözü edilen kuramlardan birinin kuşkusuz doğru olması gerektiğini, binlerce varsayımdan her birinin elbette birer parça doğruluk taşıdığını, hepsinin de gerçeklikle tümüyle ilişkisiz olamayacağını düşünmek işten değildi.</p>

  <p class="calibre7">Sunuş bölümünde Gravinsky Solaris araştırmalarının ilk altmış yılını dönemlere ayırmıştı. Gezegeni yörüngeden inceleyen izci gemisiyle başlayan ilk dönem boyunca kimse tam anlamıyla bir kuraın geliştirmemişti.. “Sağduyuya” göre okyanus, cansız bir kimyasal yığışım, “yanardağ benzeri” etkinliğiyle olağanüstü yaratılar üreten bir sarkacın bir kez devinime girdikten sonra değişmez bir yay çizmesi gibi mekanik bir süreçle dışmerkezli yörüngesini kararlaştıran jelatinsi bir kütleydi. Doğrusunu söylemek gerekirse daha ilk seferden üç yıl önce Magenon “jelatinsi aygıt”ın canlı olduğu savıyla ortaya çıkmıştı, ama Özetçe’ye göre biyolojik varsayımlar dönemi ancak Magenon’un savının sayısız yandaş bulduğu dokuz yıl sonra başlamıştı. Sonraki yıllarda canlı okyanusun son kertede karmaşık, biyomatematik çözümlemelerle desteklenen kuramsal değerlendirmeleri ortalığı kaplamıştı. Üçüncü dönemde ise o güne dek oybirliği bozulmayan bilimsel kamuoyu bölünmüştü.</p>

  <p class="calibre7">Ve ardından çok sayıda yeni düşünce okulu arasında kıran kırana bir savaş başlamıştı. Panmaller, Strobel, Freyus, Le Greuille ve Osipowicz’in devriydi bu: Giese’in tüm mirası acımasız bir irdelemeden geçiriliyordu. İlk atlaslar ve dökümler yayımlanmış, yeni uzaktan kumanda tekniklerinin yardımıyla, önceleri incelenemez sanılan bakışımsızların içinin stereofotoğrafları alınabilir olmuştu. Büyük tartışmanın patırtısı içinde “ufak tefek” varsayımlar aşağısamayla bir yana itiliyordu: “Düşünen dev yaratıkla” uzun yıllar beklenen iletişim gerçekleşmesi bile öyküncelerin kıkırdaksı kentleriyle okyanus üzerinde yükselen balon gibi dağları incelemeye yine de değer olduğu öne sürülüyordu. Çünkü böylece çok değerli kimyasal ve fizikokimyasal bilgiler edinilebilir, dev moleküllerin yapısını kavrayışımız derinleştirilebilirdi. Bu bozguncu düşünce çizgisini savunanları çürütmek için kimse başını ağrıtmıyordu. Bilim adamları kendilerini okyanustaki tipik başkalaşımların bugün de standart olan kataloglarını geliştirmeye adamışken Frank, geçersizliği o günden bu yana belirlenmiş olsa da düşünsel cüretle mantıksal yaratıcılığın eşsiz, üstün örneklerinden biri olmayı hâlâ sürdüren biyoplazmal öykünce kuramını geliştirmişti.</p>

  <p class="calibre7">İlk üç “Gravinsky döneminin” kapladığı yaklaşık otuz yıl, apaçık özgüveni ve karşı konulmazcasına iyimser romantizmiyle Solaris araştırmalarının çocukluk dönemini oluşturuyordu. Gitgide boy atan bir kuşkuculukla zamanla olgunluk çağına girildi. İlk çeyrek yüzyılın sonuna doğru eski jelatinci - mekanist kuramlar “tinsiz okyanus” kavramıyla son bir torun vermişti. Neredeyse oybirliğiyle benimsenen yeni bir ortodoksluk akımıydı bu. Gözlemlerinin bilinçli bir istemin, erekli süreçlerin, okyanusun içsel gereksinimleriyle güdülenen bir etkinliğin varlığını kanıtladığına inanan bilim adamları kuşağının görüşlerini silip süpürmüştü. O yeni - ortodoks yaklaşım da artık ezici bir çoğunlukla yadsınıyor, durmadan büyüyen veri yığınını duru, çözümlemeci temellere dayalı usavurmalarla titiz bir irdelemeden geçirmeye ağırlık veren Holden, lonides ve Stoliva’nın başını çektiği ekibin önü açılıyordu. Belgeler öyle kabarıyordu ki mikrofilm kitaplıklarında neredeyse yer kalmamıştı! Kiminde bini aşkın kişinin görevlendirildiği sefer grupları Yer’in sağlayabileceği en çeşitli, en bol gereçlerle donamyordu - robot kayıt aygıtları, su altı sis ölçücüleri, radarlar, akla gelebilecek her türele tayfölçer, ışınım sayaçları ve daha neler neler. Malzeme ivmeli bir hızla birikiyordu ama araştırmanın ruhu tavsamaya yüz tutmuştu. Her şeye karşın hâlâ iyimser ele olsa bu dönem süresince yokuş aşağı bir iniş kendini göstermişti.</p>

  <p class="calibre7">Solaris biliminin ilk aşamasını, herhangi bir kuramsal konumu savunsalar da eleştirseler de her zaman serüveni göze alabilen Giese, Strobel, Sevada gibi adamların kişiliği biçimlendirmişti. Büyük Solarisçilerin sonuncusu olan Sevada, gezegenin güney kutbu yakınlarında kaybolmuş, ölümü hiçbir zaman doyurucu biçimde açıklanamamıştı. Acemilerin bile düşmeyeceği bir yanlışa kurban gitmişti çünkü. Yığınla gözlemcinin gözü önünde alçaktan uçarken kesinlikle yolu üstünde olmayan bir çevikçenin içine dalıvermişti. Apansız bir kalp krizi ya da baygınlık nöbeti geçirdiği ya da mekanik bir arza olduğu gibi tahminler yürütülmüştü, ama ben bunun, ilk keskin umutsuzluk bunalımının yol açtığı ilk intihar olduğuna inanmıştım hep.</p>

  <p class="calibre7">Gravinsky’nin sözünü etmediği başka “bunalımlar” da olmuştu. Sararmış, sık arayla dizilmiş sayfalarda bakışlarımı dolaştırdıkça o bunalımların ayrıntılarını dağarcığımda birleştiriyordum.</p>

  <p class="calibre7">Umutsuzluğun sonraki belirişleri yine de daha az dramatikti, çünkü seçkin kişilikler gitgide daha az yetişiyordu. Bilim adamlarının şu ya da bu araştırma alanına girişleri, hak ettiği gibi başlı başına bir olgu olarak hiç incelenmemiştir. Her kuşak az çok değişmez sayıda parlak ve kararlı insan yetiştirir, tek ayrım bunların seçtiği yönlerdedir. Belirli bir araştırma alanında böyle insanların varlığı ya da yokluğu belki de sunulan yeni perspektiflerle açıklanabilir. Solaris araştırmalarının klasik çağındaki araştırmacılarla ilgili olarak da değişik görüşler olabilirdi, ama onların çaplarını da dehalarını da kimse yadsıyamazdı. Gizemli okyanus birkaç onyıl boyunca en iyi matematikçileri, en iyi fizikçileri, biyofizik, bildirişim kuramı, elektrofizyoloji uzmanlarının en önde gelenlerini kendine çekmişti. Şimdiyse araştırmacılar ordusu farkına bile varmadan başsız kalıvermişti. Çalışkan ama çapsız bir derlemeciler yığını kalmıştı geriye. Ara sıra özgün bir deney tasarlanıyor, dünya ölçeğinde oluşturulan kalabalık sefer grupları birbirini izledikçe işler tavsıyordu. Bilim dünyasında artık o eskinin o hırslı, birbirleriyle savaşan kuramları yankılanmıyordu.</p>

  <p class="calibre7">Solaris bilimi köhnüyor, yalnız ufak tefek ayrıntılarda farklılaşan ama okyanusun yozlaşması, gerilemesi, içedönükleşmesi gibi konular üzerinde oybirliğiyle yoğunlaşan oybirliği içinde olan varsayımların çoğalmasıyla birlikte mi adını dolduruyordu. Zaman zaman daha gözüpek, daha ilginç bir kavramın boy verdiği oluyor, ama önünde sonunda o da okyanusa karşı bir suçlama biçimine dönüşüyordu: Okyanus çok eskiden, binlerce yıl önce üstün bir örgenleşme aşamasından geçmiş bulunan bir gelişimin bugün yalnızca fiziksel bütünlükten ibaret en son ürünü olarak görülüyordu. Bu sava göre okyanusun bir sürü yararsız, saçma-sapan yaratısı da yüzyıllardır süregiden -yine de yeterince etkileyici- can çekişmelerdi. Dolayısıyla örneğin uzatankas-larda öykünceler birer ur gibi görülüyor, koca akışkan nesnenin yüzey süreçleri kargaşa ve başsızlığın belirtileri sayılıyordu. Bu yaklaşım biçimi bir takmak halini almıştı. Yedi sekiz yıl boyunca akademik literatür, görgülü ve sakıngan terimlerin kalıbına dökülmüş de olsa, en karşı konulmaz iltifatları döktürdükleri sevgilinin onların bütün hamlelerini inatla görmezlikten gelecek kadar umursamaz olduğunu anlayan başıboş bir âşıklar güruhunun öç alışından, hareketlerinden öteye gidemeyen bir suçlamalar seli üretti yalnızca.</p>

  <p class="calibre7">Avrupalı bir grup ruhbilimci, birkaç yıllık dönemi kapsayan bir kamuoyu araştırması düzenlemişti bir kez. Raporlarının Solaris araştırmaları üzerinde doğrudan bir etkisi olmamış, kitaplığı da alınmamıştı. Ama raporun bulguları belleğimde canlıydı. Araştırmacılar çarpıcı biçimde göstermişti ki sokaktaki adamın görüşlerindeki değişmeler, bilimsel çevrelerde saptanan görüş dalgalanmalarıyla yakından bağlantılıydı.</p>

  <p class="calibre7">Bu değişmeler, araştırmaya yönelik akçalı katkıları denetleyen Gezegenbilim Enstitüsü’nün eşgüdüm kurulunda bile kendini göstermiş, Solaris araştırmalarıyla ilgili enstitü bütçeleri ve atamalar gitgide sınırlanırken araştırma ekiplerinin sayısında da kısıtlamaya gidilmişti.</p>

  <p class="calibre7">Bazı bilim adamlarıysa öteki uçta bir konum benimsemiş, daha atılgan adımlar önermeye başlamıştı. Evrensel Kozmoloji Enstitüsünün yönetsel işler yetkilisi, canlı okyanusun insanları hiç mi hiç aşağısamadığını, fil nasıl sırtında emekleyen karıncaları ne duyar ne görürse onun da insanları yalnızca ayrımsayamadığını öne sürecek yürekliliği göstermişti. Okyanusun ilgisini çekip koruyabilmek için daha güçlü uyarımlar, gezegen boyutlarında dev aygıtlar tasarla-malıydı. Kötü niyetli yorumcular, bay yönetmenin tevekkeli o kadar cömert olmadığını, çünkü faturayı kendisinin değil Gezegenbilim Enstitüsü’nün ödeyeceğini belirterek taşı gediğine oturtmakta gecikmemişlerdi.</p>

  <p class="calibre7">Hipotezler gökten rahmet gibi yağıyordu hâlâ -şöyle böyle onarılarak basite indirgenen ya da iyice karmaşıklaştırılan eski, “dirilmiş” hipotezlerdi hepsi- ve alanının genişliğine karşın görece iyi tanımlanmış bir inceleme dalı olan Solaris bilimi de görünüşteki her çıkış yolunun çıkmaz sokağa götürdüğü, durmadan arap saçına dönen bir dolangaç olup çıkmıştı. Genel umursamazlık, uyuşukluk ve umut kırıklığı havası içinde, Solaris okyanusu neredeyse bir basılı kâğıt okyanusu içinde gömülüp gidecekti.</p>

  <p class="calibre7">Gibarian’ın laboratuvarndaki, Enstitü diplomasını alana dek süren görevime başlamadan iki yıl önce Mett-Irving Vakfı okyanus enerjisini yararlı hale getirmenin uygulanabilir bir yöntemini bulana büyük bir ödül koymuştu. Düşünce yeni değildi. Plazmal peltenin birkaç örneği geçmişte de Yer’e taşınmış, çeşitli saklama yöntemleri sabırla sınanmıştı: Yüksek ve düşük sıcaklık, yapay mikro atmosferler, mikro hava koşulları, uzun süreli ışınım gibi. Her türlü fiziksel ve kimyasal süreç denenmiş, hep aynı sonuçla, önce bir bozulmayla başlayıp ardından yumuşamayla sonra da birinci derece (birincil) ve ertel (ikincil) sıvılaşmayla gelişerek çok belirli aşamalardan geçen adım adım bir bozunma süreciyle karşılaşılmıştı. Plazmal kabartılarla diğer yaratılardan alınan örnekler de bozunma aşamalarındaki belli farklarla aynı yazgıyı izliyordu. Elde kalan son artık hafif, metalik bir küldü hep.</p>

  <p class="calibre7">Okyanusun büyük küçük herhangi bir parçasını tüm organizmadan ayırarak “bitkisel” durumda dahi canlı tutmanın olanaksız olduğunu bilim adamlar bir kez kabullendikten sonra, Meunier-Proroch okulunun da etkisiyle, bu sorunu Solaris gizeminin anahtarı olarak ötekilerden ayırma yönünde gitgide büyüyen bir eğilim belirdi. Bir yorum konusu gibi gözüküyordu bu anahtar - o bir kez çözüldü mü gerisi çorap söküğü gibi gelecekti.</p>

  <p class="calibre7">Solaris araştırmalarının bu tılsımlı taşının arayışı, belki hiç bilimsel eğilimi olmayan her çeşit kafanın vaktini ve çabasını tüketmeye başlamıştı. Solaris biliminin dördüncü onyılı boyunca bu çılgınlık salgın gibi yayılmış, ruhbilimciler için verimli bir alan olmuştu. Kimbilir kaç dengesiz kafa, kaç bilgisiz bağnaz, yok kesintisiz devinimle yok kareyle daireyi çakıştırmakla bozmuş eski meczuplara güç verenden bile daha büyük bir şevkle, kuşkusuz yüzüne gözüne bulaştırdığı araştırmalara kendini kaptırmıştı. Bu çılgınlık birkaç yılda sönmüş, benim Solaris’e doğru yola düşmek üzere olduğum sıralarda gazete başlıklarından inmiş, sohbet konusu olmaktan çıkmış, okyanus da aslında kamuoyunca unutulmuştu.</p>

  <p class="calibre7">Özetçe’yi abece sırasındaki yerine özenle yerleştirirken Solaris yazınının en garipsenmiş yazarlarından Grastrom’un ince uzun kitapçığı yerinden kımıldadı. İnsanoğlunun kavrayış sınırlarının ötesinde yatanı anlama dürtüsüyle kaleme alınmış ve özellikle bireyi, insanı ve insan türünü amaçlayan bu kitapçığı okumuştum. Önceleri kuantum fiziğinin kıyıda köşede kalmış, çok özel kafalara özgü uçup gitmiş kimi dallarına bir dizi olağandışı katkıda bulunmuş olan, kendi kendini yetiştirmiş bir adamın soyut, insana buruk tad veren bir yapıtıydı. On beş sayfalık kitapçığında (en büyük yapıtıydı bu!) Grastrom bilimin en soyut başarılarının, matematiğin en ileri kurarn ve utkularının, çevremizdeki evrenin acemice, tarih öncesi, insanbiçimci kavranışından ancak arpa boyu öteye gidebilen, tökezleye tökezleye bir ilerleyişten ibaret olduğunu tanıtlamaya girişmişti. Görelilik kuramının denklemleriyle, manyetik alanlar teoremiyle, türlü birleşik alan kuramlarıyla insan bedeni -duyularımızın izdüşümleri, fiziksel örgenleşrnernizin yapısı, insanın fizyolojik kısıtlılıkları- arasındaki bire bir koşutluklara işaret ediyordu. Grast-rorn’un vargısı, insan soyu ile insandışı herhangi bir uygarlık arasında “bağlantı” gibi bir sorunun olmadığı ve olamayacağıydı. İnsanlığa karşı böylece dil uzatılırken, canlı okyanusa özel bir değinmede bulunulmuyordu ama her satır arasında onun sürekli varlığı, aşağısayıcı, utkulu sessizliği duyuluyordu, en azından benim izlenimim bu olmuştu. Kitaba ilk dikkatimi çeken Gibarian’dı ve kişisel yetkisine dayanarak İstasyon’daki külliyata ekleten de o olmalıydı, çünkü Grastrorn’un kitapçığı Solarisçi yazma gerçek bir katkıdan çok bir gariplik ürünü olarak görüldü hep.</p>

  <p class="calibre7">İnce uzun kitapçığı tıkış tıkış raftaki yerine garip bir saygı duygusuyla özenle yerleştirdim. Solaris Yıllığı’nın nefti cildine parmak uçlarımla dokundum. Denizler dolusu mürekkep tüketip sayısız tartışmayı beslemiş, ama ses getirir savların yokluğu yüzünden yine de sonuçsuz kalmış bir dizi temel sorunla ilgili hiç kuşkusuz pozitif denebilecek bir bilgi edinmiştik son birkaç günde. Gizem bugün bizi düpedüz tutsak almıştı, ama buna karşılık güçlü argümanlarımız vardı şimdi.</p>

  <p class="calibre7">Okyanus canlı bir yaratık mıydı? Bundan ancak paradoks ya da dikkafalılık düşkünleri kuşku edebilirdi artık. Terim nasıl tanımlanırsa tanımlansın okyanusun “tinsel” işlevlerini de yadsımak artık olanaksızdı. Okyanusun bizi “ayrımsa dığı” da apaçık ortadaydı. Tek başına bu olgu bile iki güneşin çevresinde dönüp duran o olağandışı yaratının, kendi derinliklerinde oluşup yine oracıkta kalan zihinsel akışların dev çevrintisinin tutsağı, bir zamanlar sahip olduğu düşünme organlarından bir yozlaşma süreci sonunda yoksun kalmış “içedönük” bir dünya, bir “münzevi varlık” olduğunu öne süren Solaris kuramlarını geçersiz kılmaya yetiyordu.</p>

  <p class="calibre7">Bu kadar da değildi. Yapay olarak üretmeyi bizlerin asla başaramadığı bir şeyi, kestiremediğimiz amaçlarla atomaltı yapısı değiştirilmiş de olsa kusursuz bir insan bedeni üretme yetisinde olduğunu da görmüştük okyanusun.</p>

  <p class="calibre7">Okyanus yaşıyor, düşünüyor, davranıyordu. “Solaris sorunu” kendi anlamlandırılamazlığıyla ortadan kalkmış değildi. Gerçekten de canlı bir yaratıkla karşı karşıyaydık. “Yitirilmiş” yeti asla yitirilmiş değildi. Bütün bunlar şimdi her türlü kuşkunun ötesinde kanıtlanmıştı. Beğense de beğenmese de insanoğlu, bu komşusunu, ışık yıllarınca uzakta da olsa yine de erişme alanı içindeki, geri kalan tüm evrenden de huzur bozucu olan bu komşusunu umursamak zorundaydı.</p>

  <p class="calibre7">Belki bir dönüm noktasındaydık şimdi. Üst kademelerin kararı ne olacaktı? Bu işten vazgeçip hemen ya da çok yakında Yer’e dönmemiz mi buyurulacaktı? Istasyon’u dağıtmamızın istenmesi bile olanaklı mıydı? En azından olasılık dışında değildi. Ama çözümü geri çekilmekte aramaktan yana değildim ben. Bu düşünen azmanın varlığı, insan aklının yakasını ister istemez bırakmayacaktı. İnsan kozmosun her köşesini araştırdığı, kendine benzer yaratıklarca kurulmuş diğer tüm uygarlıklarla ilişki kurduğu zaman bile Solaris ölümsüz bir meydan okuma olarak kalacaktı.</p>

  <p class="calibre7">Yıîlıfe’ın kalın ciltleri arasına yanlışlıkla karışmış vidala ciltli küçük bir kitap fark ettim, yıpranmış sırt yazısını gözlerimle taradım. Muntius’un yıllar önce basılan Solaris Bilimine Giriş’iydi. Gibarian kendi nüshasını gülümseyerek bana verdiğinde bir gecede okumuştum bu kitabı ve son sayfasını çevirirken taptaze bir Yer şafağı söküyordu penceremde. Muntius’a göre Solaris bilimi dinin uzay çağındaki eşdeğeriydi: Bilim kılığına bürünmüş inançtı. Solaris biliminin açıklanan ereği bağlantı, azizler topluluğundan<sup class="calibre9"><small class="calibre10"><sup class="calibre11"><small class="calibre12" id="filepos407257"><a href="../Text/Solaris_split_004.html#filepos485718"><span class="calibre12">3</span></a></small></sup></small></sup> ya da Mesih’in ikinci gelişinden daha az belirsiz, daha az karanlık değildi. Araştırma, yöntembilim dilini kullanan bir ayin düzeniydi. Solarisçilerin çilesi yalnızca ve yalnızca bir bütünlenme, bir Muştu<sup class="calibre9"><small class="calibre10"><sup class="calibre11"><small class="calibre12" id="filepos407579"><a href="../Text/Solaris_split_005.html#filepos486759"><span class="calibre12">4</span></a></small></sup></small></sup> beklentisiyle sürüp gidiyordu, çünkü Solaris’le Yer arasında bir köprü ne vardı, ne kurulabilirdi. Karşılaştırma apaçık koşutluklarla pekişiyordu. Tıpkı inananların inançlarının temelini sarsan savları yadsıdığı gibi Solarisçiler de her türlü karşı savı yadsıyordu - ne paylaşılabilir deneyimler sözkonusuydu ne iletilebilir kavramlar. İnsanoğlu, canlı okyanusla “bilgi paylaşımı”ndan ne bekleyebilir, ne umabilirdi? Kökenlerine ilişkin belki hiçbir anısının olamayacağı ölçüde sonsuz bir süreme yayılan varoluşuna eşlik etmiş iniş çıkışların bir kataloğunu mu? Durup dinlenmeden dipdiri dağlar yaratarak anlatımını bulan özlemlerin, tutkuların, elemlerin bir betimlemesini mi? Matematiğin ululanmasını, inziva ve gönül tokluğu içinde yetkinliğin açınlanmasını mı? Ama tüm bunlar, iletişimi olanaksız bir bilgi toplamıydı. Herhangi bir insan diline aktarıldığında sözkonusu tüm değerler, tüm anlamlar özünü yitiriyordu. Hiç bozulmadan engeli aşmaları olanaksızdı. Zaten “arifler” de böyle -bilim düzeyinden çok şiir düzeyindeki- açınlamalar bekliyor değillerdi, çünkü bilinçdışında asıl bekledikleri Açınlama’nın<sup class="calibre9"><small class="calibre10"><sup class="calibre11"><small class="calibre12" id="filepos408931"><a href="../Text/Solaris_split_006.html#filepos487315"><span class="calibre12">5</span></a></small></sup></small></sup> kendisiydi ve bu açınlama onlara insan yazgısının anlamını bildirecekti. Solaris bilimi, çoktan sönüp gitmiş söylencelerin bir yeniden doğuşu, insanın açık açık itiraf etmeye yanaşmadığı gizemci yurtsamaların bir anlatımıydı. Köşe taşı, ulu yapının temelinin derinlerine gizlenmiş, orada belirtilmişti: Kurtarılma<sup class="calibre9"><small class="calibre10"><sup class="calibre11"><small class="calibre12" id="filepos409382"><a href="../Text/Solaris_split_007.html#filepos489361"><span class="calibre12">6</span></a></small></sup></small></sup> umuduydu bu.</p>

  <p class="calibre7">Solarisçiler bu gerçeği kabullenemiyor; o yüzden de Bağ-lantı’nın her türlü yorumundan uzak durmaya özen gösteriyorlardı. İlkin yalnızca bir başlangıç, başka birçok olası yoldan yalnızca biri olan yeni bir yoldaki ilk adım olarak görülen Bağlantı, Solarisçilerin yazılarında artık son erek olarak sunuluyordu. Yıllar geçtikçe Bağlantı kutlulanmış, sonrasızlığın cenneti haline gelmişti.</p>

  <p class="calibre7">Muntius, gezegenbilimin bu “sapkınlığını” çok yalın biçimde ve acımasızca çözümlüyordu. Solarisçi efsaneyi, daha doğrusu İnsanoğlunun Özgörevi efsanesini göz kamaştırıcı biçimde çürütüyordu.</p>

  <p class="calibre7">Muntius karşı çıkan ilk ses olmuş, uzmanların Solaris biliminin gelişmesine hâlâ romantik bir inanç besledikleri bir dönemde onların küçümseyici sessizliğiyle karşılaşmıştı. Başarılarının temeline saldıran bir savı nasıl kabul edebilirlerdi?</p>

  <p class="calibre7">Solaris bilimi, onu yeniden sağlam temeline oturtacak, sınırlarını tartışmasız bir belirginlikle çizecek adamı bekleyip duruyordu. Muntius’un ölümünden beş yıl sonra, kitapçığı artık ender bulunan bir koleksiyoncu parçasına dönüştüğü sırada, bir grup Norveçli araştırmacı onun adını taşıyan bir okul kurdu. Tinsel mirasçılarının çeşit çeşit kişiliklerine bürününce ustanın tantanasız düşüncesi de derin dönüşümlere uğrayacaktı. Erle Enneson’un yıkıcı alaycılığı ile, daha dünyasal bir düzlemde, bilimin araştırmanın insanlara sunduğu doğrudan yararları bir sonuca bağlamakla yetinmesi ve iki uygarlığın düşünsel birlikteliğiyle ya da herhangi bir bağlantı yanılsamasıyla ilgilenmemesi gerektiğini savunan FaIeng’in ‘yararcı” Solarisçiliği o çizgi üzerinde gelişmişti. Muntius’un acımasız, dupduru çözümlemeleriyle karşılaştırıldığında ardıllarının yapıtları, Enneson’ın denemeleriyle bir de belki Takata’nın çalışmaları dışında, birtakım derlemelerden, bazen de basitleştirmelerden pek öteye gidemiyordu. Solarisçiliğin kavramlarının gelişmesini Muntius zaten eksiksiz tanımlamıştı. Birinci aşamaya “yalvaçlar” çağı demiş, Giese’i, Holden’i ve Savada’yı bunlar arasına katmış, ikinciyi “büyük saflaşma” olarak adlandırmıştı - tek Solarisçi kilisenin bir dizi düşman fırkaya bölünüşüydü bu, incelenecek hiçbir şey kalmayınca sökün edecek ve asık yüzlü, akademik bir dogmacılıkla kendini gösterecek üçüncü bir aşamayı ise Muntius kendi öngörüyordu. Ne var ki bu öndeyi doğru çıkmayacaktı. Muntius’un yazılarını, Solaris araştırmalarının dinsel bir inançla yakından uzaktan ilişkisi olmayan diğer tüm yönlerini görmezlikten gelen anıtsal bir yalınlaştırma olarak nitelerken Gibarian haklıydı kanımca. Çünkü bütün tefsir çabaları, iki güneş çevresinde döneduran bir kürenin sağladığı somut kanıtlara dayanıyordu aslında.</p>

  <p class="calibre7">Muntius’un kitapçığının iki sayfası arasına üç aylık Parerga Solariana dergisinden yapılmış bir ayrıbasım sıkıştırılmıştı. Daha Enstitü yönetmeni olarak atanmadan önce Gi-barian’ın yazdığı ilk makalelerdendi bu. “Neden Bir Solarisçiyim” başlığını taşıyan yazı, bağlantı olasılığını doğrulayan tüm maddi olguların kısa bir özetiyle başlıyordu. Altın çağa özlem duyabilecek denli gözüpek ve iyimser olan, bilimin öngördüğü sınırların ötesinde kendine özgü bir inanç türünü üstlenmekten çekinmeyen, ama direşkenliğin başarısının ön koşulu olan somutluğu yine de elden bırakmayan araştırmacılar kuşağınd andı Gibarian.</p>

  <p class="calibre7">Cho Enmin, Ngyalla ve Kawakadze’nin Avrasya okulunun ünlü olduğu biyoelektronik alanındaki klasik çalışmalardan etkilenmişti. Bu çalışmalar insan beyninin elektriksel etkinliğinin çizelgeleri ile, örneğin basit çokbiçimlilerin ya da ikiz Solarisçiklerin belirişinden önce plazmanın derinlerinde oluşan belirli elektrik boşanımları arasında analojiler kuruyordu. Gibarian, insanbiçimci yorumlara, okyanusa insansı hastalık belirtileri, örneğin bakışımsızların kasılışlarla püskürüşüne karşılık düştüğü varsayılan sara izleri yakıştıran psikanalitik, psikiyatrik ve nörofizyolojik okulların gizemleştirmelerine karşıydı. O, Bağlantı’nın en sakıngan, en mantıklı savunucularından biriydi ve Solaris sözkonusu olduğunda zaten gitgide seyrekleşen sansasyonculuktan hiç yarar ummuyordu.</p>

  <p class="calibre7">Benim doktora tezim de tümü olumlu olmasa da hayli ilgi uyandırmıştı. Genel zihinsel süreçlerin tümü arasından en güçlü heyecanları, umutsuzluk, keder ve haz öğelerini yalıtıp “süzmeyi” başaran Bergmann ve Reynolds’un buluşlarına dayanıyordu. Onların kayıtlarını okyanusta saptanan elektriksel boşanımlarla sistemli biçimde karşılaştırmış, bakışıkçaların belirli bölümlerinde ve doğum halindeki öyküncelerin tabanında, daha ileri araştırmaları haklı çıkaracak ölçüde benzeşen titreşimler gözlemiştim. Gazeteciler tezimin üzerine şahin gibi atılmış, bazı gazetelerde adım, “Umutsuzluğa Kapılmış Pelte”, “Cinsel Hazzın Doruğundaki Gezegen” gibi soytarıca başlıkların yanında yeralmıştı. Ama bu kuşku verici ürün, hiç kuşkusuz Solaris’le ilgili her yeni yayını okuması olanaksız olan Gibarian’ın ilgisini çekmek gibi talihli bir sonucu da olmuştu, ya da birkaç gün öncesine dek bunun talihli bir sonuç olduğunu sanıyordum. Bana gönderdiği mektup, yaşamımın bir dönemini kapatmış, bir yenisini açmıştı...</p>

  <p class="calibre8" id="filepos415520"><span class="calibre6"><span class="italic"><span class="bold">DÜŞLER</span></span></span></p>

  <p class="calibre7">Altı gün geçip de okyanustan hiçbir tepki gelmeyince deneyi yinelemeye karar verdik. O ana dek kırk üçüncü paralelle yüz on altıncı meridyenin kesişimindeydik. Bin iki yüz ayaklık değişmez bir yüksekliği koruyarak güneye doğru hareket ettik. Güney yarıkürede plazmanın etkinliğinde bir yükseliş olduğunu gösteren yapay uydu gözlemlerini bizim radarımız da doğruluyordu.</p>

  <p class="calibre7">Kırk sekiz saat sonra, benim beyin örüntülerimle ayarlanan bir X-ışını demeti okyanusun neredeyse büsbütün kı-mıltısız yüzeyini düzenli aralarla dövüyordu.</p>

  <p class="calibre7">İki günlük bir yolculuk sonunda kutup bölgesinin eteklerine ulaştık. Mavi güneş yuvarlağı ufkun bir yanında okyanusa gömülüyor, karşı yandaysa kabarık erguvani bulutlar kızıl güneş şafağını muştuluyordu. Kör edici yalımlarla yemyeşil bir kıvılcım yağmuru, menekşe rengi kasvetli bir korla gökyüzünde kılıç şakırdatıyordu. Bir yerde cıvamsı alevlerle, öbüründe koyu kırmızı yansılarla parıldayan okyanus da iki güneşin ölümcül savaşına katılıyordu. Yukarıdan geçen küçücük bir bulut bile dalga tepeciklerinin par lak köpüklerinde renk değişimlerine yol açıyordu. Mavi güneş daha yeni batınıştı ki okyanusla göğün buluştuğu çizgide kan kırmızısı bir pusa boğulmuş, belli belirsiz (ama alıcıların hemen saptadığı) bir bakışıkça, billurdan dev bir çiçek gibi boy vermekteydi. İstasyon yoluna devam etmiş, yüreği can çekişen parıltılarla atan dev yakut on beş dakika sonra yine ufkun derinliklerine gizlenmişti. Birkaç dakika geçmiş, ipince bir sütun atmosfere fırlayıp binlerce yarda yükselmiş, gezegen yüzeyinin çizdiği yayın ötesinde gizli kalmıştı temeli. Durmadan yükselirken kan ve cıva püskürten bu olağanüstü ağaç, bakışıkçanın sonunu simgeliyordu: Sütunun tepesindeki karmakarışık dallar dev bir mantar biçiminde eriyor, aynı anda iki güneşin de ışığıyla aydınlanıyor, rüzgârda sürükleniyor, alt bölümü ise bel verdikten sonra koca koca salkımlar halinde parçalanıyor, ağır ağır göçüyordu. İki gün daha geçti. X-ışınlarımız okyanus yüzeyinin geniş bir bölümünü dövmüştü. Deneyi son kez yineledik. İki yüz elli mil güneyimizde bir adacık zinciri saptadık gözlem yerimizden - karsı bir maddeyle kaplanmış, dağlık altı burundu bunlar. Karsı madde gerçekten organik kökenli bir çökeltiydi. Dağ biçimindeki oluşumların bir zamanlar okyanus yatağının parçası olduğunu kanıtlıyordu.</p>

  <p class="calibre7">Ardından güneybatıya yöneldik, dorukları kızıl gün boyunca toplaşıp sonra yok olan bulutlarla çevrili bir dağ zincirinin eteklerinden geçtik. İlk deneyden bu yana on gün geçmişti.</p>

  <p class="calibre7">Görünüşte İstasyon’da çok şey olmuyordu. Sartorius deneyin belirli aralıklarla kendiliğinden yinelenmesini programlamıştı. Aygıtın doğru çalışıp çalışmadığını kimsenin sınadığını sanmıyordum. Gerçekte ise dinginlik göründüğü gibi kusursuz değildi, ama dinginliği bozan bir insan etkinliği de yoktu.</p>

  <p class="calibre7">Sartorius’un manyetik alan dağıtıcısını yapmaktan gerçekten vazgeçtiğinden kuşkuluydum. Ondan bazı bilgileri gizlediğimi ve nötrinal yapıları yok etmeye kalktığımızda atılacağımız tehlikeyi abarttığımı anlayınca acaba Snow’un tepkisi ne olacaktı? İkisi de tasarıdan artık hiç söz etmiyor, ben de onların bu sessizliğinin nedenini merak edip duruyordum. Benden bir şey gizlediklerinden belli belirsiz kuşku duyuyordum -belki gizlice çalışıyorlardı- ve her gün dağıtıcının bulunduğu odayı gözden geçiriyordum. Ana laboratuvarın tam altında penceresiz bir hücreydi burası. Odada bir kez olsun kimseyi görmemiştim ve aygıtın kendisi ile kabloları üstündeki toz tabakası da haftalardır dokunulmadığını kanıtlıyordu.</p>

  <p class="calibre7">Aslında hiç kimseyle hiçbir yerde karşılaştığım yoktu, artık Snow’la da görüşemiyordum: Yayın odasını aradığımda kimse yanıt vermiyordu. Biri Istasyon’un devinimlerini denetliyordu ama kim? Hiç fikrim yoktu ve daha da garibi bu soruyu kendi alanımın dışında sayıyordum. Okyanustan hiç yanıt gelmeyişi karşısında da aynı ölçüde aldırmazdım, o kadar ki iki üç gün sonra ne umut besler ne de korku duyar olmuştum, deneyi de olası sonuçlarım da kafamdan silip atmıştım.</p>

  <p class="calibre7">Günler boyunca, Rheya’nın sessiz gölgesinin eşliğinde, kitaplıkta ya da odamda oturdum durdum. Aramızda bir gerginlik olduğunu, benim de bu umursamazca askıda halimin sürüp gidemeyeceğini biliyordum. Bu açmaza son vermek kuşkusuz bana düşüyordu ama nasıl olursa olsun her türlü değişiklik düşüncesine direniyordum: En önemsiz bir kararı bile verebilecek durumda değildim. İstasyon’daki her şey, özellikle Rheya’yla ilişkim sanki ilk dokunuşta dağılıp tuz buz olacaktı, en küçük değişiklik korkunç dengeyi alt üst edecek, her şey yerle bir olacaktı. Bu duygunun nereden kaynaklandığını bilemiyordum, işin garibi Rheya da benzeri yaşantıları paylaşıyordu. O anları bugün yine andığımda o belirsizlik ve askıdaymışız havasını, felaketin burnumuzun dibinde olduğu önsezisini, Istasyon’u ele geçirmiş, görünmez bir varoluşun doğurduğu yönünde güçlü bir kanı uyanıyor bende. Bu varoluşun kendini en güçlü biçimde düşlerde belirttiğini de öne sürebileceğimi sanıyorum. Ne o günlere dek ne de daha sonra öylesi imgelerle karşılaşmadım. Paylaşılması olanaksız dehşetinden tümüyle arındırılmış yalnızca parça bölük birkaç sahneyi aktarabilecek olsam da söz dağarcığımın el verdiği ölçüde bu düşleri bir yana yazıp yaklaşık bir düzene sokmaya o nedenle karar verdim.</p>

  <p class="calibre7">Uçsuz bucaksızlığın tam ortasında, yerden de gökten de uzaklarda, ne ayaklarımın altında toprak ne başımın üstünde gökten bir kemer, yalnızca hiçliğin olduğu bulanık bir boşluk. Yabancı bir maddenin tutsağıyım, ölü, biçimden yoksun bir tözle kaplı bedenim - daha doğrusu hiç bedenim yok, o yabanıl madde ben’im. Donuk pembe bulutsu kürecikler sarıyor her yanımı, havadan daha yoğun, daha geçirimsiz bir ortamda asılı duruyor. Nesnecikler ancak çok yakma gelince belirginleşiyor, daha da yaklaştı mı olağandışı biçimde seçikleşiyor, varlıkları doğaötesi bir canlılık, bir dirilik etkisi bırakıyor. Elle tutulur, sapasağlam bir gerçeklikleri olduğu inancı öylesine karşı konulmaz ki sonra, uyandığımda da, az önce gerçek bir algı durumundaymışım da gözlerimi açtıktan sonra gördüğüm her şey gerçekdışıy-mış, su götürürmüş izlenimi uyanıyor.</p>

  <p class="calibre7">Düş böyle başlıyor. Bütün çevremde bir şey benim rızamı, içimden onaylamamı bekliyor, meçhul bir baştan çıkarıcılığa kapılmamam gerektiğini biliyorum ya da böyle bir bilgi zaten içimde var, çünkü sessizlik ne denli umut verici olursa sonuç da o denli korkunç oluyor. Yine de gerçekte bunu bildiğim yok, çünkü bilsem korkmam gerekiyor, oysa en ufak korku duymuyorum.</p>

  <p class="calibre7">Bekliyorum. Beni sarıp sarmalayan pembe pusun içinden görünmez bir nesne çıkıyor, bana dokunuyor. Her yanımı kaplayan yabancı madde içinde sanki inmeli, kımıltısız, ne geri çekilebiliyorum ne de bir yana dönebiliyorum, yine de dokunuluyorum, zındanım adeta bir delgiyle açılıyor, bu dokunuşunu bir elmiş gibi duyuyorum ve bu el beni yeniden yaratıyor. O ana dek gördüğümü sanıyorum yalnızca ama gözlerim yok: Şimdiyse gözlerim de var! İkircikli parmakların okşayışı altında dudaklarım ve yanaklarım boşluktan çıkıp canlanıyor, okşayış sürüyor, artık bir yüzüm de var, göğsümde soluk kımıltıları var - Ben varım. Ve işte yeni baştan yaratılmışken, ben de yaratmaya başlıyorum: Önümde şimdiye dek hiç görmediğim, hem esrarengiz hem tanıdık bir yüz beliriyor. Bakışlarını karşılamak için kendimi zorluyorum, ama bakışlarıma bir yön veremiyorum, her türlü istemli çabanın ötesinde, soğurulmuş bir sessizlik içinde ikimiz de birbirimizi keşfediyoruz. Artık yeniden canlıyım, güçlerime sanki hiçbir sınır yokmuş gibi geliyor. O yaratık -bir kadın mı?- yanıbaşımda duruyor, ikimiz de kımıltısızız. Yürek atışlarımız birleşiyor ve birden, hiçbir şeyin varolmadığı ve varolamayacağı çevremizdeki o boşluktan, tanımlanamaz, imgelenemez bir kıyıcılık yavaşça, gizli gizli çıkageliyor. Bizi yaratıp altın rengi bir örtüyle sarmalayan okşayış sayısız parmağın sürünüşüne, emekleyişi-ne dönüşüyor. Beyaz, çırılçıplak bedenlerimiz, sürünen kapkara nesnelerden bir yığına dönüşerek çözülüyor, ben -biz- sarmal biçiminde kıvrılmış, tutkalsı bitimsiz solucanlardan bir kütleyim-iz ve bu sonsuzlukta, yo, benim sonsuz olan, hiç sesim çıkmadan haykırıyorum, inliyorum, ölmek ve sona erişmek için yalvarıyorum. Ama aynı anda bütün yönlere birden dağılıp saçılıyorum, duyduğum acı uyanıkken yaşanabilecek en keskin ıstırabı bile aşacak ölçüde genleşiyor, uzaktaki siyahlarla kızıllara dek işleyen yaygın, ser pilip çoğalan bir elem bu, bir başka dünyanın göz kamaştırıcı ışığında görülebilen bir keder dağı.</p>

  <p class="calibre7">En basitlerinden biri bu düş. Diğerlerini betimleyemiyo-rum, çünkü onların dehşetini aktarabilecek sözcüklerimiz yok. Bu düşlerde ne Rheya’nın ayrımındayım, ne de geçmiş ya da taze olayların bir yankısı var.</p>

  <p class="calibre7">Görüntüsüz düşler de yaşıyorum. Devinimsiz, pıhtılaşmış bir sessizlikte usulca, özenle incelendiğimi duyuyorum, dokunan hiçbir araç ya da el olmasa bile. Yine de hep daha derinden, daha derinden içime işlendiğini, fethedildiğimi hissediyorum, ufalanıyorum, çözülüp dağılıyorum, yalnızca boşluk kalıyor geriye. Tümüyle yok oluşun ardından öyle bir dehşet geliyor ki bugün o dehşeti yalnızca anımsadığımda bile yüreğim daha hızlı çarpıyor.</p>

  <p class="calibre7">Günler böyle geçiyordu, her biri önceki gibiydi. Hiçbir şeyi umursamıyordum, yalnızca geceden korkuyor, ama düşlerden kurtulmanın yolunu bir türlü bulamıyordum. Rheya hiç uyumuyordu. Onun yanında uzanıyor, uykuyla savaşıyordum, ona sokuluşumdaki yürek yumuşaklığı yalnızca bir bahane, yalnızca gözlerimi kapamak zorunda kalacağım anı uzaklaştırmanın bir yoluydu. Ona karabasanlarımdan söz etmemiştim, ama anlamış olmalıydı, çünkü davranışı, istemeden de olsa derin bir acıma duygusunu ele veriyordu.</p>

  <p class="calibre7">Dediğim gibi Snow’u da Sartorius’u da bir süredir görmüyordum. Gerçi Snow ara sıra yaşam belirtileri gösteriyordu. Ya kapıma bir not bırakıyor, ya videofonla arıyor, yeni bir olayın, bir değişikliğin, durmadan yinelediğimiz X-ışını bombardımanlarına yanıt olarak yorumlanabilecek herhangi bir şeyin farkına varıp varmadığımı soruyordu. Hayır, diyordum ona, sonra aynı soruyu ben de ona soruyordum, küçük ekranda Snow yalnızca başını sallamakla yetiniyordu.</p>

  <p class="calibre7">Deneyin tamamlanmasından sonraki on beşinci günün sabahında, önceki gecenin düşleriyle bitkin düşmüş halde her zamankinden erken uyandım. Kollarım bacaklarım uyuşmuştu, güçlü bir uyuşturucunun etkisinden çıkıyor gibiydim. Kızıl güneşin ilk ışınlan pencerede parlıyor, okyanus yüzeyinin üstünde kırmızı yalımlardan bir yaygı ufacık dalgalarla titreşiyordu. Görüyordum ki son dört gündür en küçük bir devinimle bozulmayan uçsuz bucaksız açıkhk kımıldamaya başlamıştı. Karanlık okyanus, dokunulabilir yo-ğunluktaymış gibi gözüken ipince bir sis örtüsüyle kaplanmıştı birden. Sis orada burada titriyor, titreşimler bütün yönlerde ufka doğru yayılıyordu. Ardından okyanus, pembe kabartılarla armut biçimindeki girintilerin kapladığı yol yol olmuş kalın zarların altında tümüyle görünmez oldu, okyanusun üstünde asılı duran bu tuhaf dalgalar birden çevrintilere kapılarak mavi-yeşil kocaman köpük balonları biçiminde toplaştı. Şiddetli bir rüzgâr fırtınası hepsini birden İstasyon’a dek yükseltti, nereye baksam, büyük büyük zarsı kanatlar kızıl göğe doğru uçuşuyordu. Bu köpük kanatlarından bazıları zifir rengindeydi, güneşi benek benek lekelendiriyordu, gün ışığını yanlamasına alan ötekilerse erguvani açıklıklarla parlıyordu. Okyanus kılık değiştiriyor-muş ya da pul pul olmuş eski bir deri parçasını döküyormuş gibi sürüp gidiyordu olay Ara sıra bir delikten okyanusun karanlık yüzeyi seçiliyor, köpük bu boşluğu hemen dolduruyordu. Köpük kanatlar pencerenin yalnız birkaç yarda ötesinde her yanımda uçuşup dururken, ipek bir eşarbı andıran biri az daha pencereme sürtünecek kadar uzandı bir an. Okyanus bir yandan bu düşsel kuşlardan yenilerine yaşam veriyor, göğe ilk çıkanlarsa yükseklerde dağılıyor, en yüksek noktaya ulaşınca saydam lifler biçiminde bozunuyordu.</p>

  <p class="calibre7">Bütün bu gösteri süresince, akşam inene dek yaklaşık üç saat boyunca, İstasyon olduğu yerde devinimsiz kaldı. Güneş batıp da gölgeler okyanusun üstünde dağılıp gittikten sonra bile göğe yükselen, sıkış sıkış sıralar biçiminde salınan, ışığa doğru çelimsizce tırmanan binlerce kanadın uçuk renkli parıltısı hâlâ seçiliyordu.</p>

  <p class="calibre7">Gösteri Rheya’yı ürkütmüştü, benim için de daha az ürpertici değildi. Aslında gösterinin yeniliğinden telaşa kapılmamak gerekirdi, çünkü yılda iki üç kez, talih yüzlerine gülerse belki daha çok, ilk kez saptanan birtakım biçimlerle yaratıları gözleme olanağına ererdi Solarisçiler.</p>

  <p class="calibre7">Ertesi gece, mavi gündoğumundan bir saat önce, bir başka olgu gözledik Okyanus fosforışıyordu. Gümüşi pırıltılardan gölcükler görünmez dalgaların düzenine uyarak inip kalkıyordu. Önce birbirinden ayrı duran bu simli yamalar hızla yayılıp bütünleşti, göz alabildiğine uzanan bir ışık halısı oluşturdu. Işık yeğinliği on beş yirmi dakika boyunca gitgide arttı, sonra da olay umulmadık bir sonla noktalandı: Gölgeden bir örtü batı yönünden yaklaştı, birkaç yüz mil genişliğinde bir yöreyi kapladı. Bu devinen gölge Istasyon’u da içine aldığında, okyanusun doğuya doğru geri çekilen fosforlu bölümü uçsuz bucaksız bir söndürücüden kaçıyor gibiydi. Peşinden kovalanan bir şafağı andırıyordu, karanlığın bastırmasından hemen önce ölgün bir parıltıyla çevrelenen ufka sığınıyordu sanki. Kısa süre sonra güneş, cıvamsı yansıları penceremde oynaşan birkaç katılaşmış dalgayla çizgi çizgi buruşan okyanus çölünün üzerinde yükseldi.</p>

  <p class="calibre7">Fosforışıma daha önce de gözlenmiş bir olguydu. Birkaç kez bir bakışımsızın püskürüşünden önce saptanmıştı, ama hep plazmanın etkinliğinde yerel bir yükselişin belirtisiydi. Ama ertesi iki hafta boyunca Istasyon’un ne içinde ne dışında hiçbir şey olmadı, yalnız bir gece yarısı insan gırtlağından çıkması olanaksız korkunç bir çığlık duymamın dışında. Uzayıp giden o acı acı inleyişle bir karabasandan uyanmış, yeni bir karabasanın başladığını sanmıştım ilkin. Yeniden uykuya dalmadan önce, bir bölümü doğrudan odamın üstüne gelen laboratuvar yönünden boğuk sesler duydum. Birtakım ağır nesneler, makineler çekiliyor gibiydi. Düş görmediğimi anlayınca çığlığın da yukarıdan geldiğine karar verdim, ama sesin nasıl olup da ses geçirmez tavanı aşabildiğini anlamıyordum. Korkunç sesler yaklaşık bir saat boyu sürmüş, sonunda sinirlerim çatırdamaya başlamış, terden sırılsıklam olmuştum. Ne olup bittiğine bakmak için yatağımdan kalkmak üzereyken inilti kesilmiş, onun yerini yine yerde bir şeyler sürükleniyormuş gibi daha da boğuk sesler almıştı.</p>

  <p class="calibre7">İki gün sonra Rheya’yla mutfakta otururken Snow geldi. Yer’de insanlar günlük işlerini tamamladıktan sonra nasıl giyinirlerse o da öyle giyinmişti, eskisinden daha boylu, daha yaşlı, başka biri gibi gözüküyordu. Ne bize baktı ne bir sandalye çekti, doğrudan masanın üstüne çöküp bir et kutusunu açtı, koca koca ekmek dilimleri arasına doldurdu eti, tıkındı. Ceketinin kolu konserve kutusunun yağlı kapağına değiyordu.</p>

  <p class="calibre7">‘Dikkat Snow, kolun!’</p>

  <p class="calibre7">‘Ne?’ diye homurdandı, ardından sanki günlerdir ağzına lokma koymuyormuş gibi tıka basa yemeyi sürdürdü. Bir bardak şarap koydu, bir dikişte içti, derin bir soluk aldı, dudaklarını elinin tersiyle sildi. Sonra kan çanağına dönmüş gözlerle bana baktı, mırıldandı:</p>

  <p class="calibre7">‘Sen de mi artık traş olmuyorsun? Oo...’</p>

  <p class="calibre7">Rheya masayı sildi. Snow topuklarının üstünde sallandı, sonra suratını buruşturup gürültülü gürültülü diliyle dişlerini temizlemeye koyuldu, yaptığı işi bile bile abartıyordu. Üstelercesine baktı bana:</p>

  <p class="calibre7">‘Demek sakal bırakmaya karar verdim, ha?’ Yanıtlamadım. ‘İnan bana,’ diye sürdürdü, ‘hata ediyorsun. O da böyle başlamıştı...’</p>

  <p class="calibre7">‘Git yat sen.’</p>

  <p class="calibre7">‘Ne? Tam da canım konuşmak isteyince mi? Dinle, Kelvin, belki de iyiliğimizi istiyor... belki de bizi hoşnut kılmak istiyor ama bunu nasıl yapabileceğini pek iyi bilemiyor. Beynimize sızıp arzularımızı bulup çıkarıyor. Ve biliyorsun ki zihinsel süreçlerin topu topu yüzde ikisi bilinçli. Bu da demektir ki o bizi bizden daha iyi tanıyor. Onunla bir anlaşmaya varmak zorundayız, elimiz mahkum. Dinliyor musun? İstemiyor musun? Niye’ -hıçkırmaya başlamıştı- ‘niye traş olmuyorsun?’</p>

  <p class="calibre7">‘Kes sesini! ... sarhoşsun sen.’</p>

  <p class="calibre7">‘Ben mi sarhoşum? Sarhoşsam ne olmuş? Sırf uzayın bir ucundan öbürüne sürtüyor ve kozmosa burun sokuyorum diye mi sarhoş olamayacak mışım? Niçin? İnsanlığın özgö-revine inanıyorsun, değil mi, Kelvin? Gibarian sakal bırakmaya başlamadan önce bana senden söz etmişti... Çok iyi bir betimlemeydi. Yalnız şu laboratuvara gitme, inancını yitirmek istemiyorsan eğer. Orası Sartorius’un - başaşağı çevrilmiş Faust... adam ölümsüzlüğe çare arıyor! Kutsal Bağlantı’nın son silahşörü o, aradığımız adam. Son buluşu da pek güzel... uzatmalı ölüm. Fena değil, ha? Agonia perpetua<sup class="calibre9"><small class="calibre10"><sup class="calibre11"><small class="calibre12" id="filepos435494"><a href="../Text/Solaris_split_008.html#filepos490082"><span class="calibre12">7</span></a></small></sup></small></sup>... ve hasır... hasır şapkalar... hâlâ mı içmiyorsun, Kelvin?</p>

  <p class="calibre7">Şişmiş gözkapaklarını kaldırdı, sırtını duvara vermiş sessiz sedasız ayakta duran Rheya’ya baktı. Ardından şakımaya başladı:</p>

  <p class="calibre7">‘Ey güzel Afrodit, Okyanus’un çocuğu, senin Tanrısal elin<sup class="calibre9"><small class="calibre10"><sup class="calibre11"><small class="calibre12" id="filepos435969"><a href="../Text/Solaris_split_009.html#filepos490597"><span class="calibre12">8</span></a></small></sup></small></sup> Kahkahadan soluğu kesildi. ‘İyi uydu, ha, Kel... vin...’</p>

  <p class="calibre7">Bir öksürük nöbetiyle konuşamaz oldu.</p>

  <p class="calibre7">‘Kes sesini! Kes sesini ve defol!’ Sesim, sıkılmış dişlerimin arasından çıkıyordu.</p>

  <p class="calibre7">‘Beni kovuyor musun? Sen de mi? Hem sakalı koyuveriyorsun, hem de beni kovuyorsun, ha! Benim uyarılarım, önerilerim ne olacak, peki? Yıldızlar arası görevlere çıkan arkadaşlar birbirine yardım etmeli. Bak Kelvin, aşağı inelim, sürgüleri açıp seslenelim. İşitir belki bizi. Ama adı ne acaba? Bütün yıldızlarla bütün gezegenlere birer ad verdik, oysa belki hepsinin kendi adı vardı. Ne sinir! Haydi, inelim aşağı. Bize oynadığı oyunun öyle bir betimlemesini yaparız ki gözleri yaşarır. Gümüşten bakışıkçalar yapar bizim için, diferansiyel ve integral hesabın diliyle dua eder bize, kanla lekelenmiş meleklerini gönderir yanımıza. Dertlerimizi, korkularımızı paylaşır, ölmesine yardım etmemiz için yalvarır bize. Şimdiden yalvarıyor zaten, yakarıyor. yaratılarının her biriyle yalvarıyor bize, ölmesine yardım edelim diye. Pek eğlenmiyorsun... ama biliyorsun, dalgacının biriyim ben. İnsanoğlunun biraz daha mizah duygusu olaydı her şey başka türlü olurdu. Biliyor musun ne yapmak istiyor o? Sartorius? Okyanusu cezalandırmak istiyor, bütün dağlarıyla birden, aynı anda inlemesini istiyor. İşlediğimiz günahların kefaretini ödeyelim diye bizi buraya gönderen o müzelik moruk takımına planlarını açıklayacak ciğerin onda olmadığını düşünüyorsan, haklısın -korkuyor. Ama yalnızca şu küçük şapkadan korkuyor. Kimsenin o küçük şapkayı görmesine izin veremez, göze alamaz bunu, Faust değil...’</p>

  <p class="calibre7">Ses çıkarmadım. Snow hâlâ sallanıyordu. Yanaklarından yaşlar süzülüyor, giysilerine damlıyordu. Sürdürdü:</p>

  <p class="calibre7">‘Kim sorumlu?’ Bu durumdan kim sorumlu? Gibarian mı? Giese mi? Einstein mi? Platon mu? Hepsi suçlu... Düşün yalnızca, rokete binen adam her şeyi göze alıyor, daha çığlığı basmaya bile fırsat kalmadan balon gibi patlamayı, donmayı, kavrulmayı, bir püskürüşte bütün kanım akıtmayı göze alıyor, sonunda zırhlı kabuğun içinde uçuşan birkaç kemik parçası kalıyor geriye... İlerlememizin iki büyük kilometre taşına borçlu olduğumuz, Newton’un bulup Eins-tein’ın düzelttiği yasalar uyarınca uçuşan birkaç kemik parçası... Baştan sona yürek temizliğiyle gidiyoruz bu yolda ve bizi nereye ulaştırdığını görüyoruz sonunda. Başarılarımızı düşün Kelvin: Odalarımızı düşün, kırılmaz tabaklarımızı, ölümsüz eviyelerimizi, tümen tümen sadık gardroplarımızı, bize yürekten bağlı yüklüklerimizi düşün... Sarhoş olmasaydım böyle konuşmazdım belki, ama günün birinde birisi bunları söylemeliydi, değil mi? Mezbahaya bırakılmış bir bebek gibi orada oturuyorsun ve sakal bırakıyorsun... Kabahat kimin? Kendin bul bakalım.’</p>

  <p class="calibre7">Yavaşça dönüp çıktı, dik durabilmek için bir koluyla kapı sövcsine tutundu. Ayak sesleri koridorda yavaşça öldü sonra.</p>

  <p class="calibre7">Rheya’ya bakmamaya çalıştım, ama gözlerim ister istemez ona çekiliyordu. Kalkmak, ona sarılmak, saçını okşamak istedim. Kımıldayamadım.</p>

  <p class="calibre8" id="filepos439643"><span class="calibre6"><span class="italic"><span class="bold">UTKU</span></span></span></p>

  <p class="calibre7">Üç hafta daha. Kepenkler zamanında inip kalkıyordu. Ben hâlâ karabasanlarımın tutsağıydım, her sabah oyun baştan başlıyordu. Ama bir oyun muydu bu? Yalandan bir dinginlik takınmıştım, Rheya da aynı oyunu oynuyordu. Aldatı iki yanlı ve bile bileydi, aramızdaki anlaşma, yalnızca temeldeki kaçamağı sürdürmemize yardımcı oluyordu. Gelecekten, Yer’deki, büyük bir kentin eteklerindeki yaşamımızdan konuşuyorduk Geri kalan yaşamımızı yemyeşil ağaçlar arasında, masmavi bir göğün altında geçirecektik, Yer’den de bir daha ayrılmayacaktık Evimizle bahçemizin düzenini tasarlıyor, çiti, peykeyi nasıl yerleştireceğimiz gibi ayrıntılar üzerinde tartışıyorduk birlikte.</p>

  <p class="calibre7">Bir an bile içten davrandığımı sanmıyorum. Tasarılarımız olanaksızdı, bunu biliyordum, çünkü Rheya İstasyon’dan ayrılabilse ve yolculuğa dayanabilse bile yanımdaki bu gizli yolcuyla sınır kontrollerini nasıl atlatacaktım? Yer yalnız insanları buyur ederdi, hatta bunun için bile gerekli kâğıtları olmasını isterdi. Rheya ilk kimlik denetiminde alıkona-caktı, ayrılacaktık Ve hemen kendini ele verecekti. Istas yon, birlikte yaşayabileceğimiz tek yerdi. Rheya da bunu bilmeliydi ya da anlamalıydı.</p>

  <p class="calibre7">Bir gece Rheya’nın sessizce yataktan kalktığını duydum. Onu durdurmak istedim. Karanlık ve sessizlik içinde birbirimizi bir an unutarak sırtımızdaki umursamazlık yükünü biraz hafifletiyorduk ara sıra. Benim de uyandığımı fark etmemişti. Kolumu uzattığımda artık yatakta değildi, yalınayak kapıya doğru yürüyordu. Sesimi yükseltmeyi göze alamadan adını fısıldadım, ama odadan çıkmıştı, kapı aralığından ince bir ışık sütunu giriyordu.</p>

  <p class="calibre7">Bir fısıltı vardı. Rheya biriyle konuşuyordu... ama kiminle? Kalkmaya çalıştım, korku her yanımı kaplamıştı, bacaklarım kımıldamıyordu. Kulak kesildim, bir şey duyamadım. Şakaklarımda kan zonklamaya başladı. Saymaya başladım, bine yaklaşırken kapıda yine bir kımıltı oldu, Rheya dönmüştü. Kıpırdamadan bir saniye orada durdu, soluk alıp verişimi düzeltmeye çalıştım.</p>

  <p class="calibre7">‘Kris?’ diye sorarak fısıldadı.</p>

  <p class="calibre7">Yanıtlamadım. Çarçabuk yatağa girdi, beni huylandırmamaya özen göstererek uzandı. Kafamda sorular uğulduyordu, ama ilk konuşan ben olmamalıydım, kımıldamadım. Sessiz sorgulama bir saat, belki daha uzun sürdü. Uyuyakaldım.</p>

  <p class="calibre7">Ertesi sabah öncekilerden farksızdı. Rheya’yı gizli gizli süzüyordum, ama davranışında hiç değişiklik yoktu. Kahvaltıdan sonra büyük panoramik pencerenin önünde oturduk. İstasyon menekşe rengi bulutların üzerinde kaymaktaydı. Rheya okuyordu. Birden algıladım ki başımı belli bir açıda tutunca pencerede ikimizin de yansısını görebiliyordum. Elimi parmaklıktan çektim. Rheya onu izlediğimin farkında değildi. Bana döndü, anlaşılan duruşuma bakarak okyanusu izlediğimi düşündü, sonra da demin elimin durduğu yeri öpmek için eğildi. Bir an sonra yine kitabını okumaya başladı.</p>

  <p class="calibre7">‘Rheya,’ diye usulca sordum, ‘dün gece nereye gittin?’</p>

  <p class="calibre7">‘Dün gece mi?’</p>

  <p class="calibre7">‘Evet.’</p>

  <p class="calibre7">‘Sen... düş görmüş olmalısın, Kris. Bir yere gitmedim.’</p>

  <p class="calibre7">‘Odadan çıkınadın mı?’</p>

  <p class="calibre7">Yo. Düş görmüş olmalısın.’</p>

  <p class="calibre7">‘Belki... evet, belki de düş gördüm.’</p>

  <p class="calibre7">O gece yine Yer’e dönüşümüzle ilgili konuşmaya başladım, Rheya susturdu beni:</p>

  <p class="calibre7">‘Bir daha şu yolculuktan söz etme bana, Kris. Bir daha duymak istemiyorum bunu, çok iyi biliyorsun ki...’</p>

  <p class="calibre7">‘Neyi?’</p>

  <p class="calibre7">‘Yo, yok bir şey.’</p>

  <p class="calibre7">Yatağa girdik, susadığını söyledi:</p>

  <p class="calibre7">‘Şuradaki masanın üstünde bir bardak meyve suyu var. Verir misin? Yarısını içti, sonra bana uzattı. ‘Ben susamadım.’</p>

  <p class="calibre7">‘Öyleyse sağlığıma iç,’ dedi gülümseyerek. Biraz acıydı, ama aklım başka şeydeydi. Işığı söndürdü. ‘Rheya... Yolculuktan konuşmak istemiyorsan başka şeyden konuşalım.’</p>

  <p class="calibre7">‘Ben olmasaydım evlenir miydin?’</p>

  <p class="calibre7">‘Hayır.’</p>

  <p class="calibre7">‘Hiç mi?’</p>

  <p class="calibre7">‘Hiç.’</p>

  <p class="calibre7">‘Niçin?’</p>

  <p class="calibre7">‘Bilmiyorum. On yıl bir başımaydım ve evlenmedim. Söz etmeyelim bundan... Sanki çok içki içmiş gibi başım dönüyordu.</p>

  <p class="calibre7">Yo, edelim. Peki ben isteseydim senden?’ ‘Yen iden evlenmemi mi? Saçmalama Rheya. Yalnızca sen gereksin bana.’</p>

  <p class="calibre7">Soluğunu yüzümde duyuyordum, sarılmıştı bana.</p>

  <p class="calibre7">‘Başka türlü söyle bunu.’ ‘Seni seviyorum.’</p>

  <p class="calibre7">Başı omzuma düştü, gözyaşlarını hissettim. ‘Rheya, ne oldu?’</p>

  <p class="calibre7">‘Hiç... hiç... hiç...’ Sesi sessizlikte yankılandı ve gözlerim kapandı.</p>

  <p class="calibre7">Kızıl gündoğumu beni uyandırdığında başım çatlıyordu, boynum öyle kaskatı kesilmişti ki kemiklerimin birbirine kaynadığını sandım. Dilim şişmişti, ağzım berbattı. Rheya’ya uzandım, elim soğumuş çarşafa değdi.</p>

  <p class="calibre7">İrkilerek doğruldum.</p>

  <p class="calibre7">Yalnızdım - yatakta da odada da kimse yoktu. İçbükey pencerede bir sıra kızıl güneş yansıyordu. Yataktan sürünerek indim, banyoya doğru sendeleye sendeleye yürüdüm, sarhoş gibi başım dönüyordu, eşyalara tutunuyordum. Banyo da boştu. Çalışma yeri de.</p>

  <p class="calibre7">‘Rheya!’</p>

  <p class="calibre7">Bağıra çağıra, koşa koşa koridora çıktım.</p>

  <p class="calibre7">‘Rheya!’ Son kez haykırdım, sonra sesim çıkmadı. Gerçeği anlamıştım...</p>

  <p class="calibre7">Ondan sonra olanların tam sırasını anımsamıyorum. Yarı çıplak, İstasyon’u bir baştan öbürüne dolanıyordum. Sanırım soğutma bölmesine bile gittim, depo bölmelerini taradım, dimdik, sağır kapılan yumruklarımla dövdüm, sonra yine dönüp daha demin bana geçit vermeyen kapılara çarptım kendimi. Adımlarımı uçarcasına atıyor, yere yuvarlanıyor, sonra yine kalkıp telaşla ileri fırlıyordum. Okyanusa açılan çifte zırhlı kapılara vardığımda hâlâ sesleniyordum, hâlâ bir düş gördüğümü ummak istiyordum. Yanımda biri duruyordu. İki el yakaladı beni, yana çekti.</p>

  <p class="calibre7">Kendime geldiğimde küçük çalışma odasında metal bir masada yatıyor, güçlükle soluyordum. Gırtlağım ve burun deliklerim ispirtomsu bir buğuyla yanıyordu, gömleğim sırılsıklamdı, saçım kafama yapışmıştı.</p>

  <p class="calibre7">Snow ilaç dolabının başındaydı, dayanılmaz bir şıngırtı çıkaran birtakım gereçlerde ve cam kaplarla uğraşıyordu. Sonra yüzü göründü, sakına sakına gözlerimin içine baktı.</p>

  <p class="calibre7">‘O nerede?’</p>

  <p class="calibre7">‘Burada değil.’</p>

  <p class="calibre7">‘Ama... Rheya.. .’</p>

  <p class="calibre7">Üstüme eğildi, yüzünü yaklaştırdı, ağır ağır ama çok açık konuştu: ‘Rheya öldü.’</p>

  <p class="calibre7">‘Dönecek,’ diye mırıldandım.</p>

  <p class="calibre7">Dönmesinden korkmuyordum, istiyordum dönmesini. Bir keresinde neden kendimin ondan kurtulmaya çalıştığımı ve dönmesinden neden o denli korktuğumu kendime anımsatmaya kalkmadım.</p>

  <p class="calibre7">‘İç şunu.’</p>

  <p class="calibre7">Snow bir bardak uzattı, suratına fırlattım. Geriye doğru sendeledi, gözlerini sildi, gözlerini yine açtığında ayakta, tepesinde duruyordum. Ne kadar da ufaktı...</p>

  <p class="calibre7">‘Sendin o.’</p>

  <p class="calibre7">‘Ne demek istiyorsun?’</p>

  <p class="calibre7">‘Hadi Snow, biliyorsun ne demek istediğimi. Geçen gece onunla buluşan sendin. Bana uyku ilacı içirmesini söyledin... Ne oldu ona? Söyle bana!’</p>

  <p class="calibre7">Gömlek cebini yokladı, bir zarf çıkardı. Elinden kaptım. Ağzı kapanmıştı, üstünde bir şey yazılı değildi. İçinde dörde katlanmış bir kâğıt vardı, yatık, neredeyse çocukça elyazısını tanıdım:</p>

  <p class="calibre7">Sevgilim, ben istedim ondan bunu. İyi bir insan o. Sana yalan söylemek zorunda kaldığım için çok üzgünüm. Ne olur, şu biricik dileğimi yerine getir - sonuna dek dinle onu ve kendine zarar verecek bir şey yapma. Eşsizdin.</p>

  <p class="calibre7">Bir sözcük daha vardı, bunu karalamıştı, ama “Rheya” diye imzaladığını seçebiliyordum.</p>

  <p class="calibre7">Kafam kesinlikle bomboştu şimdi. Histeri çığlıkları atmak isteseydim bile sesim çoktan gitmişti, hırıldayacak gücüm bile kalmamıştı.</p>

  <p class="calibre7">‘Nasıl...?’</p>

  <p class="calibre7">‘Sonra Kelvin. Sakinleşmelisin önce.’ ‘Sakinim artık. Söyle nasıl oldu.’ ‘Çözünme.’</p>

  <p class="calibre7">‘Peki ama... ne kullandınız?’</p>

  <p class="calibre7">‘Roche aygıtı uygun değildi. Sartorius başka bir şey, yeni bir kararsızlaştırıcı yaptı. Birkaç yarda erimli, minik bir araç.</p>

  <p class="calibre7">‘Ve Rheya...!’</p>

  <p class="calibre7">‘Yok oldu. Bir pat sesi, ardından bir esinti hepsi o kadar.’ ‘Kısa erimli bir araç.. .’</p>

  <p class="calibre7">‘Evet, daha büyüğünü yapacak kaynağımız yoktu.’ Duvarlar üzerime geliyordu, gözlerimi kapadım. ‘Geri dönecek.’</p>

  <p class="calibre7">‘Hayır.’</p>

  <p class="calibre7">‘Ne biliyorsun?’</p>

  <p class="calibre7">‘O köpükten kanatları anımsıyor musun? O günden beri geri dönmüyorlar.’</p>

  <p class="calibre7">‘Öldürdünüz onu,’ diye fısıldadım.</p>

  <p class="calibre7">‘Evet... Benim yerimde olsaydın sen ne yapardın?’</p>

  <p class="calibre7">Beri yana döndüm, odada bir aşağı bir yukarı yürümeye başladım. Köşeye dek dokuz adım. Geriye dön. Dokuz çabuk adım daha. Yine Snow’la yüz yüzeydim. Dilim açıldı:</p>

  <p class="calibre7">‘Dinle, bir rapor yazacağız. Kurul’la derhal bağlantı kurmayı isteyeceğiz. Yapılabilir bu, olur diyeceklerdir - demek zorundalar. Gezegen için bundan böyle dörtlü sözleşme geçerli olmayacak. Elimizdeki her türlü aracı kullanmamıza izin verecekler. Antimadde üreticileri de isteyebiliriz. Hiçbir şey karşı duramaz antimadde üreticisine, hiçbir şey...’ Artık bağırıyordum, gözyaşlarından göremez olmuştum.</p>

  <p class="calibre7">‘Yok etmek mi istiyorsun? Neden?’</p>

  <p class="calibre7">‘Defol, yalnız bırak beni.’</p>

  <p class="calibre7">‘Yo, çıkmam.’</p>

  <p class="calibre7">‘Snow!’ Ona dik dik baktım; başını salladı. ‘Ne istiyorsun? Ne yapmam bekleniyor?’ Yine masaya doğru seğirtti. ‘Güzel, bir rapor düzenleyeceğiz.’ Ben de aşağı yukarı yürümeye başladım.</p>

  <p class="calibre7">‘Otur!’</p>

  <p class="calibre7">‘istediğimi yaparım!’</p>

  <p class="calibre7">‘Birbirinden ayrı iki sorun var. Birincisi, olgular. ikincisi, bizim önerilerimiz.’</p>

  <p class="calibre7">‘Şimdi mi konuşmak zorundayız?’ ‘Evet, şimdi.’</p>

  <p class="calibre7">‘Dinlemiyorum, duydun mu? Senin ayrımlarında falan ilgilendiğim yok.’</p>

  <p class="calibre7">‘Son mesajımızı iki ay önce, Gibarian ölmeden göndermiştik “Konuk” olgusunun nasıl işlediğini tam olarak saptamalıyız...’</p>

  <p class="calibre7">Kolunu yakaladım:</p>

  <p class="calibre7">‘Kesecek misin sen?’</p>

  <p class="calibre7">‘İstersen vur bana ama kesmeyeceğim.’</p>

  <p class="calibre7">‘Oo, konuş bakalım konuş, hoşuna gidiyorsa...’ Kolunu bıraktım.</p>

  <p class="calibre7">‘Güzel, dinle şimdi. Sartorius bazı olguları gizlemek isteyecektir. Bundan hemen hiç kuşkum yok.’</p>

  <p class="calibre7">‘Peki ya sen? Sen hiçbir şey saklamayacak mısın?’</p>

  <p class="calibre7">‘Hayır. Artık değil. Bu iş bireysel sorumlulukların ötesine geçiyor. Bunu sen de benim gibi biliyorsun. Düşünülüp taşınılmış bir etkinlik gösterisinde bulundu “o”. En karmaşık düzeydeki organik bireşimi, bizlerin başarmayı asla becere mediğimiz bir bireşimi gerçekleştirme yetisinde. Bedenlerimizin yapısını, mikroyapısını ve metabolizmasını biliyor... ‘</p>

  <p class="calibre7">‘Çok doğru... Ama niye burada bırakıyorsun? Üzerimizde bir dizi... deney de yaptı. Ruhsal viviseksiyon. Rızamız olmadan beyinlerimizden çaldığı bilgiyi kullandı.’</p>

  <p class="calibre7">‘Bunlar olgu değil, Kelvin. Yalnızca önerme. Kuram. Beynimizin en gizli hücrelerine kilitli arzularımızı bulup çıkardığını da söyleyebilirsin. Belki de... armağan gönderiyordu bize.’</p>

  <p class="calibre7">‘Armağanmış! Tanrım!’ Denetleyemediğim bir kahkaha nöbetiyle titremeye başladım.</p>

  <p class="calibre7">‘Hey, yavaş ol!’ Snow elimi tuttu, ben de kemiklerinin ça-tırdadığını duyana dek sıktım elini. Hiçbir anlatım değişikliği olmaksızın bana bakmayı sürdürdü. Bıraktım, odanın köşesine yöneldim:</p>

  <p class="calibre7">‘Kendimi tutmaya çalışacağım.’</p>

  <p class="calibre7">‘Evet, elbette. Anlıyorum. Ne isteyelim onlardan?’</p>

  <p class="calibre7">‘Sana bırakıyorum... Şu anda dosdoğru düşünemiyorum. Rheya bir şey söyledi mi - önce?’</p>

  <p class="calibre7">‘Yo, söylemedi. Benim görüşümü sorarsan, bundan böyle bir şansımız var artık.’</p>

  <p class="calibre7">‘Şans mı? Ne şansı?’ Yüzüne baktım, kafamda birden ışık yandı. ‘Bağlantı mı? Hâlâ mı Bağlantı? Yetmedi mi bu tımarhane? Daha ne gereği var? Yo, sözkonusu bile olamaz. Ben yokum!’</p>

  <p class="calibre7">‘Niye olmasın?’ diye usulca sordu. ‘İçgüdüyle bir insan gibi ele alıyorsun onu, hele şimdi her zamankinden fazla. Nefret ediyorsun ondan.’</p>

  <p class="calibre7">‘Sen etmiyor musun?’</p>

  <p class="calibre7">‘Hayır, Kelvin. Kör o.’ -doğru işitmediğimi sandım- daha doğrusu bizimkinden farklı biçimde “görüyor”. Onun karşısında bizler, birbirimiz için var olduğumuz anlamda var değiliz. Birbirimizi yüzün, bedenin görünüşünden tanırız biz. Bu görünüş okyanus için saydam bir pencere. O doğrudan beyinle tanışıyor.’</p>

  <p class="calibre7">‘Doğru, ama öyleyse de ne değişir? Neye varmak istiyorsun? Benim yalnızca belleğimde var olan bir insanı yeniden yaratmayı başardı, üstelik öyle şaşmaz biçimde ki gözleri, tavırları, sesi...’</p>

  <p class="calibre7">‘Durma. Konuş.’</p>

  <p class="calibre7">‘Konuşuyorum... Sesi... çünkü kitap gibi okuyabiliyor bizi. Anlıyor musun ne demek istediğimi?’ ‘Evet, kendisini de anlaşılır kılabileceğini söylüyorsun.’ ‘Sonuç bu değil mi?’</p>

  <p class="calibre7">‘Yo, zorunlu değil. Belki de sözel terimlerle anlatılması olanaksız bir formül kullandı. Bu formülü zihinlerimize kaydedilmiş bir tutanaktan almış olabilir. Ama insanın anıları eşanlı olmayan dev molekül kristallerine kazınmış nükleik asitler biçiminde saklanır. “O” en derindeki, en yalıtılmış izi, en “özümsenmiş” yapıyı bulup çıkarmıştır belki, ama bunun bizim için ne anlam taşıdığını bilmesi gerekmez. Düşün ki ben bir bakışıkçanın mimarisinin tıpküreti-mini yapabilme yetisindeyim, bileşimini biliyorum, gerekli teknolojim var... bir bakışıkça yaratıyorum ve okyanusa bırakıyorum. Ama bunu niye yaptığımı bilmiyorum, işlevini bilmiyorum, bakışıkçanın okyanus için ne anlama geldiğini bilmiyorum ...’</p>

  <p class="calibre7">‘Evet. Haklı olabilirsin. O durumda bizim kötülüğümüzü de istememiştir, bizi ortadan kaldırmaya çalışmıyordur. Evet, olabilir... ve hiç istemeden...’</p>

  <p class="calibre7">Dudaklarım titremeye başlamıştı.</p>

  <p class="calibre7">‘Kelvin!’</p>

  <p class="calibre7">‘İyiyim, meraklanma. Çok iyi yüreklisin, okyanus da çok iyi yürekli. Herkes çok iyi yürekli. Ama neden? Bunu açıkla. Neden yaptı bunu? Ne söyledin... Rheya’ya?’</p>

  <p class="calibre7">‘Gerçeği.’</p>

  <p class="calibre7">‘Ne söyledin diye sordum sana.’</p>

  <p class="calibre7">‘Çok iyi biliyorsun. Odama gel, raporu yazalım. Haydi.’ ‘Bekle. İstediğin tam ne senin? İstasyon’da kalmaya niyetleniyor olamazsın.’ ‘Evet, kalmak istiyorum.’</p>

  <p class="calibre8" id="filepos459146"><span class="calibre6"><span class="italic"><span class="bold">KOCAMIŞ ÖYKÜNCE</span></span></span></p>

  <p class="calibre7">Büyük panoramik pencereye oturmuş, okyanusu izliyordum. Beş günde düzenlediğimiz rapor artık uzayda bir dalga örüntüsüne dönüştüğü için yapacak başka şey yoktu. Benzeri bir örüntünün yeryüzünden ayrılıp galaksinin çekim alanı içinde kendine özgü bir titreşim çizgisi yaratarak Solaris’in ikiz güneşlerine yönelmesi aylar alırdı.</p>

  <p class="calibre7">Kızıl güneşin altında okyanus her zamankinden daha karanlıktı, ufukda kızılımsı bir pusla örtülmüştü. Hava alışılmadık biçimde kapalıydı ve gezegenin yüzeyinde yılda iki üç kez patlak veren korkunç kasırgalardan birine hazırlanıyor gibiydi. Gezegenin biricik sakininin, iklimi de denetlediğini, fırtınaları bile kendi istemine bağlı kıdığmı varsaymak akla yakındı.</p>

  <p class="calibre7">Birkaç ay geçmeden buradan ayrılamazdım. Gözlemevin-deki yerimden günlerin doğuşunu -bir altın sarısı solgun yuvarlağı, bir ölgün menekşe rengi tepsiyi- izleyecektim. Ara sıra okyanustan yükselen bir dev yapının akışkan biçimleri üzerinde oynaşan tan ışığıyla karşılaşacak, bakışık-çaların simli kürelerinde yansıyan güneşe dalacak, rüzgârda eğilip bükülen alımlı çevikçelerin salınımlarının peşinden gidecek, kocamış tozlu öykünceleri incelemeye doyamaya-caktım.</p>

  <p class="calibre7">Sonunda bütün videofonların ekranları kırpışmaya başlayacak, bütün iletişim gereçleri milyarlarca mil öteden kaynaklanan bir uyarımla yeniden canlanacak, dev bir metal heykelin bize yaklaştığını haber verecekti. Ulysses ya da belki Prometheus, gravitörlerinin kulak tırmalayan vınlayışıyla İstasyon’a inecek ve dümdüz çatıya çıktığımda, belleklerindeki kristallere kazınmış buyrultuları sıkı sıkıya bağlı, kendilerini ya da önceden saptanamamış bir engeli ortadan kaldırmakta bir an duraksamayan bölük bölük beyaz, ağırlığa dayanıklı robotların katışıksız bir masumiyet içinde işlerini sürdürdüğünü görecektim. Sonra gemi tantanasızca, ses hızını aşıp gerilerde, okyanus üzerinde bir ses patlaması bırakarak yükselecek, eve dönüş düşüncesi her yolcunun yüzünü aydınlatacaktı.</p>

  <p class="calibre7">“Ev” sözcüğünün benim için anlamı neydi? Yer mi? Ortalarında dolanıp kendimi yitireceğim o büyük, telaş dolu kentleri düşündüm, tıpkı içimden kendimi karanlık dalgalarına bırakmak geldiği ikinci ya da üçüncü gece okyanusu düşündüğüm gibi. Kendimi insanların arasına bırakacaktım. Sessiz, dikkatli olacak, toplumun değerbilir bir üyesi sayılacaktım. Yeni tanışlar, yeni dostlar edinecektim, yeni kadınlar tanıyacaktım - belki bir karım da olacaktı. Gülümsemek, başımı sallamak, ayakta durmak, Yer’deki yaşamı oluşturan binlerce küçücük davranışı yerine getirebilmek için bir süre bilinçli bir çaba harcamam gerekecek, sonra bu davranışlar da yine birer reflekse dönüşecekti. Yeni ilgi alanları, yeni uğraşlar bulacaktım, ama hiçbirine kendimi bütünüyle vermeyecektim, çünkü bundan böyle hiçbir şeye, hiçbir kimseye kendimi bütünüyle vermeyecektim. Belki geceleri, şu ikiz güneşlerin ışınlarını yarıda kesen karan lık nebulaya gözlerimi dikecek, her şeyi, hatta şu anda düşündüklerimi bile anımsayacaktım. Küçümseme ve pişmanlık dolu bir gülümsemeyle budalalıklarımı ve umutlarımı belleğimden geçirecektim. Gelecekteki bu Kelvin, Bağlantı denen doymak bilmez bir girişim uğruna her şeyi göze alan geçmişin Kelvin’inden hiç de daha az değerli biri olmayacaktı. Ayrıca kimsenin de benimle ilgili yargıda bulunmaya hakkı olmayacaktı.</p>

  <p class="calibre7">Snow geldi, çevreye bakındı, sonra bana döndü. Masaya seğirttim:</p>

  <p class="calibre7">‘Beni mi istedin?’</p>

  <p class="calibre7">‘Yapacak şeyin yok mu? Bir iki iş verebilirim sana... hesap falan. Özellikle ivedi bir iş değil.. .’ ‘Sağol,’ diye gülümsedim, ‘sıkma canını.’ ‘Emin misin?’</p>

  <p class="calibre7">‘Evet, birkaç şey düşünüyorum da...’ ‘Daha az düşünsen iyi edersin.’</p>

  <p class="calibre7">‘Ama ne düşündüğümü bilmiyorsun! Söyle bana, Tanrı’ya inanır mısın?’</p>

  <p class="calibre7">Snow kaygı dolu bir bakış attı bana:</p>

  <p class="calibre7">‘Ne? Şimdilerde inanan biri varsa artık...’</p>

  <p class="calibre7">‘Yo, o kadar basit değil. Yer’deki dinin geleneksel Tanrı’sını amaçlamıyorum ben. Dinler tarihinde uzman değilim, belki düşündüğüm yeni de değil ama - duyduğun oldu mu insanların hiç... yetkin olmayan bir tanrıya inandıklarını?’</p>

  <p class="calibre7">‘Yetkin olmayanla neyi kastediyorsun?’ diye kaşlarını çattı. ‘Bir bakıma eski dinlerin Tanrılarının hiçbiri tam yetkin değildi, çünkü özniteliklerinin tümü insan özelliklerinin ululaştırılmış biçimiydi. Tevrat’ın Tanrısı, insanlardan alçalırcasına bir boyun eğiş ister, kurbanlar beklerdi örneğin ve başka Tanrıları da kıskanırdı. Yunan Tanrıları da küskünlük nöbetleri geçirir, aile kavgalarına tutuşurlardı, hiçbiri insanlardan daha yetkin değildi.. .’</p>

  <p class="calibre7">‘Yo,’ diye sözünü kestim. ‘Yetkin olmayışı onu yaratan insanların doğru sözlülüğünden gelen bir Tanrıdan söz etmiyorum, yetkin olmayışı özsel niteliği olan bir Tanrıdan söz ediyorum: Her şeyi bilme yetisi ve erki sınırlı, yanılabilir, edimlerinin sonucunu önceden göremeyen, dehşet uyandıran şeyler yaratan bir tanrı... Hasta bir Tanrı, tutkuları güçlerini aşan ve bunu da hemen sezemeyen bir Tanrı. Saatleri yaratan, ama saatlerin ölçtüğü zamanı yaratamayan bir Tanrı. Öyle bir Tanrı ki özel amaçlara yarayan dizgeleri, düzenekleri yaratmış, ama bu araçlar sonradan amaçlarını aşmış, amaçlarına ihanet etmiş. O öyle bir Tanrı ki öncesizliği sonsuzluğu yaratmış, onunla kendi gücünü ölçmeyi ummuş, ama öncesizlik sonsuzluk şimdi onun sonu gelmez bozgununun ölçüsü olmuş.’</p>

  <p class="calibre7">Snow duraksadı, ama davranışında son haftaların o hep tetikte duran sakınganlığı yoktu artık:</p>

  <p class="calibre7">‘Mani dini<sup class="calibre9"><small class="calibre10"><sup class="calibre11"><small class="calibre12" id="filepos466010"><a href="../Text/Solaris_split_010.html#filepos492510"><span class="calibre12">9</span></a></small></sup></small></sup> vardı.. .’</p>

  <p class="calibre7">‘İyi ve Kötü ilkesiyle de ilgisi yok,’ diye kestim hemen. ‘Sözünü ettiğim Tanrının, maddenin dışında bir varoluşu yok. Kendini maddeden kurtarmak istiyor ama boşuna ...’</p>

  <p class="calibre7">Snow bir süre düşündü:</p>

  <p class="calibre7">‘Senin betimlemene uygun bir din bilmiyorum. Böyle bir din hiç... gerekmemiştir herhalde. Doğru anlıyorsam eğer, ki korkarım anlıyorum, evrimleşen bir Tanrı senin düşündüğün, zamanın akışı içinde gelişen, büyüyen, gücü durmadan artan, ama yine de güçsüzlüğünün ayrımında olan bir Tanrı. Senin Tanrın için Tanrılık, bir ereksizlik durumu gerçekte. Bunun için de karamsarlığa gömülüyor. Ama o karamsar Tanrı sizin şu insanoğlunuz değil mi, Kelvin? İnsandan söz ediyorsun sen, bir yanıltmaca bu, üstelik yalnız felsefi bakımdan değil gizemci açıdan da bir yanıltmaca.’ Sözü ben aldım:</p>

  <p class="calibre7">‘Yo, insanla da ilgisi yok. Yaptığım geçici tanımla insan bazı bakımlardan çakışıyor ama tanımın pek çok açık noktası olmasından bu. Görünenin tersine insan yaratmaz Tanrıları. Dönem ya da çağ dayatır Tanrıları insanlara. İnsan çağına ister kulluk etsin ister başkakhrsın, katkısının da başkaldırısının da ereği ona dışardan verilir. Yalnız tek bir insan var olsaydı, eksiksiz bir özgürlük içinde kendi ereklerini kendi başına yaratma deneyine girişebilirdi sanırsın ama, bu da yalnızca görüntü, çünkü başka insanlar arasında yetişmemiş biri de insan olamaz. Benim sözünü ettiğim varlıksa ancak tekil var olabilir, anlıyor musun?’</p>

  <p class="calibre7">‘Oo, öyleyse...’ Pencereyi gösterdi.</p>

  <p class="calibre7">‘Yo, okyanus da değil. Gelişmesinin belki bir yerinde Tanrılık durumuna yaklaşmış olabilir, ama o da hemen kendine dönmüş olmalı. Daha çok bir münzevi o, kozmosun münzevisi, ama Tanrı değil. Kendini yineliyor, Snow, benim düşündüğüm varlıksa asla yapmaz bunu. Belki de şimdiden doğmuştur bir yerlerde, samanyolunun bir köşesinde ve yakında da çocukca bir hevesle bir yıldızı söndürüp ötekini yakmaya başlayacaktır. Ve birazdan göreceğiz ki...’</p>

  <p class="calibre7">‘Şimdiden görüyoruz,’ dedi Snow alaylı alaylı. ‘İşte novalar, süpernovalar. Sana göre hepsi onun sunağında birer mum.’</p>

  <p class="calibre7">‘Eğer söylediklerimi sözlük anlamıyla alırsan.. .’</p>

  <p class="calibre7">‘Ve Solaris de belki senin Tanrısal çocuğunun beşiği,’ diye sürdürdü Snow, yüzündeki acı gülümseme genişliyor, gözlerinin çevresindeki çizgileri çoğaltıyordu. ‘Solaris umursamazlık içindeki Tanrı’nın ilk aşaması olabilir. Belki de zekâ düzeyi olağanüstü yükselecek. Solaris bilimi kitaplıklarımı zı dolduran her şey belki de onun diş çıkarma sancılarının bir tutanağı yalnızca...’ ve belki biz de bir süre bu bebeğin oyuncağı olduk. Olur a. Böylece ne yaptın biliyor musun, Snow? Solaris’e ilişkin baştan sona yeni bir varsayım geliştirmiş oldun -tebrikler! Her şey yerli yerine oturuyor birden: Bağlantı’yı başaramayışımız, karşılık alamayışımız, çeşitli... çeşitli özellikleri, diyelim, bize karşı tutumunun. Her şey küçük bir çocuğun davra nışıyla açıklanabiliyor.’</p>

  <p class="calibre7">‘Kuramın babalığı payesinden feragat ediyorum,’ diye homurdandı Snow. Pencerenin önünde duruyordu.</p>

  <p class="calibre7">Uzun süre karanlık dalgalara gözümüzü dikerek öylece durduk. Ufku bulandıran sisin arasından, batı yönünden soluk bir ipek parçası belirmişti.</p>

  <p class="calibre7">Parıldayan çölden gözle rini ayırmaksızın Snow birden sordu:</p>

  <p class="calibre7">‘Bu yetkin olmayan Tanrı düşüncesi nasıl uyandı sende?’</p>

  <p class="calibre7">‘Bilmiyorum. Çok mümkün geliyor bana. İnamlabileceğimi düşünebildiğim tek Tanrı bu benim, tutkusu kimsenin tutsaklığına son vermek olmayan, hiçbir şeyi kurtarmayan, hiçbir ereği yerine getirmeyen bir Tanrı - yalnızca var olan bir Tanrı.’</p>

  <p class="calibre7">‘Bir öykünce,’ diye soludu Snow.</p>

  <p class="calibre7">‘O da ne? Oo evet, farkındayım. Pek kocamış bir öykünce.’ İkimiz de puslu ufka çevirdik gözlerimizi. ‘Ben dışarı çıkıyorum,’ dedim birden. ‘Hiç İstasyon dışına çıkmadım, iyi bir fırsat bu. Yarım saatte dönerim.’ Snow kaşlarını kaldırdı: ‘Ne? Dışarı mı çıkıyorsun? Nereye?’</p>

  <p class="calibre7">Yarı yarıya pusla örtülü ten rengi ipek parçasını gösterdim: ‘Oraya. Gitmemem için bir neden mi var? Küçük bir helikopter alınm. Yer’e döndüğümde, Solaris’e ayak basmamış bir Solarisçi olduğum itirafında bulunmak istemem!’</p>

  <p class="calibre7">Dolabın birini açtım, atmosfer giysilerini araştırmaya başladım. Snow sessiz sedasız izliyordu beni. Sonunda konuştu: ‘Hoşlanmadım bundan.’ Bir giysi seçtim. Ona döndüm:</p>

  <p class="calibre7">‘Ne?’ Uzun süredir hiç böyle heyecanlanmamıştım. ‘Niçin taslanıyorsun? Boşversene sen! Korkuyorsun... benden... Söz veriyorum sana, buna niyetim yok... aklıma bile gelmedi hiç, çok içtenim.’</p>

  <p class="calibre7">‘Ben de geliyorum.’</p>

  <p class="calibre7">‘Sağol, ama yalnız gitmeyi yeğlerim.’ Giysiyi üzerime geçirdim. ‘Okyanus üzerindeki ilk uçuşum olacağının farkında mısın?’</p>

  <p class="calibre7">Snow bir şeyler mırıldandı, ama anlamadım. Donanımı toparlamak için acele ediyordum.</p>

  <p class="calibre7">Hangar katına kadar benimle geldi, yükseltici diskine kartalı taşımama yardım etti. Giysimi son kez gözden geçirirken birden sordu:</p>

  <p class="calibre7">‘‘Sözüne güvenebilir miyim?’</p>

  <p class="calibre7">‘Hâlâ mı kaygılanıyorsun. Evet, güvenebilirsin. Oksijen tankları nerede?’</p>

  <p class="calibre7">Daha fazla konuşmadık Saydam kapağı indirdim, işaret verdim, Snow da yükselticiyi çalıştırdı. İstasyon çatısına çıkmıştım. Motorlar canlandı, üç döner kanat fırıldadı, araç havada yükselmeye başladı - garip denecek kadar hafifti. İstasyon birden aşağıda, çok gerilerde kaldı.</p>

  <p class="calibre7">Okyanus üstünde yapayalnız kalınca onu başka bir gözle görüyordum. Çok alçaktan, yaklaşık yüz yardadan uçuyordum ve ilk kez, araştırmacıların pek sık betimlediği ama İstasyon yüksekliğindeyken benim hiç algılamadığım bir duyuş uyandı içimde: Parıldayan dalgaların dönüşümlü devinimi deniz dalgalanmasına ya da bulut kabarışına hiç de benzemiyordu. Sürüngen hayvan derisinin dalgalanışını andırıyordu - koyu kırmızı köpük salgılayan kaslı bir etin ya vaşlatılmış, kesintisiz, çekilip büzülmeleriydi bu sanki.</p>

  <p class="calibre7">Salınan öyküneeye yaklaşmak için aracımı yan yatırmaya başlayınca güneş, gözlerimi kamaştırdı, kan kırmızısı bir yalım saydam kubbeme çarptı. Gölgeli alevlerle titreşen karanlık okyanus hafif maviye çalıyordu.</p>

  <p class="calibre7">Kartal geniş bir kavis almış, rüzgar yönünde öyküncenin epey uzağına savrulmuştu. Okyanus üzerinde hayal ıneyal yükselen uzun, biçimi düzenli olmayan bir karaltıydı öykünce. Pustan çıktıktan sonra da artık pembe değildi, sarımtrak kurşun rengiydi. Öykünceyi bir an göremez oldum, ufka çöreklenmiş gibi gözüken İstasyonu gözlerim yakaladı. Ana çizgileriyle eski bir zeplini andırıyordu. Yön değiştirdim, öyküncenin ince dokulu kütlesi görüş alanımda büyüdü - barok bir yontuydu. Soğan biçimi kabartılara çarpacağımdan korktum, kartalı öyle şiddetle kaldırdım ki hızını yitirdi, sarsılmaya başladı. Ama sakınganlığım gereksizdi, çünkü bu düşsel kulelerin yuvarlak dorukları önümde eğiliyordu.</p>

  <p class="calibre7">Adacığın yanından uçtum, sonra ağır ağır, yarda yarda, aşınmış dorukların düzeyine kadar alçaldım. Öykünce büyük değildi. Bir uçtan öbürüne dörtte üç mil uzunluğunda, birkaç yüz yarda genişliğindeydi. Kimi yerde neredeyse çatlayacak gibiydi. Bu öykünce besbelli çok daha büyük bir oluşumun parçasıydı. Solaris ölçeğine göre ufacık bir kıymıktı yalnızca, haftalar, belki aylar olmuştu doğalı.</p>

  <p class="calibre7">Okyanus üstünde asılı duran benek benek renklerle kaplı dik, kayalık uçurumların arasında bir kumsal buldum, birkaç yarda karelik epey düz, eğimli bir yüzeydi burası. Döner kanatlanın ansızın şahlanarak yoluma çıkan dik kayaya neredeyse çarpacaktı, ama rahatça indim, motoru durdurdum, saydam kubbeyi kaldırdım. Gövde üstünde bir an dikildim, kartalın okyanusa kaymayacağından emin olmaya çalıştım. On beş adım kadar ötede dalgalar pürtük pürtük gözüken kıyıyı yalıyordu. Ama ayakları üslünde sapasağlam duruyordu araç. “Yere” atladım.</p>

  <p class="calibre7">Çarpmaktan zor kurtulduğum dimdik kaya delik deşik, nokta nokta kabartılarla kaplı kocaman kemiksi bir zardı. Birkaç yarda genişliğinde bir yarık, duvarı köşegenden ikiye bölüyor, adanın içini incelememe olanak veriyordu. Zardaki gözeneklerden ele azıcık gözüküyordu ada. Raf biçimindeki en yakın çıkıntıya sakına salana adımımı attım, çizmelerim hiç de kayacak gibi değildi, giysim de hareketlerimi önlemiyordu. Okyanusa göre birkaç katlık bir yüksekliğe ulaşana dek tırmandım. Öyküncenin derinliklerinde yitene kadar uzanan gepgeniş, taşlamış bir peyzajla karşı karşıyaydım.</p>

  <p class="calibre7">Bir ilkçağ kentinin, depreme ya da bir başka yıkıma uğramış binlerce yıllık bir Fas kentinin örenine benziyordu. Molozlarla dolu, kıvrım kıvrım dolanan kenar sokakların oluşturduğu karmakarışık ağı, kıyı yakınlarında yüzen yağsı köpüğe doğru dimdik inen dar geçitleri seçebiliyordum. Orta mesafede, büyük burç duvarları kemikleşmiş payandalarının üstünde hasarsız duruyordu. Kabartılı, balık duvarlarda karanlık kovuklar vardı - pencere ya da mazgal deliği kalıntısıydı bunlar. Yüzen kentin tümü, batan bir gemi gibi bir o yana bir bu yana eğiliyor, arasıra kıç veriyor, ağır ağır dönüyor, durmadan kımıldayan, harap geçitler arasında sürünen gölgeler düşürüyordu güneş. Daha da yukarı tırmanmayı göze aldım, sonra durdum. Başımın üstündeki kayalardan ince kum derecikleri süzülüyor, dar, derin koyaklarla geçit yollarına çavlanlar oluşturarak iniyor, yere çarptıktan sonra çevrinen toz bulutları halinde dağılıyordu. Taştan değildi öykünce, bu yanılsamayı önlemek için küçücük bir parçasını avuca almak yeterliydi. Sünger taşından da hafifti, küçücük, çok gözenekli hücrelerden oluşmuştu.</p>

  <p class="calibre7">Artık öyküncenin sağa sola eğilişini duyacak kadar yükUselmiştim. Okyanusun zifir rengi kaslarıyla bilinmeyen bir yöne doğru itilerek ilerliyor, ama eğimi değişiyordu. Bir yandan ötekine salınıyor, kıyıdan süzülerek okyanusa dönen sarı ve kurşun rengi köpüğün yumuşak hışırtısı bu mecalsiz salınıma eşlik ediyordu. Öykünce bu salıncak gibi devinimi çok önceden, belki de doğuşunda kazanmış, gelişip serpilirken de başlangıçtaki örüntüsünü korumuştu.</p>

  <p class="calibre7">Ancak o zaman aynınsadım ki öykünceyle hiç mi hiç ilgilendiğim yoktu, oluşumu incelemek için değil, okyanusla tanışmak için gelmiştim buraya.</p>

  <p class="calibre7">Kartal birkaç adım arkamda duruyordu. Yarık yarık, girintili çıkıntılı kıyıya oturdum. Ağır bir dalga kıyıya çarpıp kırıldı, yayıldı. Siyah değil kirli yeşildi. Geri çekilirken ardında tutkalsı derecikler bırakmıştı, bunlar da titreye titreye okyanusa dönüyordu. Yaklaştım, ikinci dalga geldiğinde elimi uzattım. Ardından, yüz yıl önce incelenmiş bir olgu aslına tıpatıp uygun biçimde yinelendi: Dalga duraksadı, biraz geri çekildi, sonra hiç değmeden elimi sardı. Az önce akışkanken şimdi insan eti kıvamını almış kovuğun içindeki eldivenim incecik bir “hava” katmanıyla ayrılıyordu çeperlerinden. Ağır ağır kaldırdım elimi ve dalga, daha doğrusu dalganın uzantısı da yükseldi, yeşil yeşil yansılarla parlayan yarı saydam bir kese biçiminde elimi kavramıştı. Elimi daha da yükseltebilmek için kalktım, jelatinsi madde halat gibi uzandı ama kopmadı. Dalganın ana gövdesi kıyıda kımıltısız duruyor, deneyin bitmesini sabırla bekleyen yabanıl bir hayvan gibi yine hiç dokunmadan ayaklarımı çevreliyordu. Bir çiçekti okyanustan uzanan, çanağı parmaklarının kalıbında oyulmuştu. Sap titredi, ikircikli ikircikli kıpırdandı, sonra yine dalgaya kavuştu ve yavrusunu geri alan dalga çekildi.</p>

  <p class="calibre7">Oyunu birkaç kez yineledim, ta ki sonunda -deneyi ilk yapanın da gözlediği gibi- pek aşina bir duygudan artık sıkılmış gibi beni hiç umursamayan bir dalga gelene dek. Okyanusun “merakını” yeniden canlandırmak için birkaç saat beklemem gerektiğini biliyordum. Kendi yol açtığım olayın tedirginliği içinde, yine oturdum. Olayın sayısız anlatımını okumuş olduğum halde hiçbiri beni bu tecrübeye, yaşadığım biçimiyle hazırlamış değildi. Başka türlü hissediyordum kendimi şimdi.</p>

  <p class="calibre7">Okyanustan uzanan bu dalların her biri, hep birlikte ya da tek tek bütün devinimlerinde, sakıngan ama hiç de yabanıl olmayan bir tetiktelik, çarçabuk yeni, beklenmedik biçimler almak için can atan, ama gizemli bir yasanın koyduğu sınırları aşamadığı için geri çekilmek zorunda oluşundan da keder duyan doymak bilmez bir merak sergiliyordu. Canlılık dolu bu merakla, göz alabildiğine uzanan okyanusun donuk donuk titreyen uçsuz bucaksızlığı arasındaki bağdaşmazlığı dile getirmek olanaksızdı... Onun devsel varlığını ya da kudretle dolu değişimsiz suskunluğunu ya da dalgalarına o düzenli inip kalkışları kazandıran gizli güçleri hiç bu denli güçlü bir biçimde duymamıştım. Gözlerim görmez olmuş, bedenim de eylemsizlik evrenine gömülmüş, öylece oturdum, karşı konulmaz eğimden aşağı doğru kaydım, dilsiz, akışkan azmanla tek beden oldum. En ufak bir sözcük ya da düşünceye gerek kalmadan, her şeyi bağışlamıştım sanki.</p>

  <p class="calibre7">Son hafta boyunca öyle olağan biçimde davranmıştım ki Snow da beni kaygılı gözlerle izlemeyi bırakmıştı. Yüzeye bakılırsa huzurluydum: Ama için için, aslında kendim de kabul etmeksizin, bir şey bekliyordum. Rheya’nın dönüşünü mü? Bunu nasıl bekliyor olabilirdim? Hepimiz biliyorduk ki maddesel yaratıklardık bizler, fizyoloji ve fizik yasalarına bağlıydık, bütün duygularımız bir araya gelse de o yasaları yenmeye yetmezdi güçleri. Yapabileceğimiz tek şey o yasalardan tiksinmekti. Aşıklarla şairlerin sevginin ölümden de üstün saydıkları gücüne olan çağlarla yaşıt inancı, şu /in/s vitae sed non amoris inanışı bir yalandı, yararsız, üstelik eğlenceli bile olmayan bir yalan. Öyleyse insan, zamanın akışını ölçen, kah bozulan kah onarılan, ustası onu her çalıştırdığında düzeneği umarsızlık ve sevgi ürelen bir saat olmaya rıza mı göstermeliydi? Her insan tekinin, en eski acıları, yinelendikçe gülünçleşerek sürekli daha da derinleşen en eski acıları yeni baştan yaşadığı düşüncesine alışmak zorunda mıydık? İnsan varoluşu kendini yinelemek zorunda olabilirdi, buna diyecek yoktu, ama dillere pelesenk olmuş bayat bir ezgi gibi ya da sarhoşun birinin plakdolabına tekliği bastırıp durmadan çaldığı bir şarkı gibi yinelenecekse...</p>

  <p class="calibre7">Bu sıvı dev yüzlerce insanın canını almıştı. Tüm insan soyu onunla incir çekirdeğini doldurmayacak bir bağ kurabilmek için boşuna çabalamıştı, şimdi de benim ağırlığımı bir toz zerresini umursadığından daha çok umursamıyordu. İki insan bireyinin trajedisine de bir tepki verebileceğini sanmıyordum. Ama yine de bütün etkinliklerinin bir ereği vardı... Doğru, kesinlikle emin değildim, ama belki sonsuz küçüklükte, belki yalnızca düşsel de olsa yine bir fırsatı tepmek olacaktı çekip gitmek... Öyleyse burada, ikimizin de dokunduğu nesnelerin arasında, Rheya’nın da soluduğu havayı soluyarak mı yaşamalıydım artık? Ne adına? Onun dönmesi umuduyla mı? Hiçbir şey ummuyordum. Ama yine de, yine de bir beklentiyle yaşıyordum. O gittiğine göre geriye bu kalmıştı yalnızca. Beni hangi başarıların, hangi gizli alayların, hatta daha hangi işkencelerin beklediğini bilmiyordum. Hiçbir şey bilmiyordum ama amansız mucizeler çağının hâlâ geçmediği inancında direniyordum.</p>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2"><span class="calibre6"><span class="bold">Notlar</span></span></p>

  <p class="calibre16" id="filepos484211"><span class="calibre17"><span class="calibre18">[</span></span><a href="../Text/Solaris_split_001.html#filepos52044"><span class="calibre17"><span class="calibre18">←1</span></span></a><span class="calibre17"><span class="calibre18">]</span></span></p>

  <p class="calibre19"><span class="calibre20">Ignoramus et ignorabimus: Deneysel fizyolojinin kurucularından Alman bilim adamı Emil Dubois-Reymond (Berlin 1918-Berlin 1896) tarafından ortaya atılan bir deyiş. Über die Grenzen des Naturerkennens (1872, Doğa Bilimlerinin Sınırlan Özerine) adlı kitapçığının vargılarını bu deyişle özetleyen Dubois-Reymond, bilim adamının maddesel düzlemdeki sorunlar (die Rathsei der Körperwelt, cisimler dünyasının bilmeceleri) karşısında her zaman geçici ve göreli olan bilemezliğinin karşısına, metafizikçinin maddenin ve kuvvetin niteliği ve bunların düşünce ile ilişkisi önündeki derin, tam bilemezliğini çıkarıyordu. ignorabimus sözcüğü bilinemezciliğin parolalarından biri olmuştur.</span></p>

  <div class="mbppagebreak" id="calibre_pb_1"></div>
</body>
</html>
