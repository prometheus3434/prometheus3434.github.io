<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 15</title>
</head>

<body>
  <h1>Bölüm 15</h1>

  <p style="text-align: justify;text-indent:0em;"><span class="dropcap"><span class="t11">W</span></span>alter Moncton'la Dr. Santo e Silva saatin on olmasına karşın merakla bekliyorlardı. Birden Dük ciddi bir yüzle girdi içeri.</p>

  <p>«Düşes nasıl, efendim?» diye sordu Moncton.</p>

  <p>«Pek iyi sayılmaz. Doktor bir virüsten kuşkulanıyor. Nesi olduğunu anlayana kadar yola çıkması olanaksız.»</p>

  <p>«Ama <span class="t8">Excalibur</span> iki saat kadar hareket ediyor, efendim. Gemiyi geciktiremeyiz. Eşyalarınız yüklendi bile.»</p>

  <p>«Başka gemiler de vardır, Walter. Bir iki günlük, hatta bir iki haftalık bir gecikmenin pek önemi yok.» Santo e Silva'ya döndü.</p>

  <p>«Son dakikada çıkan bu aksilik için gerçekten özür dilerim, doktor. Konukseverliğinizi yeteri kadar kullandık zaten.»</p>

  <p>«Dük Hazretleri, her zaman olduğu gibi emrinizdeyim. Evim sizindir. Şimdi izin verirseniz uşaklara planların değiştiğini haber vereyim.»</p>

  <p>Kapı ev sahibinin arkasından kapanınca Moncton.</p>

  <p>«Size bir kez daha sormak zorunluğunu hissediyorum, efendim,» dedi.</p>

  <p>«Düşes gerçekten bir yolculuğa çıkamayacak kadar rahatsız mı?»</p>

  <p>«Doğrusunu istersen Walter, turp gibi, hiç bir şeyi yok.»</p>

  <p>Dük dostunu kolundan tutup terasa sürükledi.</p>

  <p>«Hiç bir şey anlamadım.»</p>

  <p>«Anlayacaksın Walter, hele biraz sabret. Da Cünha buralarda mı?»</p>

  <p>«Hayır, rıhtımda. Sizi endişelendirmek istemedim ama polis müdürlüğüne biri telefon edip tekneye bomba yerleştirildiğini ihbar etmiş. Tekneyi baştan başa aradıklarını söyledi. Neler olduğunu bana da söyler misiniz, efendim?»</p>

  <p>Dük her iki eliyle korkuluğa dayandı.</p>

  <p>«Walter, sana dün şimdiye kadar birbirimize karşı dürüst davrandığımızı anımsatmıştım.»</p>

  <p>«Evet, efendim.»</p>

  <p>«Ne yazık artık gerçek değil bu. Dün gece bu bahçede Schellenberg'le buluştum.»</p>

  <p>«Aman Tanrım!»</p>

  <p>«Evet, Walter, şu anda onlar beni kendi yanlarında sanıyorlar. Bahama Adalarına gitmeyeceğimden eminler. Buna karşılık da bunu kazandım.»</p>

  <p>İç cebinden zarfı çıkardı.</p>

  <p>«Winston'a benden bir armağan, sevgilerimle kuşkusuz.»</p>

  <p>Moncton şaşkın şaşkın tutuyordu zarfı.</p>

  <p>«Peki şimdi ne olacak, efendim? Kararınız nedir?»</p>

  <p>«<span class="t8">Exalibur</span>'a binmek. Senden istediğim, bir şey var. Ev sahibimize rıhtıma Albay de Cünha'ya gidemiyeceğimizi bildirmeye ve bagajlarımızı geri almaya gideceğini söyle. Yeni hizmetçi Bayan Frysth'ı da yanına al ki kimse bir şeyden kuşkulanmasın.»</p>

  <p>«Sonra?»</p>

  <p>«Saat tam on bir buçukta buraya dön. Sen geldiğin an Wallis'le ben de sana katılır ve doğruca gemiye gideriz. Zamanlamayı iyi ayarlarsak iskele alınırken yetişiriz.»</p>

  <p>«Albay da Cünha'ya bu planınızdan söz etmemi İster misiniz?»</p>

  <p>«Elbette. İşin sonuna geldik Walter, görürsün mat edeceğiz onları.»</p>

  <p>Dük odasına döndüğünde perdeler indirilmiş, ışıklar söndürülmüştü.</p>

  <p>«Wallis?» diye fısıldayarak yatağın kenarına oturdu.</p>

  <p>«David, bir şey mi var?» Düşes doğrulup yastıklara dayandı.</p>

  <p>«Her şey yolunda, sevgilim. Doktor karşısında mükemmeldin. Şu anda Alman elçiliği gitmediğimizi öğrenmiştir bile. Diğer bir deyişle sözümü tutuyorum demektir.»</p>

  <p>«Peki şimdi ne olacak?»</p>

  <p>Dük karısının elini tutup neler yapacaklarını anlattı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg ilk kez bu kadar geç saate kadar uyumuştu. Yatağının yanındaki telefon çaldığında saat on buçuğa geliyordu.</p>

  <p>«Ben Huene.»</p>

  <p>«İyi günler,» dedi Schellenberg. «Durum nasıl?»</p>

  <p>«Bir saat önce bütün eşyaları bir arabayla rıhtıma taşındı ve gemiye alındı.»</p>

  <p>«Vay canına!» Schellenberg doğruldu.</p>

  <p>«Paniğe kapılmaya gerek yok. Evden haber aldığıma göre Düşes rahatsızmış. Doktor yatağından çıkmamasını söylemiş. Gemiye binmeyecekler.»</p>

  <p>Bir sessizlik oldu.</p>

  <p>«Orada mısınız, General? Buraya gelecek misiniz?»</p>

  <p>«Sanırım. Şimdi bundan sonrasını planlamak gerek. Onları ne zaman ve nasıl çıkaracağız buradan.»</p>

  <p>Schellenberg telefonu kapattı, bir sigara yakıp arkasına yaslandı. Garip bir şey, içinde bir düş kırıklığı vardı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>aat on bir buçuktan az önce Dük pencerede bekliyordu. Düşes de giyinmiş yanındaydı. Dük saatına bakarak.</p>

  <p>«Haydi Walter, sakın beni yarı yolda bırakma şimdi,» diye söylendi.</p>

  <p>Bir an sonra Buick göründü, kapının önünde durdu, Moncton dışarı çıkıp yukarı yatak odasına baktı.</p>

  <p>«Haydi gidiyoruz, Wallis.» Dük karısının koluna girdi.</p>

  <p>«Sakın yolda oyalanayım deme.»</p>

  <p>Merdivenlerden inince şaşkın bir uşak kendilerine kapıyı açtı. Tam o anda Santo e Silva da odasından çıkmıştı. O da şaşkın şaşkın baktı bir an.</p>

  <p>«Ama Dük Hazretleri.»</p>

  <p>«Bize bu kadar katlandığınız için size çok teşekkür ederiz,» diyen Dük bir yandan da yoluna devam ediyordu.</p>

  <p>«Ama Düşes... »</p>

  <p>«Epey iyileşti şimdi. Deniz havası da iyi gelir.»</p>

  <p>Bir saniye sonra Buick'in arka koltuğuna oturmuşlardı. Moncton da yanlarına geçti, kapıyı çarparak kapatıp sürücüye hareket etmesini söyledi.</p>

  <p>Dr. Ricardo de Espirito Santo e Silva koşar adımlarla içeri girip telefonu açtı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">K</span></span>leiber büyükelçinin odasına girdiğinde Huene'yi telaşlı bir halde oda içinde dolaşırken buldu.</p>

  <p>«Beni mi çağırttınız, efendim?»</p>

  <p>«General Schellenberg'i aradım ama otelinden çıkmış. Kötü haberler var. Villadan az önce haber aldım Dük ve Düşes son hızla <span class="t8">Excalibur</span>'a doğru yola çıkmışlar. On on beş dakika önce. Bizi kandırdı. Sonunda Bahama Adalarına gidiyor.»</p>

  <p>«Bunu yapamaz.» Kleiber'in yüzü bembeyaz kesilmişti.</p>

  <p>«Söz vermişti, bir anlaşma yapmıştık. Biz sözümüzü tuttuk.»</p>

  <p>«Feci bir durum,» dedi Huene. «Ama hiçbirimizin elinden bir şey gelmez.»</p>

  <p>Kleiber dönüp çıktı odadan. Dışarda bekleyen Sindermann arkadaşının yüzünü görünce çok kötü şeyler olduğunu anlamıştı.</p>

  <p>«Sturmbannführer, ne oldu?»</p>

  <p>«Dük bizi atlattı. <span class="t8">Excalibur</span>'a binmek üzere.»</p>

  <p>«Demek oyunu kaybettik, ha, Sturmbannführer? Arkamızdan gülüyordur şimdi.»</p>

  <p>«Evet öyle, Gunter. Ama biz de onu gülerken öldürelim bari. Hemen aşağı in ve arabayı çalıştır, ben iki dakikaya kadar gelirim.»</p>

  <p>«Ya Brigadeführer Schellenberg ne olacak?»</p>

  <p>«Brigadeführer Schellenberg'in canı cehenneme!»</p>

  <p>Kleiber patlamaya hazır bir bomba gibi girdi silah odasına. Nöbetçinin ödü patlamıştı.</p>

  <p>«Sturmbannführer. Size yardım edebilir miyim?»</p>

  <p>«Bir tüfek istiyorum. İyi bir tüfek. Bu örneğin, nedir bu?»</p>

  <p>«Walther fabrikasının yeni geliştirdiği bir model. Yarı otomatik.»</p>

  <p>«Dolu mu?»</p>

  <p>Çavuş bir dolaptan aldığı bir şarjörü silaha taktı.</p>

  <p>«Şimdi doldu. On mermilik şarjör. Bin metreye kadar inanılmaz isabet kaydeder.»</p>

  <p>«Çok iyi, alıyorum öyleyse.»</p>

  <p>Kleiber kapıya yöneldi.</p>

  <p>«Sturmbannführer, imza atmanız gerek.» Ama Kleiber gitmişti bile. Çavuş arkasından koşacak oldu, durdu, telefona gidip büyükelçiyle görüşmek istediğini söyledi.</p>

  <p>Schellenberg'in arabası elçilik bahçesine girerken Ziegler karşıdan gelen siyah Mercedes'le çarpışmamak için ani direksiyon çevirerek arabasını kurtarmıştı. Schelienberg direksiyonda Sindermann'ı görür gibi oldu, yanında da Kleiber vardı. Bir saniye sonra gözden kaybolmuşlardı bile.</p>

  <p>«Ucuz kurtulduk Generalim,» dedi Ziegler. «Acaba ne aceleleri vardı böyle.»</p>

  <p>«Ben de merak ettim doğrusu.»</p>

  <p>Schellenberg arabadan çıkarken Huene de kapıda belirmişti.</p>

  <p>«General Schellenberg, geldiğinize sevindim doğrusu.»</p>

  <p>«Ne oldu?»</p>

  <p>«Dük <span class="t8">Excalibur</span>'a binmek üzere. Kandırdı bizi. Hepimizi anlattı.»</p>

  <p>«Peki Kleiber öyle nereye gidiyordu?»</p>

  <p>«Az önce silah deposundan bir tüfek aldığını bildirdiler.»</p>

  <p>Walter Schellenberg gerisin geriye arabaya bindi.</p>

  <p>«Alcantara rıhtımına çek, Ziegler. <span class="t8">Excalibur</span>' un demir alacağı yere. Ve çılgınlar gibi sür arabayı.»</p>

  <p>Buick rıhtıma yaklaşırken Joe Jackson'un barı sollarında kalıyordu. Ziegler birden frene basınca Schellenberg öne fırladı.</p>

  <p>«Bakın General!» Rıhtımın ucuna park etmiş siyah Mercedes'i gösterdi.</p>

  <p>«Onlar işte. Arabayı tanıyorum, elçilik plakası var.»</p>

  <p>«Arkasında dur hemen.»</p>

  <p>Arabada kimse yoktu. Schellenberg kulübün kapısına dokunur dokunmaz kapı açıldı. Bir an duraksadı sonra ayaklarının ucuna basarak yukarı çıktı. Sindermann masanın bir yanına, Hannah da karşısına oturmuştu. Hannah kahve maşrapasına uzandı.</p>

  <p>«Dikkat et,» diye adam uyardı kızı.</p>

  <p>«Bir fincan kahve içmek istiyorum.»</p>

  <p>Hannah birden sıcak kahve dolu maşrapayı adamın yüzüne fırlatıp kapıya doğru koştu. Sindermann bir çığlık attı. Hannah'ın ayağı yerdeki halıya takılınca yere yuvarlandı. Bir saniye sonra Sindermann kızı saçından yakalamış çekiştiriyordu.</p>

  <p>«Şimdi sana bunu ödetirim, orospu.»</p>

  <p>«Hiç sanmıyorum,» dedi Schellenberg.</p>

  <p>Susturuculu Mauser'i elinde olduğu halde kapının eşiğinde duruyordu. Sindermann kızın arkasına geçip tabancasını Hannah'ın göğsüne dayadı.</p>

  <p>«At o silahı elinden. Yoksa kızı öldürürüm.»</p>

  <p>Schellenberg elini kaldırırken ateş etti. Kurşun Sindermann'ın kafasını bulmuştu. Bir anda kafasını bulmuştu. Bir anda kafatası paramparça oldu ve cesedi kurşunun etkisiyle balkondan dışarı nehre fırladı. Hannah yere düşmüştü, üstü başı kan içindeydi. Schellenberg kızı kaldırırken.</p>

  <p>«Kleiber nerede?» diye sordu.</p>

  <p>«Rıhtımda. Joe'yu zorla götürdü. Arabanın arkasına saklandı.»</p>

  <p>Schellenberg kızın elini tuttu, koşa koşa aşağı indiler.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">R</span></span>ıhtım girişi sıkı güvenlik önlemleri altındaydı. Bütün araçlar titizlikle kontrol ediliyordu rıhtıma girerken. Mercedes geçerken Kleiber kapının önünde da Cünha'nın durduğunu gördü. İskele çekilmiş halatlar çözülüyordu.</p>

  <p>«Şimdi ne yapacağız Sturmbannführer?» diye sordu</p>

  <p>Sindermann. «O kapıdan geçemeyiz ve birkaç dakikaya kadar da gemi hareket edecek.»</p>

  <p>«Aklıma bir şey geldi, Gunter. Az önce o Amerikalının barının önünden geçmedik mi?»</p>

  <p>«Evet geçtik, efendim.»</p>

  <p>«O zaman gidip bir bakalım evinde miymiş? Sorunlarımızın çözümü o olabilir.»</p>

  <p>Joe Jackson ile Hannah kulübün üstündeki dairenin tahta balkonunda durmuşlar Alcantara rıhtımına bağlı olan <span class="t8">Excalibur</span>'un binalardan yüksek bacalarına bakıyorlardı.</p>

  <p>«Römorkörler nehrin ortasına çektiklerinde daha iyi göreceğiz,» dedi Jackson.</p>

  <p>Oturma odasının kapısı birden açıldı ve ellerinde Walther tabancaları olan Kleiber'le Sindermann içeri girdiler.</p>

  <p>«Herr Jackson, bir kere söyleyeceğim ve sözümü yinelemeyeceğim,» dedi.</p>

  <p>Jackson kolunu kızın omzuna attı. «Pekâlâ, söyle bakalım.»</p>

  <p>«Alcantara rıhtımına girmek istiyorum ama kapılar güvenlik polisleri tarafından tutulmuş.»</p>

  <p>«Ee?»</p>

  <p>«Albay da Cünha da orada. <span class="t8">Excalibur</span>'un gidişini seyretmek için sana izin vereceği aklıma geldi. Bu işte yaptıklarından sonra en doğal hakkın bu. Ben Mercedes arabanın arkasında çömelmiş olacağım. Beni ele vermeye kalkarsan kafanı patlatacağımı bilirsin. Ama buna gerek kalmayacak. Sindermann burada Fräulein Winter'le kalacak. Anlaşıldı mı?»</p>

  <p>Sindermann kızı saçlarından yakalayıp tabancasını çenesinin altına dayadı.</p>

  <p>«Karar vermen için sana beş saniye,» dedi Kleiber.</p>

  <p>«Pekâlâ öyleyse. Senin istediğin olsun.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">B</span></span>uick savrularak kapıya yanaştığı anda polisler önünü kesmek için koşuştular. Albay da Cünha da hemen orada Walter Moncton'la konuşuyordu. Schellenberg'in yanında oturan yüzü kanlı Hannah'ı görünce hemen yanlarına geldi.</p>

  <p>«Ne oldu? Bu durumu hemen açıklayın, General.»</p>

  <p>«Joe gümüş rengi spor bir arabayla buradan geçti mi?» diye sordu Hannah.</p>

  <p>«Birkaç dakika önce. Dükü son bir kez görmek istediğini söyledi.»</p>

  <p>«Kleiber arabanın arkasında saklıydı,» diye Schellenberg atıldı. «Tüfeği de var.»</p>

  <p>Da Cünha'nın arkasından gelmiş olan Monoton.</p>

  <p>«Aman Tanrım! Şimdi ne yapacağız?» diye bağırdı.</p>

  <p>Birden bir alkış koptu. Dönüp baktıklarında Dükle Düşesin üst güverteye çıkmış liman işçilerine el sallamakta olduklarını gördüler. Moncton çılgınlar gibi bağırarak koştu.</p>

  <p>«David, içeri gir! David! Tanrı aşkına içeri gir!»</p>

  <p>Ama onu duyamayan Dük ve Düşes ellerini sallayarak gülümsüyorlardı. O anda Hannah gümüş renkli Mercedesi yüz metre kadar ilerdeki bir deponun önünde gördü.</p>

  <p>«İşte, Joe'nun arabası!» diye bağırdı.</p>

  <p>Ziegler gaza basarken de Cünha da tek ayağı ile arabaya atladı. Sekiz on silahlı polis de arkalarından koştu. Spor araba Yangın Çıkışı yazılı yeşil bir kapının yanındaydı. Schellenberg kapıyı açınca karanlıkta yükselen merdivenleri fark etti. Mauser'ini çekip koşmaya başladı.</p>

  <p>Willi Kleiber korkuluğun yanında Jackson'un arkasındaydı. <span class="t8">Excalibur</span> şimdi iyice açılmıştı rıhtımdan. Dük ile Düşes gemi düdüklerini çalarken kendileri için ayrılmış olduğu anlaşılan kıçtaki bir yere geçtiler.</p>

  <p>«Çok güzel,» dedi Kleiber, «Şimdi ikisi de çantada keklik.»</p>

  <p>«Aptallaşma be adam,» dedi Jackson. «Onu öldürmekle kazanılacak bir şey yok ki.»</p>

  <p>Kleiber tabancasının kabzasını Jackson'un böğrüne indirince Jackson inleyerek yere yığıldı. Kleiber diz çöktü, tüfeği korkuluğa dayayarak nişan aldı. Tetiğe basarken yarı baygın olan Jackson üzerine atıldı. Tam o anda geminin düdüğü bir daha çaldı, silâh sesi arada kayboldu ve kurşun Dük ile Düşesin bir iki metre yanlarına küpeşteye saplandı. Gidişlerinin heyecan ve gürültüsü arasında hiç bir şey fark etmemişlerdi. Kleiber bir tekmede Jackson'u yanından uzaklaştırdı, ikinci bir kez dikkatle nişan aldı. Birden arkasındaki kapılar patlar gibi açıldı ve tanıdık bir ses, «Kleiber!» diye bağırdı.</p>

  <p>Kleiber döndü. Artık nefretten başka bir şey hissettiği yoktu. Schellenberg adamı sol omzundan vurdu. Ondan sonraki iki kurşun belkemiğini parçaladı, Kleiber'in silahı aşağı uçtu. Albay da Cünha adamın yanına eğilmişti ama yaşayıp yaşamadığını kontrole gerek kalmadığını görüyordu. Başını kaldırdı.</p>

  <p>«Anlaması çok güç bir insansınız, General Schellenberg.»</p>

  <p>«Yaşamımın her günü birlikte olduğum bir şey bu.»</p>

  <p>«Yakında Berlin'e döneceksiniz sanırım, öyle değil mi?»</p>

  <p>«Olanak bulursam hemen bugün.»</p>

  <p>«Çok iyi.» Da Cünha mendiliyle yüzünden akan terleri sildi.</p>

  <p>«Bir polisin meslek yaşamında bu tür olaylardan biri yeter de artar bile.»</p>

  <p>Hannah oturmaya çalışan Jackson'un yanına gelmişti.</p>

  <p>«Kaçabildi mi?»</p>

  <p>«Evet,» dedi Hannah. «General Schellenberg'in sayesinde.»</p>

  <p>Schellenberg tabancasını cebine soktu, dönüp kapıya doğru yürüdü. Merdivenlerden inerken Hannah adama yetişip kolunu tuttu.</p>

  <p>«Berlin'e dönüyorsun, değil mi?»</p>

  <p>«Evet.»</p>

  <p>«Neden?»</p>

  <p>«Başka bir seçeneğim yok ve kalbinin derinliklerinde senin de bunu bildiğine eminim. Benim için çok geç artık.»</p>

  <p>Schellenberg yoluna devam etti. Hannah, «Walter!» diye bağırdı.</p>

  <p>Sesinde bir umutsuzluk, yaşama ve yaşamın insafsızlığına karşı bir öfke vardı.</p>

  <p>«Şarkı söylediğin zaman Billie Holiday'i andırdığını söylemiş miydim sana?»</p>

  <p>Schellenberg'in ayak sesleri bir süre çınladı boşlukta, sonra kapı çarpıldı arkasından.</p>

  <p><span class="t8">Excalibur</span> Tagus halicinden denize çıkarken Düşes kocasını hâlâ geminin kıçında karaya bakarken buldu.</p>

  <p>«Sana bir atkı getirdim.»</p>

  <p>«Teşekkürler, Wallis.»</p>

  <p>Kadın kocasının koluna girdi, birlikte korkuluğa dayandılar.</p>

  <p>«Bahama Adalarından daha kötü bir şey de olabilirdi, David. Düş kırıklığına uğrama sakın, görürsün birlikte neler başaracağız. En azından birbirimize sahibiz, değil mi?»</p>

  <p>«Elbette sevgilim, ayrıca hiç düş kırıklığına uğramış değilim.»</p>

  <p>Dük yalnız kendisini değil çevresini de aydınlatan bir gülümsemeyle baktı karısına.</p>

  <p>«Doğrusunu istersen Wallis, kendimle gurur duyuyorum.»</p>

  <p>«Ama bunu bilen olacak mı, David?»</p>

  <p>«Ben biliyorum ya, yeter.» Dük karısını kaşından hafifçe öptü. «Sen de biliyorsun, tamam işte.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">E</span></span>rtesi gün öğleden sonra üç buçukta odasına giren Schellenberg son yirmi dört saati yolda ve uykusuz geçirmişti. Üstündeki elbise iyice buruşmuştu, sakalı da bir karış uzamış gibiydi. Odasına gireli daha iki dakika olmadan kapı vurulmadan açıldı ve Heydrich göründü.</p>

  <p>«Bir haftadır uyumamış gibi bir halin var.»</p>

  <p>«Yalnızca öyle hissediyorum kendimi, hepsi bu.»</p>

  <p>«Burada olduğunu biliyor, Walter. Seni hemen bekliyor. İşler çok berbat gitti, ama kusura bakma bu kez sana yardım edemem. Senin sonun demek bu.»</p>

  <p>«Bilinmez,» dedi Schellenberg. «Hele bir bekleyelim» ve görelim, olmaz mı?»</p>

  <p>Schellenberg Himmler'e raporunu hiç bir şey saklamadan verdi.</p>

  <p>Sözlerini bitirince bir an sessizlik oldu, sonra Himmler.</p>

  <p>«Kleiber'i öldürmekte haklıydın,» dedi.</p>

  <p>«Sersemin biriydi o. Olayın bu aşamasında Dükü öldürmekle kazanılacak bir şey yoktu.»</p>

  <p>«Ama Düke iletilen bilgiler... »</p>

  <p>«Ribbentrop'un emriyle,» dedi Himmler.</p>

  <p>«Evet, Reichminister'in o konuda biraz tedbirsiz davrandığını kabul etmek zorundayım.»</p>

  <p>«Bunu Führer'e bildirecek misiniz?»</p>

  <p>«Başka bir zaman belki de. Kendi amaçlarıma uygun bir zamanda.»</p>

  <p>Von Ribbentrop'un başı iyice belâdaydı öyleyse.</p>

  <p>«Peki Deniz Aslanı ayrıntıları konusu ne olacak, Sayın Reichshführer?» diye sordu Schellenberg.</p>

  <p>«Dük bilgileri Başbakana iletmiştir bile. Walter Moncton oradaydı.»</p>

  <p>«Bunun onlara ne yararı olabilir ki? Çıkartma için yalnızca iki dönem var. İngilizler de bizim kadar bilirler bunu. Önemli olan bu konuda elleri kollarının bağlı olması. Kartal Günü'nün tarihini bilmelerinin de pek önemi yok, Luftwaffe'nin müthiş gücüne karşı kendilerini savunamazlar ki.»</p>

  <p>«Ama Reichsführer'im, Göring'in görevini başaramaması halinde ve Eylülün on yedisine kadar direnebildikleri takdirde <span class="t8">Deniz Aslan</span><span class="t8">ı</span> <span class="t8">Harekât</span><span class="t8">ı</span><span class="t8">ndan</span> vazgeçileceğini ve Führer'in dikkatini doğuya vereceğini biliyorlar.»</p>

  <p>«Dünyanın en güçlü hava kuvvetinin, tüm Avrupa'nın semalarını egemenliği altına almış olan Luftwaffe'nin hiç savaş deneyimi olmayan bir avuç Spitfire pilotu tarafından durdurabileceğini mi sanıyorsun?»</p>

  <p>«Sorunu bu biçimde dile getirince saçmalığı hemen görülüyor, Sayın Reichsführer.»</p>

  <p>«Yorgunsun, Brigadeführer. Başından çok şey geçti. Sana şimdi evine gitmeni öneririm. Bir hafta izinlisin, döndüğünde durumu başka bir açıdan göreceğine eminim.»</p>

  <p>«Teşekkür ederim, Sayın Reichsführer.»</p>

  <p>Schellenberg kapıyı arkasından hafifçe kapatarak dışarı çıktı.</p>

  <p>«Tanrım, çıldırmış dünyada tek aklı başında insan ben miyim acaba?» diye mırıldanıyordu bir yandan da.</p>

  <p class="p13"><span class="t9">p</span></p>

  <p>&nbsp;</p>
</body>
</html>
