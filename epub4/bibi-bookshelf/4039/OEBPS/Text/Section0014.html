<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 10</title>
</head>

<body>
  <h1>Bölüm 10</h1>

  <p style="text-align: justify;text-indent:0em;"><span class="dropcap"><span class="t11">A</span></span>bwehr dosyalarında <span class="t27">[A-1416]</span> olarak bilinen ve Canaris ile Schellenberg'in Tiergarten'de gezinirlerken sözünü ettikleri ajan şimdi Portekiz yurttaşlığına geçmiş olan Alman sanayicisi Erich Becker'di. Geniş iş ilişkileri kendisinin yaygın bir alanda çalışmasını sağlıyor, elde ettiği kârın yanısıra Abwehr ve <span class="t8">İ</span><span class="t8">ngiliz Gizli Servisi</span>nin verdiği paralarla da servetini a ittiriyordu. Jeronimos manastırının yakınlarındaki evinden ta Tagus'a kadar açık bir manzara vardı. Evli olmadığı için çok değişik kadınlarla gönül eğlendirebiliyordu. Gerçekten de kapısı çaldığı anda bir kadınla yatmaktaydı. İlk başlarda aldırmamaya karar verdi ama kapıdaki adam da gitmek bilmiyor, elini zilden çekmiyordu. Sonunda üstüne bir şey geçirdi, yatağında yayılmış yatan kızı öptü.</p>

  <p>«Çok kalmam, sevgilim.»</p>

  <p>Kapıyı zincirini çıkarmadan araladı.</p>

  <p>«Kim o? Saatin kaç olduğundan haberiniz var mı?»</p>

  <p>«Evet, gece yarısını on dakika geçiyor,» dedi Walter Schellenberg.</p>

  <p>Becker'in ağzı açık kalmıştı.</p>

  <p>«Tanrım! Siz misiniz?»</p>

  <p>Kapıyı ardına kadar açtı. Schellenberg girdiği odaya şöyle bir bakındı.</p>

  <p>«Bu günlerde rahatın yerinde galiba.»</p>

  <p>Becker gidip yatak odasının kapısını kapattı.</p>

  <p>«Sizi gördüğüme sevindim, Generalim.»</p>

  <p>«Geçen gün Amiral Canaris'le senden söz ediyorduk. Lizbon'a geleceğimi duyunca bir yardım gerektiği takdirde sana başvurmamı söyledi. Bu konuda sana bir haber gönderdi, değil mi?»</p>

  <p>Becker endişeli bir gülümsemeyle adamın yüzüne baktı.</p>

  <p>«Korkarım neden söz ettiğinizi bilemiyorum.»</p>

  <p>«Windsor işi? buraya geliş nedenim? Amiral Canaris sana yolladığı uzun telsizde bunları anlattı değil mi?»</p>

  <p>«Özür dilerim, Generalim ama neden söz ettiğinizi gerçekten bilmiyorum.»</p>

  <p>Schellenberg'in cebinden çıkan sağ elinde Mauser vardı. Silahtan hafif bir gürültü çıktı, odanın öteki ucundaki bir masanın üzerindeki Çin porseleninden köpek heykelciği paramparça oldu.</p>

  <p>«İyi bir silâh, değil mi?» dedi Schellenberg.</p>

  <p>«Oysa tabancalar aslında çok gürültücü silâhlardır. Bununla şimdi seni dizkapağından vursam yan edadaki genç hanım yalnızca senin çığlıklarını işitecektir.»</p>

  <p>Becker terlemeye başlamıştı.</p>

  <p>«Ne istiyorsunuz benden?»</p>

  <p>«Gerçeği. Amiral Canaris benim bugün buraya geleceğimi ve işimin ne olduğunu bildirdi, değil mi?»</p>

  <p>«Evet, bu sabah böyle bir şey duydum.»</p>

  <p>«Aldığın talimat neydi?»</p>

  <p>«Sizi göz altında tutmak. Yaptıklarınızı merkeze bildirmek.»</p>

  <p>Schellenberg az daha kahkahayla gülecekti. Ne tilkiydi şu Canaris!</p>

  <p>«Bir içki içmeliyim,» dedi Becker.</p>

  <p>Gül ağacından yapılmış ve kapılarında bakırdan gömme Fas desenleri olan dolaba doğru yürüdü.</p>

  <p>«Viski içer miydiniz?»</p>

  <p>«Abwehr dosyalarında <span class="t27">[A-1416]</span> olarak adının geçtiğini biliyor muydun?»</p>

  <p>«Evet.»</p>

  <p>«Tipik bir Alman davranışı. Bir insanı dosyada bir numara haline getirmek. En büyük yanılgımız bu. İngilizler ise çok daha geniş hayal gücüne sahiptirler bu konuda. Hamlet! Gerçekten hoş bir ad. Çifte ajan için biçilmiş kaftan. Olmak ya da olmamak.»</p>

  <p>Becker iki elinde iki viski kadehi, umutsuzlukla bakıyordu Schellenberg'e.</p>

  <p>«Evet öyle,» dedi Schellenberg. «Bunun için mantıklı olalım. Amiralden gelen telsizi İngiliz dostlarımıza bildirdin? Benim geldiğimi ve ne istediğimi, değil mi? Haklı mıyım?»</p>

  <p>«Evet.»</p>

  <p>Becker kadehlerden birini bir dikişte yuvarladı.</p>

  <p>«Ben de böyle yapacağını düşünmüştüm zaten. Amiral de. Şaşırdın mı? Bu kadar uzun süre canlı kalmanın tek nedeni Londra'daki dostlarına sahte haberler göndermek için senden yararlanılabilmesidir ancak bu kez verdiğin haber yüzde yüz doğrudur. Çünkü pek çok insan gibi Dük de hangi yanı seçeceğine karar veremedi henüz.»</p>

  <p>Becker ikinci kadehi de bir yudumda boşalttı.</p>

  <p>«Bana ne yapacaksınız?»</p>

  <p>«Bu senin ne yapacağına bağlı. <span class="t8">İ</span><span class="t8">ngiliz Gizli Servisi</span>nde kiminle ilişki kuruyorsun?»</p>

  <p>«Binbaşı Frear adında biri.»</p>

  <p>«Lizbon'da mı?»</p>

  <p>«Evet.»</p>

  <p>Schellenberg tabancasını cebine yerleştirip bir sigara yaktı.</p>

  <p>«Ona telefon edip burada olduğumu söyle.»</p>

  <p>Becker aptallaşmıştı.</p>

  <p>«Neden ama?»</p>

  <p>Schellenberg elleri meşin pardösüsünün ceplerinde, ağzının kenarından sigarası sarkmış bir halde odanın ortasında duruyordu.</p>

  <p>«Burada olduğumu nasıl olsa öğrenecektir. Bunu ona ilk olarak sen söylersen daha sonra söyleyeceklerine inanma olasılığı artar ki bu da benim işime yarar.»</p>

  <p>Becker bir an duraksadı, sonra odanın öteki ucundaki gül ağacından masanın başına oturdu, telefonu açmak üzere uzandı. Aynı anda sağ elinin altındaki çekmeceyi açıp bir tabanca çıkardı.</p>

  <p>«Şimdi sıra sizde General!»</p>

  <p>Pardösüsünün cebinde Mauser'i hazır olan Schellenberg adamı kalbinden İki kurşunla yere serdi. Becker sırtüstü devrilirken koltuğu da gürültüyle devirmişti. Schellenberg yatak odasına bakarak bekledi. Ama içerden hiç ses gelmemişti. Masanın yanına gidip Becker'e baktı. Kalbinin üstündeki iki delik ancak iki parmak enindeydi. Çok az kanama olmuştu.</p>

  <p>«Bir insanı öldüreceksen nutuk çekmeye kalkışma,» diye söylendi.</p>

  <p>«Bunu çok geç öğrendin, değil mi dostum?»</p>

  <p>Sokak kapısını arkasından hafifçe kapatarak dışarı çıktı. Yatak odasında genç sarışın uykusunda kıpırdandı, elini uzattı, boşlukla karşılaşmıştı.</p>

  <p>«Erich, haydi gel artık,» diye seslendi.</p>

  <p>Sonra döndü, yastığa sarılıp yeniden uyudu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson'un Mercedesiyle Estoril yönüne gitmekte olduklarını gören Hannah, «Nereye gidiyoruz?» diye sordu.</p>

  <p>«Cascais adında bir balıkçı köyüne,» dedi Jackson.</p>

  <p>«Bir dostumun çam ağaçları arasında kıyının hemen yakınında bir evi var. Sakin ve gözden uzak bir yer. Kadın şu anda evde değil, anahtarı da bende.»</p>

  <p>«Bir şey demez mi peki?»</p>

  <p>«Sanmam.»</p>

  <p>Yağmur çoktan dinmiş dolunay çıkmıştı. Açık denizde dalgalarla yükselip alçalan ışıklar göze çarpıyordu, «Balıkçı teknelerinin ışıkları,» dedi Jackson.</p>

  <p>«Balıklar ışığa gelirler, tıpkı mum alevine uçan güveler gibi. Cascais ilginç bir yerdir. Buralı balıkçılar Amerika'yı Kristof Kolomb'dan on yıl önce bulmuşlardır.»</p>

  <p>«Sana inanmıyorum.»</p>

  <p>«Adamın adı Afonso Sanchez'di ve Doğu Hindistan Adalarına giderken büyük bir fırtınaya kapılıp teknesi Amerika kıyılarına sürüklenmişti. Sonunda birkaç denizciyle birlikte Madeira'ya dönebildi. O sıralarda Madeira'da yaşayan Kolomb da adamın seyir defterini ele geçirdi.»</p>

  <p>«İyi bir hikâye,» dedi Hannah.</p>

  <p>«Senin yerinde olsam Cascais'de bu konuda pek alaylı konuşmazdım. Onlar bunu ciddiye alırlar.»</p>

  <p>Çam ağaçlarının kumsala kadar indiği kıyıya varmışlardı. Jackson arabayı toprak yola sokup beyaz duvarlı bir kapının önünde durdu. İnip kapıyı açtı, arabayı kapalı bir avluya soktu. Tek katlı ev L biçimindeydi, havadaki mimoza kokusuna bakılırsa çevresinde bir de bahçesi vardı. Jackson kapının kilidini açtı, ışığı yakıp kızı çok basit döşenmiş büyük bir oturma odasına soktu. Duvarlar beyaz badanalıydı, bir köşede kocaman bir şömine vardı, cilalı tahta döşeme üzerine şark kilimleri atılmıştı.</p>

  <p>«Banyo, mutfak. Yatak odası tektir. Öteki oda stüdyodur, ortalık tablolar falan karmakarışık... senin yerinde olsam pek oraya girmezdim. Mutfakta epey konserve var. Yarın sabah birkaç şey daha getiririm. Kahve istersen ateş yakayım, sonra hemen dönmem gerek.»</p>

  <p>Hannah adamın dediklerini yaptı. Oturma odasına döndüğünde şöminede ateş yanıyordu. Kapı açıktı, Jackson verandadaydı. Uzaklardan acıklı ve insanın içini gıcıklayan bir müzik sesi geliyordu.</p>

  <p>Hannah erkeğe kahvesini uzatırken, «Bu ne?» diye sordu.</p>

  <p>«Köy kahvesi. Biri bir fado plağı çalıyor.»</p>

  <p>«Fado mu? Ne demek bu?»</p>

  <p>«Açıklanamaz. Ancak deneyimle öğrenebilirsin. Portekiz yaşam biçimi. Bir gece seni bu müziği dinlemeye götürürüm.»</p>

  <p>Çevrelerinde zeytin yüklü ağaçlar vardı.. Hannah gece karanlığında ağaçlardan yükselen kokuyu duyabiliyordu. İki gece önce Berlin'de oluşu, şu anda Avrupa'nın en batısında durmuş üç bin mil ötedeki Amerika'ya bakıyor olması inanılacak gibi değildi.</p>

  <p>«Şimdi ne olacak?» diye sordu.</p>

  <p>«İyi bir uyku çek ve gerisini bana bırak.»</p>

  <p>Hannah erkeğin koluna dokundu.</p>

  <p>«Bir şey yapacaksın ama, söz mü? Söz ver bana.»</p>

  <p>«Söz. Bak, bu sınırdışı edilme emri oldukça seni oraya götüremem. Ama anlattıklarının ilgililerin kulağına gitmesine yardım edeceğim.»</p>

  <p>«Ne zaman?»</p>

  <p>«Bu gece. Lizbon'da. Konuşacak kimseyi biliyorum sanırım.»</p>

  <p>Hannah bir an durup erkeğe baktı, sonra uzanıp yanağından öptü. Hiç bir şey söylemeden içeri girdi. Jackson kapı kapandıktan sonra bir süre orada durdu, sonra dönüp arabasına bindi.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>iç kuşkusuz Lizbon'un en güzel kesimi Alfama'ydı. Çevresindeki hendekte kuğular ve ördekler yüzen Castelo de Sao Jorge'nin yüksek duvarları kentin üstünde yükselirdi.</p>

  <p>Kalenin hemen altında eski Alfama kesiminde arabasını park eden Joe Jackson çoğunluğu ancak iki eşeğin geçebileceği kadar geniş olan daracık yollara yürüyerek daldı.</p>

  <p>Gündüzün bir tavşan çiftliği kadar hareketli olan sokaklar sabahın bu saatinde ıssızdı. Eski duvarlara yerleştirilmiş demir kafesler içindeki lambalardan çevreye sızan ışıkta çok seyrek olarak yürüyen bir iki kişi görünüyordu. Dar sokaklardan Tagus nehri ve rıhtım görülüyordu, denize açılan bir yük gemisi vardı kanalın ortasında. Jackson bir katedralin arkasındaki alana çıkıp eski zamanlarda bir soylunun evi olan binanın önünde durdu. Kapının üstündeki kemere bir arma kazınmıştı, meşe ağacından kapı çok eskiydi ve kalın demir sürgülerle bezenmişti.</p>

  <p>Jackson çıngırağın ipini çekti. Bir süre sonra büyük kapının kenarındaki küçük bir kapı açılıp kapandı. Arkasından kalın sürgülerin çekildiği duyuldu ve büyük kapı açıldı. Beyaz smokin giymiş ufak tefek ve kara saçlı bir adam Jackson'un girmesi için yol verdi.</p>

  <p>«Senhor Joe... bu ne sürpriz.»</p>

  <p>«Selâm, Tomas.»</p>

  <p>Jackson çevresi kapalı, zemini Fas çinileriyle döşeli avludan geçti. Ortada bir fıskiyeden sular akıyordu küçük havuza. Tomas'ın ardından bir kemerden geçip küçük bir bara girdi.</p>

  <p>Çevredeki masalarda oturup müşteri bekleyen kızlar bulundukları yerin zarif havasına uyan biçimde güzeldiler ve iyi giyinmişlerdi.</p>

  <p>«Bu gece dört numarada büyük oyun olduğunu duydum.»</p>

  <p>Tomas başını salladı.</p>

  <p>«Poker.»</p>

  <p>«O halde Majör Frear her zaman olduğu gibi terliyordur.»</p>

  <p>«Evet... iki saat falan oldu.»</p>

  <p>«Ona kendisini görmek istediğimi söyle.»</p>

  <p>«Bundan hoşlanmayacaktır, Senhor Joe. Şu anda çok kazanıyor.»</p>

  <p>«Terasta olacağım,» dedi Jackson. «Beş dakikaya kadar gelmezse ben gelip alacağım onu.»</p>

  <p>Tomas omuzlarını silkerek uzaklaştı. Jackson barın arkasındaki sarışına, «Hanımlara şampanya, bana da her zaman içtiğimi getir,» dedi.</p>

  <p>Yere kadar inen camlı kapıları açıp dışarı çıktı. Asma kaplı terastan nehir ve aşağıda Alfama'nın damları görünüyordu. Bardaki kız kalın bir kristal kadeh içinde konyak ve sodasını getirince Jackson korkuluğa yaslanıp orada ne aradığını düşündü.</p>

  <p>Otuz yaşındaydı. Babası Metodist bir rahipti, yaşamında en etkili olan kişi Birinci Dünya Savaşında Fransa'da Lafayette Escadril filosuyla uçmuş olan dayısı Grant Hayward olmuştu. Joe Jackson Spad ve Fokker uçakları hakkında anlatılan hikâyeler arasında büyümüştü, kahramanları da von Ricthofen, Rickenbacker, Bishop ve Mannock gibi pilotlardı.</p>

  <p>On iki yaşına vardığında uçuş hakkında bilmediği yoktu. Dayısının hafta sonu dersleri sayesinde on altı yaşındayken ilk kez tek başına uçmuş, on dokuz yaşında da Harvard'da bir yıl okuduktan sonra okulu bırakmış hava kuvvetlerine yazılmıştı. Savaş uçağı pilotu olarak yetişmesine karşın askerlik disiplini ile uyuşamayınca 1933'te istifa etmiş ve Brezilya'da posta uçuşlarına başlamıştı.</p>

  <p>Bir süre Somali Land'da Cibuti'den Addis Ababa'ya silâh taşımış dünyanın en berbat yerlerinin birinin üzerinde Dakota pilotluğu yapmıştı.</p>

  <p>Sonra Grant dayısının dizlerinde öğrendiği dersleri uygulama alanı olarak İspanya çıkmıştı ortaya. Kendisine Birinci Dünya Savaşından kalma çift kanatlı bir Bristol uçağı vermişlerdi. Gününün iyi uçaklarındandı belki ama ne var ki, Almanların Condor Lejyonunda Messerschmitt Bf-109'lar bulunuyordu. Jackson bir 109, bir Arado iki kanatlı ve üç Fiat savaş uçağı düşürerek ustalığını kazanmış ama sonunda güzel bir Nisan sabahı Barselona üzerinde Alman usta Werner Molders tarafından düşürülmüştü. Savaşın sonlarına doğru uçak eksikliği ortaya çıkınca büyük İrlandalı lider Frank Ryan'ın yaverliğini yapmıştı. Göğsüne yediği bir kurşunla İç Savaşın kapanışını görememiş, hastane hastane dolaştıktan sonra sonunda Lizbon'a varmıştı.</p>

  <p>Jackson orada uzun bir süre kalmıştı. Hiç bir yerde kalmadığı kadar. Kimi sabahlar Clipper uçağının Amerika'ya doğru havalandığını seyreder, gönlü uçakta olurdu, ama akşam karanlık basınca...</p>

  <p>Arkasında ayak sesi duyunca döndü. Frear, üzerinde buruşuk beyaz keten bir takım elbise ve boynunda Muhafız Alayı kravatı olduğu halde geliyordu. Bıyığı ve saçları bembeyazdı, altmış yaşlarında gösteriyordu, ama Jackson onun en az on yıl daha genç olduğunu biliyordu. Şimdi öfkeli ve sıkılmış bir hali vardı.</p>

  <p>«Ne oluyor, Joseph? Aylardır kazanmadığım gibi kazanırken oyun masasından kaldırılmak hiç hoşuma gitmedi.»</p>

  <p>Frear'in tek kusuru kumarbazlığıydı. Aynı zamanda İngilizlerin dış ülkelerde karşı casusluk örgütü olan <span class="t8">MI-6</span> ajanıydı.</p>

  <p>«Windsor Dükü.» dedi Jackson.</p>

  <p>«Almanların onunla çok yakından ilgilendiklerini biliyor muydun?»</p>

  <p>«Tanrım! Bütün söyleyeceğin bu muydu? Dük geldiğinden beri söylentinin bini bir para. Palavra hepsi. Başka bir şey yoksa oyunuma döneyim bari.»</p>

  <p>«Nasıl istersen. Bu akşam Berlin'den henüz gelmiş olan ve daha somut bilgilere sahip bir hanımla karşılaştım.»</p>

  <p>Frear döndü «Winter mi adı? Hannah Winter?»</p>

  <p>«Evet.»</p>

  <p>Frear göğüs geçirerek içeri seslendi: «Sevgilim, bir İskoç ve soda, Bay Jackson için de aynen.»</p>

  <p>«Nerden biliyorsun?» diye sordu Jackson..</p>

  <p>«Dostum, Genel Merkezindeki belirli bir polis yetkilisine her hafta belirli bir para ödüyorum akşam saat dokuzda bana telefon edip günün olaylarını bildirmesi için. Bu akşam telefonda Lizbon'un bütün karakollarında liste başının Berlin'de cinayet suçundan aranan Alman Hannah Winter olduğunu söyledi. Sınırdışı edilme belgesi de alınmış.»</p>

  <p>«Kız Alman değil Amerikalı,» dedi Jackson.</p>

  <p>«Yani bu ayrıntı seni ilgilendirirse eğer.. Üç <span class="t8">GESTAPO</span> katilini öldürmeyi cinayet kabul edersen o zaman suçludur kuşkusuz. Ancak kızı kovalamalarının nedeni bu değil. Walter Schellenberg adında biri bu kente geldi ve kız onun neden geldiğini biliyor.»</p>

  <p>Frear'in yüzündeki gülümseme kaybolmamıştı ama gözlerindeki ifade değişmişti. Kız: içkileri getirip bıraktı. Frear viskisini yudumlarken.</p>

  <p>«Şahane bir kıçı var bu kızın,» dedi.</p>

  <p>«Walter Schellenberg burada mı yani? Emin inisin?»</p>

  <p>«Kendisini tanır mısın?»</p>

  <p>«Eh, öyle denilebilir. Pekâlâ, Joseph, bana bayanın mesajını ilet bakalım.»</p>

  <p class="p13"><span class="t9">p</span></p>

  <p>&nbsp;</p>
</body>
</html>
