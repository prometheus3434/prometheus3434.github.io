<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 9</title>
</head>

<body>
  <h1>Bölüm 9</h1>

  <p style="text-align: justify;text-indent:0em;"><span class="dropcap"><span class="t11">W</span></span>indsor Dükü bir saati aşkın bir zamandır İngiltere Büyükelçisi Sir Walford Selby ile konuşmuştu. Konuşması bitince karısını bahçede gül fidanlarını budarken buldu. Düşes birkaç gündür kocasıyla Churchill arasında telgrafların gidip geldiğinin farkındaydı. Dük, kendisine daha önemli bir görev bulunabilmesi umuduyla, evlerinin korunmasından sorumlu Binbaşı Gray Phillips'i bile Londra'ya Başbakana göndermişti.</p>

  <p>«N'oldu, David?»</p>

  <p>«Pek iyi sayılmaz. Winston'un son mesajı gayet kesin. Bahamalara gideceğiz.»</p>

  <p>«Anlıyorum. Eh, ne yapalım, gideceksek gideriz.»</p>

  <p>Ev sahipleri Dr. Ricardo de Espirito Santo e Silva balkondan seslendi.</p>

  <p>«Dük Hazretlerinin bir konuğu var. Estella Markisi. Kitaplıkta bekliyor.»</p>

  <p>«Sen git, David,» dedi Düşes. «Ben bir iki gül keseceğim. Çay saatinde terasta görüşürüz.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">D</span></span>üşes daha bir saat kadar havuz kenarında oturmuştu, ancak Dük ile Primo de Rivera hâlâ görünürlerde yoklardı. Sonunda terasın öteki ucundan avludan sesler duyunca kalkıp o yana yürüdü. De Rivera arabasına biniyordu. Dük adama el salladıktan sonra yukarı çıktı. .</p>

  <p>«Ne oldu?» diye sordu karısı.</p>

  <p>«Bu gece İspanya Büyükelçiliğinde bir toplantısı varmış. Gitmek zorunda kaldı. Senden özür diliyor.»</p>

  <p>Dük kolunu karısının omuzlarına atmıştı.</p>

  <p>«Biliyor musun, Wallis, bu iş giderek komik bir hal almaya başladı.»</p>

  <p>Masanın başına oturdukları anda bir uşak çaylarını getirdi.</p>

  <p>«Ne demek istiyorsun?»</p>

  <p>«De Rivera'ya bakarken şu anda Madrid sosyete dedikodularına göre <span class="t8">İ</span><span class="t8">ngiliz Gizli Servisi</span> beni ele geçirmek için hazırlık yapıyormuş.»</p>

  <p>«Ama saçma bir şey bu, David.»</p>

  <p>«Aslında sağlam bir mantığa dayanıyor. Bahama görevinden hoşlanmadığımı herkes biliyor. Ve pek çok kimse benim görevi reddetmemi olası görüyorlar. Burada Portekiz'de ya da İspanya'da kalmak isteyeceğimi düşünüyorlar. İngiliz hükümeti açısından da hoş bir şey olmayacak bu durum.»</p>

  <p>«Bu yüzden de seni zorla Bahamalara götürmek için gizli ajan mı gönderiyorlar yani? Ne kadar saçma!»</p>

  <p>«De Rivera oraya varamayacağım korkusu içinde. Bir gece karanlıkta küpeşteden aşağı falan...»</p>

  <p>«Korkunç bir şey bu. Bunu nasıl düşünebiliyor?»</p>

  <p>«Wallis, pek çok kimse için son zamanlarda epey baş belâsı olduğumu kabul etmelisin.»</p>

  <p>Kadın kocasının kendisiyle alay ettiğini biliyordu.</p>

  <p>«Bu konuşmalardan hiç hoşlanmıyorum, David. Fransa'da olanlardan sonra komik değil bu. Fransa'yı hiç unutamayacağım.» Kadın titredi.</p>

  <p>«Burada da kalmak istediğimden pek emin değilim artık. Çevrede çok fazla polis var.»</p>

  <p>«Bütün bunlar değişecek, sen endişelenme. Gezmeye gidiyoruz. De Rivera'nın boğa çiftliği olan bir dostu var. Arenalarda dövüşecek boğa yetiştiriyor. Bizim için boğa güreşi düzenleyeceğini söyledi, çiftliği gezip piknik yapacağız. Ne dersin, ha?»</p>

  <p>«Şahane!»</p>

  <p>«Çok iyi.» Dük gülümsedi. «Haydi içeri girelim, havada yağmur kokusu var, ben üşümeye başladım.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>lman konsolosluğundaki polis ataşesi olan Egger, Kleiber'e istediği yardımı yapmaya hazır olduğunu bildirdi.</p>

  <p>«Size nasıl yardım edebilirim, Sturmbannführer?»</p>

  <p>«Buradaki polisle ilişkilerin nasıl?»</p>

  <p>«Çok İyi. Şu anda Portekiz'de Nasyonal Sosyalizm ideallerine karşı büyük bir siyasal yakınlık var.»</p>

  <p>«O kadının her an Lizbon'a gelme olasılığı var. İşte tanımı burada.»</p>

  <p>Hannah'ın fotoğrafı ilişik bir kâğıt uzattı.</p>

  <p>«Hannah Winter, » dedi.</p>

  <p>Egger. «Ne yaptı?»</p>

  <p>«Berlin'de üç güvenlik memurunu öldürdü, onun için onu gerçekten istiyoruz.»</p>

  <p>«Reich yurttaşı mıdır?»</p>

  <p>«Elbette. Ama Amerikan pasaportu kullanıyor.»</p>

  <p>«Burada ona bir yararı olmaz bunun. Güvenlik makamlarına bu durumu ilettim mi iş tamam. Onlar tüm yabancı elçiliklerin kapısına özel bir memur yerleştiriyorlar. İçeri girerken görmüş olmalısınız. Kadın Amerikan elçiliğine yaklaşmaya çalıştığı an onu yakalarlar.»</p>

  <p>Adam telefona uzanırken Kleiber, «Windsor Dükü de Estoril'deymiş,» dedi.</p>

  <p>«Güvenlik memuruna görünmeden onun yanına da kimse giremez, değil mi?»</p>

  <p>«Anladığım kadarıyla öyle.»</p>

  <p>«Çok iyi. Teşekkür ederim.»</p>

  <p>Kleiber ayağa kalktı.</p>

  <p>«Burada bulunduğum sürece yine görüşeceğiz sanırım.»</p>

  <p>Sindermann kendisini dışarda holde bekliyordu. Gözü morarmış, sağ yanağı şişmiş ve etin parçalandığı yere bant yapıştırılmıştı.</p>

  <p>«Her şey tamam mı, Sturmbannführer?»</p>

  <p>«Tamam, Gunter. Bundan İyisi can sağlığı. <span class="t8">Portekiz Güvenlik Polisi</span> işe el attı. Kız ortaya çıktığı anda elimizde demektir. General nerede?»</p>

  <p>«Büyükelçinin yanında. Bize köşede elçilikte çalışanların kaldığı otelde yer ayırdılar.»</p>

  <p>«Çok iyi, öyleyse gidip bir bakalım ne menem yermiş, açlıktan da karnım zil çalıyor doğrusu.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">L</span></span>izbon'daki Alman büyükelçisi Baron Oswald von Hoyningen Huene, Madrid'deki meslektaşından çok değişik bir insandı. Bir kere gerçek bir soyluydu, kültürlü ve ince bir adamdı. Schellenberg'in bildiği kadarıyla Nazi de değildi. Diplomatik çevrelerde Lizbon elçiliğinin siyasal inanç eksiklikleri belirli bir noktaya geldiği anda Amerika'ya kaçmak için rahat bir sıçrama tahtası olarak kullanacak insanlarla doldurulduğu şakası pek yaygındı. Huene Schellenberg'in verdiği Führer'in emrini inceliyordu.</p>

  <p>«General, bu konuda size elimden gelen her türlü yardımı elbette yapacağım. Führer'in mektubu başka bir seçenek tanımıyor zaten.»</p>

  <p>«Yani siz bu işi onaylamıyor musunuz?»</p>

  <p>Huene bir an karşısındaki adamı süzdü.</p>

  <p>«General Schellenberg, bana söylemek isteğiniz nedir?»</p>

  <p>«Ben de bu konuyu benimsemiş değilim. Bence saçma bir şey bu. İşte söyledim, Baron. Şimdi ne olacak? Telefonu açıp Reichminister Ribbentrop'a mı bildireceksiniz?»</p>

  <p>«Hayır. Şuradaki dolapta sakladığım konyak şişesi ile iki kadeh alacağım ve hiç bir şekilde raporlara işlenmeyecek bir konuşma yapacağız.»</p>

  <p>Schellenberg konyağı tattı.</p>

  <p>«Şahane bir şey bu. Ama şimdi Windsor işine dönelim. Avrupa'nın şu günkü durumunda Dükün bizim yanımızda olduğuna gerçekten inanıyor musunuz?»</p>

  <p>«Doğrusunu isterseniz, hayır. Evet, Bahama Valiliği konusunda pek memnun değil. Daha önemli bir görev bekliyordu ve İngiliz toplumunun belirli bazı kişilerinin kendisine karşı açtıkları bu kan davasına çok kırılmış olduğunu da saklamıyor. Alman yanlışı olduğu kuşkusuz, ama aile geçmişi göz önüne alınırsa bunda beklenmedik bir şey yok.»</p>

  <p>«Ama bu da Nasyonal Sosyalizm yanlısı olmakla bir tutulamaz.»</p>

  <p>«Elbette.» Huene başını salladı.</p>

  <p>«Eğer von Ribbentrop ile Führer bunu başka türlü görüyorlarsa yanılıyorlar, hem de çok yanılıyorlar.»</p>

  <p>Schellenberg'in kadehini bir daha doldurdu.</p>

  <p>«Pekâlâ, şimdi sizin durumunuz nedir, General? Tek bir seçenek var elinizde gördüğüm kadarıyla.»</p>

  <p>«Kaçırma mı?» Schellenberg başını iki yana salladı.</p>

  <p>«Sanmıyorum. Bana kalırsa böyle bir hareket bize bir şey kazandırmayacağı gibi uluslararası alanda da çok şey kaybettirir. Eğer yanılıyorsam ve Dük kendi isteği ile İspanya'ya gitmek isterse kendisine elimden gelen yardımı yapacağım. Ancak...»</p>

  <p>«Çok güze!. Bu noktada aynı fikirde olduğumuza sevindim. Unutmayın ki benim burada çalışmam gerek. Bizimle İngilizler arasında Portekizlileri etki altına alabilme savaşı veriyoruz burada. Dükün kaçırılması, şimdiki hükümet bize karşı yakınlık duysa da, lehimize olmayacaktır.»</p>

  <p>Elçi ayağa kalktı. «Bu gece benimle yemek yer misiniz?»</p>

  <p>«İzin verirseniz başka bir akşam olsun,» dedi Schellenberg.</p>

  <p>«Görmek istediğim eski dostlar var. Kalacak bir yer sağlandı mı acaba?»</p>

  <p>«Elçilikte çalışanların sürekli olarak yaşadıkları bir otel var köşe başında. Size ve <span class="t8">Gestapo</span> ajanlarınıza yer ayırtıldı. Sizin özel kullanımınız için bir araba ile bir de sürücü sağladım. Bir Buick.»</p>

  <p>«Doğrusunu isterseniz ben başka bir yerde kalmayı yeğlerdim.»</p>

  <p>«Hollandalı bir Yahudi ailesinin işlettiği bir yer var. Hem çok uzak değil, hem sakin ve çok rahat. Yemek de mükemmel. Duisenberg'dir ailenin adı.»</p>

  <p>«Eğer kendilerine bir telefon ederseniz çok memnun olurum,» dedi Schellenberg.</p>

  <p>«Sürücüye beni doğruca oraya götürmesini söylerim.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">M</span></span><span class="t15">adrid - Lizbon</span> ekspresi Valencia de Alcantara'da Portekiz'e girerken Hannah Walther'i tuvalet penceresinden dışarı attı. Portekiz topraklarında Marvao'da gümrük kontrolü yapıldı. Hannah'ın yanında Connie'nin verdiği küçük valiz vardı. İçine birkaç havlu, tuvalet eşyası ve Madrid'de istasyondaki büfeden aldığı bir iki parça şeyi doldurmuştu.</p>

  <p>Fransız pasaportunu gösteren kız gümrük memuruna eşyalarının daha sonra yük treniyle geleceğini söyledi. Hiç bir güçlükle karşılaşmadan geçmişti sınırı. Lizbon'a kadar mışıl mışıl uyudu. İstasyondan çıkıp bekleyen taksilere doğru yürüdüğünde saat sekizi geçiyordu. Biraz İngilizce bilen bir sürücü bulunca.</p>

  <p>«Dr. Ricardo de Esperito Santo e Silva'nın Estoril'deki villasını biliyor musun?» diye sordu.</p>

  <p>«Bilirim, Senhorita.»</p>

  <p>«Beni oraya götür.»</p>

  <p>Ne kadar da bitkindi. Koltuğa yaslanıp gözlerini kapattı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>raba ani bir fren yaptığı anda Hannah uyandı. Yüksek bir duvarın içindeki demir kapının önünde durmuşlardı. Kapı yanında duran omzu silahlı polis arabaya yaklaşıp sürücüyle Portekiz dilinde konuştu.</p>

  <p>«Senhorita, kimi istediğinizi soruyor?» dedi sürücü.</p>

  <p>«Windsor Dükü ile görüşmek istiyorum.»</p>

  <p>«Kâğıtlarınızı istiyor.»</p>

  <p>Hannah gerçek pasaportunu çıkartıp uzattı. Polis pasaportu kepinin iç tarafındaki kapıcı kulübesinden çıkan çavuşuna verdi. O da pasaportu inceledikten sonra kulübeye girdi. Bir süre sonra çıkıp demirler arasından polise uzattı, polis de pasaportunu kıza geri verdi.</p>

  <p>«Şimdi girebilir miyim?» diye sordu Hannah.</p>

  <p>Yine Portekizce konuşuldu bir süre. Sürücü.</p>

  <p>«Ne yazık ki giremeyeceksiniz, senhorita.» dedi.</p>

  <p>«Dükün güvenliği sözkonusu. polis merkezinin izni olmadan kimseyi içeri almıyorlar. Gerekli telefonu etmiş, şimdi de yanıtı beklemeliymişiz.»</p>

  <p>«Anlıyorum.»</p>

  <p>«Ben sizi bekleyeyim mi, senhorita?»</p>

  <p>«Buna gerek yok. Biraz temiz hava almış olurum bari.»</p>

  <p>Hannah sürücüye parasını verdi, adam çekip gitti. Ağaçlar arasından villanın ışıkları görülüyordu, bir de müzik sesi geliyordu. Hannah yolda yukarı aşağı yürümeye başladı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">Y</span></span>ağmur geceyarısından hemen sonra başlamıştı. Portekizli polis nöbetçi kulübesinden bir pelerin alıp hiç bir şey söylemeden genç kadının omuzlarını örttü. Hava da epey soğumuştu. Kadın ısınmak için ileri geri yürümeye başladı, arada bir durup uzaktan Lizbon ışıklarının parıldadığı Tagus nehri ağzına bakıyordu. Epey uzaktaydı; Berlin, Paris ya da Madrid kadar değil ama yine de uzaktaydı. Artık buraya gelmişti işte, Estoril'deki pembe sıvalı villanın önündeydi. Her şeyin sonu yaklaşmıştı, yaşamı boyunca olmadığı kadar yorgun hissediyordu kendini, artık her şeyin olup bitmesini istiyordu.</p>

  <p>Yeniden kapıdaki polisin yanına döndü. İngilizce olarak, «Daha ne kadar bekleyeceğim kuzum?» diye sordu. «Bir saattir buradayım.» Ama bunun saçma olduğunu biliyordu; adam kendini anlamıyordu ki.</p>

  <p>Tepeye çıkan bir araba gürültüsünün ardından mimozalar arasından far ışıkları göründü ve siyah bir Mercedes birkaç adım ötede durdu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson şöminesine bir odun daha atarken dışarda camları titreten bir yağmur yağıyordu.</p>

  <p>«Epey karışık bir hikâye,» dedi adam. «Bana bir iki dakika izin verir misin? Hemen gelirim. Sen bir içki daha iç.»</p>

  <p>Hannah kadehine biraz konyak daha doldurdu, şöminenin önüne çöküp alevlere dikti bakışlarını. Adam dönünce başını kaldırdı.</p>

  <p>«Bana inanıyor musun?»</p>

  <p>«Rıhtımdaki o herifler, Kleiber ile Sindermann mıydı adlan? Senden hoşlanıyorum ve onlardan hoşlanmıyorum diyelim şimdi. Bu bir başlangıç noktasıdır. Windsor Dükü de Estoril'de Santo e Silva'nın villasında, bu da gerçek.»</p>

  <p>«Ama ona haber vermemiz gerek. Anlamıyor musun? Burada durup Nazilerin onu kaçırmalarına göz yumamayız. Hele sen. Sen Uluslararası Taburda onlara karşı savaşmıştın.»</p>

  <p>«Connie sana benim bugünlerde tarafsız olduğumu söylemeyi unutmuş galiba, meleğim. Habeşistan, İspanya...bunlar başka insanların savaşları. Benim bunlara karnım tok artık. Şu anda bir bar işletiyorum ve yaşamımdan da memnunum.»</p>

  <p>«Senin gibi bir insan mı? İnanmıyorum.»</p>

  <p>Hannah ayağa kalktı.</p>

  <p>«Bana yardım etmeyeceksen İngiliz ya da Amerikan elçiliğine giderim ben de.»</p>

  <p>«Ve kapıdaki Portekizli polis de seni yakalar. Şu anda en azından üç cinayet için hakkında tutuklama ve sınırdışı edilme emri çıkmıştır. Portekiz hükümeti Almanya ile işbirliği politikası gütmekte, unuttun mu?»</p>

  <p>«Hikâyemi onlara anlatırım ben de. O zaman onlar bir şey .yaparlar.»</p>

  <p>«Neden yapsınlar? Zaten villanın çevresinde nöbetçiler var, hikâyen de biraz deli saçması gibi geliyor, bunu kabul etmelisin. İdam edileceği Almanya'ya dönme korkusuyla her şeyi yapmaya hazır bir insanın uydurması derler anlatacaklarına. Almanya'da idamların kafa kesilerek yapıldığını biliyor muydun? Ve baltanın inişini görmen için insanı sırtüstü yatırıyorlar. Himmler ile arkadaşları en ince ayrıntıları bile düşünmüşler doğrusu.»</p>

  <p>Hannah şaşkın şaşkın bakıyordu erkeğin yüzüne.</p>

  <p>«Peki ne yapabilirim ben? Seni nasıl inandırabilirim?»</p>

  <p>Yan odada telefon çalmaya başlamıştı.</p>

  <p>«Sen inandıramazsın ama Connie inandırabilir. Telefon eden odur sanırım. Az önce Madrid'de Flamenco'yu aramıştım.»</p>

  <p>Joe Jackson gülümseyerek öteki odaya geçip kapıyı kapattı. Hannah onun içerde bir süre konuştuğunu duydu. Sonunda odaya döndü Jackson.</p>

  <p>Yüzündeki gülümseme yayılmıştı, kollarını iki yana açtı.</p>

  <p>«Hepsi gerçekmiş. Ve üstüne üstelik Connie'ye bakılırsa Billie Holiday gibi şarkı söylermişsin. Pes ettim. Seninle konuşmak istiyor.»</p>

  <p>Hannah telefonu gidince Jackson bir sigara yakıp ateşe baktı. Hannah uzun zaman kaldı telefon başında, döndüğünde gözleri yaşlıydı.</p>

  <p>«Kulüpte olanları söyledi mi?» diye sordu Jackson'a.</p>

  <p>«Evet. Üç kaburgası kırılmış. Ama piyano çalabiliyormuş. Şimdilik bir iki çalgı ödünç almışlar.</p>

  <p>Ama merak etme haftaya buraya geldiklerinde onlara yeni bir kontrbas ile davul alırım.»</p>

  <p>«Peki ya Schellenberg neden yaptı bunu?» diye mırıldandı Hannah. «Onu hiç anlamıyorum.»</p>

  <p>«Evet, ben de senin hikâyenin en inanılmaz yerinin onun senin Berlin'den kaçmana yardım etmesi olduğunu düşünüyordum. Bunu yapmakla kelleyi koltuğa almış oluyordu.»</p>

  <p>«Peki neden yaptı öyleyse?»</p>

  <p>«Bilemiyorum. Belki kendisi de bilmiyordur. Belki yalnızca senden hoşlanıyor. Bu da pek güç bir iş değil. Ama şimdi bırakalım bunları. Seni buradan başka bir yere götürmemiz gerek.»</p>

  <p>«Ya işin içine Portekiz polisini de karıştırırlarsa?»</p>

  <p>«O yanını ben idare ederim, sen dert edinme. Dostlarım arasında pek çok polis vardır, özellikle aşağıdaki kumarhaneye devam edenler. Sık sık kumarda kazanırlar, o yüzden herkes memnundur. Haydi şimdi pardösünü al da çıkalım buradan.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg 1938'de aktif olarak casusluğa başladığında ilk iş olarak o zaman Afrika'daki başlıca Fransız deniz üssü konusunda bilgi edinmek üzere Dakar'a gitmişti. Bu görev için hazırlıklarının büyük bir bölümünü Lizbon'da yapmış ve burada Kajiro Taniguchi Afrika serüveninde Schellenberg'e pek çok bakımdan yardımcı olmuştu. Adamın her işte parmağı vardı, Schellenberg sonunda onun Japon hükümetinin ajanı olduğunda karar kılmıştı.</p>

  <p>Taniguchi'nin evine telefon edince adamın henüz Alcantara rıhtımındaki ithalât ihracat işyerinde olduğunu öğrendi. Schellenberg elçiliğin verdiği Buick'e atlayıp oraya gitti, sürücüsüne daha önce o gece izinli olduğunu bildirmişti. Bu gibi durumlarda kendi başına olmayı yeğlerdi.</p>

  <p>Büronun ışıkları yanmıyordu, ancak yandaki deponun avlusuna girince üst pencerelerden birinde bir ışık gördü. Arabayı park edip depo kapısına doğru yürüdü. Kapıyı açarken bir ses Portekizce olarak, «Kim o?» diye seslendi.</p>

  <p>Deponun içi balyalar ve sandıklarla tıklım tıklım doluydu. Demir bir merdivenle çıkılan cam duvarlı bir bölmenin önünde bir Sumo güreşçisine benzeyen Kajiro Taniguchi duruyordu.</p>

  <p>Adam karanlığa doğru eğilip baktı, geleni tanıyınca yüzünde kocaman bir gülümseme belirmişti. Pek az almanca bildiği için İngilizce olarak.</p>

  <p>«Walter Schellenberg! Vay canına ne sürpriz bu böyle!» dedi.</p>

  <p>«Sen de işten başını kaldıramıyorsun. Hep iş hep iş başka bir düşüncen yok!»</p>

  <p>«Windsor Dükü Estoril'de Santo e Silva'nın villasında kalıyor,» dedi Schellenberg.</p>

  <p>«Herkesin bildiği şey bu. Daha iki gece önce kentteki ünlü bir restoranda gördüm Dükle Düşesi.»</p>

  <p>«Villa konusunda bilinecek her şeyi öğrenmek istiyorum. Konumu, uşaklar, güvenlik koşulları falan. Evde biri olursa çok mükemmel olur kuşkusuz. Herkesin gidiş geliş saatlerini saptarız. Para önemli değil. Elimde sınırsız bir fon var. Alacağımız yararlı bilgiye gerçekten çok büyük paralar ödemeye hazırız.»</p>

  <p>Schellenberg duraklayıp bekledi. Taniguchi.</p>

  <p>«Bir saki daha iç,» dedi. «Çok lezzetli doğrusu.»</p>

  <p>«Bu işi becerebilir misin?»</p>

  <p>«Elbette. Walter, bu kentte olsun Lizbon'da olsun önemli her kişiyi tanırım. İnan bana paranın sesi çok yüksektir.»</p>

  <p>«Bana ilk bilgiyi ne zaman verebilirsin?»</p>

  <p>«Yarın öğleden sonra. Saat ikide diyelim. Ama şimdi biraz kendinden söz et, dostum. General oldun demek! Otuz yaşında tümgeneral. İnanılmaz bir şey!»</p>

  <p>«Talihim varmış.»</p>

  <p>«Bütün bunlar iyi ama, mutlu musun, Walter?»</p>

  <p>«Mutlu mu? Bu sözcüğün anlamını bile bilmiyorum. Nasıl tanımlarsın bunu? Mutluluğu nasıl bulursun?»</p>

  <p>«Aramayarak bulursun. Dışarı çıkmadan, hiç kımıldamadan oturarak tüm dünyayı tanıyabilirsin. Pencereden dışarı bakmadan gökyüzünü görebilirsin. Ne kadar çok uzağa gidersek o kadar az şey öğreniriz.»</p>

  <p>«Japon felsefesi mi yine?»</p>

  <p>«Aslında Çin felsefesi. Savaşı kazanacağınızı sanıyor musunuz?»</p>

  <p>«Gerçeklere bir bakalım,» dedi Schellenberg.</p>

  <p>«Avrupa'nın Napolyon'dan bile daha büyük bir bölümüne sahibiz; tarafsız ülkelerden çoğu bizim görüşümüzü paylaşıyorlar ve açık konuşalım Amerika bunu bilmek dahi istemiyor. Londra'daki kaynaklarımız oradaki Amerikan büyük elçisi Joseph Kennedy'nin Alman zaferinin kesin olduğuna inandığını ve istifa etmeyi düşündüğünü bildiriyorlar.»</p>

  <p>«Yani kısa bir süre sonra Panzerlerin Mall'dan Buckingham Sarayına doğru yol alacaklarını düşünüyorsun ha?»</p>

  <p>«İngilizlere kalmış bir şey bu. Führer bir ateşkese razı olduğunu açıkça belirtti. Ama onlar güç yolu seçebilirler. Sapık bir mantıkla her zaman da öyle yapmışlardır.»</p>

  <p>«Çin bilgeliğinin bir başka konusu bu,» dedi Taniguchi.</p>

  <p>«İnsan ölmekten korkmuyorsa onu tehdit etmek boşunadır.»</p>

  <p>Schellenberg ayağa kalktı. «Ben gideyim artık. Yarın seni ararım.»</p>

  <p>Merdivenden inerken Taniguchi arkasından seslendi:</p>

  <p>«Zavallı dostum Walter, her zaman resmi bir cellât vardır. Bunun sen olman çok yazık doğrusu.»</p>

  <p>Sonra dönüp odasına girdi.</p>

  <p class="p13"><span class="t9">p</span></p>

  <p>&nbsp;</p>
</body>
</html>
