<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 7</title>
</head>

<body>
  <h1>Bölüm 7</h1>

  <p style="text-align: justify;text-indent:0em;"><span class="dropcap"><span class="t11">İ</span></span>rene Neumann banyo yaptıktan sonra kendisini götürdükleri konforlu odada yemeğini bitirdiği zaman saat da on olmuştu. Kendisine hizmet eden kır saçlı kadın çok içtenlikli davranmıştı.</p>

  <p>«Bir yanlışlık olmalı kızım,» dedi. «Böyle şeyler olur, üzülme.»</p>

  <p>Yemek gerçekten çok güzeldi. Kalın bir bornoza sarılı olan İrene yediği dayaktan sonra oturmakta güçlük çekmesine karşın doğrusu yemeğin zevkine varmıştı. Kızarmış tavuk, patates, gerçek kahve ve sonunda da bir kadeh konyak. Tam kendine geldiğini hissettiği sırada kapı bir tekmede açıldı ve Berg ile iki <span class="t8">SS</span> eri gelip kendisini yakaladılar. Bir çuval gibi fırlatılmıştı koridora. Berg kadının saçından yakalayıp başını geriye atınca İrene Neumann Heydrich'le burun buruna geldi.</p>

  <p>«Yoo, İrene, sen sıranı savdın,» dedi Heydrich.</p>

  <p>«Şimdi sıra öteki hücredeki kadında.»</p>

  <p>Ýrene'i sürükleyerek yandaki hücrenin önüne götürüp küçük pencereyi açtılar. İçerde yatağın üstünde yaşlı, zayıf bir kadın oturuyordu.</p>

  <p>«Annen Gerda Neumann yetmiş bir yaşında sanırım,» dedi Heydrich.</p>

  <p>«Kalbinden hasta olduğu doğru mu?»</p>

  <p>Ýrene on dakika sonra Heydrich'in masası karşısında oturmuş bildiği her şeyi anlatıyordu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>aupt bulabildiği yedek parçalarla Hoffer Kardeşler deposuna döndüğünde saat gece yarısına gelmişti. Max Winter de döneli üç saat kadar oluyordu.</p>

  <p>«Ne kadar çok kaldın öyle, Haupt.»</p>

  <p>«Yine de parçaları bulabildiğim için talihli sayılırım.»</p>

  <p>Max esneyerek pencereye gitti, perdenin arasından dışarı baktı. Birden taşlar arasında bir hareket gözüne çarptı.</p>

  <p>«Otto, korkarım gelen var,» diye seslendi. «Gidip bir bakayım.»</p>

  <p>Hoffer dolaptan bir Schmeisser makineli tabanca çıkardı, arka merdivenlerden inip kapıya doğru yürüdü. Elektriği yakmamış, tabancanın emniyet düğmesini çevirmişti. Birden gece motor gürültüleriyle doldu, zırhlı bir araç kapıyı parçalayarak içeri girdi. Aracın ön tekerleği Hoffer'e çarpıp yana savurmuştu. Hoffer tetiğe bastı, Schmeisserin ateşine on silâh birden karşılık verdi. Hoffer ikiye biçilmişti.</p>

  <p>Merdivenin üst başında duran Max her şeyin sona erdiğini anlamıştı. Walther tabancasını çekip gelenleri bekledi. Bir yandan da dua ediyordu. Merdivende gördüğü ilk askeri tek el ateşle devirdi. Ancak o sırada biri kenardan bir Schmeisser uzatıp bulunduğu yeri taradı. Aynı anda birkaç kurşun yiyen Max aşağı yuvarlandı.</p>

  <p>Saldırı grubunun erleri arkalarında Binbaşı Berg olduğu halde bir hamlede yukarı çıktılar. Az sonra Haupt'u sürükleyerek aşağı indirdiler. Heydrich merdivenin altında Max Winter'in cesedine bakıyordu. Berg inerken başını kaldırdı.</p>

  <p>«Öldü. Çok yazık. Sen ne buldun bakalım?»</p>

  <p>«Telsizci. Yeteneksiz biri. Pilli aygıtı elektrik prizine sokmuş. Onarmaya çalışıyordu.»</p>

  <p>«Bugün hiç haber yolladın mı?» diye sordu Heydrich. Haupt'un korkusu yüzünden okunuyordu.</p>

  <p>«Hayır.»</p>

  <p>Heydrich Berg'e döndü.</p>

  <p>«Kızdan bir haber yok mu?»</p>

  <p>«Yok, efendim.»</p>

  <p>Heydrich Haupt'a.</p>

  <p>«Bu akşam buraya genç bir kız geldi mi?»</p>

  <p>Haupt şaşırmıştı. «Kız mı? Hayır, gelmedi.»</p>

  <p>«Pekâlâ. Berg onu Prinz Albrechtstrasse'ye götür ve bildiklerini öğren. Ben de adamları alıp Neumann'ın verdiği öteki adrese gideceğim.»</p>

  <p>Kartal Şarap Şirketi karanlıktı. Sahibi Herr Scherber'in Charlottenburg İstasyonu yakınlarındaki tek başına oturduğu evde de kimseler yoktu. Kapı komşusu adamın genellikle gecelerini dışarda geçirdiğini söyledi.</p>

  <p>Prinz Albrechtstrasse'deki sorgucular gece sabaha kadar uğraştılar talihsiz Haupt'la. Ama genç hiç bir şey bilmediği için bir şey söyleyememişti.</p>

  <p>Scherber'i Kurfürstendamm civarında bir hamamda bulduklarında sabahın yedisi olmuştu. Eşcinsellerin buluştukları bir yerdi burası. Scherber bülbül gibi şakımıştı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">O</span></span>sabah saat dokuzda Himmler'in bürosu epey kalabalıktı: Heydrich, Schellenberg, Binbaşı Kleiber ve Sindermann.</p>

  <p>«Winter'in Windsor işini telsizle bildirmeye zaman bulamadığını biliyoruz,» dedi Himmler..</p>

  <p>«Raporun kayıp kopyası da elimizde.»</p>

  <p>«Şu halde bu konuda tek haber sızdıracak kişi o lanet kız.»</p>

  <p>«Ve şu anda iki Fransız karaborsacının yanında Paris'e doğru yol almakta.»</p>

  <p>Heydrich, «Kızı nereye bırakacaklarını biliyoruz,» dedi.</p>

  <p>«Monmartre'da Altın Sikke kahvesi. Paris büromuzun bir karşılama komitesi çıkarmasını sağlayacağım. Çok memnun olacaklar. Bir darbede tüm bir yeraltı örgütü ele geçmiş olacak.»</p>

  <p>«Hayır, onlara beklemelerini söyle,» dedi Himmler.</p>

  <p>«Benim daha iyi bir fikrim var.» Schellenberg'e döndü.</p>

  <p>«Bu akşam Paris'e uçakla gidiyorsun, değil mi?»</p>

  <p>«Sayın Reichsführer, benim bu Winter işine karışmamı istemediğiniz izlenimini edinmiştim.»</p>

  <p>«Evet öyle, ama Binbaşı Kleiber bu işi üstlenebilir.»</p>

  <p>Heydrich'e baktı. «Paris bürosuna durumu bildir. Uçağın kaçta kalkıyor, Schellenberg?»</p>

  <p>«Saat on birde Tempelhoftan.»</p>

  <p>«Sana başarılar dilerim. Günlük raporlarını bekleyeceğim.»</p>

  <p>«Başüstüne, Sayın Reichsführer.»</p>

  <p>«Kleiber, sen burada kal.»</p>

  <p>Schellenberg ile Heydrich dışarı çıktılar. Antrede duraklayan Heydrich bir sigara yaktı.</p>

  <p>«Ne gece geçirdik ama! Yine de sonu iyi bitecek gibi. Gördün mü Walter, işini sağlama bağladın mı hiç korkusuz yaşarsın.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>immler Kleiber'e, «Winter'in dün geceki kaçışı konusuyla ilgili bir şey var,» dedi. «Nöbetçiye Şansölye kuryesinin çıkıp çıkmadığını sorması burasının işleyişi hakkında bilgisi olduğunu gösterir ki bu da içerden yardım gördüğü anlamına geliyor.»</p>

  <p>«General Schellenberg mi, Sayın Reichsführer?»</p>

  <p>«Onu gözünden ayırma Kleiber ve her gün bana rapor gönder. Lizbon elçiliğimizden telefon edebilirsin. İşte gerekli yetki belgesi.» Kleiber'e bir zarf uzattı.</p>

  <p>«Anlıyorum, efendim.»</p>

  <p>«Anladığını umarım. Gidebilirsin.»</p>

  <p>Kleiber çıkınca Himmler çelik uçlu eski model kalemini mürekkebe daldırıp konuşmanın ayrıntılarını günlüğüne geçirmeye başladı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">T</span></span>am o anda şarap tankeri de Trier yolu üzerinde Alf taraflarındaydı. Direksiyonda Henri vardı, ağabeyi yanında uyuyordu. Tanker yavaşladığı anda uyandı.</p>

  <p>«Neden durdun?»</p>

  <p>«Kendine gel, Paul. İçerdeki bayanın da bizim gibi çalılar arasına girmeye ihtiyacı var. Onun yoksa benim var zaten.»</p>

  <p>İçinde bulunduğu durumla kıyas edilemeyecek kadar rahat bir uyku çekmişti Hannah. Ama şimdi tanker engebeli yola sapınca sarsıntıdan o da uyanmıştı. Gizli kapak açıldı, Henri sırıtarak baktı kıza.</p>

  <p>«Şöyle bir mola verelim dedik. İsterseniz biraz yürürsünüz, ya da başka bir şey isterseniz onu da yaparsınız.»</p>

  <p>Hannah güdüsel olarak her şeye hazırdı. Yere atladığı anda elini cebine sokup tabancasının kabzasını tuttu.</p>

  <p>«Neredeyiz?»</p>

  <p>«Trier yolunda. Ondan sonra Lüksemburg geliyor.»</p>

  <p>Çalılar arasında bir hışırtı duyuldu ve Paul Dubois pantolonunun önünü ilikleyerek ortaya çıktı. Henri elini salladı.</p>

  <p>«Ağaçlığın şu yanı senin. On beş dakika, sonra gidiyoruz.»</p>

  <p>Henri arabaya binince Hannah da dönüp ağaçlar arasına girdi. Epey bir uzaklık bırakana kadar arabayla arasında yürüdü.</p>

  <p>Ýşini bitirdikten sonra bir akarsu sesi duyup biraz daha ilerleyince ağaçlar arasında bir nehrin akmakta olduğunu gördü. Sabah güneşinin sular üstünde yansımasını seyretmek çok hoştu. Arkasında bir hışırtı duyup dönünce Henri'nin yaklaşmakta olduğunu gördü.</p>

  <p>«Gidiyor muyuz?» diye sordu.</p>

  <p>«Hele bir sigara içelim de.»</p>

  <p>Hannah gencin uzattığı sigarayı aldı. Sağ elinle de tabancanın emniyet düğmesini itmişti. Erkek çok yakınındaydı şimdi.</p>

  <p>«Arkandaki Mosel Nehridir, ne güzel değil mi?»</p>

  <p>«Böyle güzellikten hoşlananlar için,» dedi Hannah fransızca.</p>

  <p>«Ben büyük kent çocuğuyum.»</p>

  <p>Henri'nin gözleri irileşmişti.</p>

  <p>«Hey, Parisli gibi konuşuyorsun sen!»</p>

  <p>«1938'de Monmartre'da bir caz kulübünde altı ay şarkı söyledim. <span class="t8">Club Le Jazz</span>. Biliyor musun?»</p>

  <p>«Çok gittim oraya.»</p>

  <p>Henri kızın kolunu okşayıp vücudunu vücuduna yapıştırdı. Sesi boğuklaşmıştı.</p>

  <p>«Bana bak, chene, ne dersin ha... »</p>

  <p>Hannah kendisini bile şaşırtan bir çabuklukla Walther'i çıkarttı. Ama kırk sekiz saat önceki kız değildi artık. Bir an için Garden Room koridorundaki o barut kokusunu duyar gibi oldu. Namluyu Henri'nin midesine dayadı. Henri sırıttı.</p>

  <p>«Saçmalama. Nasıl olsa kullanamayacaksın.»</p>

  <p>Kızı öptü. Hannah erkeğin ayakları dibine bir el ateş etti. Henri korkuyla geri attı kendini.</p>

  <p>«Dikkat et,» dedi Hannah, «Az daha bir şeyini kaybedecektin.»</p>

  <p>Paul Dubois koşarak geldi yanlarına.</p>

  <p>«Ne oldu? Çabuk söyleyin ne oldu?»</p>

  <p>«Hiç bir şey.» Hannah tabancayı cebine soktu.</p>

  <p>«Henri ile aramda küçük bir anlaşmazlık. Ama şimdi her şey düzeldi sanırım.»</p>

  <p>Paul Dubois kardeşinin suratına bir tokat indirdi.</p>

  <p>«Sen adam olmayacak mısın hiç? Etekli birini görünce kızışmış köpekten betere dönüyorsun.»</p>

  <p>Hannah'a döndü.</p>

  <p>«Söz veriyorum bir daha böyle bir şey olmayacak. Haydi silâh sesini duyan falan olur bir an önce gidelim buradan.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>lmanlar İkinci Dünya Savaşında gerek asker gerek yük nakletmek için en çok Ju-52 uçaklarını kullanırlardı. Üç motoru ve çelik gövdesi uçağa Demir Annie adını verdirmişti. Schellenberg bu yolu çok az aşmıştı ama hep daha iyi dostların eşliğinde uçmuştu. Şimdi de aralarındaki rütbe farkını belirtmek istermiş gibi Kleiber uçağın ortalarına doğru bir yere oturmuş, Sindermann da en arkaya yerleşmişti. Schellenberg önde tek başına kalmıştı ama orası da çok sıcak ve boğucuydu. Bu yüzden pilotun çağrısını kabul etmiş bir süre onun yanında oturmuştu.</p>

  <p>Daha sonraları kahve içmek için yerine döndüğünde Hannah Winter'i ve kızı Monmartre'daki kahvede bekleyen tuzağı düşündü. Bu kez elinden hiç bir şey gelmezdi.</p>

  <p>Zaten boğazına kadar batmıştı bu işe. Prinz Albrechtstrasse mahzenlerinde yapılacak işkencede kendisinin kaçışındaki rolünü açıklama olasılığı da her zaman vardı.</p>

  <p>Garip bir ilgisizlik vardı içinde. Paris'e yaklaşırken pencereden dışarı baktı.</p>

  <p>Kleiber heyecanlı bir ifadeyle yanına gelmişti.</p>

  <p>«İşte Le Bourget havaalanı, Generalim. Führer 23 Haziranda Keitel ve bir avuç kurmayıyla sabahın dördünde buraya inmişti. Parislilerin çoğu daha yataklarındayken Führerimiz kentlerini gezmiş bulunuyordu. Almanya için ne önemli bir an!»</p>

  <p>«Öyle,» diye mırıldandı Schellenberg.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">E</span></span>hrlich adında bir <span class="t8">GESTAPO</span> binbaşısı kendilerini şeref salonunda bekliyordu.</p>

  <p>«Memnun oldum, Sayın Brigadeführer. Arabanız hazır.»</p>

  <p>«Prinz Albrechtstrasse'den emirlerinizi aldınız mı?»</p>

  <p>«Evet.»</p>

  <p>«O zaman bu operasyonun başında Sturmbannführer Kleiber'in olduğunu biliyorsunuz.»</p>

  <p>«Gözlemci olarak sizin de bulunmanızdan mutluluk duyarım Generalim,» dedi Kleiber.</p>

  <p>«Eğer buna zaman ayırırsanız kuşkusuz.»</p>

  <p>Schellenberg'in reddetmeye cesaret edemeyeceği bir meydan okuma vardı sesinde.</p>

  <p>«Neden olmasın?» dedi.</p>

  <p>«Gitmeden önce Avenue Foch'daki <span class="t8">SD</span> karargâhını ziyaret edecek zaman bulduktan sonra tümüyle emrindeyim azizim Kleiber.»</p>

  <p>Havaalanından dışarı çıkarlarken cebindeki susturuculu Mauser'i okşadı. Altın Sikkede bir kargaşalık çıkarsa belki de bir kör kurşun Sturmbannführer Willi Kleiber'e Reich uğruna canını feda etme olanağını verirdi. İnsanı neşelendiren bir düşünceydi bu. Schellenberg özel olarak getirtilen Citroen'e binerken gülümsüyordu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">T</span></span>anker Monmartre'ın kuzeyinde Clichy'de bir kamyoncular kahvesinin yanındaki park yerine girdi. Henri frene bastı.</p>

  <p>«Sen mi telefon edeceksin, ben mi edeyim?»</p>

  <p>«Ben ederim,» diyen ağabeyi yere atladı. Henri arkasına yaslanıp bölmeye vurdu.</p>

  <p>«İyi misin bakalım?»</p>

  <p>Boğuk bir yanıt alınca sırıtıp bir sigara yaktı. Dubois kahvede telefon kulübesine girip Altın Sikke'nin numarasını çevirdi. Karşı taraftaki telefon daha ilk çalışta açıldı.</p>

  <p>«Alo! Burası Altın Sikke. Ne arzu etmiştiniz?»</p>

  <p>Konuşan Madam Bonnet idi ama sesinde bir gariplik vardı. Bir yaşam boyu kötü alışkanlığın yarattığı içgüdüyle anlamıştı bunu Dubois.</p>

  <p>«Bu akşam yedi için bir masa ayırtmak mümkün mü acaba?» diye sordu.</p>

  <p>«Tavuk ve bulabilirseniz bir şişe iyi Muscadet şarabı istiyordum.»</p>

  <p>«Ne yazık ki olanaksız bu, efendim. Korkarım bu gece açık değiliz.»</p>

  <p>«Çok teşekkür ederim, madam. Belki de başka bir sefere o halde »</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>ltın Sikke'de beş altı müşteri sanki içtikleri içkilerden pek hoşlanıyormuş gibi çeşitli masalarda oturmuş bekliyorlardı. Walter Schellenberg bara yaslanmıştı, mutfağa açılan bölmenin gerisinde de üç <span class="t8">GESTAPO</span> ajanı vardı.</p>

  <p>Angelique Bonnet barın yanındaki her zamanki masasında oturmuştu. Ufak tefek kır saçlı, kara giysili ve lokantasını çelik bir yumrukla yöneten bir kadındı. Yedek olarak çağrılan kocası Arras'ta ölmüştü. Yaşamındaki tek avuntusu Fransız hava kuvvetlerinde seyir subayı olan oğlunun İngiltere'ye kaçmış olmasıydı. Kadın telefonu kapatınca, paralel hattan dinleyen Kleiber de kulaklığı yerine taktı.</p>

  <p>«Çok iyi!»</p>

  <p>«Sizin için öyle,» dedi kadın.</p>

  <p>«Ama böyle giderse tek müşterim kalmayacak ve ben ne olup bittiğini hâlâ bilmiyorum.»</p>

  <p>«İyi Alman şarabı yüklü bir tanker Dubois adlı iki kardeş tarafından buraya getirilecek. Yanlarında daha ilginç bir yük var, değil mi?»</p>

  <p>Angelique Bonnet gençliğinin on beş yılını gezici bir tiyatro grubuyla boş yere geçirmemişti. Yüzündeki şaşkınlık son derecede inandırıcıydı.</p>

  <p>«Ama ben o adda kimseyi tanımıyorum ki, mösyö. Alman şarabı da iyidir ama burada pek müşterisi bulunmaz.»</p>

  <p>Kleiber kararsızdı, Schellenberg'e baktı.</p>

  <p>«Dubois'ların bu kahveyle değil de burada bulunabilecek herhangi bir müşteriyle ilişkileri olabileceğini düşünmedin mi?» diye sordu Schellenberg.</p>

  <p>«Bu olasılık da aklıma geldi kuşkusuz.»</p>

  <p>«Ya yerel polise tankerin ayrıntıları verildi mi?»</p>

  <p>«Plaka numarası bile.»</p>

  <p>«Şu halde merak etmeye gerek yok.»</p>

  <p>Schellenberg Angelique Bonnet'e dönerek kusursuz bir Fransızcayla.</p>

  <p>«Saygıdeğer madam, o mükemmel konyağınızdan bir kadeh daha isteyebilir miyim?» dedi.</p>

  <p>Paul Dubois, «Çabuk çıkar kızı,» dedi kardeşine.</p>

  <p>«Kahvede bir şeyler dönüyor.»</p>

  <p>Henri bölmeyi açıp Hannah'ı dışarı çekti. Kız şaşkın şaşkın çevresine bakındı.</p>

  <p>«Neredeyiz? Paris'e geldik mi?»</p>

  <p>«Geldik. Clichy'de bir kamyoncular kahvesindeyiz. Başımız belâda sanırım. Senin gibi bir yolcumuz olunca önceden telefon ederiz. Belirli bir şifremiz vardır. Belirli sayıda insan için yemek ısmarlarım. İşler yolundaysa kahvehane sahibi kadın yer ayıracağını söyler.»</p>

  <p>«Peki şimdi ne oldu?»</p>

  <p>«Bu gece kahvenin kapalı olduğunu söyledi. Oysa Alman işgalinin ilk günlerinde bile kapanmamıştı Altın Sikke.»</p>

  <p>«Peki şimdi ne yapacağız?» diye sordu Henri.</p>

  <p>Paul Dubois kaşlarını çattı, bir an düşündü, sonra kararını verdi.</p>

  <p>«Berlin'de işler sarpa sardıysa burada durum berbat demektir. Tankeri burada bırakıp yolumuza yayan devam edeceğiz. Eğer yanılmışsam daha sonra gelir alırız bunu.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>ltın Sikke'nin bulunduğu alana bakan tepede küçük bir kilise vardı. Kilisenin mezarlığından kahve ve önüne çıkarılmış masaların üzerindeki çizgili tente açıkça görülüyordu.</p>

  <p>Henri, «Şuradaki sokağa park etmiş siyah bir araba var,» dedi.</p>

  <p>Ağabeyi başını salladı.</p>

  <p>«Bir tane de sağdaki inşaatçıların avlusunda. Oh oh! Şuna bak!»</p>

  <p>Tam o anda koyu renkli bir pardesü ve şapka giymiş olan Binbaşı Ehrlich dışarı çıkmıştı.</p>

  <p>«Tanıyor musun?»</p>

  <p>«Elbette. Adı Ehrlich. Rue des Seussaies'deki <span class="t8">GESTAPO</span>lardan biri. Bu iş burada yatar.»</p>

  <p>Hannah'a döndü.</p>

  <p>«Kusura bakma kızım, ne olduğunu bilmiyorum ama aşağıda bizi bekliyorlar. Bundan sonra kendi başınasın artık.»</p>

  <p>Henri'ye başını salladı, iki kardeş koşar adımlarla uzaklaştılar oradan. Hannah mezarlığın ortasında yapayalnız kalmıştı. Bir an olayların birdenbireliği kendisini sarsmış gibiydi. Ama buna izin veremezdi.</p>

  <p>Sonunda o da dönüp yürüdü.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>avaştan önce altı ay çalıştığı kabare yüzünden Paris'i iyi tanırdı Hannah. Monmartre'dan aşağı indi, Gate St. Lazare'dan geçti ve Sen Nehri kıyısında Place de la Concorde'a varıncaya kadar hiç durmadı. Çevresine birkaç masa dizilmiş bir büfe bulup masalardan birinin başına oturdu. Kahve yoktu, yalnız bira satılıyordu. Hannah bir kadeh bira ısmarlayıp durumunu gözden geçirdi.</p>

  <p>Fransızcası vardı, Max Amcasının düşünceli bir insan olması sayesinde çantasında para ile iki pasaportu da vardı. Ayrıca İspanyol pezolarıyla Lizbon'da Amerikan Express'de kullanabileceği iki bin dolarlık mektup da cebindeydi. Ve o ana kadar unuttuğu bir şeyi daha vardı. Titreyen parmaklarla çantasından tren biletlerini çıkardı. Berlin'den Paris'e olan işe yaramazdı ama diğeri çok önemliydi. Saat altıda Austerlitz İstasyonundan kalkan Madrid trenine bir yataklı bileti.</p>

  <p>Hannah saatına baktı. beşi çeyrek geçiyordu. Austerlitz en az üç mil ötedeydi. Ayağa kalkınca küçük bir kamyonetin kaldırıma yanaşmak üzere olduğunu gördü. Mavi tulumlu, sarkık beyaz bıyıklı orta yaşlı sürücüsü köşedeki kahvenin önüne bir tomar gazete bırakıp yeniden kamyonetine döndü. Hannah çılgınlar gibi koşup adamın yanına atladı.</p>

  <p>«Hey, ne oluyoruz!» diye sordu adam.</p>

  <p>«Lütfen bana yardım edin, mösyö.» Hannah pasaportunu çıkartıp gösterdi.</p>

  <p>«Yurduna dönen bir Amerikalıyım. Saat altında Madrid trenine yetişmem gerek. Austerlitz'den kalkıyor. Biraz kenti dolaşayım dedim, yolumu yitirdim. Beni götürmezseniz treni kaçıracağım.»</p>

  <p>Zarftan bir tomar frank çıkardı.</p>

  <p>«Ne isterseniz veririm.»</p>

  <p>«Paran senin olsun.» Adam sırıttı.</p>

  <p>«Amerikalısın, ha? Neresinden? Benim oğlum Los Angeles'te oturuyor. Soluğunu tut ve arkana yaslan, onbeş dakika sonra istasyondayız.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">T</span></span>elefon çalınca yine Angelique Bonnet açtı.</p>

  <p>«Polis merkezinden sizi istiyorlar,» diye kulaklığa uzanmakta olan Kleiber'e uzattı sonra. Kleiber'in yüzündeki ifade Schellenberg'i bir anda canlandırmıştı. Sturmbannführer telefonu kapattı.</p>

  <p>«Tankeri bulmuşlar. Buradan bir mil kadar ötede bir kamyoncular kahvesinin park yerinde bırakılmış.»</p>

  <p>«Demek günümüzü boşuna geçirdik,» dedi Schellenberg.</p>

  <p>«Özür dilerim ama Kleiber benim hemen <span class="t8">SD</span> karargâhına gitmem gerek. Seni saat sekizde Le Bourget'de bulurum.»</p>

  <p>Kleiber'i orada bırakıp çıktı.</p>

  <p>«Bu akşam için yer ayırtanları kabul edebilir miyim?» diye sordu Angelique Bonnet.</p>

  <p>Kadının yüzü çok sakindi. Kleiber öfkeyle dönüp dışarı çıktı. Sindermann ile Ehrlich kendisini komşu avluda bekliyorlardı.</p>

  <p>«İş yattı,» dedi Kleiber. «Polis tankeri bir mil ötede bulmuş. Dubois kardeşlerle kızdan eser yok.»</p>

  <p>«Şu anda herhangi bir yerde olabilirler,» dedi Sindermann.</p>

  <p>«Bundan sonra ne yapacağını ancak Tanrı bilir.»</p>

  <p>Bilineni dile getiren Ehrlich oldu.</p>

  <p>«Kızın İspanya'ya gitmek istediğini biliyoruz, değil mi? Austerlitz Garından saat altıda Madrid'e kalkan bir ekspres var.»</p>

  <p>«Saçma,» dedi Sindermann. «Buna cesaret edemez.»</p>

  <p>Ancak Kleiber'in yüzü heyecandan kıpkırmızı kesilmişti.</p>

  <p>«Amcası Berlin'den o trene yer ayırtmıştı.» dedi. «Yataklı vagonda. Zencilere de.»</p>

  <p>Ehrlich saatına baktı. «Otuz beş dakikamız var, Sturmbannführer. Acele etmemiz gerek.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah Austerlitz istasyonuna vardığında saat beş buçuğu biraz geçiyordu. Ortalık siviller ve Alman askerleriyle doluydu, ayrıca çok sayıda polis göze çarpıyordu. Hannah Madrid ekspresinin kalkacağı platformu öğrenip kapıya doğru yürüdü. Bilet toplayıcı memurun yanındaki ilan tahtasında üç yataklı vagon yolcularının adları yazılıydı. Hannah'ın adı birinci sınıfta, dört yataklı bir kompartımanda Connie ile arkadaşlarının arasındaydı. Ancak trene binmek pek kolay olmayacaktı. Trende olduğunun bilinmesi yapabileceği en büyük budalalıktı. Memura biletini göstermesi ise adamın adını elindeki listede işaretlemesi demekti.</p>

  <p>Hannah durumu gözden geçirmek için kenara çekildi. Tam o anda iki hamal üzerine posta yığılı lastik tekerlekli bir arabayı çekerek yanından geçiyorlardı. Platforma açılan geniş bir kapıyı açıp geçerlerken Hannah da bir an bile duraksamadan bilet memuruna görünmemeye çalışarak arabanın yanında yürümeye başladı.</p>

  <p>Platformda trene binmek üzere olan epey bir kalabalık vardı. Hannah yataklı vagonlara kadar yürüdü. Bir memur birinci sınıf vagonun kapısında durmuş elindeki listeye bakıyordu. Karşısında koyu renk pardösülü, kara şapkalı ve ince sakallı bir adam beklemekteydi.</p>

  <p>«Çok özür dilerim ama şu anda bütün yerlerimiz dolu, Sayın Kont,» dedi memur.</p>

  <p>Hannah onların yanından geçip vagonun öteki başından içeri girdi. İşte A Kompartımanı karşısındaydı. Kapı kolunu çevirdi. Ama kapı kilitliydi. Hannah ne yapacağını bilmeyerek vurdu kapıya. İçerden boğuk bir ses duyuldu, kapı açıldı.</p>

  <p>«Hannah! Yavrum!»</p>

  <p>Hannah kendini içeri attı kapı kapandı, Connie'yi kucakladı. Billy Joe ve Harry de neşeyle gülmeye başlamışlardı. Hannah ise ağlıyordu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">Ü</span></span>ç <span class="t8">GESTAPO</span> Austerlitz'e saat tam altıya beş kala vardılar. Harry Graf o anda peron kapısı önündeki büfeden sigara alıyordu. Kleiber'i tanıyınca hemen kompartımana döndü.</p>

  <p>«Başımız dertte çocuklar. Prinz Albrechtstrasse'de bizi sorguya çeken adam, Kleiber, burada. Buraya gelirken bilet memurunun listesine bakıyordu.»</p>

  <p>«Ama ben adımı yazdırmadım ki,» dedi Hannah.</p>

  <p>«Resmen yer ayırtılmış olabilir ama tren idaresince ben şu anda trende değilim.»</p>

  <p>«Bunun hiç bir anlamı olamaz. Her an kapımızı vurabilirler. Şimdi bütün iş seni saklayacak bir yer bulmakta.»</p>

  <p>İki yanda ikişer yatakla küçük bir tuvaletten başka bir şey yoktu kompartımanda.</p>

  <p>Connie başını salladı. «İnsan buraya bir kedi bile saklayamaz.»</p>

  <p>Billy Joe sırıtarak Harry'ye baktı.</p>

  <p>«Chicago Hollywood seferini anımsadın mı? Hani zencilerle bir kompartımanı paylaşmaktan kaçınmayan o beyaz şişman adamı?»</p>

  <p>«Nasıl da iğrenerek kaçmıştı yanımızdan değil mi?»</p>

  <p>Harry gömleğinin düğmelerini açarken gülmeye başlamıştı. Billy Joe da aynı şeyi yapıyordu.</p>

  <p>«Connie sana bu hikâyeyi kaç kere anlatmıştık, anımsayacaksın. Haydi şimdi Hannah'ı yatağa sok bakalım.»</p>

  <p>Hannah şaşkın şaşkın üç adama bakıyordu.</p>

  <p>Connie, «Kızım sen yalnız denileni yap ve ne olursa olsun sakın sesini çıkarayım deme,» dedi.</p>

  <p>Connie alt ranzanın örtüsünü açıp Hannah'ı yatağın iç tarafına sokarken Billy Joe ile Harry pantolonlarını çıkarıyorlardı. Connie kızın üstünü örttü, başına da yastığı yerleştirdi.</p>

  <p>İki adam çırılçıplaktılar şimdi. Harry örtünün altındaki Hannah'ın yanına uzandı, Billy Joe da arkadaşının üstüne çıktı. Bir saniye sonra kapı kırılacakmış gibi vurulmaya başlamıştı.</p>

  <p>«Açın kapıyı! Polis!»</p>

  <p>Connie kapının zincirini çekmeden araladı.</p>

  <p>«Hey! Ne oluyor be? Biletlerimizi verdik ya. İnsanı rahat bırakmaz mısınız siz?»</p>

  <p>«Hannah Winter adına kesilmişti dördüncü bilet.»</p>

  <p>«Ama kendisi gelmedi, en son Berlin'de olduğunu duydum.»</p>

  <p>Memurun arkasından başını uzatan Kleiber, «Bir de biz görelim bakalım,» dedi.</p>

  <p>«Yine mi sen!» diye inledi Connie. «Bunlar bitmişti artık sanıyordum.»</p>

  <p>«Kapıyı aç yoksa kırarız.»</p>

  <p>Connie zinciri çıkardı. Kleiber içeri girip adamı bir kenara itti, ardında Sindermann ve Ehrlich vardı. İlk gördükleri şey alt yatakta bir birine geçmiş iki çift bacak oldu. Harry Graf'ın elleri Billy Joe'nun kalçalarını kavramıştı.</p>

  <p>Harry, «Eyvah, basıldık!» dedi.</p>

  <p>Billy Joe dönünce tüm çıplaklığı ortaya çıktı.</p>

  <p>«Rahatsız edilmeyeceğimizi garantiledikleri için birinci sınıf bilet almıştık,» dedi.</p>

  <p>Kleiber yüzü bembeyaz kesilmiş, iki adama bakıyordu. Bir tekmede tuvaletin kapısını açıp içeri baktı, sonra koridora çıktı. Diğerleri de ardından yürüdüler. Connie kapıyı kapatıp kilitledi.</p>

  <p>«Tren hareket edebilir mi, Sturmbannführer?» diye sordu hareket memuru.</p>

  <p>«Hayır. Tüm yolcuları tek tek gözden geçireceğiz.»</p>

  <p><span class="t8">GESTAPO</span> ajanları kompartımanları araya araya öteki vagona geçtiler. Sonunda yenilgiyi kabul etmek zorunda kalmışlardı. Düdük çalarken kapının yanında duran Kleiber koridor penceresinden Connie'nin eğildiğini gördü.</p>

  <p>«Her zaman emrinize hazırız. Binbaşım!» diye seslendi Connie.</p>

  <p>Connie kompartımana döndüğünde Harry ile Billy Joe bellerine havlu sarmışlar yatağın üzerine oturmuş karşı yatakta oturan Hannah ile kahkahalarla gülüyorlardı.</p>

  <p>«Ah, herifin bizi gördüğü anda yüzünün resmini bir çekebilseydim,» diyordu Harry.</p>

  <p>«Tamam çocuklar, eğlence bitti.» Connie Hannah'ın yanına oturup kızın elini tuttu.</p>

  <p>«Hannah yavrum, sana kötü bir haberim var. Max Amcan hakkında.»</p>

  <p class="p13"><span class="t9">p</span></p>
</body>
</html>
