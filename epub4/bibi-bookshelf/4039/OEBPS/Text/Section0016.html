<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 12</title>
</head>

<body>
  <h1>Bölüm 12</h1>

  <p style="text-align: justify;text-indent:0em;"><span class="dropcap"><span class="t11">B</span></span>ir gece öncesinin aksine Schellenberg Taniguchi'nin odasına çıkarken ambarın içi arı kovanı gibi kaynıyordu. İri yarı Japon genç sekreterine bir mektup yazdırmaktaydı ancak gelenin kim olduğunu görünce kızı gönderdi.</p>

  <p>«Bana bir şey var mı?» diye sordu Schellenberg.</p>

  <p>«Elbette.»</p>

  <p>Taniguchi bir dolabın arkasındaki gizli kasayı açıp bir zarf çıkardı.</p>

  <p>«İstediğin her şey burada, Walter. Villa ile bahçenin plânı. Uşakların listesi. Benim hizmetimde olan bir uşak, bir hizmetçi kız ve bir bahçıvan yardımcısı bu sabah işe başlayacaklar. Hepsi yeterli İngilizceye sahiptirler.»</p>

  <p>«Mükemmel. Peki ya polis?»</p>

  <p>«O biraz daha güç. Güvenlik polisinin başı Albay da Cünha villanın güvenliği ile görevlendirilmiş. Söylentiye göre emri Salazar vermiş.»</p>

  <p>«Onun birinci sınıf bir polis olduğunu duymuştum.»</p>

  <p>«Rüşvet yemediği kesin,» dedi Taniguchi.</p>

  <p>«Ama neyse ki, Dükün kaldığı sürece villada görevli olan memur ona hiç benzemez. Yüzbaşı Jose Mota.»</p>

  <p>«Bizden midir?»</p>

  <p>«İdeolojiden söz ediyorsan, hayır. Ama çok pahalı zevkleri vardır. Özellikle kadınlar. Sen istediğini söyle.»</p>

  <p>«Şu an için evde neler olup bittiğini öğrenmek istiyorum. Senin adamlarının kulak misafiri olacakları konuşmalar yararlı olabilir.»</p>

  <p>«Dükün gelecek konusundaki planları hakkında mı? Walter, ya adam sonunda Bahama Adalarına gitmeye karar verirse ne olacak?»</p>

  <p>«Onu suçlayamam doğrusu.» Schellenberg ayağa kalktı.</p>

  <p>«Havası çok güzelmiş diye duydum.»</p>

  <p>Taniguchi gürültülü bir kahkaha attı. «Çok komik doğrusu!»</p>

  <p>«Nedir o komik olan?»</p>

  <p>«Yaşam, ya da yaşamın gülünç yanları. Örneğin haber gibi soyut bir şeyi ele al. Pazar güçlerine tabi bir meta. Bir değil iki kere satılacak bir şey hatta.»</p>

  <p>«İlginç bir varsayım,» dedi Schellenberg. «Haydi oturup konuşalım bunu.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg içeri girdiğinde Huene bürosunda sabah kahvesini içmekteydi.</p>

  <p>«Hoş geldiniz. General. Bir kahve içer miydiniz?»</p>

  <p>«Çok iyi olur doğrusu.»</p>

  <p>Huene bir fincana kahve doldurdu, Schellenberg'e bir telgraf uzattı.</p>

  <p>«Dış İşlerinden size geldi, şifreyi çözdürdüm. Telgraf Ribbentrop'tan ve çok kesindi.</p>

  <p class="p20"><span class="t21">Uygun bir f</span><span class="t21">ı</span><span class="t21">rsatta Düke Almanya'n</span><span class="t21">ı</span><span class="t21">n</span> <span class="t21">İ</span><span class="t21">ngiliz halk</span><span class="t21">ı</span> <span class="t21">ile bar</span><span class="t21">ı</span><span class="t21">ş</span> <span class="t21">yapmak istedi</span><span class="t21">ğ</span><span class="t21">i, ancak Churchill grubunun buna engel oldu</span><span class="t21">ğ</span><span class="t21">u anlat</span><span class="t21">ı</span><span class="t21">lmal</span><span class="t21">ı</span> <span class="t21">ve kendisinden olaylar</span><span class="t21">ı</span><span class="t21">n geli</span><span class="t21">ş</span><span class="t21">mesini bekleyerek haz</span><span class="t21">ı</span><span class="t21">r olmas</span><span class="t21">ı</span> <span class="t21">istenmeli. Almanya tüm gücünü kullanarak</span> <span class="t21">İ</span><span class="t21">ngiltere'yi bar</span><span class="t21">ı</span><span class="t21">ş</span><span class="t21">a zorlayacakt</span><span class="t21">ı</span><span class="t21">r. Bu oldu</span><span class="t21">ğ</span><span class="t21">u zaman da Dük ve Dü</span><span class="t21">ş</span><span class="t21">esin</span> <span class="t21">İ</span><span class="t21">ngiliz taht</span><span class="t21">ı</span><span class="t21">na geçme arzular</span><span class="t21">ı</span> <span class="t21">yerine getirilecektir.</span></p>

  <p>Ribbentrop konuyla ilgili düşüncelerini de belirtiyor ve Espirito Santo e Silva'nın Alman idealine karşı sempatisi olduğuna inandığını söylüyordu. Ayrıca <span class="t8">İ</span><span class="t8">ngiliz Gizli Servisi</span>nin Düke bir suikast düzenleyeceği söylentilerini de dile getirmekteydi.</p>

  <p>«Prime de Rivera'dan bir haber aldım,» dedi Huene.</p>

  <p>«Windsor'ları yarın bir boğa çiftliğine götürüyor. Seçtiği yer çok ilginç. İspanyol sınırından yalnızca on mil uzakta. Benimle konuşmasını özel sekreterime yazdırdım. Buyrun bu da sizin kopyanız.»</p>

  <p>Schellenberg raporu çabucak okudu.</p>

  <p>«Bu sözümona İngiliz suikast planı üstünde çok duruyor.»</p>

  <p>«Siz bunu saçma mı buluyorsunuz?»</p>

  <p>«Doğrusunu isterseniz, evet.»</p>

  <p>«Adamın başına talihsiz bir iş gelirse bunun suçunun bizlere yükleneceğini düşünmek de saçma mı?»</p>

  <p>«Yaşadığımız bu kötülük dolu dünyada her şey olasıdır. Dükün ev sahibinin bizim görüşümüzü benimsediğini söylüyor. Bu yararlı olabilir sanırım.»</p>

  <p>«Ne yapmak istiyorsunuz şu halde?»</p>

  <p>«Rivera'nın Windsor'larla geçireceği bu günün sonucunu bekleyelim. Dükü İspanya'ya kaçmasının kendisi için iyi olacağına inandırırsa, Dük de buna inandırılmak isterse, anladığım kadarıyla sınır Nina'dan hızlı bir arabayla ancak yirmi dakika ötede. Führer ve Ribbentrop sevinirler, bizler de evlerimize döneriz.»</p>

  <p>«Ya Dük başka türlü düşünüyorsa?»</p>

  <p>Schellenberg gülümseyerek doğruldu.</p>

  <p>«Sayın Baron, kahveniz gerçekten nefisti. Daha sonra görüşmek üzere.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>merikan bar öğle randevuları için pek revaçta bir yerdi, Kajiro Taniguchi de saat ikiyi birkaç dakika geçe içeri girdiğinde gerçekten kalabalıktı salon. Joe Jackson barın ucunda bir tabureye oturmuş iki müşterisiyle konuşuyordu. Geleni görünce müşterileri bırakıp o yana yürüdü.</p>

  <p>«Bir şeyler öğrenebildin mi?»</p>

  <p>«Sayılır.» Jackson öne düştü, yukarıdaki odasına çıktılar.</p>

  <p>«Pekâlâ, anlat bakalım.»</p>

  <p>«Bu Dük ne kadar da çok dolaşıyor öyle. Yarın Primo de Rivera ile Antonia de Olivera'nın Nina dışındaki boğa çiftliğine gidiyor.»</p>

  <p>Jackson kaşlarını çattı. «İspanya sınırına çok yakın orası.»</p>

  <p>«Ya, öyle değil mi? Ama biz villaya gelelim. Dükten sorumlu olan Fernandes de Cünha ise de villada Yüzbaşı Jose Mota adında biri bulunuyor.»</p>

  <p>«Rüşvet yer mi?»</p>

  <p>«Hem de nasıl! Ama bu sana biraz tuzluya oturacak, Joe. Bin Amerikan doları istiyor, bir kuruş eksiğini kabul etmez. Ve parayı peşin istiyor.»</p>

  <p>«Karşılığında ne alacağız?»</p>

  <p>«Her gece saat onda Dük bir puro içerken bahçede dolaşıyor. Yalnız. Ben bir plan hazırladım.»</p>

  <p>Taniguchi cebinden bir kâğıt çıkartıp açtı.</p>

  <p>«Bak şurada yüzme havuzu var, şu da soyunma yerleri. Dük her gece beş dakika kadar orada oturuyor.»</p>

  <p>«Eee?»</p>

  <p>«Şuradan bir kaç metre ötede duvardaki kapıyı örten sarmaşıklar var. Genellikle kapının dışında bir polis nöbet tutar ama eğer ilgilenirsen bu gece orada olmayacak. Ayrıca kapı kilitli değil.»</p>

  <p>«Yüzbaşı Mota'ya mı borçluyuz bunu?»</p>

  <p>«Elbette.»</p>

  <p>«Parasını peşin isteyen adama yani?»</p>

  <p>«Korkarım ki öyle.»</p>

  <p>Joe Jackson duvardaki eski model kasasını açtı, içinden aldığı para kutusunu getirip on tane yüz dolarlık çıkardı.</p>

  <p>«Bir şey daha var,» dedi Taniguchi. «Bayan yalnız gidecek.»</p>

  <p>«Bana bak... »</p>

  <p>«Anlaşma öyle, Joe. Kabul edip etmemek senin elinde. Yokuşun yarısında arabadan inecek ve yürüyecek. Böylece büyük kapıdaki nöbetçi geldiğini duymayacak.»</p>

  <p>Jackson omuzlarını silkti.</p>

  <p>«Pekâlâ,» dedi istemeye istemeye.</p>

  <p>«Bu kadar paranın karşılığını beklerim ama dostum, eğer bir şey olacak...»</p>

  <p>«Joe, güven bu dünyanın alınıp satılan metalarından biridir. Ona fiyat biçmesini öğrenmelisin.»</p>

  <p>Taniguchi kapıdan çıkarken gülümsüyordu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>uene Schellenberg'e küçük ama konforlu bir çalışma odası vermişti. Kapı vurulup da Kleiber içeri girdiğinde Schellenberg çalışıyordu. Kleiber'in yüzü hâlâ bembeyazdı, kolu da ipekli bir eşarpla boynuna asılıydı.</p>

  <p>«Ne istiyorsun?» diye sordu Schellenberg.</p>

  <p>«İş olduğunu sanmıştım.»</p>

  <p>«Ben de senin benim koruyuculuğumu yapacağını sanıyordum. Ama şu anda bunu yapamayacak durumda olduğuna göre kendini toparlayana kadar gidip yatmanı emrediyorum.»</p>

  <p>«Ya Sindermann?»</p>

  <p>«Onun bana hiç bir yararı olamaz.»</p>

  <p>«Peki Windsor Dükü ne olacak, Generalim?»</p>

  <p>«Bu seni ilgilendirmez. Sen benim emirlerimi yerine getir. Anlaşıldı mı?»</p>

  <p>«<span class="t8">Jawohl, Brigadeführer.</span>»</p>

  <p>Kleiber kapıdan çıkarken kötü bir bakış vardı yüzünde. Beş dakika sonra hemen ardında Sindermann olduğu halde Egger'in odasına girdi.</p>

  <p>«Sturmbannführer?» diye heyecanla kalktı Egger. Kleiber oturdu.</p>

  <p>«General Schellenberg konusundaki korkularım gerçekleşti. Bu Windsor işinde kendisine verilen emirleri gerektiği şekilde uygulamıyor. Bana verecek raporun var mı?»</p>

  <p>Egger korkuyla çevresine bakındı, alçak bir sesle, «Sanırım,» dedi.</p>

  <p>«Bir saat kadar önce, villadaki güvenlik kuvvetinin başı Yüzbaşı Jose Mota onu ziyarete geldi.»</p>

  <p>«Buraya mı? Yani buraya mı geldi demek istiyorsun?»</p>

  <p>«Bunda garipsenecek bir şey yok ki, Sturmbannführer. Polis işbirliğinin gerektirdiği konuları görüşmek üzere sık sık buraya beni görmeye gelir.»</p>

  <p>«Onu tanıyorsun demek?»</p>

  <p>«Evet, efendim.»</p>

  <p>«Anlıyorum. General Schellenberg'le hangi konuda konuştuğunu biliyor musun?»</p>

  <p>«Hayır.»</p>

  <p>«Ama bunu dostun Mota'dan öğrenebilirsin, değil mi?»</p>

  <p>«Öğrenmeye çalışırım, Sturmbannführer.»</p>

  <p>«Çalışmaya başla o halde. Hem de hiç zaman yitirmeden.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah villaya çıkan yokuşun başına vardığında saat ona yaklaşıyordu. Taniguchi'nin sözlerini uygulayarak arabayı yarı yolda ağaçların arasına park etti ve yukarı doğru yürümeye başladı. İki dakika sonra arabanın arka kapısı hafifçe açıldı ve yere yatmış olan Joe Jackson sürünerek dışarı çıktı. Üzerinde siyah pantolon ve kazak, yüzünde yalnızca gözlerini açıkta bırakan siyah bir başlık vardı. Browning tabancasını arkasına kemerinin arasına sıkıştırmıştı. Ağaçların gölgesinde kalmaya çalışarak kızın arkasından yürüdü. Üzerinde küçük bir ışık olduğu için duvardaki kapı açıkça seçiliyordu. Jackson, Hannah'ın duraksadığını sonra korkarak kapının koluna dokunduğunu gördü. Kapı açıldı. Kız içeri girdi. Kapının az ötesinde duvarın hemen yanında dalları bahçeye uzanan bir ağaç vardı. Jackson ağaca tırmandı, duvara, oradan da bahçeye geçti. Dört beş metre ötedeki küçük evin kapısını ve kapı üstündeki ışığın aydınlığında kızın o yana yürüdüğünü görüyordu.</p>

  <p>Browningini eline aldı. Kız yine bir an duraksadıktan sonra verandaya çıktı. Karanlıkta bir parıltı görülüyor, iyi bir Havana kokusu duyuluyordu.</p>

  <p>«Sayın Dük Hazretleri,» diye fısıldadı. «Sizinle konuşmam gerek. Adım...»</p>

  <p>«Hannah Winter?» dedi Walter Schellenberg.</p>

  <p>Gölgeler arasından sıyrılıp kapının önüne geldi.</p>

  <p>&nbsp;«Tanrım!»</p>

  <p>Hannah kaçmak için dönünce yolunun genç bir polis tarafından kesildiğini gördü.</p>

  <p>«Tamam Mota,» dedi Schellenberg.</p>

  <p>«Hanımı ben arabasına götürürüm. Sen arkamızdan kapıyı kilitle.»</p>

  <p>Schellenberg kızın koluna girip kapıya doğru götürdü. Dışarı çıktılar, Mota kapıyı kilitledi. Jackson duvara yatmıştı şimdi. Schellenberg'in kıza.</p>

  <p>«Taniguchi ne yazık ki dostun Bay Jackson'a pek namuslu davranmadı.» dediğini duydu.</p>

  <p>«Dükün buraya gelmesine yarım saat var daha. Seni ne yapacağım, Hannah? Ben sana bu işe karışma demedim mi?»</p>

  <p>Jackson tam onları izlemek için duvardan atlayacaktı ki, Mota iki adım ötede durup bir sigara yaktı. Mota çevresine kuşkulu bakışlarla şöyle bir baktıktan sonra Portekizce.</p>

  <p>«Artık çıkabilirsiniz,» diye fısıldadı.</p>

  <p>Çalılıklar arasından Kleiber ile Sindermann çıktılar.</p>

  <p>«İstediğinizi gördünüz mü?» diye sordu Mota.</p>

  <p>«Evet,» dedi Kleiber.</p>

  <p>«Berlin'e döndüğümüzde Generalin açıklayacak çok şeyi olacak. Ama biz şimdi onu bırakalım da yarın olacakları konuşalım. Bu boğa çiftliğine kaçta gidiyorsunuz?»</p>

  <p>«Dokuz buçukta. Dük ve Düşes Marki ve sürücüsüyle Buick'te olacaklar. Bir mil önden iki motosikletli polis gidecek. Ben de yarım mil geriden beş altı memurla onların arkasındayım. Buick en arkada olacak.»</p>

  <p>«Eee?»</p>

  <p>«Nina'ya üç mil kala Rosario adında bir köy vardır. Bir han ve birkaç ev. Telefon bile yoktur. Polisleri taşıyan kamyonun bozulmasını sağlayacağım. Sürücüsü adamım olduğu için bir sorun olmaz. Buick yanımıza gelince öne geçmelerini ve Rosario'da bizi beklemelerini söyleyeceğim.»</p>

  <p>«Bu arada motosikletliler de geçmiş olacaklar, öyle mi?»</p>

  <p>«Evet. Buick'in gelmesi tam on birde falan, seninle adamın şu noktada beklerseniz...»</p>

  <p>Mota omuzlarını silkti.</p>

  <p>«Tabanca zoruyla adamı sınıra götürmek basit iş. Yirmi dakika sonra İspanya'da olursunuz.»</p>

  <p>«Çok güzel,» dedi Kleiber. «iyi çalışmışsın.»</p>

  <p>«Peki ya General Schellenberg.»</p>

  <p>«Hiç bir şey bilmeyecek.»</p>

  <p>«Peki benim param?»</p>

  <p>«Söz veriyorum, alacaksın. Anlaştığımız gibi yirmi bin dolar.»</p>

  <p>Jackson sözün sonunu beklemeden duvardan aşağı atladı. Hannah'ın Mercedes'i gizlediği yere gelince arabanın orada olmadığını gördü. Böyle bir olasılığı göz önüne alarak anlaşmışlardı. Birbirlerini kaybederlerse iki mil kadar ötedeki Cascais'teki evde buluşacaklardı.</p>

  <p>Jackson hızlı adımlarla yol kenarındaki otların üstünde yürümeye başladığında yağmur başlamıştı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah ile Schellenberg arabanın yanına gelince erkek kızın binmesi için kapıyı açtı, sonra kendisi de öteki tarafa geçerek sürücü yanındaki koltuğa oturdu.</p>

  <p>«Ben taksiyle gelmiştim. Beni Lizbon'a bırakırsın artık, ha?»</p>

  <p>Hannah villada kalan Joe Jackson'u düşünerek arabayı hareket ettirdi.</p>

  <p>«İlk taksi durağına kadar.»</p>

  <p>Schellenberg iki sigara yakıp birini kıza uzattı.</p>

  <p>«Bu işe karışmanın ne kadar saçma olduğunu artık anlamışsındır. Bu gece Dük yerine beni orada bulman sana Lizbon'da Bay Jackson'undan daha etkili olduğumu göstermiştir umarım.»</p>

  <p>Belem Kulesi yakınlarına geldiklerinde karanlıkta bir yanıp bir sönen neon ışıklı bir gece kulübü göründü. Kulübün önünde iki taksi duruyordu. Hannah arabayı kaldırıma yanaştırdı.</p>

  <p>Schellenberg indi, kapısını kapattı, sonra başını camdan içeri uzattı.</p>

  <p>«Hep bu şekilde buluşamayız, değil mi? Artık bunu anlaman gerek.»</p>

  <p>Hannah U dönüşü yapıp hızla uzaklaştı oradan.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah avluya girince evin ışıklarının açık olduğunu gördü. Merdivenleri çıkarken kapı açıldı. Beline kadar çıplak olan Jackson kurulanıyordu.</p>

  <p>«Ne oldu?» Hannah anlattı.</p>

  <p>«Asıl gösteriyi kaçırdın,» dedi Jackson içeri girdiklerinde.</p>

  <p>«Sen gittikten sonra rıhtımdaki iki dostun ortaya çıktılar. Kleiber ve Sindermann. Anlaşılan Schellenberg'le aralan pek şeker renk. Yüzbaşı Mota ile plan kurmuşlar yarın Dük ve Düşesi Nina'daki boğa çiftliğine giderlerken kaçıracaklar.»</p>

  <p>«Bunu önleyebilir miyiz?»</p>

  <p>«Sanırım. Nina'daki gösteriyi kimin sergilediğini öğrenip sendikaya telefon ettim.»</p>

  <p>«Sendika mı?»</p>

  <p>«Elbette... boğa güreşçilerinin de diğer işçiler gibi sendikaları vardır. Bu geceki olayların sonunda bizim yararımıza olacağına inanmaya başladım ben.»</p>

  <p>«Nasıl?»</p>

  <p>«Şimdi boşver, kente dönerken yolda anlatırım. Ben üstümü değiştirirken sen bana bir kahve yap haydi.»</p>

  <p>Jackson beş dakika sonra beyaz bir frak ve siyah bir papyon kravat takmış olarak döndü.</p>

  <p>«İş giysilerimi,» dedi kıza.</p>

  <p>«Eninde sonunda bir meyhaneci olduğumu unutma.»</p>

  <p>Hannah erkeğe kahvesini uzattı.</p>

  <p>«Düşünüyordum da, villâ işini ayarlayan o arkadaşın aldığı parayı pek hak etmedi, değil mi?»</p>

  <p>«Bilmem. Naziler son günlerde kendi paralarından başka paralar da basıyorlar. İngiliz beş sterlinlikleri şaheser, Amerikan yüz dolarlıkları da fena sayılmaz. Çok dikkatle incelemezsen kuşkusuz. Geçen ay kumarhanede biri sahte para sürmeye çalışmıştı. Paralara el koydum adamı da dışarı attırdım. Polise haber vermeyi gereksiz buldum, gün gelir o para işe yarar diye düşünmüştüm.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>lfama kesimindeki meyhane nehir kenarındaydı, üzerinde adı yazılı değildi ve içerden şarkı ve gitar sesleri geliyordu.</p>

  <p>«Benim gibi genç bir kızın buralarda ne işi var diye kendi kendime sormamalı mıyım?» dedi Hannah.</p>

  <p>«Burası sıradan bir meyhane değildir. Kulüp gibi bir yerdir.»</p>

  <p>Salona girince Hannah erkeğin ne demek istediğini anladı. Duvarlarda boğa güreşleri afişleri asılıydı, barın üstünde de sekiz on boğa başı vardı. İçerisi pek kalabalık değildi. Genç bir adam duvara yaslanmış gitar çalıyordu. Bir masada da dört kişi kâğıt oynamaktaydılar. Yanağında göz çukuruna kadar uzanan bir yara izi olan ufak yapılı esmer bir adam neşeyle.</p>

  <p>«Ola, Senhor Joe!» diye seslendi.</p>

  <p>«Beş dakika izin. Şahane bir elim var.»</p>

  <p>«Sana sendikaya telefon ettiğimi söylemiştim,» dedi Jackson.</p>

  <p>«İşte burası sendikadır. O da sendika başkanı Jose Borges. Yanağına boynuzu yiyene kadar çok ünlü bir boğa güreşçisiydi. Damarlarında epey çingene kanı vardır.»</p>

  <p>Barmen önlerine iri fincanlarla kahve ve konyak getirip bırakmıştı. Oyun masasından bir neşe çığlığı duyuldu, kahkahalar yükseldi, Jose Borges kalkıp yanlarına geldi. Hannah adamın bir gözünün kara bir bezle kapalı olduğunu gördü.</p>

  <p>«Senhorita Winter... Jose Borges,» diye Jackson tanıştırdı.</p>

  <p>«Yirmi iki yıldır Portekiz boğa severlerinin Küçük Jose'si.»</p>

  <p>«Senhorita.» Jose Borges eğilerek selâmladı genç kızı.</p>

  <p>«Oliviera, Windsor Dükü ve Estalla Markisi için düzenlediği gösteriye seni çıkaracakmış, diye duydum,» dedi Jackson.</p>

  <p>«Senin için pek mutlu bir gün olacak.»</p>

  <p>«Böyle günüm çok olmuştur,» diyen Borges uzun kara bir puro yaktı.</p>

  <p>«Biz de seninle gelebilir miydik, Benim gibi Amerikalı olan Senhorita Winter hiç boğa güreşi görmemiş. Görünce de en iyisini görmesi gerek. Sen son günlerde o kadar az dövüşüyorsun ki, bu fırsatı kaçırmak gerçekten yazık olacak.»</p>

  <p>Borges ilgiyle Hannah'a döndü.</p>

  <p>«Demek boğaları seviyorsunuz da, senhorita?»</p>

  <p>«Bilmem. Görmem gerek. Arna işin öldürme yanı beni pek kaygılandırıyor doğrusu.»</p>

  <p>Borges bir kahkaha attı.</p>

  <p>«Burası Portekiz'dir, İspanya değil. Burada ölen ancak talihi yoksa güreşçi olur, boğa değil. Uzun yıllar önce Arcos kontu saray erkânının gözleri önünde paramparça olmuştu. Kraliçe de Portekiz'in bir insanın yaşamını bir boğaya kurban edemeyecek kadar yoksul olduğunu ilân etti. İşte o günden beri boğa öldürmek yasaktır.»</p>

  <p>«Boynuzların uçları meşin kılıflıdır,» dedi Jackson.</p>

  <p>«Ama kimi zaman dövüş sırasında kılıflar düşer.»</p>

  <p>«İşte ondan sonra da başın belâdadır, senhorita.» diyen Borges elini yarasının üstünde gezdirdi.</p>

  <p>«Eh, yarın bizi de alıyor musun?» diye sordu Jackson.</p>

  <p>«Pekâlâ. Saat sekizde yola çıkıyoruz.»</p>

  <p>«Zahmet olmazsa biz de sizin kamyonetle gideriz.»</p>

  <p>«Olur.»</p>

  <p>«Çok güzel.» Jackson kalktı. «Haydi bize müsaade şimdi.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson'un Amerikan Barı'nın önünde pek çok araba vardı. Jackson Mercedes'i rıhtımda bırakıp arka kapıdan girdi içeri. Odasındaki bir tabloyu yana kaydırınca ortaya çıkan küçük parmaklığın arasından aşağıdaki oyun salonunu görüyorlardı. Zar, yirmi bir, poker oyunları epey kalabalıktı. Ancak ruletin çevresi tıklım tıklımdı.</p>

  <p>«Gelmiş,» dedi Jackson. «Sen burada bekle.»</p>

  <p>Albay Fernandes da Cünha sürekli kaybediyordu. Jackson.</p>

  <p>«Selam Fernandes,» dedi.. «Uğurlu sayının on iki olduğunu sanıyordum.»</p>

  <p>«Öyle mi dersin, Joe?» Da Cünha gülümsedi. «O zaman ben de on ikiye oynarım.»</p>

  <p>Tekerlek durup da top on iki yuvarlağına girince Joe.</p>

  <p>«Senin yerinde olsam bir süre on ikiden çekmezdim paramı,» dedi.</p>

  <p>«Patronla tartışılır mı hiç?»</p>

  <p>Da Cünha daha iki kez on ikiye oynayıp kazanınca krupiyenin uzattığı fişleri aldı.</p>

  <p>«Bu gece çok açık ellisin Joe, neden acaba?»</p>

  <p>«Daha başlamadım bile. Gel de yukarda bir içki içelim. Daha ilginç şeyler öğrenirsin belki de.»</p>

  <p>Odaya girdiklerinde Hannah oyun salonuna bakıyordu.</p>

  <p>«Sana Bayan Hannah Winter'i tanıştırayım,» dedi Jackson.</p>

  <p>«İstersen kendisini tutuklayabilirsin. Ama sandığım kadar akıllıysan önce söyleyeceklerini dinleyeceğine eminim.»</p>

  <p class="p13"><span class="t9">p</span></p>

  <p>&nbsp;</p>
</body>
</html>
