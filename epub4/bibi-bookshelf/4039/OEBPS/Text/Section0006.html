<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 2</title>
</head>

<body>
  <h1>Bölüm 2</h1>

  <p style="text-align: justify;text-indent:0em;"><span class="dropcap"><span class="t11">E</span></span>ğer buna bir başlangıç denilebilirse, olay, 1940'larda General Gerd von Rundstedt'in genelkurmay başkanı olan Erich von Mannstein adında bir adamla başlamıştı. İkinci Dünya Savaşında Alman ordusunun ortaya çıkardığı en parlak komutan olan Von Mannstein sürekli olarak üstlerinin görüşlerine, özellikle Fransa, Hollanda, Belçika ve Lüksemburg'un istilâ plânlarına karşı çıkan üstün yetenekli bir taktikçiydi. Rütbe indirilmesiyle karşı karşıya kaldığı ve meslek yaşamının tehlikeye düştüğü bir anda Fransa'nın geri kalan bölümlerinde, özellikle güneyinde, yollar Pirenelere ve İspanya sınırına erişmeye çalışan göçmenlerle doluvermişti. Bunların çoğu yıllardır Riviera'da yaşamakta olan İngiliz uyruklu kişilerdi. Bir rastlantı eseri olarak 17 Şubat 1940'da Adolf Hitler'in verdiği bir yemeğe çağrılmıştı. Von Mannstein bu fırsattan yararlanarak Führer'e kendi plânını açıklamıştı: İngiliz ve Fransız orduları bölme amacıyla Panzer kıtalarının Ardenlerden geçip Manş Denizine ulaşmaları.</p>

  <p>Hitler bu plânı öylesine beğenmişti ki, zamanla bunu ortaya çıkaranın kendisi olduğuna inanmıştı bile. 10 Mayısta plan inanılmaz bir sonuç yaratarak yürürlüğe kondu. Müttefik orduları birkaç gün içinde bozguna uğramış kaçıyorlardı.</p>

  <p>Ancak 2 Haziranda Hitler'in Panzerlerini Aa Kanalında durdurma kararı sonunda İngiliz Ordularının büyük bir bölümü Dunkirk kumsalından kaçabildiler. 22 Haziran günü öğleden sonra Fransızlar da. Mareşal Foch'un 1918'de Almanlara teslim koşullarını kabul ettirdiği aynı yemekli vagonda, Compiégne ormanında, bir ateşkes imzaladılar.</p>

  <p>Hemen ertesi sabah da Hitler, Keitel ve bir iki seçkin adamıyla Le Bourget havaalanına indi ve otomobille Paris'e girdi. Çağdaş savaşın en yıkıcı seferlerinden biri sona ermişti.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">A</span></span>ralarında yüklü bir treyler çeken bir Buick arabanın başında bulunduğu bir konvoy da vardı. Arles'in batısında küçük bir kasabada jandarmalar göçmenlerin yolunu kesmek için bir barikat kurmuşlardı. Araba barikat önünde yavaşlayıp durduğu anda arkada siyah saçlı bir kadının yanında oturan ufak tefek bir adam açıkça görülebilmek için doğruldu. Yüzünde sevimli bir gülümseme vardı, ancak otoriter bir kişi olduğu da ilk bakışta anlaşılıyordu.</p>

  <p>Kusursuz bir Fransızcayla, «Ben Galler Prensiyim, geçmeme izin veriniz,» dedi.</p>

  <p>Şaşırmış olan jandarma komutanı adamı tanımıştı, selâma durdu, gereken komutları verdi, barikat kaldırıldı, Windsor Dük ve Düşesi ile konvoyunun geçmesine izin verildi.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">E</span></span>rtesi Cuma günü Hannah Winter Königstrasse'deki apartmanından çıkarken Berlin'de yağmur yağıyordu. Saat akşamın sekiz buçuğuydu. Unter Den Linden yakınlarında olan ve yaklaşık iki kilometre uzaklıkta bulunan Garden Room'daki ilk gösterisine bir saat vardı. Bu günlerde taksi bulma olanağı bulunmadığından acele etmesi gerekecekti. Karşıda park etmiş bir Mercedes vardı, kız umutla o yana baktı, ancak bunun özel bir araba olduğunu farkedince yürümeye başladı. Birden köşede beliren iki genç, kendisine doğru yürüdüler. Üzerlerinde Hannah'ın hangi bölüme ait olduğunu bilmediği Nazi üniformaları vardı. Bu günlerde de öyle çeşitli üniforma vardı ki ortalıkta. Gençler kızın yolunu kesecek biçimde durdular kaldırımın ortasında. Hannah Winter'in başının belâya gireceğini anlamıştı.</p>

  <p>«Kâğıtların,» dedi biri.</p>

  <p>Hannah, Max Amca'nın ilk kuralını anımsadı. Korktuğunu belli etme!</p>

  <p>Sakin bir sesle, «Amerikan yurttaşıyım,» dedi.</p>

  <p>«Görelim bakalım.»</p>

  <p>Genç parmaklarını şaklattı. Hannah çantasından pasaportunu çıkartıp uzattı.</p>

  <p>«Hannah Winter. Yaş yirmi iki. İyi bir yaş.»</p>

  <p>Genç pasaportu geri verirken arkadaşı pis pis sırıttı.</p>

  <p>«Bir de oturma belgeni görelim bakalım.»</p>

  <p>Konuşmayan genç gözleriyle soyuyordu Hannah'ı. Kız oturma belgesini çıkartıp istemeye istemeye uzattı. Genç sevinçle güldü.</p>

  <p>«Şuna bak hele! Yahudi'ymiş.»</p>

  <p>Biraz daha yaklaştı kıza.</p>

  <p>«Yıldızın nerede, Yahudi? Yıldızını takmadan sokağa çıkmanın büyük bir suç olduğunu biliyorsun. Birşeyler yapmamız gerekecek şimdi.»</p>

  <p>Şimdi çok yaklaşmıştı Hannah'a, kızı arkadaki dar sokağa doğru gerilemek zorunda bırakıyordu. Birden bir arabanın kapısının çarpıldığı duyuldu. Mercedes'in arka tarafından çıkan bir adam hızla yanlarına koştu.</p>

  <p>«Yeter,» diye seslendi uzaktan.</p>

  <p>Orta boylu, siyah deri paltolu bir adamdı. Ağzının sol kenarından bir sigara sarkıyordu. Genç öfkeyle kaşlarını çattı.</p>

  <p>«Canını seviyorsan buradan uzak dur. Polislik iş bu.»</p>

  <p>«Öyle mi? Bayan Winter'siniz, değil mi? Adım Schellenberg. Arabamda otururken aranızda geçen konuşmaya kulak misafiri oldum. Bu adamlar sizi rahatsız mı ediyorlardı?»</p>

  <p>«Davud Yıldızını takmadan sokağa çıkmış bir Yahudi bu.»</p>

  <p>«Ve de yanlış duymadıysam bir Amerikan yurttaşı. Öyle değil mi, Fräulein?»</p>

  <p>Adamın gülümsemesinde, bir yanağındaki düello izinin de abarttığı acımasız bir çekicilik vardı. Hannah'ın midesi bilemediği bir nedenle kasılmıştı.</p>

  <p>«Evet.»</p>

  <p>Genç, Schellenberg'in koluna yapışıp adamı şiddetle sarstı.</p>

  <p>«Çek git buradan! Yoksa karışmam ha.»</p>

  <p>Schellenberg hiç de korkmuş görünmüyordu.</p>

  <p>«Ne kadar da kötü bir çocuksun öyle,» dedi.</p>

  <p>Sağ elini şöyle bir sallayınca Mercedes kadar kara üniformalı iki adam arabadan çıktılar. Kollarında yaldızlı iplikle <span class="t8">RESS</span> harfleri örülüydü: <span class="t8">Reichsführer der SS</span>. Himmler'in özel adamlarının arması.</p>

  <p>«Sanırım bir ders vermek gerekecek,» dedi Schellenberg. Kızı kolundan tuttu. «Fräulein.»</p>

  <p>İkisi birlikte arabaya doğru yürürlerken arkadan bir darbe sesi, acı dolu bir çığlık duyuldu, ancak Hannah dönüp bakmadı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">M</span></span>ercedes on beş dakika sonra Garden Room kulübünün önündeki kaldırıma yanaşıyordu. Kapıcı Hans bir an duraklayarak ilerledi, içerde oturanın kim olduğunu görünce şaşırdı. Kapıyı açtı, Schellenberg çıktı ve dönüp Hannah'ın çıkması için elini uzattı.</p>

  <p>«Demek burada çalışıyorsunuz?»</p>

  <p class="p17"><span class="t12">«Hannah Winter ve Connie Jones Üçlüsü.</span></p>

  <p class="p17"><span class="t12">New York Albany Kulübünden»</span></p>

  <p>yazılı posterin altındaki fotoğraflara baktı.</p>

  <p>«İlginç. Bir gece gelmeliyim.»</p>

  <p>«Çok iyi bildiğiniz gibi Yahudiyim,» dedi kız. «Fotoğrafta da gördüğünüz gibi Connie de zencidir. Üstün ırktan biri için ilginç olabileceğimizi hiç sanmıyorum.»</p>

  <p>«Bilemem. Sizi görmek için çok kimsenin geldiğini duydum.» Gülümsedi. «Girelim mi?»</p>

  <p>«Ben sahne kapısından girerim.»</p>

  <p>«Aksine ben de yalnız ön kapıdan.»</p>

  <p>Kızın koluna girdi ve birlikte Hans'ın açtığı kapıdan içeri girdiler.</p>

  <p>Amcası kulübün girişinde gardıroptaki kızla konuşuyordu. Beyaz saçlı, çelik çerçeveli gözlüklü, üzerindeki smokine rağmen düzensiz görünen iyi yüzlü bir adamdı.</p>

  <p>Yeğeni ile Schellenberg'i gördüğü anda yüzündeki gülümseme silindi. Yanlarına geldi.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah Winter 1918 Kasımında, tüm zamanların en korkunç savaşını sona erdiren ateşkes antlaşmasının imzalanmasından iki gün önce doğmuştu. Bir zamanlar Berlin Filarmoni Orkestrasında kemancı olan babası Simon 1920'de New York'a göçmüş ve 42. Sokakta kayınbabasıyla ortak bir lokanta açmıştı. İçki Yasağı yıllarında küçük lokanta çok başarılı bir gece kulübüne dönüşmüşse de Simon, Somme cephesinde aldığı göğüs yaralarının sonunda sağlığını yitirmiş olduğu için 1929 Temmuzunda ölmüştü.</p>

  <p>İçki Yasağının kalkmasından sonra kulüp yine lokantaya dönüşmüş ve karısının akıllı yönetimi altında kısa zamanda genişlemişti. Annesi Hannah'ı günün birinde iyi bir evlilik yapacak, çocuklar doğuracak, iyi şeylere sahip olacak bir kız olarak yetiştirmişti. Önemli bir nokta olmasaydı bunların hepsi olabilecekti. Hannah Winter'in olağanüstü güzellikte bir sesi vardı. Lisedeyken okul orkestrasında çalışmış ve bu yeteneğini orada keşfetmişti. Ondan sonra başka bir yaşam biçimini ciddi olarak düşünmemişti.</p>

  <p>On yedi yaşındayken Benny Goodman'la Hollywood'da şarkı söylemişti. Sonra da Artie Shaw ve Tommy Dorsey'le turnelere çıkmıştı. Ancak yanında bir üçlü olduğu takdirde kulüp ve kabarelerin kapalı dünyasında yeteneğinin doruk noktasına çıkabiliyordu. Babasının en küçük kardeşi Max Amca olmasaydı şu anda Hollywood'da Paramount Stüdyolarında Bing Crosby ile filim çeviriyor olacaktı. Max Amca yirmi beş yıldır Amerikan yurttaşı olmasına karşın 1937'de doğduğu kente dönüp bir gece kulübü açarak hepsini şaşkına çevirmişti.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah, yavrum bir şey mi oldu? Başın dertte mi?»</p>

  <p>«Öyleydi ama Bay Schellenberg'in yardımıyla iyiyim şimdi. Tanıştırayım, amcam Max Winter.»</p>

  <p>Schellenberg, «Herr Winter.» dedi dostça bir sesle, sonra Hannah'a döndü.</p>

  <p>Hannah o sıralarda yirmi iki yaşında, güzel bacakları olan ufak tefek bir kızdı. Çıkık elmacık kemikli yüzü güzelden çok çekiciydi, kara saçları moda olduğundan daha uzundu.</p>

  <p>Schellenberg kızın sağ elini bir süre avcu içinde tuttu.</p>

  <p>«Fräulein, sizi aydınlıkta gördükten sonra gösterinizi izlemeyi şimdi daha çok istiyorum. Ancak ne yazık ki, bu gece olamaz.»</p>

  <p>Kızın elini dudaklarına götürdü. Hannah içinde yine o karşı koyamadığı heyecanı duymuştu.</p>

  <p>«Herr Winter.»</p>

  <p>Schellenberg çıkınca Hannah amcasına döndü, adamın yüzü bembeyaz kesilmişti.</p>

  <p>«Max Amca, ne oldu?»</p>

  <p>«O adam... Nerede buldun onu? Kim olduğunu bilmiyor musun? Walter Schellenberg, <span class="t8">SS</span> Grup Amiri ve polis tümgenerali. Heydrich'in sağ kolu.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">K</span></span>apısı vurulup da amcası içeri girdiğinde Hannah makyaj yapıyordu. Max Amca bir iskemle çekip sevdiği purolardan birini yaktı, aynadan yeğeninin yüzüne baktı.</p>

  <p>«Neler oldu, anlat bakalım.»</p>

  <p>Hannah kısaca anlattı olanları, yüzünü bitirip giyinmek üzere paravanın arkasına geçti.</p>

  <p>«Kötü,» dedi amcası.</p>

  <p>«Sana durumu açıklamam yerinde olacak sanırım. Bugün Almanyalı tuvaletini başından geçirdi.</p>

  <p>«Bunları anlayamazsın <span class="t17">—</span><span class="t17">örgütleri içinde de kendi gizli servis bölümleri vard</span><span class="t17">ı</span><span class="t17">r—</span> <span class="t8">SD</span>. Himmler'in başta olmasına karşın bunun genel direktörü de Heydrich'tir.»</p>

  <p>«Peki ya Schellenberg?»</p>

  <p>«O karşı casusluk bölümü başkanıdır, ancak daha da önemlisi Heydrich'in tuttuğu bir insandır. Sağ koludur.»</p>

  <p>Hannah amcasını yanıtlamadan makyajını bozmamaya çalışarak siyah tuvaletini başından geçirdi.</p>

  <p>«Bunları anlayabiliyor musun?»</p>

  <p>«Pek sayılmaz.»</p>

  <p>Hannah paravanın arkasından çıkıp sırtındaki düğmeleri iliklemesi için arkasını amcasına döndü.</p>

  <p>«O kadar çok rütbe, o kadar çok ad var ki... İnsanın kafası karışıyor. Sonra üniformalar. İki kişiden biri üniformalı.»</p>

  <p>Max Winter yeğeninin elini tuttu. «Burası 42. Sokak, değildir, Hannah.»</p>

  <p>Hannah oturdu. «Öyleyse yurdumuza dönelim, Max Amca.»</p>

  <p>«Sen dönüyorsun. Her şey tamam... biletler falan alındı.»</p>

  <p>«Anlamıyorum.»</p>

  <p>«Connie ile çocuklar Pazartesi sabah trenle Paris'e hareket ediyorlar. Aynı gece yataklıyla Madrid'e gidecekler. Sen de.»</p>

  <p>«Ne zaman kararlaştırıldı bunlar?»</p>

  <p>«Bugün. Çocuklar Madrid'de bir hafta Flamenco Kulüp'te çalışacaklar. Bunu biliyordun.»</p>

  <p>«Ama benim orada angajmanım yok ki.»</p>

  <p>«Öyle, sen de oradan doğruca Lizbon'a gidersin. Oradan New York'a giden çok vapur var. Hatta Clipper'de bile bir yer bulabilirsin belki de!»</p>

  <p>«Peki ya sen?»</p>

  <p>«Benim burada işlerim var.»</p>

  <p>«Öyleyse ben de gitmiyorum.»</p>

  <p>«Gidiyorsun yavrum.»</p>

  <p>Hannah amcasının bu ses tonuyla konuştuğunu hiç duymamıştı. Adam kızın elini okşadı, ayağa kalktı.</p>

  <p>«Bu akşam çok kalabalık var. Gideyim bakayım hazırlıklar tamam mı?»</p>

  <p>Adam kapıya vardığı sırada Hannah arkasından seslendi.</p>

  <p>«Max Amca, bir işe falan mı karıştın yoksa?»</p>

  <p>Adam gülümsedi.</p>

  <p>«Daha sonra görüşürüz. Onlara gücünü göster, yavrucuğum.»</p>

  <p>Hannah bir süre hiç kıpırdamadan şaşkın şaşkın baktı kapalı kapıya. Az sonra Connie Jones başını içeri uzattı.</p>

  <p>«Hazır mısın?»</p>

  <p>«Hazırım.» Hannah gülümsedi.</p>

  <p>Connie kırk beş yaşlarında iri yarı, aklanmaya yüz tutmuş saçları olan bir zenciydi. New Orleans'da doğup büyümüştü, bir tek nota bile bilmez ama yedi yaşından beri insanın düşlerine girecek kadar güzel piyano çalardı.</p>

  <p>«Sıkıntılısın,» diyen adam makyaj masasının kenarına ilişti.</p>

  <p>«Max Amca Pazartesi günü sizinle birlikte gitmem gerektiğini söyledi.»</p>

  <p>«Öyle. On iki saat sonra Paris'teyiz, sonra da gece ekspresiyle Austerlitz İstasyonundan Madrid'e gidiyoruz. Bu kentten kurtulacağıma seviniyorum doğrusu.»</p>

  <p>Connie bir sigara yaktı, «Amcan için endişeleniyorsun, değil mi?»</p>

  <p>«Gelmeyeceğini söylüyor Connie, ama burada da kalırsa... »</p>

  <p>«Kızım senin Max amcan ne yaptığını bilen bir insan. Senin yerinde olsam onun işine karışmazdım.»</p>

  <p>Kızın elini tuttu.</p>

  <p>«Bu gece gösterimiz var, bu kadar üzülmek doğru değil. Yürü haydi!»</p>

  <p>Hannah derin bir soluk aldı, kalktı ve adamın ardından yürüdü. Birden kulüpten gelen gürültüleri duymuştu. Konuşan insanlar, kahkahalar, garsonların koşuşmaları. Üzerinde etkisini hemen gösteren bir elektrik vardı bu gürültüde. Diğer iki zenci küçük sahnenin kenarında bekliyorlardı. İkisi de Connie'den gençtiler. Billy Joe Hale bas, Harry Graf davul çalıyorlardı. Sigaralarını atıp Connie ile birlikte sahneye çıktılar.</p>

  <p>Hannah bekledi. Sahne iki ışıldakla aydınlandı, salonun arkasında bir yerden Max Amcanın sesi duyuldu:</p>

  <p><span class="t8">«Ve</span> <span class="t8">ş</span><span class="t8">imdi de sizlere New York'tan ünlü Hannah Winter'i sunmakla k</span><span class="t8">ı</span><span class="t8">vanç duyar</span><span class="t8">ı</span><span class="t8">z!»</span></p>

  <p>Connie ile orkestrası hızlı tempoda <span class="t17">'ST. Louis Blues'</span> parçasına başladılar. Hannah alkışlar arasında sahneye çıkıp şarkısına başladı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">İ</span></span>şte Hannah o yüzden buradaydı. Amcasını artık Almanya'dan kaçma zamanının geldiğine inandıracaktı. Ancak olaylar kendisini aşan bir hızla gelişmişti. Sahte savaş sona ermiş, Naziler İngiltere'yi istilâ etmek üzere hazır bekliyorlardı ve önlerinde kendilerini durduracak hiç bir şey yoktu.</p>

  <p>Nazi partisi üyelerinin çoğunluğunun aksine Reinhard Heydrich iyi bir aileden gelmekteydi. Donanmadan ayrıldıktan sonra <span class="t8">SS</span> örgütüne girmiş ve kısa sürede Himmler tarafından yardımcı olarak seçilmişti. Reich Güvenlik Bürosu başına getirilmesinin nedenleri arasında liderlik ve üstün zekâsının yanısıra insanlık duygusundan yoksun olması da önemli etken olmuştu. Schellenberg Prinz Albrecht caddesindeki büroya girdiğinde Hitler'le az önce Şansölyelik binasında yemek yemiş olan Heydrich üzerinde tören üniformasıyla masa başında oturuyordu.</p>

  <p>«Geldin demek Walter, dedi.</p>

  <p>«O Winter adındaki kıza şövalye rolü oynuyormuşsun, diye duydum.»</p>

  <p>«Bilmediğin şey var mı senin?»</p>

  <p>«Walter, insan bu kötü dünyada ancak her şeyi ve her olayı bilirse yaşayabilir.»</p>

  <p>«Bundan da benim emrimde çalışan insanların raporlarını önce sana verdikleri sonucunu çıkarabiliriz.»</p>

  <p>«Elbette.» Heydrich gülümsedi.</p>

  <p>«Bana kızdan söz et, Walter. Ne kadar zamandır gözaltında tutuluyor?»</p>

  <p>«Geldiğinden beri. İki ay oldu.»</p>

  <p>«Bu akşamki oyununu gerçekten yuttu mu?»</p>

  <p>«Sanırım.»</p>

  <p>«Bununla ne elde etmeyi umuyorsun? Bilgi mi, yatağına giriş olanağı mı?»</p>

  <p>«Amcasının peşinde olduğumu unutma,» dedi Schellenberg. «Adamın Amerikan yurttaşı olması işleri bozuyor.»</p>

  <p>«İyi ama Alman olarak doğmuştu. Dosyasını gördüm. Führer Reich yurttaşlarının milliyetlerini değiştirme hakları olmadığını çok kez yinelemiştir.»</p>

  <p>«Ne var ki, Amerikalıların bu noktadaki görüşleri çok değişik. Ve şu anda Washington'u düşman etmek işimize gelmez.»</p>

  <p>«Eee... bu Winter işinde bir ilerleme kaydedebildik mi?»</p>

  <p>«Pek sayılmaz. Dosyasından bileceğin gibi Berlin Üniversitesinde okumuş ve o zamanlar Komünist Parti üyesiymiş. Ben onun Sovyet ajanı olduğuna inanıyorum. Sosyalistlerin yeraltı örgütüyle ve büyük bir olasılıkla Reich'dan yasadışı olarak Yahudi kaçırma işlerine de bulaşmıştır.»</p>

  <p>«Şu halde ne bekliyoruz? Hemen tutuklasana.»</p>

  <p>«Şimdi olmaz. Biraz daha beklersek yalnız Winter'i değil, tüm örgütünü ele geçirebiliriz. Yirmi dört saat gözaltında tutuluyor.»</p>

  <p>Heydrich bir an kaşlarını çattı, sonra başını eğdi.</p>

  <p>«Pekâlâ, Walter. Sana bir hafta daha tanıyorum. Sonra... »</p>

  <p>Ayağa kalktı. «Şimdi ne yapacaksın?»</p>

  <p>Schellenberg başına gelecekleri biliyordu. «Eve, yatmaya gidiyorum.»</p>

  <p>«Saçmalama.» Heydrich sırıttı.</p>

  <p>«Çok erken daha. Bir iki gece kulübü dolaşırız. Ben üstümü değiştirirken sen bir içki hazırla kendine.»</p>

  <p>Heydrich çıkınca Schellenberg göğüs geçirerek kendine bir viski doldurdu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">1</span></span>910 yılında Saarbrücken'de bir piyano yapımcısının oğlu olarak dünyaya gelmişti. Zeki ve dil yeteneği olan bir gençti. On dokuz yaşında Bonn Üniversitesine tıp öğrenimi yapmak için girmiş ama iki yıl sonra hukuk dalını seçmişti.</p>

  <p>Yetenekli ama beş parasız bir insan olarak 1933'te Nazi Partisinin vadettiği fırsatları görmüş, profesörlerinden birinin önerisiyle <span class="t8">SS</span> örgütüne girmişti. Dil yeteneği Heydrich'in ilgisini daha ilk başlarda çekmişti, Heydrich daha sonra hızla yükseldiği sıralarda onu da hemen <span class="t8">SD</span>'ye almıştı.</p>

  <p>Başarılı haberalma operasyonları Schellenberg'in yerini sağlamlaştırmasını kolaylaştırmıştı. 1939'da direnişçi kimliğiyle Hollanda'da Vanlo'da üç İngiliz haberalma ajanının güvenini kazanmış ve <span class="t8">SS</span> askerlerinin ajanları tarafsız bir ülkede kaçırmalarını sağlamıştı. Bu başarısından sonra <span class="t8">SS</span> grup amiri ve polis tümgeneralliğine getirilmiş ve madalyalarını göğsüne Führer'in kendisi takmıştı. Schellenberg henüz otuz yaşındaydı.</p>

  <p>Hiç kuşkusuz onun da düşmanları vardı, ancak Heydrich ile karısı kendisini çok sevdiklerinden Berlin'in en seçkin çevrelerine girebiliyordu. Ama bunun da bir bedeli vardı. Cinsel açlığı hiç tükenmeyen Heydrich'le Kurfurstendamm'da ve Alexander-Platz'ın gece kulüplerini ve kabarelerini dolaşmak bunun içindeydi. İşin en garip yanı da Walter Schellenberg'in Nazi olmamasıydı. Heydrich Himmler ve hatta Führer haberalma konusundaki yargılarına tam bir güven duyarlardı. Ancak kafasının içinde kendisi hep herkesten ayrı bir seyirci gibi durur ve çoğunlukla onlardan olduğu kadar kendi kendinden de nefret ederdi. Alay edercesine kadehini ıslak camdaki aksine kaldırdı.</p>

  <p class="p13"><span class="t9">p</span></p>
</body>
</html>
