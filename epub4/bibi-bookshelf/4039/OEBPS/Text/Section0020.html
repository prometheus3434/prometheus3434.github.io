<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>SON SÖZ</title>
</head>

<body>
  <h1>SON SÖZ</h1>

  <p style="text-align: justify;text-indent:0em;"><span class="dropcap"><span class="t11">H</span></span>annah bir ay sonra Connie Jones ve orkestrasıyla Amerika'ya döndü.</p>

  <p>Joe Jackson Ekim ayına kadar Lizbon'da kaldı, ancak sonunda İngiltere Savaşına dayanamayıp kulübünü sattı, bir Portekiz gemisiyle İngiltere'ye geçip Hava Kuvvetlerine katıldı. 1942 Nisanında üç madalyalı bir filo komutanıydı. En son 5 Nisanda Manş üzerinde iki ME-109 kovalarken görüldü. Adı kayıplar listesine yazıldı. Belki de ilk kez güneş tarafını kollamayı unutmuştu.</p>

  <p>Hannah ise bir süre Amerika'da askeri sahnelerde çalıştıktan sonra 1944 başında İngiltere'ye Amerikan Kuvvetlerinde konserler vermek için döndü. O yılın ilkbaharında Luftwaffe Londra'ya akınlarını tazeledi ve Hannah Winter çalıştığı bir kulüp tam isabet alınca kırk iki kişiyle birlikte öldü.</p>

  <p>Heydrich 1942'de Prag'da bir grup Çek ajanı tarafından öldürüldü. Naziler buna misilleme olarak Lidice köyünü yok ettiler ve köyün bütün yetişkinlerini öldürdüler.</p>

  <p>Savaştan sonra İngilizler tarafından yakalanan Himmler kimliği ortaya çıkınca zehir içerek intihar etti.</p>

  <p>Walter Schellenberg 1944'te Birleşik Gizli Servis'in başına getirildi. Oyununu sonuna kadar oynayıp, savaşın sonunda sağ kalmayı başarabildi. 1945'te Landsberg'de tutuklandı, çeşitli savaş suçları yargılamalarında tanıklık etti ve kendisi de <span class="t8">SS</span> subayı olduğu gerekçesiyle yargılandı. Onun gibi bir geçmişe sahip bir subay lehine pek çok tanık çıktığı için altı yıla mahkum olmasına karşın iki yıllık bir cezadan sonra 1951'de hapisten çıktı, Kırk iki yaşında kanserden öldü ve Turin'deki kamu mezarlığına gömüldü.</p>

  <p>Önceleri Bahama Adaları Genel Valisi, sonradan da Bermuda Genel Valisi olan ve savaş alanından uzakta tutulan Windsor Dükü zaten katkısını sunmuştu. Onunki belki de tüm savaşın en önemli katkısıydı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">İ</span></span>ngiltere Savaşının en kızgın gününde 15 Eylül 1940'ta Hava Mareşali Keith Park, Winston Churchill'i Uxbridge'deki harekât odasında ziyaret etmişti. Luftwaffe'nin gönderdiği akıl almaz sayıdaki uçak karşısında İngiltere Hava Kuvvetleri artık kopma noktasına varmış bulunuyordu. Başbakan elde ne kadar yedek kaldığını sordu.</p>

  <p>«Hiç kalmadı, efendim. Hepsi havada şu anda.»</p>

  <p>«Dayanın,» dedi Başbakan. «İki gün daha dayanırsanız, bu iş bitecek artık.»</p>

  <p>Park şaşkın şaşkın baktı Başbakana.</p>

  <p>«Bundan nasıl emin olabilirsiniz, Sayın Başbakanım? Haberiniz güvenilir bir kaynaktan mı?»</p>

  <p>Winston Churchill gülümsedi.</p>

  <p>«En güvenilir bir kaynaktan hem de!»</p>

  <p class="p26"><span class="t37">3</span> <span class="t10">&nbsp;&nbsp;S O N&nbsp;&nbsp;</span> <span class="t37">3</span></p>

  <p>&nbsp;</p>

  <p>&nbsp;</p>
</body>
</html>
