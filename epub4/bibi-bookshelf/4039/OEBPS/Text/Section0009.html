<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 5</title>
</head>

<body>
  <h1>Bölüm 5</h1>

  <p style="text-align: justify;text-indent:0em;"><span class="dropcap"><span class="t11">E</span></span>rtesi sabah saat onda Heydrich masasının başında çalışıyor, mektupları okuyor, yanıtlarını Frau Huber'e dikte ettiriyordu. Birden kapı vurulup içeri kolunun altında iki dosyayla Schellenberg girdi. Heydrich'in gözlerinin altı gece hiç uyumamış gibi morarmıştı, yüzünün solukluğu üzerindeki kapkara tören üniformasıyla biraz daha ortaya çıkmıştı.</p>

  <p>«Saat onbirde Führer'in şansölyelikteki haftalık toplantısına katılacağım,» dedi. «Önümde bir de şu işler var, seninki biraz bekleyemez mi?»</p>

  <p>«Sanmam. Öncelik Bir, yani bir kopyası şu anda Reichsführer'e gitmekte.»</p>

  <p>Heydrich kaşlarını çattı.</p>

  <p>«Anlat bakalım.»</p>

  <p>«Winter işi. Bildiğiniz gibi bir foto ekibi bir süredir kulüp çevresinde bulunuyor. Dün gece yeni bir yüz ortaya çıktı.»</p>

  <p>Masanın üstüne İrene Neumann'ın Garden Kulüp'ten çıktığını ve sokak boyunca yürüyüşünü gösteren bir dizi fotoğraf yayıldı. Kamyonetin yanından geçerken çekilen resmi gerçekten çok netti.</p>

  <p>«Tanıdığımız biri mi? Dosyada bu konuda bir şey var mı?»</p>

  <p>«Korkarım ki var. Fotoğrafhanede çalışan Schultz'un yüz konusunda ansiklopedik bir belleğe sahip olduğunu bilirsiniz. Kadını görür görmez tanıdı. Bu işten hiç hoşlanmayacaksınız.»</p>

  <p>«En kötüsünü söyle.»</p>

  <p>«Kayıt Merkezinde çalışıyor.»</p>

  <p>Heydrich şaşkınlıkla baktı karşısındaki adamın yüzüne.</p>

  <p>«Yani burada mı demek istiyorsun?»</p>

  <p>«Ne yazık ki öyle. İşte dosyası.»</p>

  <p>Schellenberg dosyayı açıp masanın üzerine bıraktı. İç kapağında İrene Neumann'ın fotoğrafı vardı. Schellenberg odaya girdiğinde masanın yanında Heydrich'in notlarını yazan İlse Huber de olduğu yerden resimleri görebiliyordu.</p>

  <p>«Sayın Obergruppenführer, bağışlayın ama ben bu kadını tanıyorum,» dedi.</p>

  <p>«Yalnız Kayıt Merkezinde çalışmıyor, daha dün geçici görevle fotokopi odasına verilmişti.»</p>

  <p>«Emin misin?»</p>

  <p>«Evet. General Schellenberg ve Bakan von Ribbentrop arasındaki görüşmenin raporunun üç kopya olarak çıkartmak için gitmiştim oraya. Kendisini tanımadığım için kim olduğunu sordum.»</p>

  <p>Odaya bir anlık bir sessizlik çökmüştü. Schellenberg.</p>

  <p>«İlse, kız o kopyaları çıkartırken yanında mıydın?» diye sordu.</p>

  <p>«Elbette. Özel belgeler için izlenen yol budur. Bunu bilirsiniz, Sayın General.»</p>

  <p>Ancak birden anımsayınca yüzü birden çöküvermişti.</p>

  <p>«Gerçeği söyle!» dedi Heydrich.</p>

  <p>«Telefon çalınca içeri gitmiştim,» diye fısıldadı kadın.</p>

  <p>«Kadın fotokopileri odama getirip masamın üstüne bırakmıştı.»</p>

  <p>Heydrich masaya bir yumruk indirdi.</p>

  <p>«Defol! Sonun geldi, anladın mı? Defol, çekil git gözüm görmesin seni!»</p>

  <p>Kadın ağlayarak çıktı odadan. Kapı kapanınca Heydrich.</p>

  <p>«Demek ki Neumann Windsor raporundan bir kopya daha çıkartmış olabilir,» dedi. «Kesinlikle de çıkartmıştır.»</p>

  <p>«O Yahudi Winter'in sonu geldi öyleyse. Yeğeninin de.»</p>

  <p>«Bilemem.»</p>

  <p>Schellenberg düşünmeden, refleks bir hareketle konuşmuştu.</p>

  <p>«Kızla amcasının işleri arasında bir ilişki olmayabilir. Olması için neden de yok zaten. Onu sürekli olarak göz altında tutturdum, ama...»</p>

  <p>«Öyle mi? Ama ne yazık ki senin düşünceni paylaşmıyorum.»</p>

  <p>Heydrich, İrene Neumann dosyasını okuyunca gördüklerine inanmayan bir biçimde başını salladı.</p>

  <p>«Tertemiz. Şu geçmişe bak. Topçu subayı olan babası 1916'da Somme'da ölmüş. Birinci Sınıf Demir Haç nişanı. Amcası ise Richthofen'in yanında avcı pilotu. 1917'de Mavi Max nişanını almış.»</p>

  <p>«Ve savaştan sonra veremden ölmüş. Kadın kırk yaşında. Katolik. Annesi ile oturuyor.»</p>

  <p>«Böyle bir geçmişe sahip bir kişi hakkında yapılacak her türlü güvenlik araştırması da yapılmış,» dedi Heydrich.</p>

  <p>«Hiç bir şey anlamadım bu işten.»</p>

  <p>Dâhili telefon çaldı. Heydrich, «Pekâlâ Sayın Reichsführer,» dedi.</p>

  <p>Göğüs geçirerek kapattı telefonu.</p>

  <p>«İkimizi de istiyor... hemen şimdi. Kadının dosyasını da.»</p>

  <p>Schellenberg'le Heydrich masasının önünde müdürün kararını bekleyen öğrenciler gibi dururlarken Himmler, İrene Neumann'ın dosyasını inceledi.</p>

  <p>Heydrich, «Hiç bir şey anlamadım, Sayın Reichsführer,» dedi.</p>

  <p>«Gördüğünüz gibi tam bir güvenlik araştırması yapılmış. Tertemiz bir geçmişi var.»</p>

  <p>«Hiç önemli değil bu. Babası ile amcasının vatanlarına böyle kahramanca hizmet etmiş olmaları kadının ayıbını daha da arttırır.» Dosyayı kapattı. «Güvenlik açısından temiz kâğıdı verilmesi de bu işi yapan subayın pek aklı başında olmadığını gösteriyor. Bunun kim olduğunu öğren, rütbesini elinden al ve derhal bir ceza birliğine gönder.»</p>

  <p>«Elbette, Sayın Reichsführer.»</p>

  <p>«Kadının geçmişindeki falso ilk bakışta göze çarpıyor. Dosyasına göre fransızca dilinde ilerlemek için 1921'de üniversiteden sonra Paris'e gitmiş. Sorbonne'un o dönemde nasıl bir Komünist yatağı olduğunu unuttunuz mu? O öğrenci olayları... »</p>

  <p>«Şimdi anlıyorum,» dedi Heydrich.</p>

  <p>«Elbette. Moskovalı yoldaşları onu buza yatırıp bekletmişlerdir.»</p>

  <p>«Bunu anlamak için falcı olmak gerekmezdi.»</p>

  <p>Himmler Schellenberg'e döndü.</p>

  <p>«Kadın inkâr edecek kuşkusuz, ancak Windsor raporunun bir kopyasını aldığını sanıyor musun?»</p>

  <p>«Mantık beni bunu düşünmeye zorluyor, Sayın Reichsführer.»</p>

  <p>«Açıkla.»</p>

  <p>«Aylardır Garden Room'u göz altında bulunduruyoruz. Kadının düne kadar oraya hiç gelmemiş olması akla yatkın geliyor. Onun gibi önemli bir yerde bulunan bir ajan çok dikkatli kullanılmalıdır. Dün akşam birdenbire ortaya çıkmanın çok acil bir nedeni olmalı.»</p>

  <p>«Ben de bu kanıdayım,» dedi Himmler.</p>

  <p>«Winter artık tutuklanabilir. Yeğeni de.»</p>

  <p>Schellenberg yine düşünmeden konuştu.</p>

  <p>«Sayın Reichsführer kendi kişisel deneyimlerime dayanarak şunu belirtmek isterim ki, genç kadının bu işte masum olduğuna inanıyorum. Ayrıca Amerikan yurttaşı olmasının getirdiği güçlükler de var.»</p>

  <p>«Ama benim bildiğim kadarıyla o da Winter gibi Almanya'da doğmuştu.»</p>

  <p>«Öyle ama...»</p>

  <p>«Bu da kendilerini Alman yurttaşları yapar Schellenberg. Führer bu konuda çok açık konuşmuştu.»</p>

  <p>Himmler bir süre konuşmadan dosyaya bakarken odada sessizlik oldu. Sonunda başını kaldırdı.</p>

  <p>«Sen biraz dışarda bekle, ben Obergruppenführer Heydrich'le özel olarak konuşmak istiyorum.»</p>

  <p>Schellenberg dışarı çıktı. Kapı arkasından kapanınca Himmler.</p>

  <p>«Anladığım kadarıyla bu kıza tutulmuş, öyle mi?» diye sordu.</p>

  <p>«Sayın Reichsführer, Walter Schellenberg emrim altındaki en yetenekli subaydır.»</p>

  <p>«Ben senden referans istemedim. Senin düşüncene göre kıza tutulup tutulmadığını sordum.»</p>

  <p>«Ne yazık ki buna olumlu bir yanıt vermek zorundayım, efendim.»</p>

  <p>«Ben bu işlerin kokusunu uzaktan alırım. Şu halde bu işle kesinlikle uğraşmayacak bundan sonra. Reinhard, bu işi senin üstüne almanı öneriyorum.»</p>

  <p>«Benim için bir zevk olacaktır, Sayın Reichsführer.»</p>

  <p>Heydrich duraksadı. Doğası gereği soğuk ve önyargılı olmasına, en belirgin niteliğinin tam bir insanlık düşmanlığı olmasına karşın Schellenberg'in gözünde diğer insanlardan ayrı bir yeri vardı. Sıkıcı ama gerçekti bu.</p>

  <p>«Sayın Reichsführer, umarım bu durum Schellenberg'e olan tutumunuzun değişmesine yol açmaz. İnanın bana, sadakati tamdır, Reich'a büyük hizmetler görmüştür.»</p>

  <p>«Hiç kuşkusuz.» Himmler arkasına yaslandı.</p>

  <p>«General Schellenberg bütün iyi niteliklere sahip bir insandır. Parlak bir zekâ, kahraman bir asker, kültürlü, kurnaz bir insan. Ayrıca insancıl. Karşı casusluk alanında Avrupa'nın en üstün zekâlarından. Aynı zamanda romantik budalanın da biridir.»</p>

  <p>«Ama sicili tertemiz. İyi bir Parti üyesi.»</p>

  <p>«Bunun hiç bir anlamı olmayabilir. Herkes bu kadar oyun oynayabilir. Doğrusunu İstersen Nasyonal Sosyalizme olan bağlılığından biraz kuşkuluyum.» Elini kaldırdı.</p>

  <p>«Merak etme, Reinhard. Feda edilmeyecek kadar iyi bir insandır şimdilik. Haydi çağır gelsin.»</p>

  <p>Schellenberg bir dakika sonra yine masanın önündeydi.</p>

  <p>«Yarın İspanya'ya gitmene karar verdim,» dedi Himmler.</p>

  <p>«Bu koşullar altında Winter işi konusundaki tüm bilgileri Obergruppenführer Heydrich'e teslim edeceksin.»</p>

  <p>«Başüstüne, Sayın Reichsführer.»</p>

  <p>«Çok iyi. Gidebilirsin.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg odasına dönünce pencere önünde bir sigara yakıp öfkesini yenmeye çalıştı. Ancak ne olursa olsun, gerçek artık Hannah Winter için parmağını bile oynatamayacağı idi. Arkasına dönünce masasının üstünde bir kutu gördü. İçinde istediği Mauser tabanca ile mermiler vardı. Bir de imzalaması gereken istek fişi. Şarjörü tabancaya takarken Heydrich içeri girdi. Mauser'i görünce eşikte durakladı.</p>

  <p>«Onu benim üzerimde denemek istersin her halde.»</p>

  <p>«Kız temiz,» dedi Schellenberg. «Buna eminim.»</p>

  <p>«Öyleyse endişe etmesine gerek yok. Sana ne büyük bir iyilik yaptığımı görmüyor musun? Kızı apartmanının kapısında bıraktığını duyduğumda ikimizin de başımızın belâya girdiğini anlamıştım. Sabahın ilk saatlerinde yağmur altında sokaklarda dolaşmak. UFA şirketinin birbiri ardından çıkardığı o saçma filmlerde olduğu gibi. Ne yapmaya çalışıyordun? İntihar etmek mi istedin yoksa?»</p>

  <p>Schellenberg tabancayı kutusuna koydu.</p>

  <p>«Peki peki. Şimdi ne olacak?»</p>

  <p>«Yarın özel uçakla İspanya'ya gideceksin. Paris, San Sebastian, Madrid. Her şey hazır. <span class="t8">GESTAPO</span> koruyucuların da bugün belirlenecek.»</p>

  <p>«Teşekkürler.»</p>

  <p>«Şimdi İrene Neumann'ın sorgusunu yapmam gerek. Lütfen karışma, Walter. Bana söz ver.»</p>

  <p>Yalvarır gibiydi sesi.</p>

  <p>«Bir kerelik sana söylenenleri yapsan büyük bir gelişme göstermiş olacaksın.»</p>

  <p>Ýrene Neumann ellerini kucağında bitiştirmiş, ifadesiz bir yüzle Heydrich'in masasının karşısında oturuyordu. Kapıda iki <span class="t8">SS</span> nöbetçisi vardı.</p>

  <p>Kadın korkmuyordu. Ansızın tutuklanmasının yarattığı şok üzerinde uyuşturucu bir etki yarattığı için aslında pek bir şey anlıyor da değildi. Her an gelmesini beklediği andı bu.</p>

  <p>Heydrich içeri girdi. Masasının başına oturdu, kadını görmezlikten gelip dosyasını açıp okumaya başladı.</p>

  <p>«Eveet... Fräulein İrene Neuman'sınız, değil mi?»</p>

  <p>«Evet, Sayın Obergruppenführer.»</p>

  <p>«Neden burada bulunduğunuzu biliyor musunuz?»</p>

  <p>«Hiç bir fikrim yok, efendim. İşimde bir yanlışlık yapmışsam... »</p>

  <p>Heydrich fotoğrafları kadının önüne sürdü «Dün gece Garden Room'dan çıkan sizdiniz.»</p>

  <p>Kadının çelik iradesi bir an sarsılır gibi oldu, hissettikleri yüzüne yansıdı.</p>

  <p>«Evet, umutsuz olmakta haklısınız. Her şeyin sonu geldi artık. Bu kadar yıldır geleceğini korkuyla beklediğiniz gün.»</p>

  <p>Heydrich kalkıp pencerenin yanına gitti, sırtı kadına dönüktü.</p>

  <p>«Çaldığın Windsor raporu kopyasını Winter'e gösterdin. Onu ziyaretinin amacı buydu, bunu biliyoruz. Sen oradayken yeğeni de yanında mıydı?»</p>

  <p>«Söyleyecek hiç bir şeyim yok.»</p>

  <p>«Önemi yok. İkisi de yakında yanında olacaklar.»</p>

  <p>Kadın karşılık vermedi.</p>

  <p>Heydrich kadının yanına gelip hafifçe çenesini tuttu.</p>

  <p>«Fräulein, sonunda her şeyi bir bir anlatacaksın bana. Sana söz veriyorum.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah sabah alışverişten sonra berbere gidip saçlarını yaptırmıştı. Apartmanına döndüğünde kapıcı Max Amcasının telefon edip kendisini kulüpte beklediğini söyledi. Hannah kulübün gündüzleri kapalı olduğunu bildiği için çok şaşmıştı bu habere. Genellikle akşam altıya kadar kimseler olmazdı kulüpte. Sahne kapısı açıktı. İçeri girerken amcasının sesini duydu:</p>

  <p>«Sen misin, Hannah?» Adam odasından başını uzatıp baktı. «Kapıyı kapat ve kilitle.»</p>

  <p>Kız denileni yapıp amcasının ardından odaya girdi.</p>

  <p>«Beni neden çağırttın amca?»</p>

  <p>«Yolculuğun hakkında. Raporu ne yaptın?»</p>

  <p>Hannah bacağına vurdu. «Hâlâ çorabımın içinde. Evde bırakmak istemedim. Dün gece iki saatte ezberledim. Yok etmemi ister misin?»</p>

  <p>«İşte bunu pek bilemiyorum. Aslında yapılması gereken şey yek etmektir. Ama diğer yandan kanıt olmadan böyle bir hikâyeye inanmayabilirler. Biraz daha düşünmem gerek.»</p>

  <p>«Pasaportum sende mi?»</p>

  <p>«Evet.» Adam ceketinin iç cebinden pasaportu çıkardı.</p>

  <p>«İşte. Bir kontrol et bakalım.»</p>

  <p>«Ama bu bir Fransız pasaportu,» dedi Hannah. «Bir yanlışlık olmalı.»</p>

  <p>«İçine bir bak hele.»</p>

  <p>Hannah pasaportu açtı. Kendi resmi yapıştırılmıştı. Kimliğini belirten de yazılar da ikisi dışında aynıydı. Adı Rose Lenoir ve Paris'te doğmuş olarak gösteriliyordu. Yine şarkıcı olarak gösterilmişti.</p>

  <p>«Hiç bir şey anlamadım bundan.»</p>

  <p>«Senin için yaptırttım. Hannah Winter olarak İspanya ya da Portekiz'e girmekte güçlük çekersen kimliğini değiştirirsin. Konuşmalarını kısa tutarsan Fransızcan yeterlidir. Bu işlerde uzman olan bir dostum var. Gerçek bir sanat eseridir. Ne kadar çok mühür var, görüyor musun? Alman, Belçika, Fransız, İspanyol ve Portekiz. Kimi temiz ve okunaklı kimi de tarihi okunmaması için pis. Asıl pasaportunla frank ve pezo olarak bir miktar para da şu zarfın içinde. Ayrıca Lizbon'da Amerikan Express adına yazılı iki bin dolarlık bir de kredi mektubu var.»</p>

  <p>Adam sahte pasaportu zarfa koydu.</p>

  <p>«Her şeyi düşünmüşsün,» dedi Hannah.</p>

  <p>Sahne kapısı vuruldu o anda. Max Amca zarfı ceketinin cebine soktu, masanın çekmecesinden bir Walther otomatik tabanca çıkardı. Pencereden dışarı baktı sonra. Başında kasket, üstünde mavi tulum olan bir genç kapıda durmuş neşeyle ıslık çalıyordu. Elinde onarım ustalarının taşıdığı iri ve şişkin bir çanta vardı.</p>

  <p>Max tabancayı cebine sokup koridora çıktı. «Kim o?»</p>

  <p>«Herr Vogel siz misiniz?»</p>

  <p>Max zinciri çıkarmadan kapıyı araladı.</p>

  <p>«Musluk onarımcısıyım. Mannstein'dan geliyorum. İki numaralı mutfakta bir sızıntı varmış. Acele etmem söylenildi. Yerini bilmiyorum. Buraya daha önce gelmiş değilim. Herr Vogel bu sabah telefon etti.»</p>

  <p>Max zinciri çıkartıp adamı içeri aldı, «Soldaki birinci kapı büyük mutfaktır, onun içinden geçince karşında iki numaralısını bulacaksın.»</p>

  <p>«Pekâlâ,» Adamın parlak mavi gözleri vardı. Hannah'a bakıp küstahça göz kırptı ve mutfağa girdi.</p>

  <p>Max yeğeniyle odasına döndü. Sokakta bir araba gürültüsü, acı bir fren sesi ve ardından ayak sesleri duyuldu.</p>

  <p>«Tanrım!» Adam kızı omuzlarından tuttu.</p>

  <p>«Eğer bir şey olursa, birbirimizden ayrılırsak beni Rehden sokağındaki Hoffer Kardeşler taşçı firmasında bulabilirsin. Hayvanat bahçesinin yakınlarındadır. Şimdi arkamdan gel ve dediklerimi yap.»</p>

  <p>Koridora çıktıklarında mavi gözlü gencin de mutfaktan çıkmakta olduğunu gördüler. Elinde Erma makineli tüfeği vardı.</p>

  <p>«Pekâlâ babalık, şimdi şöyle ağır ağır duvara yaslan bakalım. Sakın bir saçmalık yapayım deme.»</p>

  <p>Kapı vuruldu o anda. Adam bir an kapıya bakınca Max Amca üstüne atladı. Delikanlı silahının dipçiğiyle yaşlı adamın kaburgalarına bir darbe indirdi, adam acı bir çığlık kopararak yere yuvarlandı. Genç adam sırtı Hannah'a dönük olarak yerde yatan adamın başucunda duruyordu.</p>

  <p>«Çok değerli olmasaydın bu yaptığın için senin kafanı kırardım,» dedi.</p>

  <p>Kapının yanındaki dosya dolabının üstünde ağır bir porselen lamba vardı. Hannah lambayı iki eliyle kavrayıp olanca gücüyle gencin kafasına indirdi. Genç dizüstü yuvarlandı.</p>

  <p>Kapı daha hızlı vuruluyordu şimdi. Amcası acıdan yüzünü buruşturarak kendisine bakarken Hannah, «Max Amca, ne yapacağız şimdi?» diye sordu.</p>

  <p>Adam güçlükle soluyordu.</p>

  <p>«Şarap mahzenine gitmeme yardım et ve o şeyi de yanına al.»</p>

  <p>Başıyla Erma'yı gösterdi. Hannah silâhı alıp yaşlı adamın kalkmasına yardım etti. Koridorun sonundaki mahzene inen merdivenin kapısını açarken sahne giriş kapısı menteşelerinden koptu ve içeri bir grup <span class="t8">SS</span> doldu. Hannah güdüsel olarak dönüp Erma'yı kaldırdı. Parmağı tetiğin üzerindeydi. Daha önce hiç silâh atmamıştı. Erma canlıydı sanki. Duvarlardan parçalar kopartıyor, kapı önündeki adamların dışarı kaçmalarını sağlıyordu. Hannah durmadan ateş ediyordu, Erma öyle sert geri tepiyordu ki tam o anda kapıyı açmış olan yaşlı adama çarptı Hannah. Adam dengesini yitirdi ve tahta merdivenlerden kayarak aşağıdaki mahzene düştü.</p>

  <p>Hannah Erma'yı bırakmıştı elinden. Dizüstü çökmüştü.</p>

  <p>«Max Amca! Bir şeyin yok ya!»</p>

  <p>Amcasının ayağa kalktığını gördü, «Çabuk ol!» diye seslendi adam.</p>

  <p>Hannah ayağa kalkmaya çalışırken bir el bileğinden kavradı. Arkasına dönünce mavi gözlü gencin emekleyerek kendisine yaklaşmakta olduğunu gördü. Sarı saçlarından kanlar akıyordu.</p>

  <p>«Yoo, öyle kolay kolay kaçamazsın,» diye söylenen adam kızın midesine bir yumruk indirdi. Arkasından koşan <span class="t8">SS</span>'ler koridoru doldurmuşlardı. Max'ın ayağa kalkıp arka mahzene geçmekten ve yürüyebildiğine şükretmekten başka yapacak şeyi yoktu.</p>

  <p>Kalın meşe kapıyı kapattı, iki çelik sürgüyü sürdü ve şarap şişeleri arasından geçti. Arkasında kapı kırılacakmış gibi yumruklanıyordu. Ancak çok geç kalmışlardı. Max bu durumu çok önceden görmüş ve ona göre hazırlanmıştı. Üçüncü mahzenin duvarına dayalı tahta bir dolabın içinde bir şapka, bir yağmurluk, iri bir fener ve sahte belgeler ve çeşitli ülke paralarıyla dolu bir çanta vardı.</p>

  <p>Max şapkayla yağmurluğu giydi, dolabı bir yana iterek arkasındaki deliği ortaya çıkardı, el fenerini ve çantayı aldı, delikten geçtikten sonra dolabı eski yerine çekti. Şimdi kulübün arkasındaki üç yıldır boş duran deponun altındaki mahzendeydi. Birkaç dakika sonra açtığı bir kapıdan yılların çöpüyle dolu olan avluya çıktı. Sokak kapısını açıp başını dışarı uzattı. Sokak bomboştu. Kapıyı arkasından kapatıp hızla uzaklaştı oradan.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>emen hemen aynı anlarda Estoril'den, Windsor Dük ve Düşesi İspanya'nın eski başbakanı ve diktatörünün oğlu olan Estella Marki'si Miguel Primo de Rivera'yı ağırlamaktaydılar. Marki özellikle onları görmek için arabayla Madrid'den gelmişti. Uşaklar havuz kenarındaki masadan öğle yemeği tabaklarını toplarlarken de Rivera saatine baktı.</p>

  <p>«İnsan iyi dostları arasındayken zamanın nasıl geçtiğini anlamıyor. Korkarım ki hemen kalkmak zorundayım. Bugün Madrid'e dönmeliyim. Yarın çok önemli bir randevum var.»</p>

  <p>«Ne kadar da yazık,» dedi Düşes.</p>

  <p>De Rivera gülümseyerek Dük'e döndü.</p>

  <p>«Gitmeden önce sizinle özel olarak birkaç dakika konuşabilir miydim acaba?»</p>

  <p>Dük şaşırmıştı, ama her zaman olduğu gibi saygıyla gülümsedi.</p>

  <p>«Elbette. Çok sürmez, hemen döneriz, Wallis.»</p>

  <p>Gerçekte ancak yarım saat sonra dönmüşlerdi ve Rivera ancak veda edecek, kadar zaman bulabilmişti. Yeniden gelmeye söz vererek arabasına binip gitti. Dük bir sigara yakıp terasın mermer korkuluğuna dayandı. Denize bakarken kaşları çatılmıştı, bir şeyler düşündüğü anlaşılıyordu.</p>

  <p>«Ne varmış?» diye sordu karısı.</p>

  <p>«Pek anlamadım. Çok garip bir şey. Madrid'deki resmi makamlardan öğrenmiş benim Bahama Adalarına atandığımı. Hatta bu konuda Franko ile bile görüşmüş.»</p>

  <p>«Neden ama, David?»</p>

  <p>«Wallis, beni gitmemem için kandırmaya çalıştı. İngiltere işlerinde hâlâ karar verici rolüm olabilirmiş. İspanya'ya gidip orada oturmamızın daha iyi olacağını söyledi. Resmen çağrı gibi bir şey yani.»</p>

  <p>«Bunu yeğler miydin?»</p>

  <p>«Çok karmaşık. Şu anda İspanyollar Nazi tarafından savaşa girmek eğiliminde değiller ama İngiltere'nin içinde bulunduğu güç durumdan yararlanarak Cebelitarık'ı isteyebilirler. Ben böyle bir oyunda piyon olmak istemem.»</p>

  <p>«De Rivera'ya güvenmiyorsun şu halde?»</p>

  <p>«Faşistlere olduğu kadar Madrid Falanjistlerine de güvenmem. Wallis, bu işte ilk bakışta görülenden daha çok şeyler varmış gibi geliyor. Hem de pek çok.»</p>

  <p>Dük kolunu karısının beline dolarken gözlerinin içi gülüyordu.</p>

  <p>«Ama yine de heyecanlı bir yanı var, bunu kabul etmek zorundayım.»</p>

  <p class="p13"><span class="t9">p</span></p>

  <p style="text-align: justify;text-indent:0em;"></p>
</body>
</html>
