<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p class="p14"><span class="t10">LİZBON 1940</span></p>

  <h1><a id="ncx33"></a>Bölüm 1</h1>

  <p style="text-align: justify;text-indent:0em;"><span class="dropcap"><span class="t11">Y</span></span>ağmur geceyarısından hemen sonra başlamıştı. Portekizli polis nöbetçi kulübesinden bir pelerin alıp hiç bir şey söylemeden genç kadının omuzlarını örttü. Hava da epey soğumuştu. Kadın ısınmak için ileri geri yürümeye başladı, arada bir durup uzaktan Lizbon ışıklarının parıldadığı Tagus nehri ağzına bakıyordu. Epey uzaktaydı; Berlin, Paris ya da Madrid kadar değil ama yine de uzaktaydı. Artık buraya gelmişti işte, Estoril'deki pembe sıvalı villanın önündeydi. Her şeyin sonu yaklaşmıştı, yaşamı boyunca olmadığı kadar yorgun hissediyordu kendini, artık her şeyin olup bitmesini istiyordu.</p>

  <p>Yeniden kapıdaki polisin yanına döndü. İngilizce olarak, «Daha ne kadar bekleyeceğim kuzum?» diye sordu. «Bir saattir buradayım.» Ama bunun saçma olduğunu biliyordu; adam kendini anlamıyordu ki.</p>

  <p>Tepeye çıkan bir araba gürültüsünün ardından mimozalar arasından far ışıkları göründü ve siyah bir Mercedes birkaç adım ötede durdu.</p>

  <p>Polise Portekizce bir şeyler söyledikten sonra kıza döndü. İngilizcesi kusursuzdu.</p>

  <p>«Bayan Winter'siniz, değil mi? Bayan Hannah Winter?»</p>

  <p>«Evet.»</p>

  <p>«Pasaportunuzu görebilir miyim?»</p>

  <p>Kız elleri soğuktan titreyerek pasaportunu çıkartırken pelerin omuzlarından kaymıştı. Adam pelerini saygıyla düzeltip pasaportu aldı.</p>

  <p>«Amerikan yurttaşısınız demek.»</p>

  <p>«Lütfen.» Kız elini adamın koluna dayadı. «Dük'ü görmem gerek. Çok önemli ve acil bir durum.»</p>

  <p>Adam bir an sakin sakin baktı kızın yüzüne, sonra polise dönüp başıyla işaret etti. Polis kapıyı açtı. Araba ilerlemeye başladı. Adam kızın girmesi için kapıyı açtı. Arkasından kendi de girdi içeri. Mercedes büyük bir güçle ileri atıldı, sürücü direksiyonu çevirdi, sert bir U dönüşü yaptılar ve Lizbon'a doğru yol almaya başladılar.</p>

  <p>Kız sarsıntıdan bir köşeye savrulmuştu. Adam tavandaki ışığı yakıp sertçe kızı kendine doğru çekti. Elinde hâlâ pasaport vardı.</p>

  <p>«Amerikan yurttaşı Hannah Winter, ha? Hiç sanmıyorum!»</p>

  <p>Pasaportu ikiye yırtıp bir kenara fırlattı.</p>

  <p>«Bana kalırsa bu daha gerçekçi bir yaklaşım olur.»</p>

  <p>Kızın eline tutuşturduğu bir Alman pasaportuydu. Kız dehşetle açtı pasaportu. Birden kendi fotoğrafıyla yüzyüze gelmişti.</p>

  <p>«Fräulein Hannah Winter,» dedi adam. «1918 yılının 9 Kasımında Berlin'de doğmuş. Bunu inkâr mı ediyorsun?»</p>

  <p>Kız pasaportu kapatıp adama uzattı. Kapıldığı paniği güçlükle önlüyordu.</p>

  <p>«Adım Hannah Winter, ama Amerikan yurttaşıyım. Amerikan elçiliği bunu onaylayacaktır.»</p>

  <p>«Reich yurttaşlarının akıllarına estiği gibi milliyetlerini değiştirmeleri hakkına sahip olduklarını kabul etmez. Alman olarak doğmuştun. Alman olarak öleceğini kesinlikle söyleyebilirim.»</p>

  <p>Bomboş sokaklardan hızla kente girip nehire doğru ilerliyorlardı.</p>

  <p>«Lizbon ilginç bir kent,» dedi adam.</p>

  <p>«Yabancı bir elçiliğe girmek için Portekiz polis noktasından geçmek gerekir. İngiliz ya da Amerikan elçiliklerinden birine girmeye çalışmış olsaydın yine yakalardık seni.»</p>

  <p>«Hiç bir şey anlamıyorum,» dedi kız. «Kapıdaki adama içeri girmek istediğimi söylediğimde merkeze sorması gerektiğini söyledi.»</p>

  <p>«Çok basit. Portekiz polisi cinayet suçu dolayısıyla Hannah Winters'in sınırdışı edilmesi istemini kabul etti. Hatta üç cinayetin sanığı olarak. Ve konuyu bir an önce bir sonuca kavuşturmaya da hazır olduklarını bildirdiler.»</p>

  <p>«Ama siz... siz polis değilsiniz ki.»</p>

  <p>«Yoo, polis olmasına polisiz. Portekizlilerin anladığı anlamda değil kuşkusuz, daha ilginç türden bir polis.»</p>

  <p>Adam şimdi almanca konuşuyordu.</p>

  <p>«<span class="t8">GESTAPO</span> Berlin bürosundan Sturmbannführer Kleiber'im ben. Arkadaşım da, Sturmscharführer Gunter Sindermann,»</p>

  <p>Bir karabasan görüyordu sanki ama yine de öylesine bitkindi ki hiç bir şeyin önemi kalmamıştı artık.</p>

  <p>«Şimdi ne olacak?» diye sordu ilgisiz bir sesle.</p>

  <p>Kleiber ışığı söndürdü.</p>

  <p>«Seni evine götüreceğiz. Berlin'e. Merak etme, kötü davranmayacağız.»</p>

  <p>Adamın eli kızın dizinde, ipek çorabının üstlerine doğru kayıyordu. Yaptığı en büyük yanlışlık da bu oldu; adamın bu davranışına duyduğu tiksinti kızın kendini toparlamasına yetmişti. Adamın eli daha yukarlara kayarken soluğunu tutarak kapının kolunu araştırdı. Mercedes o anda bir su arabasına yol vermek için yavaşlamıştı. Kız çılanca gücüyle Kleiber'i itti, kapıyı açtı ve kendini dışarı fırlattı. Dengesini yitirdi, iki takla attı yol kenarında. Sarsıntının etkisiyle doğrulduğunda duvara yaslanmak zorunda kaldı. Mercedes sokağın ilersinde durmuş, geri geri gelmeye başlamıştı.</p>

  <p>Kızın ayakkabılarından biri ayağından uçup gitmişti ama şu anda elinden bir şey gelmezdi. Ayağını bir sallayışta ötekini de atarak en yakın sokağa dalıp koşmaya başladı.</p>

  <p>Birkaç dakika sonra rıhtıma çıkmıştı. Hâlâ sağanak halinde yağmur yağıyordu, Tagus nehrinden karaya doğru yoğun bir sis yaklaşmaktaydı, sokak lambaları ise çok azdı. Çevrede ne dükkân vardı ne de ev. Her yanda gecenin karanlığına yükselen depo binaları göze çarpıyordu.</p>

  <p>Sis kendisini sararken kız yeryüzündeki tek insan olduğunu düşündü bir an, ama sonra arkasındaki bir sokağın duvarlarında yankılanan ayak seslerini duydu. Yine koşmaya başladı. Çoraplı ayaklarından ses çıkmıyordu, ama üşüyordu, çok üşüyordu. Birden karşı kaldırımda sisin ortasında loş bir ışık gördü. Kırmızı neon harflerle</p>

  <p class="p17"><span class="t12">Joe Jackson'un Yeri</span></p>

  <p>ve altında da</p>

  <p class="p17"><span class="t12">Amerikan Bar</span></p>

  <p>yazıyordu.</p>

  <p>Kız umutlanarak o yana koştu. Ancak içerde ışık yoktu, cam kapılar kilitliydi. Çaresiz bir öfkeyle vurdu kapıya. Binanın yanında bir iskele ve üzerinde Sertine yazılı bir kapı daha vardı, içerde bir ışık yanıyordu. Kız o kapıyı yumruklamaya başladığı sırada Kleiber sol elinde bir Luger tabanca olduğu halde köşeyi döndü.</p>

  <p>«Şimdi sana gününü gösteririm, seni Yahudi piçi!» diye mırıldandı adam.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson siyah, dalgalı saçlı, yeşil gözlü ve hep alay ediyormuş gibi ağzının kenarı hafifçe kalkık bir adamdı. Yaşamı umduğundan daha kötü bulmuş bir insanın yorgun ve ilgisiz gülümsemesi... Pazartesileri barı kapatırdı. Bir kere, hem çalışanlara haftada bir kere izin vermiş olurdu; ayrıca zaten hafta başları pek iş olmazdı. Böylelikle sessizlik içinde defterlerine dönebilirdi. Hannah kapıyı vurduğunda da bunu yapıyordu.</p>

  <p>Bir içki daha arayan bir sarhoş diye düşünüp dikkatini yine defterine çevirdi. Bir an sonra yan kapının vurulduğunu duydu. Sonra bazı sesler ve ardından bir çığlık işitti. Masasının sağ çekmecesinden Browning tabancasını alıp odasından çıktı. Üzerinde denizci mavisi bir kazakla, siyah pantolon vardı. Geniş omuzlu, bir altmış beş boyunda ufak tefek bir insandı.</p>

  <p>Kapıyı açıp dışarı kulak verdi. İlerden boğuk bir çığlık daha duyuldu. Tabanı lastik sandallarıyla hiç ses çıkarmadan o yana yürüdü.</p>

  <p>Ýskelenin ucunda bir sokak lambası vardı. Işığın altında Hannah Winters sırtüstü yatıyordu. Sindermann kızın üzerine eğilmişti. Kleiber, elinde Lugeriyle yanıbaşlarında duruyordu.</p>

  <p>«Ve şimdi de Bayan Winters, size biraz görgü kuralları öğretelim,» dedi Kleiber.</p>

  <p>«Hiç sanmıyorum,» diye hafifçe seslendi Jackson. Kleiber'i sol kolundan vurmuştu. Parmaklığa savrulan adamın elindeki Luger altlarındaki karanlık suların içinde kayboldu.</p>

  <p>Kleiber hiç ses çıkarmadan kolunu tutup başına gelecekleri bekliyordu.</p>

  <p>Sindermann'ın ağırlığı altında ezilen Hannah Winters anlamsızca bakıyordu Jackson'a. Jackson tabancasının namlusuyla Almanın başına dokundu. Sindermann doğrulup ellerini kaldırdı. Yüzünde korku yoktu, yalnızca öfke. Jackson kızın kalkmasına yardım etti. Bir an için bile olsa dikkatini dağıttığı için Sindermann başını eğip adamın üstüne saldırdı. Jackson kızı yana savurup ayağını uzattı. Sindermann Jackson'un ayağına takıldı, parmaklıktan aşağı uçtu. Hemen altlarında suyun içinde çırpındığını duyabiliyorlardı.</p>

  <p>Jackson kızın beline dolamıştı kolunu.</p>

  <p>«İyi misin?»</p>

  <p>«Evet.»</p>

  <p>Jackson parmakları arasından kan sızarak bekleyen Kleiber'e döndü.</p>

  <p>«Ya bu?»</p>

  <p>«Bırakın gitsin.»</p>

  <p>«Polis çağırmayalım mı?»</p>

  <p>«Polislik bir şey yok.»</p>

  <p>Jackson başını Kleiber'den yana salladı. Sindermann da ortaya çıktığı anda kız dönüp iskele boyunca koştu.</p>

  <p>«Bayanın ne dediğini duydun, haydi yaylan bakalım!»</p>

  <p>Alman dönüp hızla uzaklaştı yanlarından. Kız sendeledi. Jackson tabancasını arkasına, kemerinin arasına yerleştirdi, kızı kucakladı.</p>

  <p>«Pekâlâ, meleğim, haydi içeri gel bakalım.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah Winters yirmi dakika sıcak duşun altında iyice kendine geldikten sonra kurulanıp adamın verdiği bornozu giydi. Bulundukları daire kulübün arkasında üçüncü kattaydı ve nehire bakıyordu. İçinde oturan insanın gerçek maddi değeri konusunda hiç bir ipucu vermeyecek kadar basit ve temiz düzenlenmişti. Yaşamının büyük bir bölümünü hep yolda geçiren bir insanın o anda bulunduğu yer, hepsi o kadardı. Yana açılan balkon kapıları açıktı. Jackson tahta balkonda elinde içkisiyle durmuş nehire bakıyordu. Uzaklarda bir sis düdüğünün sesi duyuldu. Kız titredi.</p>

  <p>«Dünyanın en yalnız sesi bu.»</p>

  <p>«Thomas Wolfe'a göre tren sesiymiş. Size bir konyak vereyim. Sanırım buna ihtiyacınız var.»</p>

  <p>Adamın Boston'lu bir şivesi vardı.</p>

  <p>«Nerelisiniz?» diye sordu kız.</p>

  <p>«Cape Cod'luyum. Wilton diye bir balıkçı köyünden. Çok, çok uzun zaman önce.» Konyak kadehini uzattı, «Ya siz?»</p>

  <p>«New York'lu. Ama bazıları için bir tartışma konusudur bu.» Hannah Winter içkisini yudumladı.</p>

  <p>Jackson sigara yaktı. «Onlar arkadaşlarınız mıydı? Polislik bir iş olmadığını söylediniz.»</p>

  <p>«Doğru. Aslında onların kendileri polis. Üçüncü Reich'a özgü bir polis ama: <span class="t8">GESTAPO</span>.»</p>

  <p>Adam artık gülümsemiyordu. Camı kapatıp kıza döndü.</p>

  <p>«Siz Joe Jackson'sunuz, değil mi?»</p>

  <p>«Evet, ama sizinle tanıştığımızı sanmıyorum.»</p>

  <p>«Tanışmadık, ama ben sizin hakkınızda çok şey biliyorum. Adım Hannah Winter. Şarkıcıyım. Berlin'de doğdum ama anam babam beni iki yaşımdayken Amerika'ya götürmüşler. İki ay önce Berlin'e dönüp Max amcamın kulübünde şarkı söylemeye başladım. Connie Jones adında bir piyanist tanır mısınız?»</p>

  <p>Jackson gülümsedi.</p>

  <p>«Tanrım elbette! Şu anda üçlüsüyle birlikte Madrid'de <span class="t15">FLAMENÇO</span>'da çalıyor. Haftaya da buraya gelecek.»</p>

  <p>«On beş gün önce Berlin'de amcamın yerinde bana eşlik ediyordu. <span class="t15">GARDEN ROOM</span>. Lizbon'daki en iyi Amerikan barını Joe Jackson'un işlettiğini o söyledi bana. İspanya'da <span class="t8">Uluslararas</span><span class="t8">ı</span> <span class="t8">Tugay</span> safında çarpışmışsınız ve <span class="t8">Nazi Condor Lejyonlar</span><span class="t8">ı</span><span class="t8">na</span> karşı uçmuşsunuz.»</p>

  <p>«Pekâlâ, dinliyorum.»</p>

  <p>«Dr. Ricardo de Espirito Santo e Silva adında birinden söz edildiğini hiç duydunuz mu?»</p>

  <p>«Portekizli bir banker. Estoril'de villası vardır.»</p>

  <p>«Şu anda villasındaki konukların kim olduğunu biliyor musunuz?»</p>

  <p>«Bunu bilmeyen yok ki, Windsor Dükü ile Düşesi.»</p>

  <p>«Ama pek uzun süreli bir konukluk olamayacak bu,» dedi kız. «Eğer Naziler istedikleri gibi işe karışırlarsa.»</p>

  <p>Hannah Winter titremeye başlamıştı.</p>

  <p>«Peki peki!» Joe Jackson bir an kızın kollarını tuttu, sonra şöminenin önündeki koltuğa oturttu.</p>

  <p>«Şimdi sakinleş, acele etme ve bütün bildiklerini anlat bakalım.»</p>

  <p class="p13"><span class="t9">p</span></p>

  <p>&nbsp;</p>
</body>
</html>
