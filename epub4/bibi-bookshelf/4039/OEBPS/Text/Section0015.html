<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 11</title>
</head>

<body>
  <h1>Bölüm 11</h1>

  <p style="text-align: justify;text-indent:0em;"><span class="dropcap"><span class="t11">W</span></span>inston Churchill 10 Mayıs 1940'da Başbakan olduktan sonra bir süre Amirallik Birinci Lordu olarak görev aldığı Amirallik Evinde kalmaya devam etti. O gece kurmay başkanları ile toplantıda geç saatlere kadar Almanya'nın İngiltere'yi istilâ olasılığı konusunda görüşmüşler, toplantı bittikten hemen sonra da yatmış ve gençliğinin sayısız askeri seferinde öğrenmiş olduğu bir yöntemle yatar yatmaz uyuya kalmıştı. Sabah saat üçte kendisini Dışişleri Bakanı .Alexander Cordagan uyandırdı.</p>

  <p>«Şimdi de ne var?» diye Başbakan kendisini üne kavuşturan o kara mizahla sordu.</p>

  <p>«Dur söyleme, ben tahmin edeyim. Yedinci Flieger-Division'dan seksen bin paraşütçü Hythe ve Dymchurch çevresine inip bir köprübaşı ele geçirdiler. Yoksa gecenin bu saatinde beni uyandırman için başka bir neden göremiyorum.»</p>

  <p>«Hayır, Sayın Başbakanım, Lizbon'daki <span class="t8">MI-6</span> büromuzdan iki telsiz aldık. Şifre adı Hamlet olan ve aynı zamanda Abwehr hesabına çalışan bir ajanları var. İkinci telsiz de adamın hikâyesini doğruluyor.»</p>

  <p>Başbakan yatağında doğrulup arkasına yaslandı, bir puro yaktı ve telsizleri aldı. Okuduktan sonra bir süre konuşmadı.</p>

  <p>«Ne diyorsunuz efendim?» diye sordu Cadogan.</p>

  <p>«Dük Hazretlerinin düşmanlarımızla işbirliği yapma düşüncesini durumun gerektirdiği nefretle karşılıyorum. Kendisini çocukluğundan beri tanırım ve onur sahibi bir kişidir. Ve hatta yaşamının en üzücü sıralarındaki sıkıntılarının nedeni de bu kişiliğidir.»</p>

  <p>«Ama ya kaçırılma olasılığı, Sayın Başbakanım? General Schellenberg'in Lizbon'da bulunması çok tehlikeli bir durumun varlığını ortaya koyuyor.»</p>

  <p>«Portekiz diktatörü Salazar Nazilere bizden daha yakın olabilir ama yine de kendi topraklarında öylesine açık bir saldırı hareketine göz yumamaz. Bu olayın uluslararası tepkisi çok büyük olur.»</p>

  <p>«Ne yapmalıyız şu halde?»</p>

  <p>«İngiltere büyükelçisi bu konudaki korkularımızı Portekiz hükümetinin en yüksek makamlarına iletmelidir. Resmen değil ama. Bence bu anda daha başka bir şey yapamayız. Windsor Dükünü de durumdan haberdar etmesi gerek.»</p>

  <p>«Sonra?»</p>

  <p>«Dükü ilk fırsatta Bahama Adalarına göndermeliyiz. İlk vapurun ne zaman kalkacağını öğren ve bana Walter Moncton'u bul.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">Y</span></span>atağından kaldırılan Walter Moncton sabahın dördünde Amirallik Evine geldi ve hemen Churchill'in yanına çıkarıldı. Orta boylu, seyrek saçlı, kalın gözlüklü bir adam olan Walter Moncton çok parlak bir avukattı. Windsor Dükünün de Oxford'dan yakın arkadaşı ve tahtını terketme zamanında da en değerli yardımcısıydı. Bundan sonraki yıllarda gerektiği zamanlarda İngiltere hükümetinin Dükle arasını bulan kişiydi. Şimdi de Haberalma Bakanlığında genel müdürlük yapıyordu.</p>

  <p>«Bir uçak sağlanır sağlanmaz Lizbon'a gitmeni istiyorum Walter,» dedi Churchill.</p>

  <p>«Haber aldığımıza göre Ağustosun birinde Bermuda'ya kalkan bir Amerikan vapuru varmış. Windsor Dükü ile Düşesinin bu gemiye binmeleri için elinden geleni yapmanı istiyorum.»</p>

  <p>«Ya binmek istemezse, Sayın Başbakanım.»</p>

  <p>«Binmek zorundadır, Walter. Şu telsizlere bak ve kararını sen ver.»</p>

  <p>Moncton o hep sakin yüz ifadesiyle telsizleri okuyup geri verdi.</p>

  <p>«Bana bu yardımı yapacak mısın, Walter?»</p>

  <p>«Elbette, efendim.» Moncton duraksadı.</p>

  <p>«Dük Hazretlerinin durum konusunda bilgisi var mı?»</p>

  <p>«Şu anda yok ve ben de kendisini gereksiz yere korkutmak istemiyorum. Bu hafta sonuna kadar bu iş belki sessizce biter ve kendilerine bir zarar gelmeden Avrupa'dan uzaklaşmış olurlar.»</p>

  <p>«Nasıl isterseniz, efendim.»</p>

  <p>«Çok iyi. Öyleyse gerisini sen halledersin, Walter. Cadogan gerekli işleri yapar.»</p>

  <p>Churchill başını çevirdi, gözlerini kapattı, bir an sonra uyumuştu artık.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">F</span></span>evkalâde Sturmbannführer!» dedi Schellenberg. «Çok parlak bir başarı için seni kutlamama izin ver.»</p>

  <p>Elçilikteki kliniğin kapısında durmuş ameliyat masasında beline kadar çıplak yatan Kleiber'le konuşuyordu.</p>

  <p>«Talihliymiş,» dedi doktor.</p>

  <p>«Tam kolun ortasından girmiş ve kemiği sıyırıp geçmiş, ama en azından bir hafta kolunun askıya alınması gerekecek.»</p>

  <p>Doktor ard arda üç dikiş atınca Kleiber'in alnında boncuk boncuk terler belirdi. Sindermann da sırtında elçilik kavasının bulduğu bir tulumu giymiş olarak kapının yanında duruyordu.</p>

  <p>«Tanrım, bir de savaşı kazanacağımıza inananlar var bu dünyada ha!»</p>

  <p>Kleiber dişleri arasından.</p>

  <p>«Acaba Sayın Brigadeführer'in Winter denilen o kız hakkında neler yapmayı düşündüğünü sorabilir miyim?» diye fısıldadı.</p>

  <p>«O Amerikan barından yardımına koşan adamın yanında olabilir hâlâ. Eğer polis... »</p>

  <p>«Demek bu olayı resmen Portekiz polisine bildirmemi istiyorsun, ha? Şikâyette bulunacaksın, değil mi Kleiber? Reichsführer'e gönderdiğin günlük raporda nasıl yazacaksın bunu? Hannah Winter'i en sonunda Lizbon'da bir rıhtımda yakaladın ve sonra seni kolundan vurup şu karşıdaki ayıyı da denize atan adam onu senin elinden aldı.»</p>

  <p>Kleiber öfkeyle baktı adamın yüzüne.</p>

  <p>«Hayır, Kleiber,» dedi Schellenberg.</p>

  <p>«Bu olayı polisin bilmemesi hepimiz için daha iyi olacak sanırım. Her ikinizi de sabaha görürüm.»</p>

  <p>Schellenberg Egger'in odasına gitti.</p>

  <p>«Bu olayı polise bildirmemi ister misiniz, Generalim?» diye sordu Egger.</p>

  <p>«Hayır, şimdilik bizim aramızda kalsın. Bu Joe Jackson'un Amerikan Barını biliyor musun?»</p>

  <p>«Joe Jackson'un yerini bilmeyen yoktur, Generalim. Lizbon'un en iyi gece kulübüdür Jackson İspanya'da Uluslararası Tabur'da çarpışan ve Condor Lejyonuna karşı uçan bir Amerikalıdır.»</p>

  <p>«Komünist mi?»</p>

  <p>«Yok canım! Herhangi bir şey olduğunu sanmıyorum.»</p>

  <p>«İlginç. Bir şey daha var, Windsor Dükünden sorumlu olan güvenlik polisinin adı ne?»</p>

  <p>«Bilemeyeceğim. Ama güvenlik polisinin başında Albay Fernandes da Cünha vardır.»</p>

  <p>«Bizim taraftan mı?»</p>

  <p>Egger arkasına yaslanıp düşündü.</p>

  <p>«Albay da Cünha birinci sınıf bir polistir. Tanıdıklarım içinde en iyisi diyebilirim. Kendisine verilen emirleri tam olarak uygular.»</p>

  <p>«Emir ne olursa olsun mu?»</p>

  <p>«Evet.»</p>

  <p>«Şu halde aradığımız adamı bulmak için bir iki kademe daha aşağı inmeliyiz demek.»</p>

  <p>Schellenberg saatına baktı.</p>

  <p>«Henüz üç. Kalkmadan önce hiç olmazsa dört saat uyuyabileceğim demek.»</p>

  <p>Schellenberg çıkınca Egger de masasının üstünü toplayıp pardösüsünü aldı. Tam kapıyı açacakken Kleiber içeri girdi. Yüzü bembeyazdı, kolu da askıya alınmıştı. Sindermann da arkasındaydı.</p>

  <p>«Sturmbannführer, kalkmamalıydınız,» dedi Egger.</p>

  <p>«Bırak şimdi bunları. Schellenberg sana ne anlatıyordu, onu söyle bakayım.»</p>

  <p>«Bunu açıklayamam.»</p>

  <p>Kleiber sol eliyle cebinden çıkarttığı cüzdanındaki Himmler'in yetki mektubunu gösterdi.</p>

  <p>«Ben Reichsführer Himmler adına burada bulunuyorum. İstersen şu anda Berlin'e telefon edip kendisine bu konuda işbirliği yapmak istemediğini söyleyeyim.»</p>

  <p>«Ne münasebet, elbette ki hayır. Durumu tam olarak kavrayamamıştım daha önce. Size nasıl yardımcı olabilirim?»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson Mercedes'ini kulübün arkasına park edip rıhtımda açılan kapıya yürüdü. Birden gölgeler içinden meşin pardösülü, şapkasını gözlerine kadar indirmiş bir adam karşısına çıktı.</p>

  <p>«Bay Jackson?»</p>

  <p>Jackson adamın kim olduğunu anlamıştı.</p>

  <p>«Walter Schellenberg, değil mi?»</p>

  <p>«Evet. Kız iyi mi?»</p>

  <p>«Eh, fena sayılmaz.»</p>

  <p>Schellenberg parmaklığa dayanıp bakışlarını sise çevirdi.</p>

  <p>«Ona bir zarar gelmesini istemediğimi söylemem sizi şaşırtır mı Bay Jackson?»</p>

  <p>«Neden?»</p>

  <p>«Bilemiyorum, kendimce de bir açıklamasını bulamıyorum bunun. Ona yardım etme güdüsüne karşı koyamadım, hepsi bu.»</p>

  <p>Acı acı güldü.</p>

  <p>«Bu kız benim ölümüm demek olabilir.»</p>

  <p>«Benden ne istiyorsunuz?»</p>

  <p>«Burada bir iş başaramaz artık. Benim burada bulunuş nedenim bambaşka bir kaynak tarafından İngilizlere iletildi. Kız kendisini kurtarmaya baksın.»</p>

  <p>«Size inanması için bir neden var mı?»</p>

  <p>«Haklısınız.» Schellenberg sigarasını yakarken yüzü bir an aydınlandı.</p>

  <p>«Kimi anlar olur ben bile inanamam kendime. İyi geceler, Bay Jackson.»</p>

  <p>Schellenberg yürüdü gitti, sis içinde kaybolduğu zaman bile ayak sesleri tahta kaldırım üzerinde duyuluyordu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">F</span></span>ernandes da Cünha ufak tefek, ama güçlü yapılı, kalın bıyıklı ve köylü yüzlü bir adamdı. Seksen üç yaşında olan babası hâlâ Oporto yakınlarında çiftçilik yapıyordu. Adamın altı çocuğu olmuştu beş kız ve bir de Frenandes. En büyük isteği oğlunun papaz olmasıydı. Fernandes babasının bu isteğini gerçekleştirmek için çalışmış, kendi dilinin yanısıra İngilizce ve İtalyanca da öğrenmişti. Lizbon dışında bir Cizvit manastırında dört yıl kaldıktan sonra buz gibi bir kış sabahında Tanrı'nın var olmadığına kesinlikle inanarak uyanmıştı.</p>

  <p>Böylece polis olmuş ve Cizvit eğitimine karşın, hatta belki de o nedenle kısa sürede yükselmişti. Şimdi de mesleğinin en üst derecelerinden birinde bulunuyordu. O sabah âdeti olduğu üzere yine saat sekizde çalışma odasındaydı. Saat sekiz buçukta Cumhurbaşkanının yanına çağrılmıştı ve şimdi de içeri kabul edilmeyi bekliyordu.</p>

  <p>Portekiz Cumhurbaşkanı Antonio de Oliviera Salazar elli bir yaşındaydı. Bir zamanın hukuk doktoru ve iktisat profesörü olan bu adam 1932'den beri Portekiz'in gerçek diktatörüydü ve en büyük başarısı ülkesini İspanya İç Savaşına karışmaktan kurtarmış olmasıydı. Salazar Cünha'yı küçük ve sade döşenmiş odasında karşıladı. Reklamdan kaçınan ve çok basit bir yaşantısı olan bir insandı.</p>

  <p>«Epey önemli bir konu olduğu için sizi buraya çağırttım, Albay.»</p>

  <p>«Emrinizdeyim, Sayın Başkanım. Ne arzu etmiştiniz?»</p>

  <p>«Windsor Dükü. Epey sıkıcı bir iş. İngilizlerin kendisine Bahama Genel Valiliği görevini verdiklerini duymuşsundur. Diğer yandan Almanlar da onun Avrupa'da kalmasını yeğliyorlar. İngiltere çıkartmaları başarılı olursa onu kullanabileceklerine inanıyorlar.»</p>

  <p>«Peki sorun ne?»</p>

  <p>«İngilizler Almanların Dükü kaçırabileceklerini düşünüyorlar. Alman karşı haberalma şefi Schellenberg burada. Çok kötü bir durum kısacası.»</p>

  <p>«Öyle, Sayın Başkanım.»</p>

  <p>«Churchill de bana yolladığı mesajında Dükün güvenliği sağlama konusunda bize güvendiğini belirtiyor. Diğer yandan Almanya'dan da belirli siyasal baskılar var açık konuşmak gerek, savaşı onlar kazanacaklar gibi üstelik.»</p>

  <p>«İyi ama, Dük bizim topraklarımızdayken kaçırılırsa bunun Amerikan ve diğer ülkelerdeki tepkileri de hiç hoş olmaz.»</p>

  <p>«Doğru söyledin. Ben de şöyle bir karara vardım. Dükün kendisi İspanya'ya gitmeye karar verirse, engel olamayız. Ancak bir zorlamayı kabul edemem. Albay da Cünha onun güvenliğinden sizi sorumlu tutuyorum. Bu sabah İngiliz büyükelçisi ile ilişki kuracak, onunla birlikte Dr. Ricardo de Espirito Santo e Silva'nın villasına gidecek ve güvenlik önlemlerini gözden geçireceksiniz.»</p>

  <p>«Emredersiniz, Sayın Başkanım.»</p>

  <p>Da Cünha Salazar'ı selamlayıp odadan çıktı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">W</span></span>indsor Dükü ile İngiltere büyükelçisi kitaplıkta oturuyorlardı.</p>

  <p>«Sir Walford, bu olay giderek bir komediye dönüşüyor. Primo de Rivera'nın Madrid'den getirdiği habere göre <span class="t8">İ</span><span class="t8">ngiliz Gizli Servisi</span>, istesem de istemesem de, beni Bahama Adalarına gönderecekmiş. Şimdi siz de bana Nazilerin benim üzerimde bir komplo hazırladıklarını söylüyorsunuz.»</p>

  <p>Sir Walford Selby sabırsızlığın sınırına varmıştı artık. Diplomatik Servisin en parlak üyelerinden biri olan Sir Walford Dükü 1937'de Viyana'da elçiyken tanımıştı. Lizbon elçiliği o günün koşullarına göre İngiltere için Amerika dışındaki en önemli görevdi ve kendisi de bu yüzden buraya getirilmişti. Zaten başındaki sıkıntılar yetmezmiş gibi şimdi bir de Windsor Düküyle uğraşıyordu.</p>

  <p>«Ev sahibiniz Dr. Santo e Silva'nın Nazi sempatizanı olduğuna inandığımı daha önce de belirtmiştim, şimdi de General Schellenberg'in Lizbon'a gelmiş olması düşündürücü bir noktadır.»</p>

  <p>«İyi ama ben tutuklu olarak Almanların işine yaramam ki. Goebbels bile bu durumdan fazla bir propaganda malzemesi çıkaramaz.»</p>

  <p>«İngiltere istilâ edildiği takdirde, halkın yararı uğruna, sizin kabul edebileceğiniz bir görevin teklif edileceğini düşünenler var, efendim.»</p>

  <p>Dük ayağa kalktığında yüzü öfkeden kararmıştı.</p>

  <p>«Sir Walford, işte yüz yıl yaşasam yapamayacağım bir ihanet bu!»</p>

  <p>Arkasına döndü, gümüş kutudan bir sigara alıp yaktı. Bir an sonra kendini toparlamıştı.</p>

  <p>«Ne kadar zamanımız var?»</p>

  <p>«Ağustosun birinde Bermuda'ya kalkan uygun bir gemi var, efendim. Amerikan bandıralı <span class="t8">Excalibur</span>.»</p>

  <p>«Üç ya<span class="t36">;</span> da dört günümüz var öyleyse. Gizli Ajanlarımızın gözlerini benden ayırmamalarını sağlayın öyleyse.»</p>

  <p>«Efendim, şu anda Lizbon'daki tek ajan Binbaşı Frear'dir. Ülkemizin içinde bulunduğu koşullar göz önüne alınınca Portekiz'in haber alma açısından pek bir önemi yok. Binbaşı Frear de çifte ajanlar ve muhbirler için aracı görevini yüklenmiş durumda.»</p>

  <p>«Ne yapmamı istiyorsunuz şu halde? Yastığımın altında tabancayla mı yatayım?»</p>

  <p>Hafif bir öksürük sesi duyuldu, arkalarına dönünce Binbaşı da Cünha'nın açık balkon kapısının önünde durduğunu gördüler.</p>

  <p>«Hayır efendim,» dedi Sir Walford.</p>

  <p>«Durumun tehlikelerini anlamış olan Portekiz hükümeti <span class="t8">Excalibur</span> kalkana kadar güvenliğiniz konusunda tüm önlemleri almak için Albay Cünha'yı memur etti.»</p>

  <p>«Çevreyi dolaştım,» dedi da Cünha.</p>

  <p>«Daha fazla adam getirmek gerekecek. Bir sorun yok bence. Ancak Dük Hazretlerinin villadan çıkmaması işimizi kolaylaştıracaktır.»</p>

  <p>«İşte bu olanaksız,» dedi Dük. «Yarın bir kır gezintisi yapıyoruz.»</p>

  <p>«Nereye gideceğinizi sorabilir miyim?»</p>

  <p>«Nina diye bir yer. Boğa çiftliğiymiş.»</p>

  <p>Albay da Cünha büyükelçiye baktı.</p>

  <p>«Efendim, orasının İspanya sınırına on kilometre uzaklıkta olduğunu belirtebilir miyim?»</p>

  <p>«Günü düzenleyen iyi dostum. Primo de Rivera, Estella Markisi. Beni kaçıracağını söylemek istemiyorsunuz herhalde.»</p>

  <p>«Böyle bir şey aklımdan bile geçmez, efendim,» diye da Cünha diplomatça bir yanıt verdi.</p>

  <p>«Çok iyi. Eğer sizi mutlu kılacaksa yanımıza birkaç adamınızı katabilirsiniz. Şimdi izninizi rica edeceğim. Düşes beni bekliyor.»</p>

  <p>Dük çıkınca Sir Walford da Cünha'ya döndü.</p>

  <p>«Sana kolay olmayacağını söylemiştim.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">D</span></span>a Cünha bürosuna döner dönmez Alman büyükelçiliğinde Egger'e telefon etti ve saat on buçukta Schellenberg'le Belem Kulesi yakınlarındaki küçük bir kahvede buluşmak üzere randevu verdi. Schellenberg'le kahveye gelen Egger iki adamı tanıştırdı.</p>

  <p>«General, hemen konuya gireceğim,» dedi da Cünha.</p>

  <p>«Şu anda Almanya ile çok iyi ilişkiler içindeyiz ve ülkemizin sayılan bir konuğusunuz.»</p>

  <p>«Ama?» dedi Schellenberg.</p>

  <p>«Windsor Dükü özel bir durumdur bizim için. Kendisinin Ağustosun birinde Bermuda'ya hareket etmesinden başka bir isteğimiz yok. O güne kadar da Başkan Salazar beni kendisinin güvenliğinden sorumlu tutmaktadır. Villanın çevresindeki nöbetçileri arıtırdım ve kendilerine izinsiz olarak villaya girmek isteyenlere ateş etme emri verdim. Bilmem yeterince açık konuşabildim mi?»</p>

  <p>«Gerektiği kadar. Ve şimdi sayın meslektaşım kahvenizi tatlılaştırmak için bir konyak içmeye ne dersiniz?»</p>

  <p>«Büyük bir zevkle,» dedi da Cünha.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">J</span></span>oe Jackson saat onu birkaç dakika geçe Frear'i evinde aradı. Telefonun açılması epey uzun sürmüştü, Frear derin bir uykudan uyanmış gibiydi.</p>

  <p>«Ben Jackson. Neler dönüyor?»</p>

  <p>«Ne demek istiyorsun?»</p>

  <p>«Dün akşam konuştuğumuz konudan söz ediyorum.»</p>

  <p>«Yeni bir şey yok dostum. Durumu bizimkilere bildirdim, gerekli adımları atacaklardır herhalde.»</p>

  <p>«Eğer onlar da senin gibiyseler gün ışığında kenefin bile yolunu bulamazlar.»</p>

  <p>«Bana bak,» dedi Frear öfkeyle.</p>

  <p>«Bu iş seni ilgilendirmez, burnunu sokmasan iyi olur. Benden sana bir öğüt, o kız arkadaşına söyle pek ortalığa çıkmasın yoksa hayatı kayar, anladın mı?»</p>

  <p>Jackson telefonu kapattıktan sonra bir süre düşündü, acele giyinip arabasına bindi. Ana yola çıktıktan sonra rıhtım yönüne döndü.</p>

  <p>Arkasındaki büyük bir kamyonun ardından bir Buick çıkmıştı. Schellenberg elçilik sürücüsü Ziegler'e, «Sakin ol ve iyice geriden izle,» dedi.</p>

  <p>«Gözden kaybedersen canına okurum.»</p>

  <p>Sonra arkasına yaslanıp bir sigara yaktı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">C</span></span>ascais'teki evde kızdan eser yoktu. Jackson arabayı avluda bırakıp yürüyerek kumsala çıktı. Buick yüz metre kadar beride çamların arasına park etmişti. Schellenberg adamı dürbünle gözetliyordu. Hava epey sıcaktı, aşağıda köyde kumsal renk renk balıkçı tekneleriyle doluydu. Balıkçılar ağlarını onarıyorlar, çocuklar oynaşıyor, kıyıya Atlantiğin İri dalgaları vuruyordu.</p>

  <p>Jackson Hannah'ın elinde bir kovayla kendisine doğru gelmekte olduğunu gördü. Kız geçerken genç yaşlı tüm erkekler saklamadıkları bir hayranlıkla bakıyorlardı arkasından. Kız adamı görünce koşmaya başladı.</p>

  <p>«Ne kadar güzel bir gün, değil mi? Burası şahane bir yer. İnsanları da öyle. Öylesine cana yakın ve saygılı kişiler ki. Hele şu balıkçı tekneleri yok mu!»</p>

  <p>Dönüp teknelere baktı.</p>

  <p>«Neden burunlarında göz resimleri var, ha?»</p>

  <p>«Bu bir tartışma konusudur. Kimi kem göze karşı der, kimi de fırtınada önünü görebilsin diye. Balık aldın, öyle mi?»</p>

  <p>«Evet. Yemek yedin mi?»</p>

  <p>«Hayır.»</p>

  <p>«Talihin varmış öyleyse. Annem beni iyi bir ev kızı olarak yetiştirdiği için çok güzel yemek yaparım.»</p>

  <p>Hannah erkeğin koluna girdi, eve doğru yürümeye başladılar.</p>

  <p>«Gereken kişileri göreceğini söylemiştin, konuştun mu onlarla?»</p>

  <p>«Evet. Kulübe döndüğümde arkadaşın Schellenberg beni bekliyordu.»</p>

  <p>«Arkadaşım mı? Neden?»</p>

  <p>«Öyle olduğuna inanıyorum.»</p>

  <p>«Ne istiyordu?»</p>

  <p>«İngilizlerin kendisinin neden geldiğini öğrenmiş olduklarını ve senin bu işe karışman gerekmediğini söyledi.»</p>

  <p>Kızın yüzünden sıkıldığı anlaşılıyordu, eve varana kadar bir daha konuşmadılar.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah gerçekten de iyi bir aşçıydı. Balık çok lezzetli olmuştu, ancak kendisi bir parça tadıp bırakmış, gözlerini kahvesinden ayırmıyordu.</p>

  <p>«Ne var, anlat bakalım,» dedi Jackson.</p>

  <p>«Bilmem. Kimse bu işi ciddiye almıyor. Olmadı, Joe. Ben Dükü görmek ve olanları kendisine anlatmak istiyorum. Ondan sonra yapacağı kendisine kalmış, ama ben bunu yapmadığım takdirde yaşamımın sonuna kadar Max Amcaya ihanet etmiş sayacağım kendimi.»</p>

  <p>«Pekâlâ.» Jackson içini çekti.</p>

  <p>«Başvuracağım biri var. Bu işleri başarabilecek biri, adı Taniguchi. Gider bir konuşurum ama bu sana pahalıya patlar.»</p>

  <p>«İki bin dolarlık Amerikan Exspress kredi kartım var.»</p>

  <p>«O kadar paraya Taniguchi Dükü bile kaçırır. Bir bakayım ne diyecek.»</p>

  <p>«Şimdi mi?»</p>

  <p>«Yani şu anda mı demek istiyorsun?» Jackson pes etmişçesine iki yana salladı başını.</p>

  <p>«Ah siz kadınlar yok musunuz! Büyükannem o kadar da uyarmıştı beni! Peki, şimdi gidiyorum. Sen kendine dikkat et, olmaz mı? Çabuk gelmeye çalışacağım ama akşama kadarda sürebilir.»</p>

  <p>Hannah uzaklaşan arabanın ardından baktı bir süre, sonra ayakkabılarını çıkartıp yine kumda yürümeye başladı. Güneş sımsıcaktı şimdi. Kıyıya çekilmiş bir balıkçı teknesinin yanına uzanıp gözlerini kapattı.</p>

  <p>Yaklaşan ayak sesleri duyuldu. Tanıdık bir ses, «Selâm, Hannah,» dedi.</p>

  <p>Hannah gözlerini açtığında Walter Schellenberg yanı başında duruyordu.</p>

  <p>«Bütün olanlardan sonra gerçekten çok iyi görünüyorsun.»</p>

  <p>«Benden ne istiyorsun?» diye sordu Hannah.</p>

  <p>«Sigara ister miydin?»</p>

  <p>Hannah düşünmeden aldı uzatılan sigarayı. Schellenberg'in kibriti çakışında garip bir yakınlık vardı. Hannah aralarındaki mesafeyi açmak istermişçesine geri çekildi.</p>

  <p>«Sana ne istediğini sordum.»</p>

  <p>«Hiç bir şey. Ya da bundan sonra bir şey yapmamanı. Olayların akışını değiştiremezsin, Hannah. Oyun başladı ve her iki taraf da durumu biliyor.»</p>

  <p>«Sen bunu bir oyun olarak mı görüyorsun?»</p>

  <p>«Elbette. Bir kere başladı mı bir daha durdurulamayan büyük ve korkunç bir oyun. Hannah, biz oyunu değil oyun bizi denetliyor artık. Dönmedolap gibi.»</p>

  <p>«Dönmedolaptan her zaman atlamayı deneyebilirsin.»</p>

  <p>«Bunun için çok geç artık. Benim gibi binlercesiyle birlikte ben de kıstırılmış durumdayım. Berlin'deki o çılgına inanıyor muyum sanıyorsun? Yalanlarının bir tekine bile inandığımı mı sanıyorsun? Zenciler aşağılık ırktandırlar, yani ben senin Connie Jones'un müziğini zevkle dinleyemem. Führer Einstein'in ona kadar sayamayacağını ve Hannah Winter'in sesi olmadığını...»</p>

  <p>«Bunları dinlemek istemiyorum.»</p>

  <p>Hannah ayağa kalkıp elleriyle kulaklarını örttü.</p>

  <p>«Beni Prinz Albrechtstrasse'den kurtardın, nedenini bilmiyorum, ama bunu yaptın, sonra Madrid'de Connie ile arkadaşlarına yardım ettin..</p>

  <p>Ama Max Amcayı da sen öldürdün! Tetiği kimin çektiği önemli değil. Onu sen öldürdün!»</p>

  <p>Bir an birbirlerine baktılar. Yalnızca dalgaların uğultusu ve bir martı çığlığı duyuluyordu. Birden Hannah'ın içinde bir şey kırılır gibi oldu.</p>

  <p>«Neden?» diye fısıldadı acıyla. «Anlamıyorum.»</p>

  <p>Schellenberg kızın çenesini tuttu.</p>

  <p>«Yaşamın bir huyu vardır, sevgili Hannah, insanı boğazından bir yakaladı mı bir daha bırakmaz. Çok ama çok acıklı bir şey.»</p>

  <p>Kızın dudaklarından hafifçe öptü, dönüp yürüdü sonra. Hannah uzun uzun adamın ardından baktı, sonra o da kalkıp eve döndü.</p>

  <p class="p13"><span class="t9">p</span></p>

  <p>&nbsp;</p>
</body>
</html>
