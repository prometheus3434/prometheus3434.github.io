<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 6</title>
</head>

<body>
  <h1>Bölüm 6</h1>

  <p style="text-align: justify;text-indent:0em;"><span class="dropcap"><span class="t11">H</span></span>ücre küçük ve duvarları badanalı bir yerdi. Temizlik açısından antiseptik denilebilecek bir görüntüsü vardı. Tavana gömme bir lamba, üzerinde şiltesi olmayan demir bir karyola ile soğuk, beyaz, beton bir mezara benziyordu.</p>

  <p>Hannah karyolanın kenarına ilişmişti. Olup bitenlerle kafası öyle allak bullak olmuştu ki çevresini farkedemiyordu bile. Her şey bir düş bulanıklığına dönüşmüştü. Sabahleyin uyanınca şöyle böyle anımsanan ve hızla uçup giden karabasanlar gibi. Kulüp koridorundaki o karışıklık, elinde geri tepen makineli tüfek, barut kokusu. Ve Max Amca. Şimdi neredeydi acaba?</p>

  <p>Karnı hâlâ yediği darbeden ağrıyordu, elini midesine değdirince safra boğazına kadar yükselmişti. Hemen kovaya doğru koştu.</p>

  <p>Kapıdaki delikten içersini gözetleyen Heydrich bu. tür olaylarda kullandığı <span class="t8">GESTAPO</span> sorgu uzmanıyla <span class="t8">SS</span> nöbetçiye başıyla işaret etti.</p>

  <p>Binbaşı Berg'e, «Kapıyı açabilirsiniz şimdi,» dedi.</p>

  <p>Çekilen sürgülerin Hannah için hiç bir önemi yoktu. Hâlâ kovanın üzerine eğilmiş karşısındaki duvara bakıyordu. Berg kızı kollarından tutup ayağa kaldırmak zorunda kaldı.</p>

  <p>Heydrich bacaklarını iki yana açmış olarak bir sigara yakıp gözünü kızdan ayırmadan bakıyordu. Üzerinde hâlâ tören üniforması vardı, Karalar giyinmiş bir şeytan. Ancak sesi yumuşaktı.</p>

  <p>«Ne kızmışsın ama! En iyi adamlarımdan ikisi öldü. Üçü hastanede. Birinin durumu ağır. İyi eğitim görmüşsün doğrusu. Almancan kusursuz. Gerçek bir Berlinli gibi.»</p>

  <p>«Berlin'de doğdum. Annem ve büyükbabam da öyle. Bunu biliyorsunuz. Çocukken New York'ta evimizde hep almanca konuşurduk.»</p>

  <p>Heydrich Berg'e döndü.</p>

  <p>«Soy şunu. Her yeri iyice araştırılsın. Ben birkaç dakikaya kadar dönerim.»</p>

  <p>Heydrich nöbetçi odasına giderek hastaneye telefon etti. Döndüğü zaman Hannah çırılçıplak odanın ortasında duruyordu. Elleriyle önünü örtmüştü. Eşyaları yatağın üzerine titizce yerleştirilmişti. Böyle bir sorguda erkeklerin kullanılması, soyunma, sanıkta suçluluk ve utanma duygusu yaratarak psikolojik bir etki yaratır, yabancılaşma sürecini hızlandırırdı. Ancak yüzünden hiç bir ifade okunmayan Hannah yalnızca duvara bakıyordu.</p>

  <p>«Altın madeni bulduk, Obergruppenführer,» dedi Berg. «Çorabının içindeydi bu!»</p>

  <p>Heydrich Windsor raporunu açtı.</p>

  <p>«Mükemmel. Şimdi işler kızışmaya başladı işte.»</p>

  <p>Katladığı kâğıtla hafifçe kızın yüzüne dokundu.</p>

  <p>«Neden söz ettiğimi bilmiyordun ha? Az önce hastaneyle konuştum, bana ne dediler biliyor musun? Durumu ağır olan üçüncü adamım da ölmüş.»</p>

  <p>Hannah'ın saçlarını yakalayıp başını sarstı.</p>

  <p>«Orospu... bunun adına cinayet denir!»</p>

  <p>Ama Hannah hiç acı duymuyordu. Sanki bütün bunlar bir başkasına oluyormuş, kendisi dışardan seyrediyormuş gibiydi.</p>

  <p>«Amcan nereye gitti?»</p>

  <p>Hannah'ın sesi çok uzaklardan geliyor gibiydi.</p>

  <p>«Bilmiyorum.»</p>

  <p>Heydrich kızı itti. «Giyin bakalım.»</p>

  <p>Berg hafif bir sesle, «Şok geçiriyor,» dedi.</p>

  <p>«Bu durumu çok gördüm. Yıllarca yakalanma korkusuyla yaşarlar. Yakalandıklarında da gerçeği kafalarından atmaya çalışırlar. Böyle bir şey olmamış gibi davranırlar. Bir tür içine çekilmedir bu.»</p>

  <p>«O zaman onu kendine getirecek bir yol buluruz. Sen git Neumann'ın durumuna bir bak, ben de arkandan geliyorum.»</p>

  <p>Berg çıkınca Heydrich giyinmekte olan kıza baktı. Hannah'ın yüzünde hâlâ o garip bomboş ifade vardı. Çok güzel vücudu var, diye düşündü Heydrich. Kız çoraplarını giymek için oturunca erkek içinde kabaran heyecanı duydu.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg odasına girdiğinde Himmler üniformalıydı. Reichsführer başını kaldırdı.</p>

  <p>«Demek seni Winter işine karışmaktan alıkoymakla sana bir iyilik yapmış oldum,» dedi.</p>

  <p>«Öyle görünüyor. Sayın Reichsführer.»</p>

  <p>«Normal olarak Garden Room'a giden o grubun başında olacaktın. Ve grubun başında olan da ağır bir cezaya çarptırılacaktı. Korkunç bir şey!»</p>

  <p>«Evet, efendim.»</p>

  <p>«Üç ölü, iki yaralı. Pek usta bir genç hanım. Hakkında yanılmış olduğun anlaşılıyor.»</p>

  <p>Schellenberg adamın istediği yanıtı verdi.</p>

  <p>«Korkarım ki evet, Sayın Reichsführer.»</p>

  <p>«Alçakgönüllülük insanın ruhu için iyidir,» dedi Himmler.</p>

  <p>«Ama seni bunun için çağırtmadım. Lizbon'a koruyucun olarak gidecek iki <span class="t8">GESTAPO</span> ajanını seçtim.»</p>

  <p>Dâhili telefonu açıp kısaca bir şeyler söyledi. Bir an sonra odaya iki kişi girdi. İkisi de uzun boylu iri yapılı insanlardı ve üzerlerinde gri sivil giysiler vardı. Biri saçsızdı, diğeri de gözlüklü. Schellenberg bütün Reich güvenlik örgütlerini dolduran tipleri hemen tanımıştı. Eski polislerdi bunlar, suçlular arasında dolaşmaya alışkın kişilerdi.</p>

  <p>Himmler, «Sturmbannführer Kleiber,» dedi.</p>

  <p>Gözlüklü olanı topuklarını şaklattı.</p>

  <p>«Ve Sturmscharführer Sindermann. General Schellenberg'i tanıyorsunuz.»</p>

  <p>«Memnun oldum, Sayın Brigadeführer.»</p>

  <p>Kleiber elini uzatma zahmetine girmemişti.</p>

  <p>«Sturmbannführer Kleiber'e Lizbon'a gitmenizin nedenini anlattım,» dedi Himmler.</p>

  <p>«Doğrusunu istersen, Portekizce konuştuğu için seçtim kendisini bu göreve, Savaştan üç yıl önce Lizbon'daki elçiliğimizde güvenlik görevinde çalışıyordu. Bölge konusunda bildikleri işine çok yarayacak.»</p>

  <p>«Bundan hiç kuşkum yok,» dedi Schellenberg.»</p>

  <p>«Şimdi de senden Binbaşı Kleiber'e Führer'in emrini göstermeni istiyorum, böylece bu konudaki yerini anlamış olur.»</p>

  <p>Schellenberg cüzdanından emri alıp Kleiber'e uzattı. Binbaşı kâğıdı okudu, Sindermann'a gösterdi sonra geri verdi.</p>

  <p>«Gördüğünüz gibi beyler General Schellenberg'in verdiği her emir Führer'in emri olarak kabul edilecektir.»</p>

  <p>«Anlaşıldı, Sayın Reichsführer.»</p>

  <p>«Çok iyi.» Himmler Schellenberg'e bakıp gülümsedi.</p>

  <p>«Artık burada kalmana gerek yok. Eminim gitmeden önce masanı toplamak istersin.»</p>

  <p>Schellenberg odadan çıktı. Himmler'in Kleiber'e özel emirlerini vereceğini biliyordu. Aslın da bunun da pek önemi yoktu ya, nasıl olsa neler söyleyeceğini tahmin edebilirdi.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">D</span></span>inine bağlı bir insan mısın, Kleiber?»</p>

  <p>«Pek sayılmaz, Sayın Reichsführer.»</p>

  <p>«General Schellenberg pek dindardır. Çok sıkı bir Katolik disiplini altında yetişmiştir. Onun gibi insanların ahlaksal tutumları kimi zaman yargılarını etkiler. İnsanları davalardan daha üstün falan görürler.»</p>

  <p>«Anlıyorum, efendim.»</p>

  <p>«Acaba? Bu Winter işinde, sana da söylediğim gibi, general, amcasının Reich davasına yaptıklarından çok genç kızla ilgili görünüyor. Açık konuşmak gerekirse Kleiber, General Schellenberg üstün yetenekli bir subaydır. Karşı casusluk alanında Avrupa'da onun üstüne bir kişi daha yoktur. Ancak bence zaman zaman belirli bir inanç eksikliği var kendisinde, ayrıca bu Windsor işindeki tutumunu da pek beğeniyorum diyemem.»</p>

  <p>«Anlıyorum, Sayın Reichsführer.»</p>

  <p>«Kleiber, öyle zaman gelir ki insanın karşısındakinin boğazına sarılması gerekebilir. Schellenberg'in bunu yapması için sana güveniyorum. Reichsführer'in olarak bu konuda sınırsız sadakatini istemek benim hakkımdır, biliyorsun.»</p>

  <p>«Bundan emin olabilirsiniz, efendim, yemin ederim.»</p>

  <p>Kapı vuruldu, Heydrich içeri girdi. Yüzünde sevinçli bir ifade vardı. Windsor raporunun kopyasını Himmler'in masası üzerine bıraktı.</p>

  <p>«Çorabında saklıydı.»</p>

  <p>Himmler belgeyi inceledi.</p>

  <p>«Demek Schellenberg kız hakkında yanılmıştı, ha?» Kleiber'e baktı.</p>

  <p>«Ne demek istediğimi anladın mı şimdi?»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>eydrich hücrenin kapısını açıp içeri girdi. Hannah giyinmiş olarak yatağın kenarında oturuyordu.</p>

  <p>«Haydi bakalım, ayağa kalk ve arkamdan gel!»</p>

  <p>Kız duraksayınca Heydrich sabırsızlandı, kolundan tuttuğu gibi dışarı sürükledi. Beyaz boyalı koridordan geçtiler. Koridorda çıt çıkmıyor, her tarafın beyaz olmasından dolayı sonsuzluğa kadar uzanıyordu sanki. Hannah birden sanki çok uzaklardan gelen boğuk ve aynı tempoda bir darbe gürültüsü duydu. Heydrich bir hücre kapısının önünde durup gözetleme penceresinin madeni kapağını açtı. İçersini görebilmesi için Hannah'ın yüzünü deliğe yaklaştırdı. Elbisesi beline kadar indirilmiş İrene Neumann yüzüstü bir tahta kerevete uzanmıştı. İri yarı iki <span class="t8">SS</span> ellerindeki lastik coplan düzenli bir şekilde sırtına ve kaba etlerine indiriyorlardı. Kadının vücudu acıyla gerilmişti. Berg'de bir kenarda durmuş seyrediyordu. Hannah duyduğu dehşetten yüzüne bir tokat indirilmişçesine kendine geldi bir anda.</p>

  <p>«Gördün mü?» dedi Heydrich.</p>

  <p>«Windsor işi, hakkında gerçeği söylese bunların hiç biri olmayacaktı. Amcan hakkında birkaç soruya yanıt verseydi. Ama ölümü yeğliyor sanırım.»</p>

  <p>Hannah'ın yüzünü madeni deliğe bir daha yaklaştırınca kız kendini kurtarmak için çabaladı.</p>

  <p>«Hayır, hayır! Bırakın onu!»</p>

  <p>«Öyleyse sorularımı yanıtla.»</p>

  <p>«Hayır... ben hiç bir şey bilmiyorum.»</p>

  <p>«Eh, göreceğiz bakalım.» Heydrich kapıyı açıp Berg'e, «Kesin!» diye seslendi.</p>

  <p>Hannah'a döndü.</p>

  <p>«Sorularıma yanıt almadığım takdirde yeniden başlayacağız. Böylece onun çektiği acıların nedeni sen olacaksın.»</p>

  <p>Hannah'ın korkusu yüzünden okunuyordu.</p>

  <p>«Sen ve amcan... Amerika'dan geldiğinden beri birlikte mi çalışıyorsunuz?»</p>

  <p>«Hayır.»</p>

  <p>«Peki öyleyse Windsor raporunu nasıl açıklıyorsun?»</p>

  <p>«Bir rastlantıydı bu. Fräulein Neumann'ın onunla konuşmasına kulak misafiri olmuştum.»</p>

  <p>Hannah yanıtlarını nasıl hazırlayacağını bilemiyordu. Neyi anlatmalı neyi saklamalıydı?</p>

  <p>«Bundan önce amcanın Reich aleyhine çalıştığını bilmiyor muydun?»</p>

  <p>Hannah'ın sesine korku katmasına gerek yoktu, zaten tir tir titriyordu korkudan.</p>

  <p>«Yemin ederim ki hayır.»</p>

  <p>«Peki Windsor raporu neden senin üstünde bulundu?»</p>

  <p>«Amcam benim Lizbon yoluyla Amerika'ya dönmemi ayarlamıştı. Raporu Windsor Düküne gösterebileceğimi düşünüyordu.»</p>

  <p>«Raporu okudun mu? İçinde ne yazdığını biliyor musun?»</p>

  <p>Hannah'ın yalnızca kendini koruma içgüdüsüyle çalışan zihni bu soruya doğru yanıt vermesini söylüyordu. Buna verdiği yanıt doğru olursa daha sonra söyleyeceği yalanlara inanabilirlerdi.</p>

  <p>«Evet... raporu ezberledim.»</p>

  <p>«Amcan mı söyledi bunu yapmanı.»</p>

  <p>«Evet.»</p>

  <p>«Kendisi nerede şimdi?»</p>

  <p>«Bilmiyorum.»</p>

  <p>Heydrich parmaklarını şaklatınca coplar yine kadının sırtına inmeye başladı. Hannah adamın kolunu tuttu.</p>

  <p>«Yemin ederim ki söylediklerim gerçek. Kaçtı amcam beni orada bıraktı. Konuşacak zaman bile bulamadık.»</p>

  <p>Heydrich kızın korkudan çarpılmış yüzüne bakınca onun doğru söylediğine inandı. Üzerindeki gücü kendisine tadına doyulmaz bir haz veriyordu. Berg'e dönüp başını salladı. Dayak kesildi.</p>

  <p>«Peki ya zenci müzisyenler... onların bu işle bir ilgileri var mı?»</p>

  <p>«Çok iyi.» Yine Berg'e döndü.</p>

  <p>«Hücresine koyun yine. Ötekisini de üç numaraya götürün. Sağlık yardımı yapılsın. Sıcak banyo, yiyecek. Ne yapman gerektiğini bilirsin sen.»</p>

  <p>«Hangi nedenle, Sayın Obergruppenführer?»</p>

  <p>«Devlet düşmanlarıyla ilişki kurmak.» Heydrich dönüp odadan çıktı.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">G</span></span>arden Room'un salonlarından biri tek tek sorguları yapılan kulüp çalışanlarıyla dolmuştu. Connie Jones, Billy Joe ve Harry Graf da bir köşede oturmuş alçak sesle konuşuyorlardı. Sorguları bitmişti ve sonuçtan hiç de memnun görünmüyorlardı.</p>

  <p>«Amerikan elçiliğinden birini istedim,» dedi Connie.</p>

  <p>«Ama bir yararı olmadı. Berbat bir iş bu. Hannah ile Max hakkında amma da çok şey sordular.»</p>

  <p>«Bana kalırsa buradan paçamızı kurtarırsak talihli sayılırız.»</p>

  <p>Heydrich salona girdi ve çevresine bakmadan iç odaya geçti. Masanın başında oturan genç <span class="t8">SS</span> subayı üstünü görünce ayağa fırladı.</p>

  <p>«Bir şey buldunuz mu?» diye sordu Heydrich.</p>

  <p>«Hepsi temiz, Sayın Obergruppenführer.»</p>

  <p>«Zenciler?»</p>

  <p>«Onları Sturmbannführer Kleiber sorguya çekti, bir şey bilmediklerinden emin. Yarın sabah Paris yoluyla Madrid'e gidiyorlar. Pasaportları ve biletleri burada.»</p>

  <p>«Pekâlâ. Bu gece gözaltında tutulsunlar ve yarın sabah trene siz bindirin. Resmen sınır dışı ediliyorlar.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">S</span></span>chellenberg odasında mektupları imzalıyordu.</p>

  <p>«Walter, demek gitmeye hazırsın?» dedi Heydrich.</p>

  <p>«Hemen hemen, Reichsführer beni koruyucularımla tanıştırdı. Pek uyumlu bir çift. Kleiber adındaki adamın özrü Lizbon'u tanıması ki bundan saçma şey olamaz. Reichsführer benim son iki yıl içinde üç kez Lizbon'a gittiğimi çok iyi bilir. Gereken tüm ilişkileri zaten kurmuş bulunuyorum.»</p>

  <p>Heydrich artık iyice buruşmuş olan Windsor raporunu Schellenberg'in önüne bıraktı.</p>

  <p>«Çorabının içindeydi. Yanılmışsın. Amcası için raporu Lizbon'a Dük'e götürecekmiş.»</p>

  <p>«İsteyerek değil,» dedi Schellenberg.</p>

  <p>«Lizbon'a gideceğini biliyordum. Seyahat acentesinde bileti rapor çalınmadan önce ayırtılmıştı. Hatta ben von Ribbentrop'la görüşmeden önce.»</p>

  <p>«Yani masum bir araç olabileceğini mi söylemek istiyorsun? Evet, bu olabilir. Birlikte çalıştığı zenci müzisyenlerin bir şeyden haberleri olmadığını söyledi.»</p>

  <p>«Ona inandın mı?»</p>

  <p>«Bir saat kadar dinleme aygıtları bulunan bir odada yalnız kaldılar. Aralarındaki konuşmaları tam bir şaşkınlık örneğiydi. Ayrıca onları sorguya çeken Kleiber tatmin olmuş görünüyor. Resmen sınırdışı edilmelerini emrettim. Böylece Amerikalılarla aramızda bir olay çıkmayacak. Unutma ki adamlar zenci ve eğer gözaltında tutmaya kalkışırsak Amerikan basının o sıkıcı liberal kanadı her an bir gürültü koparmaya hazırdır.»</p>

  <p>«Peki Winter'ler ne olacak?»</p>

  <p>«Onlar sonradan Amerikan yurttaşı olmuşlar, Walter. Üstelik Alman doğumlu Yahudi ikisi de. O kulübün dışında yatan ölülerin fotoğraflarını görmelisin. Günün birinde bunları yayımlamaya kalkışırsak Goebbels bayram edecek. Ama kimse bu tür bir karışıklığa girmek istemiyor şimdi. Bugünkü uluslararası durumlarını gözönüne alınca Amerikalıların da bunu bilmek istemeyeceklerine emin olabilirsin. Ne de olsa atın üstünde biz varız.»</p>

  <p>«Haklısın her halde,» dedi Schellenberg.</p>

  <p>«Her zaman öyleyim. Kızın sorgusunun genişletilmesi gerekecek, ama bunu ben kendim yapacağım.»</p>

  <p>Schellenberg bunun ne anlama geldiğini çok iyi bilirdi. Cinsel eğilimleri herkesçe çok iyi bilindiğinden Heydrich bunu kendisine söylemekle sapıkçasına bir zevk alıyor olmalıydı.</p>

  <p>«Doğrusunu istersen ona yardım etmiş oluyorum, Walter. Kızı bana sen getir. Ona bir yakınıymış gibi konuş. Aklını başına toplamasına yardımcı ol. Seni dinleyebilir. Bu onu pek çok acıdan kurtarır.»</p>

  <p>«Nasıl isterseniz, Sayın Obergruppenführer. Yeşil Oda'yı mı?»</p>

  <p>«Elbette,» diye gülümsedi Heydrich.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>ücre kapısı açılıp da Schellenberg içeri girince Hannah başını kaldırıp konuşmadan baktı adamın yüzüne.</p>

  <p>«Söyleyecek hiç bir şeyin yok mu?» diye sordu Schellenberg.</p>

  <p>«Sana yok. Yanılmışım. Senin onlardan değişik olduğunu sanmıştım. Aptallık etmişim. Ne istiyorsun?»</p>

  <p>«Heydrich seni kendisine götürmemi istedi.»</p>

  <p>Hannah bitkin bir halde ayağa kalktı.</p>

  <p>«Tahmin ettiğim şey için mi?»</p>

  <p>«Sanırım.»</p>

  <p>Kız adamın ardından koridora çıktı. Schellenberg saatına baktı.</p>

  <p>«Yediye on var. Karanlık basmak üzere.»</p>

  <p>«Ne kadar da ilginç.»</p>

  <p>«Öyledir. <span class="t8">SS</span> örgütü çok dakiktir. Her şey zamanında olmalı.»</p>

  <p>Mahzen merdiveninden çıkıp iki <span class="t8">SS</span> nöbetçisinin beklediği ana kapıya yöneldiler.</p>

  <p>«Her akşam saat tam yedide Şansölye kuryesi şu kapıdan Führer ve diğerlerine raporları götürmek üzere çıkar.»</p>

  <p>Şimdi birinci kat merdivenlerini çıkıyorlardı.</p>

  <p>«Geçenlerde Paris'ten gelen şaşırtıcı bir hikâyeyi anımsadım,» dedi Schellenberg.</p>

  <p>«Fransız Direniş Örgütünden olduğu sanılan genç bir kadın tutuklanmış. Kadını İçişleri Bakanlığının arkasındaki <span class="t8">GESTAPO</span> Karargâhına götürmüşler. Biri bir an için odalardan birinde yalnız bırakmış kadını. Kadın bir dosya alıp odadan çıkmış. Ön kapıdan bir generalin çıkmasını beklemiş, hemen arkasından o da, generalin dosyayı unuttuğunu söyleyerek çıkmış. Dışarı çıkar çıkmaz da en yakın sokağa sapıp izini kaybettirmiş. Nöbetçinin başı belâya girmiş ama yaşam böyle, ne yaparsın.»</p>

  <p>Hannah gözleri faltaşı gibi açılmış bakıyordu adama.</p>

  <p>«Ne biçim bir insansın sen? Hiç bir şey anlamıyorum.»</p>

  <p>Schellenberg Heydrich'in odasının yanındaki kapıyı açıp kızı içeri soktu. Burası içinde bir masa, birkaç dosya dolabı, duvara dayanmış bir divan olan yeşile boyanmış bir odaydı. Duvarda bir saat asılıydı.</p>

  <p>«Saate bak,» diye Schellenberg fısıldadı. «Yediye bir dakika var. Yediyi iki geçe tamam olur sanırım.» Gülümsedi. «Sayı saymasını bildiğini umarım.»</p>

  <p>Odanın öteki ucundaki kapıya doğru yürüdü, kapıyı vurdu ve içeri girdi. Heydrich masasının başında oturuyordu. Hemen yerinden kalktı.</p>

  <p>Walter, Fräulein Winter'i getirdin demek. Çok teşekkür ederim. Artık gidebilirsin. Bir an önce eşyalarını toplasan iyi olur.»</p>

  <p>«Nasıl isterseniz Sayın Obergruppenführer.»</p>

  <p>Schellenberg dış kapıyı hafifçe kapattı arkasından. Heydrich gülümseyerek bakıyordu kıza. Cebinden tabakasını çıkarıp bir sigara çekti. Zamanı boldu nasıl olsa. Keyfini çıkarmaya niyetliydi. Başının üstündeki saatin yelkovanı yediyi gösterdi, yürümeye devam etti.</p>

  <p>«Buraya gel!» dedi Heydrich.</p>

  <p>Hannah duraksadı. Paniğe kapılmıştı.</p>

  <p>«Buraya gel dedim sana.»</p>

  <p>Hannah ileri doğru bir adım attı, ikinci adımı atarken Heydrich'in odasındaki telefon çaldı. Heydrich bir küfür savurdu, döndü ve odasına girip telefonu açtı.</p>

  <p>«Alo? Kim arıyor?»</p>

  <p>Karşı tarafta bir süre sessizlik oldu, sonra boğuk bir ses, «Kayıt Bölümü?» diye sordu.</p>

  <p>«Değil.»</p>

  <p>Heydrich telefonu öfkeyle kapatıp öteki odaya gitti. Oda boştu. Koridora açılan kapı aralıktı. Olamazdı. Böyle bir şey kendisine yapılamazdı! Kapıyı açıp koşar adımlarla aşağı indi.</p>

  <p>Nöbetçilere, «Bir kız gördünüz mü?» diye sordu.</p>

  <p>«Güzel bir kız... kumral. Tüvit bir etek ve beyaz bir bluz vardı üstünde.»</p>

  <p>«Gördük, Sayın Obergruppenführer. Bir az önce çıktı.»</p>

  <p>«Belgesini göstermeden mi? Nasıl?»</p>

  <p>Konuşan nöbetçinin yüzü birden korkuyla kasılmıştı.</p>

  <p>«Elinde bir dosya vardı, efendim. Şansölye kuryesinin çıkıp çıkmadığını sordu. İki saniye önce çıktığını söyledim. Führer'e verilecek önemli bir dosya olduğunu söyledi.»</p>

  <p>Heydrich merdivenlerden inip Prinz Albert caddesine çıktı. Ortalık iyice kararmıştı. Hannah Winter görünürlerde yoktu.</p>

  <p>Heydrich'in kırmızı alarm vermekten başka bir seçeneği yoktu elinde. Ondan sonra da Schellenberg'i aramaya çıktı. Schellenberg odasında Frau Huber'e son birkaç mektubunu dikte ediyordu.</p>

  <p>«Çık dışarı!» diye bağırdı Heydrich kadına. «Hemen dışarı çık!»</p>

  <p>Kadın korkudan bembeyaz kesilmişti. Koşarak çıkıp gitti.</p>

  <p>«Ne oluyor?» diye sordu Schellenberg.</p>

  <p>«O Yahudi orospusu kaçtı, Walter. Telefona cevap vermek için bir an odama girmiştim, geri döndüğümde kaçmıştı.»</p>

  <p>«Ama ön kapıdan nasıl çıkabilir ki?»</p>

  <p>«Şansölye kuryesinin hemen arkasından çıkmış. Nöbetçiye önemli bir dosya unutulduğunu söylemiş.»</p>

  <p>«Soluk kesici bir cüret,» dedi Schellenberg.</p>

  <p>Heydrich öfkeyle baktı adamın yüzüne.</p>

  <p>«Walter, eğer bu işle ilgin olduğunu bir an düşünseydim... »</p>

  <p>«Ben onu size teslim ettim, Sayın Obergruppenführer. O dakikadan beri de Frau Huber'e mektup dikte ediyorum. Bana tanıklık edebilir.»</p>

  <p>Gerçekten pek uzak değildi sözleri. Kadından bir kahve istemişti. Kadın da odasında sakladığı termosu getirene kadar bir iki dakika geçmişti. Dâhili hattan Heydrich'i arayacak kadar bir süre...</p>

  <p>«Pekâlâ, ama şimdi ben moruğa ne diyeceğim?»</p>

  <p>Kapı hafifçe vuruldu, Frau Huber başını içeri uzattı.</p>

  <p>«Ne istiyorsun?» diye sert bir sesle sordu Schellenberg.</p>

  <p>«Bağışlayın, Sayın Brigadeführer. Reichsführer telefonda. İkinizi birden görmek istiyor... hemen şimdi.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>annah dışarı çıkar çıkmaz acele etmemeye çalışarak yürümeye başladı. Her an arkasından birinin seslenmesini bekliyordu. Sağdaki ilk köşeye saptı ve ancak ondan sonra hızlı hızlı yürüdü. Saat sokakların henüz tenha olamayacağı kadar erkendi, ayrıca Temmuz akşamında bir kızın kısa kollu bluz ve etekle dolaşmasının dikkati çekmeyeceği kadar sıcaktı hava.</p>

  <p>Taksiye binecek parası olmadığı için hayvanat bahçesine kadar olan kırk beş dakikalık yolu yürümek zorundaydı. Oraya varınca bahçenin kapısındaki büfede kahve satan bir kadına Rehdenstrasse'yi sordu. Kadın ona bir fincan sıcak kahve verdi, Hannah kahvesini içerken de bir kâğıda aradığı adresin planını çizdi. Rehdenstrasse Spree Nehrinin kıyısındaki eski ambarların bulunduğu bir sokaktı. Sokağın ortalarına doğru bir yerde bir binanın kapısında tek bir lambanın aydınlattığı bir tabela görünüyordu:</p>

  <p class="p17"><span class="t12">Hoffer Karde</span><span class="t12">ş</span><span class="t12">ler — Ta</span><span class="t12">ş</span><span class="t12">ç</span><span class="t12">ı</span> <span class="t12">Ustalar</span><span class="t12">ı</span><span class="t12">.</span></p>

  <p>Avluya açılan büyük tahta kapılar kilitliydi. Hannah yandaki küçük kapının açık olduğunu farketti.</p>

  <p>Hannah içeri girince birden karşısına çıkan hayalet gibi gölgeleri görünce yüreği ağzına gelir gibi oldu. Sonra gördüklerinin ne olduğunu anlayınca gülümsedi. Taştan haçlar, melekler ve diğer dini heykeller... Avlunun, öteki ucundaki depoya doğru yürüdü. Yukardaki pencerelerden birinin kapalı perdesi altından ışık sızıyordu. Daracık bir kapı dokunur dokunmaz açıldı ve karşısına dik bir tahta merdiven çıktı.</p>

  <p>Savaşın başlarında Alman karşı casusluk örgütü portatif telsiz yayınlarını bulma araçları geliştirmişti. Böylece Batı Avrupa'nın büyük kentlerindeki yeraltı örgütlerinin telsizlerini birer birer saptayıp ele geçirmiş bulunuyorlardı.</p>

  <p>Berlin'de bu tür yayın yapan telsizlerden ancak bir tane yapılmasını emrettiği için bunu başarabilmişlerdi. Her yayından sonra da telsizin yerini değiştiriyorlardı. Şimdiki telsiz Hoffer Kardeşler şirketindeydi. Aslında Hoffer Kardeşlerin yalnızca biri hayattaydı artık.</p>

  <p>Bacağını Verdun'de yitirmiş olan Otto 1920'den beri Komünist Parti üyesiydi.</p>

  <p>Max kulüpten çıkar çıkmaz oraya gitmişti. Hemen telsizi oraya getirtmişti. Telsiz operatörü verem olduğu için askere alınmayan Haupt adında bir gençti. Haupt telsizi kurarken korkunç bir yanlışlık yapmıştı. Dalgın bir anında pille çalışan aygıtın fişini prize sokmuş ve bazı lambalarını yakmıştı. Şimdi de dışarda kullanabileceği parçaları arıyordu. Max kapının açıldığını duyunca Haupt'un geldiğini sanıp merdiven başına çıkınca Hannah ile burun buruna geldi.</p>

  <p>Hannah, Otto Hoffer'in kahvesini içerken yandaki odadan amcasının telefonda konuştuğunu duyuyordu.</p>

  <p>«<span class="t8">GESTAPO</span> Karargâhından elini kolunu sallayarak çıkmak bir mucize,» dedi Otto Hoffer.</p>

  <p>«Suratlarını görmek isterdim doğrusu. Şunu bir Berliner Zeitung'un baş sayfasına geçirebilseydik!»</p>

  <p>Max Amca içeri girdi. «Her şey ayarlandı. Bir saat sonra arabayla Paris'e yola çıkıyorsun. Oradan biri seni İspanya'ya geçirecek. Madrid'den de trenle Lizbon'a gidersin.»</p>

  <p>«İyi ama nasıl? Sen söyleyince çok kolay gibi geliyor ama... »</p>

  <p>«Berlinli Yahudileri kentten çıkardığım bir yeraltı yolu var. Kullandığım insanlar idealist değillerdir. İşleri karşılığında nakit para alan haydutlar. Bu da benim için daha iyi. Hiç olmazsa insan emin olabiliyor.»</p>

  <p>«Anlıyorum.»</p>

  <p>Max Amca kapının arkasından bir erkek pardösüsü aldı.</p>

  <p>«Bunu giy. Biraz bol ama kemerini sıkarsın.»</p>

  <p>Cebinden en son kulüpte gördüğü zarfı çıkardı.</p>

  <p>«Tren biletleri işe yaramaz. İşte pasaportların, paralar ve Lizbon'da kullanacağın kredi mektubu.»</p>

  <p>«Her şeyi düşünmüşsün.»</p>

  <p>«Hepsini değil.»</p>

  <p>Max Amca çekmeceden bir Walther PPK tabancası çıkardı.</p>

  <p>«Yedi mermi var bunun içinde. Ateş etmek istediğin zaman üstündeki sürgüyü şöylece çek. Ondan sonra istediğin kadar bas tetiğe. Emniyet düğmesi kapalı. Şunu çevirince ateşe hazırdır.»</p>

  <p>«Buna ihtiyacım olacak mı?»</p>

  <p>«Olabilir. Ama bunu daha sonra veririm. Haydi gidelim artık.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">B</span></span>ir dizi arka sokaktan geçip bir yerde demir bir köprüden Spree'yi aştılar ve sonunda Rehdenstrasse'yi andıran bir sokağa girdiler. Burada da hep ambarlar ve işyerleri vardı. Solmuş bir tabelâda:</p>

  <p class="p17"><span class="t12">Kertesi</span> <span class="t12">Ş</span><span class="t12">arap</span> <span class="t12">Ş</span><span class="t12">irketi -</span><span class="t12">İ</span><span class="t12">thalât ihracat</span></p>

  <p>yazıyordu. Max kapıyı vurdu. Kışa boylu çıplak kafalı kahverengi pardösülü bir adam başını dışarı uzattı.</p>

  <p>«Merhaba Scherber,» dedi Max. Arkasında Hannah olduğu halde içeri girdi.</p>

  <p>«Beş dakika,» dedi Scherber. «Beş dakika sonra gitmiş olmalısınız, anlaşıldı mı?»</p>

  <p>«Anlaşıldı.» Max adama lastik bantla tutturulmuş bir tomar yüz marklık uzattı.</p>

  <p>«Çocuklar hazır mı?»</p>

  <p>«Buradalar.»</p>

  <p>Hannah gayet loş ve büyük bir depoda olduklarını farketti. Bir uçta kocaman çifte kapının önünde bir tanker duruyor, iki adam da tankerin yanında sigara içiyorlardı.</p>

  <p>«Dubois kardeşler,» dedi Max. «Dişleri dökük olanı büyüğü olan Paul'dur. Henri de kendisine söylenileni yapar.»</p>

  <p>Henri yirmi bir yaşında ancak vardı. Deri ceketli, kasketli bir gençti. Kötü bir Almancayla.</p>

  <p>«Demek yükümüz bu, ha?» dedi. «Şahane!»</p>

  <p>Ağabeyi yüzünü buruşturdu. «Paradan ne haber, Max? İki bin franka anlaşmıştık.»</p>

  <p>Max parayı saydı.</p>

  <p>«Çocuklar şarap naklederler.»</p>

  <p>«Ve de ne olursa,» diye Henri ekledi.</p>

  <p>«Savaştan önce onlarla çok iş yaptım. Sonra belirli nedenlerle işlerimiz aksadı. Ama şimdi yine işe başladılar.»</p>

  <p>«Paris'teki o Almanlar Alman şarabı istiyorlar,» dedi Henri.</p>

  <p>«Biz de onları hoşnut tutmaya çalışıyoruz.»</p>

  <p>Paul Dubois, «Komikliği bırak da kıza nereye gireceğini göster,» dedi.</p>

  <p>«Bir an önce gidelim buradan.»</p>

  <p>Henri kamyonun kapısını açtı, koltuğu kaldırdı. Koltuğun arkasında gizli bir kapı vardı. Uzanıp ışık düğmesini çevirdi.</p>

  <p>«Ev gibidir,» dedi.</p>

  <p>«Şilte, termosta kahve, salamlı sandviç. Umarım bunu yiyemeyecek kadar Yahudi değilsiniz, elimizde başka şey yok ve geleceğinizi bir saat öncesine kadar bitmiyorduk. Sandıklar için de özür dilerim, ama Paris karaborsası için birkaç şey almadan olmaz doğrusu.»</p>

  <p>«Ben her yerde rahat ederim,» dedi Hannah.</p>

  <p>«Yirmi saat,» dedi Paul Dubois. «Nöbetleşe süreriz.»</p>

  <p>Max Walther'ı çıkartıp kıza uzattı. «Buna ihtiyacın olacak.»</p>

  <p>«Bize güvenmiyor musun?» diye sordu Henri.</p>

  <p>«Pek güveniyorum diyemem. Daha önce de adam öldürmüştür. Gerekirse yine öldürür.»</p>

  <p>Hannah'ı alnından öptü.</p>

  <p>«Lizbon'a varınca doğruca adamın kendisine git.»</p>

  <p>«Seni düş kırıklığına uğratmayacağım.»</p>

  <p>«Bundan eminim yavrucuğum. Güle güle.»</p>

  <p>Hannah sanki amcasını bir daha göremeyecekmiş gibi ağlıyordu şimdi. Koltuğun altından geçip tankerin altındaki bölmeye girdi. Amcasına son bir kez baktı, sonra Henri kapağı kapattı. Hannah şilteye uzanıp çevresine bakınınken birden motor çalıştı ve tanker hareket etti.</p>

  <p class="p13"><span class="t9">p</span></p>
</body>
</html>
