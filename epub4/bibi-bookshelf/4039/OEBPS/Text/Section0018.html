<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 14</title>
</head>

<body>
  <h1>Bölüm 14</h1>

  <p style="text-align: justify;text-indent:0em;"><span class="dropcap"><span class="t11">J</span></span>ackson saat dokuz buçukta yine bir gece önceki kara giysilerini giymiş, duvardaki yerini almıştı. Tabancası elindeydi. Yeri pek rahat sayılmazdı ama hiç olmazsa yağmur yağmıyordu. Bir süre sonra da Cünha belirdi. Kapıyı kontrol etti ve beklemeye başladı. Az sonra da Dük ortaya çıktı. Gecenin serinliğine karşı sırtına hafif bir tüvit pardesü almıştı.</p>

  <p>«Orada mısınız, Bay Jackson?» diye alçak sesle sordu. «Evet, efendim.»</p>

  <p>Dük meşin bir kutudan bir Havana purosu çıkardı. Jackson tam o anda dışarda ayak sesleri duydu. Kapı vuruldu, da Cünha açtı, Schellenberg ile Kleiber bahçeye girdiler.</p>

  <p>«General Schellenberg ve Binbaşı Kleiber.»</p>

  <p>Da Cünha adamları tanıştırdıktan sonra oradan birkaç adım uzaklaştı.</p>

  <p>«Bu sabah beni Rosario'da bekleyen bey, değil mi?» dedi Dük.</p>

  <p>«Talihsiz bir yanlışlık Dük Hazretleri,» dedi Schellenberg.</p>

  <p>«Gereksiz bir şeydi. Bana doğrudan doğruya gelmeniz gerekirdi, General. Bir takım imalar, örtülü tehditlerden başka bir şey duymadım bu kadar gündür. Hükümetinizin kesin olarak önerdiği nedir?»</p>

  <p>«Efendim, Bahama Genel Valiliği görevinin sizin için çekiciliği olmadığı herkes tarafından biliniyor. Bu durumda belki de Avrupa'da bulunmayı yeğleyebilirsiniz. İspanya ya da örneğin İsviçre'de. Böyle bir durumda mali sıkıntıya düştüğünüz takdirde adınıza Cenevre'de bir bankaya elli milyon İsviçre frangı yatırılacağını söylemeye yetkiliyim.»</p>

  <p>«Saçma! Hepsi saçma bunların, General Schellenberg. Führer benim İspanya ya da İsviçre'de oturmamı istemez. Beni Almanya'da ister o, Alman ordusunun Londra'ya girdiği gün elinde olmam için. İngiliz halkına güven verecek tanıdık bir yüz. Doğru değil mi?»</p>

  <p>«Buna ne yanıt verebilirim, efendim?»</p>

  <p>«Gemim öbür gün hareket ediyor ve ben de gitmek istemiyorum. Bunu kabul ediyorum, İngiliz hükümeti bana çok kötü davrandı... eğer yaptığım hizmetler bu kadar hafife alınacaksa...»</p>

  <p>Omuzlarını silkti.</p>

  <p>«Hepsi hepsi otuz altı saatim var. Ancak sizin yanınıza geçeceksem kendimi neye attığımı bilmem gerek.»</p>

  <p>Kleiber konuşacakken Schellenberg daha önce davranıp adamın sözünü kesti.</p>

  <p>«Size bir soru sorabilir miyim, Dük Hazretleri. Gerektiği takdirde yeniden tahta çıkmaya hazır mısınız?»</p>

  <p>«Elbette. Düşesin de kraliçe olarak yanımda olması koşuluyla.»</p>

  <p>«Bunda bir güçlük görmüyorum, efendim.»</p>

  <p>«Ben böylesine büyük bir adım atacakken, yani kısacası dünyada büyük çalkantılara neden olacak bir işe kalkıştığımda Führer'den de işbirliğinin belirli kanıtlarını beklerim.»</p>

  <p>«Ne gibi, efendim?»</p>

  <p>«Düşeş ile İngiltere'ye döneceksek Führer'in bizim hangi tarihe göre hazırlanmamızı beklediğini öğrenmek isterim.»</p>

  <p>Schellenberg bir an için bütün oyunu gördüğünü sandı. Ama açık vermeden.</p>

  <p>«Çok iyi anlıyorum, efendim,» dedi.</p>

  <p>«Zamanlama konusundaki bu isteğinizi Reichminister von Ribbentrop'a ileteceğim, onun da bunu hiç gecikmeden Führer'e götüreceğinden kuşkum yok.»</p>

  <p>«Acele edin General. Bu iş için yalnızca yarınınız var. <span class="t8">Excalibur</span>'la yola çıkmak bana acı gelecek, ama gerekirse gideceğim de. Bana ancak Albay da Cünha yoluyla bir haber iletebilirsiniz. İngiltere elçiliğinin bu olanları hiç duymaması gerek.»</p>

  <p>«Elbette, efendim. İlk fırsatta ilişki kurmaya çalışacağım. Berlin'den haber alır almaz da Albay'a bildireceğim. İyi geceler dilerim, efendim.»</p>

  <p>Schellenberg ile Kleiber kapıya doğru yürüdüler. Da Cünha kapıyı arkalarından kilitledi. Adamların ayak sesleri kayboluna kadar Jackson yerinden kıpırdamadı.</p>

  <p>«Bay Jackson?»</p>

  <p>«Evet efendim.» Amerikalı bahçeye atlayıp Dük'e doğru yürüdü.</p>

  <p>«Duydunuz mu?»</p>

  <p>«Çoğunu duydum, efendim.»</p>

  <p>«Ne düşünüyorsunuz? Yutacaklar mı?»</p>

  <p>«Bu size olan ihtiyaçlarının şiddetine bağlı, efendim.»</p>

  <p>«İngiltere'yi istilâ ederlerse, gerçekten çok şiddetle ihtiyaçları olacak.» Dük elini uzattı.</p>

  <p>«Sizden yardım rica edebilir miyim? Belirli nedenlerle şu anda benim haber alma ajanlarımıza başvurmam olanaksız.»</p>

  <p>«Yardıma hazırım, efendim.»</p>

  <p>«Çok iyi. İyi geceler dilerim öyleyse. Albay da Cünha sizi dışarı çıkartır.»</p>

  <p>Dük ağaçlar arasında kaybolunca da Cünha ortaya çıktı.</p>

  <p>«Konuşulanları duydun mu?» diye sordu Jackson.</p>

  <p>«Hayır. Bilmek de istemiyorum. Haydi hemen git buradan. Devriyeyi yarım saat önce değiştirmeliydim.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">Y</span></span>alan söylüyor,» dedi Schellenberg. «Sözlerinin tek kelimesine bile inanmadım.»</p>

  <p>Yine Huene'nin odasındaydılar. Elçi masasının başında oturmuştu, Kleiber de Schellenberg'in karşısındaydı.</p>

  <p>«Ben de oradaydım ve inanıyorum. Neden olmasın? Adamı kulağından tutup atmadılar mı? Biz de şimdi ona bir fırsat tanıyoruz, yeniden tahta oturacak ve sevdiği kadın da yanında olacak. Bütün istediği bu.»</p>

  <p>«O, <span class="t8">Deniz Aslan</span><span class="t8">ı</span> <span class="t8">Harekât</span><span class="t8">ı</span><span class="t8">n</span><span class="t8">ı</span><span class="t8">n</span> plânlarının kendisine verilmesini istiyor, hepsi bu kadar.»</p>

  <p>Huene başını salladı.</p>

  <p>«Sanmıyorum. Birkaç hafta içinde İngiltere'ye çıkacağımızı bütün dünya biliyor. Benim gördüğüm kadarıyla Dük tam bir iş adamı gibi davranıyor. Zamanlama planı mantıksız bir istek değil. Söz veriyor, değil mi?»</p>

  <p>«Evet, onurlu bir kişi, bunu biliyorum,» dedi Schellenberg.</p>

  <p>«Ama en onurlu bir İnsan da inandığı bir dava uğruna onurunu çiğneyebilir.»</p>

  <p>«Hep aynı daire içinde dönüp duruyoruz,» dedi Kleiber.</p>

  <p>«Reichminister von Ribbentrop'a yazacak mısın yoksa ben mi senin adına yazayım?»</p>

  <p>«Buna gerek yok. Ben derhal bir telgraf göndereceğim. Reichsführer Himmler'e mutlu haberleri verme şerefini de sana bırakıyorum. Bundan hoşlanacağını biliyorum.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">H</span></span>immler gecelerini çoğunlukla Prinz Albertstrasse'de bürosunun yanındaki küçük odasında geçirirdi. Kleiber'in uzunca telgrafı Madrid elçiliğinden geçmiş ve hattaki teknik güçlükler yüzünden epey geç gelmişti Berlin'e. Telgrafın Himmler'in masasına gelmesi ertesi sabah saat on buçuğu bulmuştu. Himmler telgrafı okudu, dudaklarını büzerek bir süre düşündü, sonunda bir kenara bırakıp diğer evrakı incelemeye koyuldu. İlk adımı Ribbentrop'un atmasını bekliyordu.</p>

  <p>Telefon on birde çaldı. Reichminister, «Schellenberg'den bir telsiz aldım,» dedi.</p>

  <p>«Şaşırtıcı bir şey. Doğrusunu istersen ne yapacağımı bilemiyorum. Acaba Führer'e...»</p>

  <p>«Olmaz,» dedi Himmler.</p>

  <p>«Çok iyi bildiğin gibi Führer bu sıralarda çok meşgul. Onun adına taşımamız gereken yükler var. Ben de Lizbon'dan bir haber aldım. Führer'in Windsor İşini sana yüklediğini biliyorum. Ama istersen bu konuyu seninle konuşmaya hazırım.»</p>

  <p>«On beş dakika sonra oradayım.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">W</span></span>alter Moncton öğleyi birkaç dakika geçe odaya girdiğinde Dük ve Düşes tarafından gerçek sevgiyle karşılandı. Tahttan feragat günlerinde yalnız yol göstermekle kalmayıp gerçek dostluğunu veren yalnızca Moncton olmuştu.</p>

  <p>«O lanet gemiye binmemi garantiye bağlamak için Winston seni gönderdi, ha?» dedi Dük.</p>

  <p>«Başbakan da Kral hazretleri de bu konudaki gecikmelerden dolayı gerçekten üzüntü içindeler, efendim. Bahama valiliğinin istediğiniz görev olmadığını biliyorum, ama onun da belirli avantajları var.»</p>

  <p>«Birini söyle,» diye Düşes atıldı. Moncton dostça gülümsedi.</p>

  <p>«Havasını mı? Hayır efendim, sizin burada bulunmanıza Almanların hiç de hoş olmayan bir ilgi gösterdiği söylentileri var.»</p>

  <p>«Walter, sen zamanın çok gerisinde kalmışsın. Madrid dedikodularına göre benim asıl kendi Gizli Servisimizden korkmam gerek.»</p>

  <p>«Saçma bir şey bu, efendim. Böyle bir şeye inanamazsınız.»</p>

  <p>«Estella Markisi Primo de Rivera'yı tanır mısın? İspanya hükümetine çok yakın eski bir arkadaştır. Bu söylentilerin sağlam temelleri olduğunu çok kez söyledi bana.»</p>

  <p>«Ama böyle bir şeyin amacı ne olabilir, efendim? Hiç bir şey anlamıyorum.»</p>

  <p>«Bahama valiliğini reddedersem beni oraya zorla götüreceklerdi. De Rivera bugün öğle yemeğine geliyor. Bu konuda kendisiyle konuşursan sevinirim. Bir de kanıtlarını dinle.»</p>

  <p>«Walter buradaki yaşantımızın nasıl olduğunu tahmin edemezsin,» dedi Düşes.</p>

  <p>«İmzasız mektuplar... hatta telefonlar. Her adımda karşımıza bir polis çıkıyor.»</p>

  <p>«Haydi haydi Wallis.» Dük karısının elini tuttu.</p>

  <p>«Boşuna endişeleniyorsun. Haydi git de yemeğe hazırlan. Az sonra gelir.»</p>

  <p>Düşes çıkınca Dük kendisine bir kadeh viski doldurdu. «Sizi bunca yıldır tanırım, akşam yediden önce içki içtiğinizi görmemiştim,» dedi Moncton.</p>

  <p>«Biliyorum Walter, ama bugün buna ihtiyacım var. Gerçekten öyle. Söyle bana eski dostum, Oxford'daki günlerimizden bu yana sana hep dürüst davranmadım mı?»</p>

  <p>«Davrandınız, efendim.»</p>

  <p>«Öyleyse şimdi de bana güvenmeni istiyorum, Walter. <span class="t8">Excalibur</span> yarın demir aldığında ben içinde olacağım. Sana söz veriyorum. Ama şu an için bazı kimselerin beni hâlâ karar vermemiş sanmaları çok önemli. Bugün akşama kadar de Rivera'nın yanında kalmanı ve ona benim korkularıma ne kadar şaştığını söylemeni istiyorum. Gemiye binmemekle tehdit ettiğimi sen söyle. Sözünü ettiği bu. komploları anlatmasını sağla.»</p>

  <p>«Yani neler olup bittiğini öğrenmeme izin vermeyecek misiniz, efendim?»</p>

  <p>«Şu an için hayır, Walter.»</p>

  <p>Moncton içini çekti.</p>

  <p>«Pekâlâ, elimden geleni yapacağım.»</p>

  <p>«Çok iyi.»</p>

  <p>Kapı vuruldu, içeri giren uşak, «Estella Markisi, geldi, efendimiz,» dedi.</p>

  <p>Arkasından Primo de Rivera girdi.</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">E</span></span>ğer harekât tarihlerini verirsek kendisine ne vermiş olacağız?» diye sordu Himmler.</p>

  <p>«Yani tüm planı göstermeyi mi düşünüyorsun?»</p>

  <p>Himmler pek seyrek gülümsemelerinden biriyle baktı von Ribbentrop'a.</p>

  <p>«Aslında akademik bir sorun bu. Şöyle düşün. Birkaç hafta önce İngiliz ordusu araç gerecinin çoğunu Dunkirk kıyılarında bıraktı. Şu anda iki yüz tankları var. Savaş uçağı sıkıntısı çekiyorlar. Çıkarma için hava durumu ancak 19 Eylül ile 26 Eylül arasında elverişlidir. Manş denizini ve akıntılarını inceleyen herkes bilir bunu. Luftwaffe o zamana kadar hava güçlerini darmadağın edecek, hava desteği olmayınca da donanmaları hiçbir şey yapamaz. <span class="t8">Deniz Aslan</span><span class="t8">ı</span> <span class="t8">Plan</span><span class="t8">ı</span><span class="t8">n</span><span class="t8">ı</span><span class="t8">n</span> tümü şu anda Winston Churchill'in elinde olsa bunu durduracak ne kaynağı ne de yeteneği vardır.»</p>

  <p>«Şu halde Dük'ün koşullarını kabul etmemiz düşüncesindesin.»</p>

  <p>«Azizim von Ribbentrop Führer başarıyla sonuçlandıracağına inanarak Windsor işini sana emanet etti. Ben sana ancak fikir verebilirim, ancak bu koşullar altında çok yanılacağını hiç sanmıyorum.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">E</span></span>lçiliğe saat beşi birkaç dakika geçe telsiz gelmiş ve Huene hemen Schellenberg ile Kleiber'i çağırtmıştı.</p>

  <p>«Reichminister von Ribbentrop'tan. <span class="t8">'</span><span class="t8">İ</span><span class="t8">stekler kabul edilebilir.</span> <span class="t8">İ</span><span class="t8">stenen ayr</span><span class="t8">ı</span><span class="t8">nt</span><span class="t8">ı</span><span class="t8">lar a</span><span class="t8">ş</span><span class="t8">a</span><span class="t8">ğı</span><span class="t8">da bildirilmektedir.'</span> Hepsi bu kadar.»</p>

  <p>Kleiber, gözlerinde zafer parıltılarıyla Schellenberg'e döndü.</p>

  <p>«Gördün mü General, ben adamımı bilirim. Senden daha iyi tanırmışım hem de. Hemen haberleşme odasına gidip ayrıntıları bekleyeyim.»</p>

  <p>Kapı Kleiber'in arkasından kapanınca Schellenberg bir sigara yakıp kahkahayla güldü.</p>

  <p>«Karşımızda yalnızca von Ribbentrop yok, farkında mısınız? Himmler de var işin içinde. Bir şampanya tüccarı ile bir tavuk çiftliği sahibi. Karşı konulmaz bir güç gerçekten.»</p>

  <p>«General Schellenberg, bunları daha fazla dinleyemem,» dedi Huene.</p>

  <p>«Düşünmem gereken bir ailem, ülkemde akrabalarım var.»</p>

  <p>«Haklısınız, duygularıma kapılmak aptallıktı. İnsan arada sırada insan olduğunu anımsıyor da... ben aptallıktan nefret ederim.»</p>

  <p>Kleiber kapalı bir zarfla girdi içeri.</p>

  <p>«General, telsiz şifre makinasından geçtiği için şifre memuru bile göremedi yazılanları.. Yalnızca sizin içinmiş.»</p>

  <p>Schellenberg zarfı elinde tarttı.</p>

  <p>«Ve Windsor Dükü için sanırım.»</p>

  <p>«Da Cünha'yı çağırtayım?» diye sordu Huene.</p>

  <p>Schellenberg başını salladı.</p>

  <p>«Dükle yeni bir buluşma ayarlamasını söyleyin. Dün geceki yer ve saatte.»</p>

  <p>Zarfı iç cebine yerleştirdi. Kleiber'in arkasından çıkarken kapıda bir an durup Huene'ye döndü.</p>

  <p>«Sizi mutlu bir düşünceyle başbaşa bırakıyorum. Şu anda savaşı yitirdiğimize eminim.»</p>

  <p class="p18"><span class="t13">3</span></p>

  <p style="text-align: justify;text-indent:0em;"><span class="dropcap"><span class="t11">P</span></span>rimo de Rivera'yı kapıdan uğurlayan Walter Moncton derin bir soluk aldı. Kapının önünde Dükle birlikte durup el salladılar adamın arkasından.</p>

  <p>«Yaşamım boyunca bu akşamki kadar saçma şeyler dinlememiştim efendim,» dedi Moncton.</p>

  <p>«Kendisinden sözlerini kanıtlayan belgeler istedim, hiç bir şey gösteremedi. Ondan sonra da kalkmış bana on gün içinde istediğim bütün kanıtları verebileceğini söylüyor.»</p>

  <p>«Senden yarın yola çıkmamı ertelemeni istedi, değil mi? Zavallı Walter. Gerçekten bir içki hak ettin şimdi, sana minnettarım.»</p>

  <p>İçeri girerlerken Moncton.</p>

  <p>«Bu oyunun nedenini artık öğrenebilir miyim, efendim?» diye sordu.</p>

  <p>«Belki yarın, Walter.»</p>

  <p>Düşes Dr. Ricardo de Espirito Santo e Silva ve karısıyla birlikte şöminenin başında oturuyordu.</p>

  <p>«Kim bir içki içecek?» diye sordu Dük.</p>

  <p>Kapı hafifçe vuruldu ve bir uşak girdi.</p>

  <p>«Albay da Cünha Dük Hazretleri ile görüşmek istiyor.»</p>

  <p>«Beni bağışlayın, dostlarım. Yarın için güvenlik planlarını hazırlayacağız. Walter sen herkese bir içki hazırla, dostum.»</p>

  <p>Windsor Dükü havuzun kenarındaki evin önünde, sırtında pardösüsüyle oturmuş bir el fenerinin ışığında zarfın içindeki belgeleri inceliyordu. Schellenberg ile Kleiber kapının yanındaydılar.</p>

  <p>«Çok ilginç,» dedi Dük sonunda. «Çok parlak bir buluş. Hiç bir kusuru yok.»</p>

  <p>İki kâğıdı yine zarfa yerleştirdi.</p>

  <p>«Tatmin oldunuz mu, efendim?» diye sordu Schellenberg.</p>

  <p>«Evet.»</p>

  <p>«Peki yarın ne olacak?»</p>

  <p>«Yola çıkamayacağız. Düşes biraz rahatsız. Yarın sabah ilk iş olarak bir doktora görünmesi gerekecek. <span class="t8">Excalibur</span> tam öğle üzeri kalkıyor. O gittikten sonra diğer konuları görüşebiliriz.»</p>

  <p>«Nasıl isterseniz, efendim.»</p>

  <p>«Öyleyse iyi geceler, beyler.»</p>

  <p>Da Cünha kapıyı iki adamın arkasından kapattı. Duvarda bekleyen Joe Jackson bahçeye atladı. Dük zarfı cebinden çıkardı.</p>

  <p>«Bunun içinde ne olduğunu söylesem inanmazsınız. Bay Jackson.»</p>

  <p>«Bir tahminde bulunabilirim, efendim.»</p>

  <p>«Beni burada bekleyin. Çok önemli bir iş için hemen döneceğim.»</p>

  <p>«Başüstüne, efendim.»</p>

  <p>Dük da Cünha'ya döndü.</p>

  <p>«Albay da Cünha Bay Jackson'a arkadaşlık ederseniz çok sevinirim.»</p>

  <p>Sonra aceleyle eve doğru gitti.</p>

  <p>Düşes kocasını kitaplıkta masa başında iki telgrafı incelerken buldu.</p>

  <p>«Ötekiler ne yapıyorlar?» diye sordu Dük.</p>

  <p>«Kâğıt oynuyorlar. Onlar ne?»</p>

  <p>«Yaşamın boyunca göreceğin en şaşırtıcı şey, Wallis. <span class="t8">Deniz Aslan</span><span class="t8">ı</span> <span class="t8">Harekât</span><span class="t8">ı</span> - Almanların İngiltere'yi istilâ planları. Kendi taraflarına geçmemin benim yararıma olduğunu kanıtlamak için von Ribbentrop gönderdi.»</p>

  <p>Kadın kapıyı kilitleyip kocasının yanına geldi.</p>

  <p>«Şuna bak,» dedi Dük.</p>

  <p>«On üç Ağustos Kartal Günü. Luftwaffe bir saldırıda tüm güney İngiltere havaalanlarını bombalayarak uçaklarımızı saf dışı bırakacak.»</p>

  <p>«Peki ya istilâ?»</p>

  <p>«Eylülün on dokuzu ile yirmi altısı arasında yapılmalı. Ay ve akıntı durumları söz konusu. Bu tarihten sonra sonbahara gireceğimiz için havayı önceden tahmin olanaksız. Binlerce çıkartma gemisinin Manş'da sekiz kuvvetinde fırtınayla karşılaştığını düşün.»</p>

  <p>«Peki bir şey yapılabilir mi şimdi?»</p>

  <p>«Sanırım. Bütün plan hava üstünlüğüne dayanıyor. İngiliz Hava Kuvvetleri, var olduğu sürece donanma Manş Denizini kontrol altında tutar ve istilâ hareketi başarılı olamaz. Ama şu 17 sayılı Genelgeye bak. Luftwaffe'nin öncelikle Hava Kuvvetlerini yok etmesi isteniyor. Göring bu işi iki haftada başarabileceğini söylüyor.»</p>

  <p>«Aman Tanrım!»</p>

  <p>«Planın kusurlu yanı da bu. Beklenmedik alaylar kesimi. Herhangi bir nedenle Luftwaffe Eylülün on yedisine kadar İngiliz Hava Kuvvetlerini imha edemezse <span class="t8">Deniz Aslan</span><span class="t8">ı</span> <span class="t8">Harekât</span><span class="t8">ı</span> iptal edilecek. Bu nokta çok kesin.»</p>

  <p>«Peki o zaman ne yapacak?»</p>

  <p>«Rusya'ya dönecek ve bu da onun sonu olacak. Geçen gün şu dolabın üstünde bir yazı makinesi görmüştüm. Bu işte usta değilim ama iki parmak yeter sanırım.»</p>

  <p>«Ne yapacaksın, David?»</p>

  <p>«Bunun kopyasını çıkaracağım, Wallis. Bay Jackson için.»</p>

  <p>Dük da Cünha ile Jackson'un yanına ancak kırk dakika sonra dönebilmişti.</p>

  <p>«Bağışlayın Bay Jackson ama Schellenberg'in verdiği zarftakileri kopya etmek zorundaydım ve ne yazık ki on parmak yazamıyorum.»</p>

  <p>«Önemi yok, efendim.»</p>

  <p>Dük zarfı uzattı.</p>

  <p>«Bunun içindekiler şu anda İngiliz hükümeti için çok önemli. Zarfı Bay Winston Churchill'in adına yazdım, bunu kendisinden başka hiç kimsenin görmemesi gerek. Yarın ben gittikten sonra bunu İngiltere Büyükelçiliğinde Sir Walford Selby'ye verirseniz çok sevinirim. Aslını ben dostum Walter Moncton'a vereceğim, o Londra'ya döndüğünde Churchill'e elden verir.»</p>

  <p>«İşi sağlama bağlıyorsunuz yani?»</p>

  <p>«Her türlü kaza olabilir, Bay Jackson. Birinci Dünya Savaşında arabamdan inip ön siperlerden birini görmeye gittim. Birkaç dakika sonra araba makineli tüfekle tarandı sürücüsü öldü. Yıllardır neden kurtulduğumu düşünürdüm. Pek dinine bağlı bir insan sayılmam ama belki de bu gece bunun bir yanıtıdır.»</p>

  <p>«Sizi tanımak benim için büyük bir onur, efendim.»</p>

  <p>«Benim için de öyle, Bay Jackson.»</p>

  <p>Dük Jackson'un elini sıktı. Da Cünha kapıyı açtı. Yeniden kilitlerken Dük.</p>

  <p>«Çok kalmadı, Albay da Cünha,» dedi «benden kurtulmanız çok yakın artık.»</p>

  <p>«Yeni bir dünya, efendim, yeni planlar. Özlenecek bir yaşam.»</p>

  <p>«Evet, öyle. Kıyıya vuran dalgalar, rüzgârda sallanan palmiye ağaçları ve savaştan üç bin mil uzakta yaşamak. Bundan fazlasını kim ister ki. İyi geceler, Albay.»</p>

  <p>Joe Jackson bir saat sonra arka merdivenden odasına çıktığında Hannah endişeyle kendisini bekliyordu. Erkeğin kazağına dokundu.</p>

  <p>«İliklerine kadar ıslanmışsın, Joe. Öyle korktum ki. Ne oldu?»</p>

  <p>Jackson Dükün verdiği zarfı masanın üstüne bırakıp yorgun bir halde koltuğa çöktü.</p>

  <p>«Pek bir şey olmadı. Çok değerli bir adamı beklemek zorunda kaldım bir süre.»</p>

  <p class="p13"><span class="t9">p</span></p>

  <p>&nbsp;</p>
</body>
</html>
