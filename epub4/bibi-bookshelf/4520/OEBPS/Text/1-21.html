<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-21.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d3a828a5-0c08-4b01-a95a-d3b95f684742" name="Adept.expected.resource"/>
	</head>
	<body>
		<div id="x1-21.html" xml:lang="tr-TR">
			<div class="Basic-Text-Frame">
				<p class="split"></p>
				<p class="arabaslik-orta"><span>I. MUSTAFA (1591-1639)</span></p>
				<p class="h3 para-style-override-12"><span>“İlim ilim demektir / İlim kendin bilmektir / Sen kendini bilmezsin / Ya nice okumaktır?”</span></p>
				<p class="h3 para-style-override-13"><span>Yunus Emre</span></p>
				<p class="paragraf">On Beşinci Osmanlı Padişahı, I. Mustafa’dır.</p>
				<p class="paragraf">Babası Sultan III. Mehmed, (Annesinin ismi kesin olarak bilinmemekle birlikte, bazı tarihçiler tarafından Fûldane Valide Sultan olduğu rivayet edilmiştir.) 1591 tarihinde Manisa’da doğmuştur. Kardeşinden sonra taht’a geçmesiyle, o güne kadar olan babadan oğula sultanlığın geçmesi kuralını bozmuştur.</p>
				<p class="paragraf">Sultan I. Mustafa, ağabeyi Sultan I. Ahmed’in padişahlığı süresince, 14 yıl sarayın bir odasında hapis hayatı yaşadı. O devirde bu, gerekli görülüyordu. Aksi <span>hâlde şehzadeler devlet yönetimine karışıyor, hatta padişahı devirmek için harekete bile geçebiliyor ve devlet birliği tehlikeye düşüyordu. Buna meydan vermemek için şehzadeler ya öldürtülür veya bir odaya kapatılırdı. Sultan Birinci Ahmed, taht’a geçtiğinde kardeşini öldürtmemiş, ancak sarayda mahpus tutmuştur. Kösem Sultan’ın, eşi I. Ahmed’i</span> etkileyerek, kayınbiraderi I. Mustafa’nın hayatta kalmasını sağladığı söylenir.</p>
				<p class="paragraf"><span>I. Mustafa ile birlikte kardeş katli nadiren görülmüş, artık şehzadeler, sarayda kafes ardında taht’a geçecekleri günü beklemeye başlamışlardır. Tabii valide sultanlar, şehzade anaları arasında rekabetler başlamış, her biri bir vezire ve diğer gruplara dayanarak entrikalarla padişah değiştirmeye çalışmışlardır bu arada. </span></p>
				<p class="paragraf">I. Mustafa, zayıf ve narin bir yapıya sahipti. Sık sık türbe ziyaretleri yapar, sarayda Kur’an-ı Kerim eğitimi alır, dinî eserler okurdu, çok dindar bir insandı. Sadaka vermeyi çok severdi. Bazı kaynaklarda “Deli Mustafa” olarak da geçen Sultan Mustafa’nın deliliğine delil olarak, sarayın havuzuna para atması gösterilir. Oysa Mustafa’nın, havuza para atmasının sebebi bunu, saraydaki hizmetkârlara sadaka vermenin bir yolu olarak benimsemiş olmasıydı. </p>
				<p class="paragraf">Sultan Mustafa’nın kardeşi I. Ahmed öldüğünde, veliaht olarak Genç Osman bulunuyordu. Genç Osman 13 yaşında olduğu için, I. Mustafa’nın taht’a çıkmasına karar verildi. I. Mustafa, 22 Kasım 1617’de Hanedan’ın en yaşlı mensubu olarak taht’a geçmiştir. I. Mustafa devlet meseleleri ile ilgilenmediğini ifade ederek saltanatı kabul etmediyse de bu hâl, devlet erkânı tarafından göz önüne alınmadı.</p>
				<p class="paragraf"><span>Sorunlar ondan sonra başlamıştır. I. Mustafa gerçekten devlet işleriyle ilgilenmemiş, ülkesinin kötüye gitmesini önlemek için devlet işini ehline vermek istemiştir. Nitekim tahtta geçtikten 96 gün sonra, 26 Şubat 1618 tarihinde tahttan indirildi. Yerine II. Osman geçti.</span></p>
				<p class="paragraf">Ancak yenilik taraftarı olmayanların tahrikleri neticesinde isyan eden yeniçeriler, 19 Mayıs 1622’de II. Osman’ı tahttan indirdiler. I. Mustafa tekrar taht’a oturdu. Taht’a geçmesi için ikinci kez davet edildiği zaman I. Mustafa, odasında Kur’an-ı Kerim okuduğunu ve padişahlık istemediğini bildirmişti.</p>
				<p class="paragraf"><span>Bu sırada, Veziriazam Kara Davud Paşa’nın, II. Osman’ı şehit ettirmesi, büyük karışıklıklara neden oldu. I. Mustafa, Davud Paşa’yı azletti, ancak isyanlar durmadı. İstanbul’daki ve Anadolu’daki karışıklıklar nedeniyle Osmanlı Devleti’nin başında devlet işlerinden anlayan bir padişahın olması gerektiğine karar verildi. Şeyhülislam Yahya Efendi ve devlet erkânı, I. Mustafa’nın yerine IV. Murad’ın geçmesine karar verdi.</span></p>
				<p class="paragraf">Sultan I. Mustafa, ikinci padişahlığının başlamasından 1,5 yıl sonra, 10 Eylül 1623 tarihinde şeyhülislam fetvası ile tekrar tahttan indirildi. Fetvanın gerekçesi olarak da “Akli dengesi tam olmayan birisinin halife olamayacağı” gösterildi. Sultan, tahttan indirildikten 16 yıl sonra, 20 Ocak 1639 günü, Topkapı Sarayı’nda vefat etti. Ayasofya Camii’nde Roma döneminde vaftizhane olarak kullanılan yapıya defnedilmiştir.</p>
				<p class="paragraf">Bazı tarihçiler de I. Mustafa’nın akıl sağlığının bozuk olduğunu söylemektedirler. Hatta ölüm sebebi, sinirsel bir hastalık olarak düşer çoğu kayıtlara. Ancak akıl sağlığı bozuk bir kimsenin, devlet işlerini ehline vermek istemesine ne demek lazım? Akıl sağlığı bozuk olsa, işlerin ehil kişilerce yapılması gerektiğini düşünebilir mi? Belki değişik sorunları olabilir, ancak akli dengesinin bozuk olduğu konusu şüphelidir.</p>
				<p class="paragraf">Sultan I. Mustafa, hayatı boyunca hiç evlenmemiştir.</p>
			</div>
		</div>
</body>
</html>