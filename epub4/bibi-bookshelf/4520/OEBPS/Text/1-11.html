<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-11.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d3a828a5-0c08-4b01-a95a-d3b95f684742" name="Adept.expected.resource"/>
	</head>
	<body>
		<div id="x1-11.html" xml:lang="tr-TR">
			<div class="Basic-Text-Frame">
				<p class="split"></p>
				<p class="arabaslik-orta"><span>II. MURAD (1404-1451)</span></p>
				<p class="h3 para-style-override-12"><span>“Gerçi kim haddüm degüldür bûseni kılmak dilek</span><span> Ârif olan çün bilür anı ne lâzım söylemek.”</span></p>
				<p class="h3 para-style-override-13"><span>Muradî</span></p>
				<p class="paragraf">II. Murad, Altıncı Osmanlı Padişahı’dır. Şairdir ve “Muradî” mahlasıyla şiirler yazmıştır. Fatih Sultan Mehmed Han’ın babası olan II. Murad’ın babası I. Mehmed, annesi Dulkadiroğulları Beyliği’nden Suli Bey’in kızı Emine Hatun’dur. </p>
				<p class="paragraf"><span>Mevlevî tarikatına mensup, hattat bir şair olan Sultan II. Murad, saza, söze ve eğlenceye düşkündü. Türk musikisine önemli hizmetleri olmuştur. Kalem ve kılıç; her ikisi de onun zamanında çok kıymetliydi. Döneminde Arapça ve Farsçadan önemli eserler Türkçeye tercüme edilerek kazandırılmıştır. Edipler, âlimler ve şairler, sarayın en önemli konukları hâline gelmişlerdir. </span></p>
				<p class="paragraf">Çocukluk yılları Amasya’da geçer. 1410’da, babasıyla Bursa’ya gelerek saray eğitimi aldı. 1415’de lalası Yörgüç Paşa gözetimi altında, merkezi Amasya’da bulunan, devletin doğu sınırında olmasından dolayı stratejik önem taşıyan Rum ve Danışmendiye eyaleti valisi olarak görevlendirildi. Taht’a çıkıncaya kadar 6 yıl bu görevi yaptı. Amasya, önemli bir Anadolu kültür merkeziydi ve bu merkezde bilim, din âlimleri ve şairler meclisleri tertip edip, şehrin kültür hayatına iz bıraktı.</p>
				<p class="paragraf">1416’da Börklüce Mustafa’nın, İzmir ve Saruhan tarafında çıkardığı ayaklanmaların bastırılmasında görev aldı. 1418’de, sonraki lalası Hamza Bey ile Çandaroğullarından Samsun’u aldı.</p>
				<p class="paragraf">Babası I. Mehmed, Edirne’de bir av kazası sonunda ağır yaralanınca, ölüm yatağında, devletin idaresinin bir an evvel oğlu Murad’a devrini vasiyet etti. Amasya’dan taht’a geçme töreni yapılarak Bursa’ya gelinceye kadar devlet adamları, babasının ölümünü sakladılar. Murad, 25 Haziran 1421’de Bursa’da biat törenleri yapılıp, devletin ileri gelenleri ve yeniçerilerin desteğiyle, 17 yaşındayken taht’a çıktı.</p>
				<p class="paragraf">Sultan II. Murad, babası Mehmed’in ölümünden sonra saltanat davası güden şehzadeler sebebiyle, üç yıl süren büyük bir bunalım dönemini yaşadı.</p>
				<p class="paragraf">1428-1429’da, ülkede veba salgını başladı. Bu veba salgınında, Bursa’da İslam ve tasavvuf dünyasında tanınmış düşünce adamı Emir Sultan, devlet adamı, asker, mimar Hacı İvaz Paşa, Sadrazam Çandarlı İbrahim Paşa ve II. Murad’ın, gözlerine mil çektirdiği küçük kardeşleri Mahmud Çelebi ve Yusuf Çelebi, hayatlarını kaybettiler.</p>
				<p class="paragraf">Murad, Anadolu’da barışı sağladıktan ve veba salgını atlatıldıktan sonra, tüm gücünü Venediklilere yöneltti. Venedik Cumhuriyeti, bu zamana kadar Selanik’i elinde tutarak Çanakkale Boğazı’nda abluka uygulamaktaydı. 29 Mart 1430’da Selanik’i, ardından da “Yuvan-ili” ve sonra Yanya’yı ele geçirdi. Ve sonunda bir Osmanlı-Venedik Antlaşması imzalandı.</p>
				<p class="paragraf">1430’da Rumeli’de toprak tahriri başlamıştı. Bu sayımlardan sonra bu arazilere tımar sistemi uygulanmaya başlandı. Arnavutlar, tımar sisteminin uygulanması aleyhtarı olarak 1432-1434 yıllarında Arnavutluk isyanını çıkardılar.</p>
				<p class="paragraf">II. Murad, Arnavut isyancılar üzerine Evrenosoğlu Ali Bey komutası altında bir akıncı ordusunu görevlendirdi. Arnavutlar, çete ve pusu savaşları ile Osmanlı akıncılarına karşı önemli başarılar elde ettiler. Fakat 1435 ve 1436 Evrenosoğlu Ali Bey ve diğer akıncı beyi Turahan Bey, Arnavutluk isyanını bastırmayı başardılar.</p>
				<p class="paragraf"><span>II. Murad, 1437’de Anadolu seferine çıkarak, Karamanoğulları’nın elinde bulunan Konya, Beyşehir ve Hamideli topraklarını tekrar Osmanlı Devleti idaresine aldı.</span></p>
				<p class="paragraf">II. Murad, üç yıl Rumeli’de kalarak, özellikle Sırbistan ve Eflak sorunları üzerine eğildi. Sırbistan ve Eflak prensliklerinin koşulsuz olarak kendisine bağlanmalarını sağladıktan sonra, 1438’de ilk Macaristan Seferi’ne çıktı. Tuna’yı geçerek Severin, Demirkapı, Orşova ve Şebeş kalelerini topa tutup yıkarak, Erdel’in merkezi Zeybin (sonradan Hermannstadt ve şimdi Sibiu) Kalesi’ni kuşattı. Bu kaleyi eline geçirip, Karpat Dağları geçitlerini aşarak Eflak topraklarına girdikten sonra Yergöğü üzerinden Edirne’ye geri döndü. Bu olay, tarihte Osmanlı Sultanı’nın ilk büyük kapsamlı seferi oldu.</p>
				<p class="paragraf"><span>Murad, 1440’ta Stefan Lazaroviç’in ölümünden beri Macar işgali altında olan Belgrad’ı altı ay süreyle kuşattı, ancak başarısız oldu. Bazı tarihçiler, “Belgrad Ricati” adını verdikleri bu başarısızlığın, II. Murad döneminde bir dönüm noktası olduğunu iddia etmektedirler.</span> </p>
				<p class="paragraf"><span>János Hunyadi önderliğindeki Macar ve Bosna ordusunun, Osmanlı topraklarını istila etmekte olduğunu II. Murad, Karaman seferi dönüşünde öğrendi. II. Murad çok ivedi bir hareketle Balkanlara döndü. Macar, Sırp, Eflak ve Bulgar birliklerinden oluşan ordusuyla János Hunyadi, önüne çıkan her Osmanlı kuvvetini yenip, İzladi Derbendi’ne (Slatiska) kadar ilerledi.</span></p>
				<p class="arabaslik-sol"><span>BALKANLAR’IN İLK İSTİLASI VE TAHTTAN FERAGAT</span></p>
				<p class="paragraf">II. Murad, büyük bir gayretle ve güçlükle Osmanlı kuvvetlerini tekrar toplayıp, birleştirip, direniş yapabilecek hâle getirebilmiştir. II. Murad, 24 Kasım 1443’te İzladi Geçidi’nde yapılan İzladi Muharebesi’nde, János Hunyadi ordusu ile yeni bir çatışmaya girişti. Osmanlılar, arabalar üzerinde ateşli silah kullanan askerler ve okçular nedeniyle çok sıkıntıya düştüler ve geri çekilmeye zorlandılar. Sonuçta her ne olursa olsun İzladi Muharebesi, çok büyük sayıda ve Osmanlıları barışa zorlayacak kadar zayiat doğurmuştu.</p>
				<p class="paragraf">Bugünlerde zor bir muharebe geçiren II. Murad, Amasya Valisi olan çok sevdiği oğlu Alaaddin Çelebi’nin ölüm haberini de aldı.</p>
				<p class="paragraf"><span>Birçok tarihçi, zaten çok hissi bir kişi olan II. Murad’ın; bu Balkan isyanı, sıra sıra yenilgi, büyük askerî zayiatla zorla kazanılan bir muharebe süreci devam ederken hükümdarlıktan bezdiğini ve oğlunun kaybından dolayı da büyük bir depresyona girdiğini iddia ederler. Eşi Mara Hatun’un ve Sadrazam Çandarlı Halil Paşa’nın önerdikleri gibi, II. Murad, uğranılan büyük kayıplar dolayısı ile Osmanlılar aleyhinde olan bir barış yapılması gereğini kabul etmek zorunda kalmıştı.</span></p>
				<p class="paragraf">1444’ün Haziran ayında, taraflar arasında, tarihte Edirne-Segedin olarak bilinen, 10 yıl süreli olacağı öngörülen bir kalıcı barış antlaşması yapıldı.</p>
				<p class="paragraf">Bu yeminli Edirne-Segedin Antlaşması’nın ardından II. Murad, oğlu Mehmed’i Edirne’ye getirtti ve <span>onu, başkentte “kaymakam” olarak bıraktıktan sonra Karamanlılar ile ilgilenmek üzere Anadolu’ya geçti. Karamanoğlu İbrahim Bey ile görüşerek bir sulh</span> anlaşması yapılmasını kabul etti. Bu anlaşma için Göller Bölgesi’ni Karamanlılara bırakmayı kabul etti. Temmuz 1444’de iki taraf arasında diğer bir yeminli anlaşma yapıldı ve Karamanoğlu İbrahim Bey, II. Murad’a, barışı koruyacağı hakkında “sevgendname (yemin belgesi)” adı verilen ciddi bir belge verdi. Bu “Yenişehir Sevgendnamesi” ile Göller Bölgesi, özellikle Akşehir ve Beyşehir, Karamanlılara bırakıldı.</p>
				<p class="paragraf"><span>Edirne-Segedin Antlaşması ve Yenişehir Sevgendnamesi ile o zamana kadar II. Murad’ın, 23 yıl süren hükümdarlığı sırasında Osmanlı Devleti’ne katmış olduğu arazilerin büyük bir kısmı tekrar elden çıkmaktaydı. Fakat bu şekilde II. Murad hem batıda hem doğuda barışı sağladığını düşünüyordu. Yaşlı, yorgun ve hatta bir depresyon geçirdiği kabul edilen II. Murad, bu antlaşmaların ardından Osmanlı tarihinde ne daha önce ne de daha sonra hiç eşi görülmemiş bir karar alarak, tahtından çekildi. Ağustos 1444’de, Mihaliç’te bulunan hanedan çiftliğinde, devletin ileri gelen idarecilerini ve askerî komutanlarını; yüksek ulemayı, kapıkulu (yeniçeri ve sipahi) subaylarını bir toplantıya çağırdı. Bu toplantıda, kendisinin bir köşeye çekilip dünya işlerinden ve eğlenceden uzaklaşacağını, Tanrı’ya yöneleceğini bildirdi. Edirne’den getirttiği oğlu II. Mehmed’in, bu nedenle taht’a geçeceğini ilan etti. </span></p>
				<p class="paragraf">II. Murad’ın, bu kararı hakkındaki şiiri:</p>
				<p class="paragraf para-style-override-14"><span class="italic">“Gerekdir-kim idem âheng-i uzlet</span></p>
				<p class="paragraf para-style-override-15"><span class="italic">Koyub gayri tutam nefsi ülfet.”</span></p>
				<p class="paragraf">II. Murad, 1444 yılında, küçük yaştaki oğlunu taht’a çıkarınca, ümide kapılan Haçlılar, Osmanlı topraklarına girdiler.</p>
				<p class="paragraf"><span>Oğlu II. Mehmed (Fatih), babasına haber göndererek; “Baba, Osmanlı Sultanı sen isen, gel şu ordularının başına geç, Haçlı ordusuna ders ver. Baba, şayet Sultan ben isem, sana emrediyorum ve ordu komutanım tayin ediyorum, gel şu ordularımızın başına geç ve Haçlı ordusuna haddini bildir!” dediği rivayet edilmiştir.</span></p>
				<p class="paragraf">Ve Kasım 1444’de Varna Zaferi kazanıldı. Varna Zaferi’nden sonra II. Murad, tekrar taht’a geçti. 1445’de Mora’ya ve Arnavutluk’a savaş açtı. 1448 senesinin Ekim’inde Haçlılar yeniden saldırdılar. Bu defa da İkinci Kosova Zaferi kazanıldı.</p>
				<p class="paragraf">1451 senesinde Sultan Murad, bütün esirleri salıverdi. Henüz çok genç; 47 yaşında iken, Edirne Sarayı’nda vefat etti.</p>
				<p class="arabaslik-sol para-style-override-16"><span>EŞLERİ</span></p>
				<p class="paragraf para-style-override-11">1- Dulkadiroğlu Alime Hatun</p>
				<p class="paragraf para-style-override-11">2- Yeni Hatun</p>
				<p class="paragraf para-style-override-11">3- Hüma Hatun</p>
				<p class="paragraf para-style-override-11">4- Tacünnisa Hatice Halime Hatun</p>
				<p class="paragraf">5- Mara Hatun</p>
				<p class="arabaslik-sol"><span>ERKEK ÇOCUKLARI</span></p>
				<p class="paragraf para-style-override-11">1- Alaaddin</p>
				<p class="paragraf para-style-override-11">2- Büyük Ahmed</p>
				<p class="paragraf para-style-override-11">3- Mehmed</p>
				<p class="paragraf para-style-override-11">4- Orhan</p>
				<p class="paragraf para-style-override-11">5- Hasan</p>
				<p class="paragraf">6- Küçük Ahmed</p>
				<p class="arabaslik-sol"><span>KIZ ÇOCUKLARI</span></p>
				<p class="paragraf para-style-override-11">1- Hatice Hatun</p>
				<p class="paragraf para-style-override-11">2- Fatma Hatun</p>
				<p class="paragraf para-style-override-11">3- Şehzade Hatun</p>
				<p class="paragraf">4- Erhondu Hatun</p>
			</div>
		</div>
</body>
</html>