<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-24.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d3a828a5-0c08-4b01-a95a-d3b95f684742" name="Adept.expected.resource"/>
	</head>
	<body>
		<div id="x1-24.html" xml:lang="tr-TR">
			<div class="Basic-Text-Frame">
				<p class="split"></p>
				<p class="arabaslik-orta"><span>II. OSMAN (1604-1622)</span></p>
				<p class="h3 para-style-override-12"><span>“Bir şah-ı alişan iken şah cihana kıydılar</span></p>
				<p class="h3 para-style-override-9"><span>Gayretli genç arslan iken şah cihana kıydılar…”</span></p>
				<p class="paragraf">Osmanlı padişahlarının on altıncısı olan ve 26 Şubat 1618’de henüz on dört yaşının içinde iken taht’a <span>çıkan II. Osman, zekâsı, eğitimi, terbiyesi ve devletin ıslahına ilişkin gerçekleştirmeyi düşündüğü hedefleriyle</span> tanınmış bir şahsiyetti.</p>
				<p class="paragraf">Babası I. Ahmed, annesi Mahfiruz Haseki Sultan’dır ve İstanbul’da, 3 Kasım 1604 tarihinde doğmuştur. Genç Osman olarak da bilinir.</p>
				<p class="paragraf">Çok iyi bir şekilde yetiştirilen Genç Osman; Arapça, Farsça, Latince, Yunanca ve İtalyanca gibi dilleri ileri düzeyde öğrenmişti. </p>
				<p class="paragraf">Genç Osman, taht’a çıktığı sırada Sadrazam Halil Paşa İran seferindeydi. Osmanlı ordusunun yenilgiye uğramaya başlamasına rağmen İranlılar, kendileri için önemli olan Erbebil şehrinin Osmanlılar’ın eline geçme ihtimaline üzerine barış istediler. 26 Eylül 1618 tarihinde Serav Antlaşması imzalandı.</p>
				<p class="paragraf">Protestanlara destek vermek için Otuz Yıl Savaşları sürdürüldü. Protestan isyanlarında Osmanlı’nın büyük etkisi vardır.</p>
				<p class="paragraf">Halil Paşa’nın komutanlığında Osmanlı donanması, Akdeniz seferine çıktı. İspanyollara ait olan Manfredonia şehri işgal edildi. O zamana kadar Lehistan ile Osmanlı arasında barış mevcuttu. Osmanlı-Avusturya savaşlarında Lehistan ilişkileri gerildiyse de barış bozulmamıştı. Ama bu sıralarda Lehistan, Boğdan’a müdahale etmeye başlamıştı. Ayrıca Eflak ve Erdel’in iç işlerine karışmaya da başlamışlardı. Bu nedenlerden dolayı Genç Osman, Lehistan’a sefer yapmaya karar verdi. İskender Paşa komutasındaki Osmanlı Ordusu, 20 Eylül 1620 tarihinde Lehlileri bozguna uğratır.</p>
				<p class="paragraf">Lehistan, daha büyük bir ordu hazırlığına girişti. Osmanlı ordusu da harekete geçti. 2 Eylül 1620 tarihinde Osmanlı ordusu, Hotin Kalesi önüne geldi. Değişik olumsuzlukların yaşanması üzerine kesin bir sonuç sağlanamadı. 29 Eylül 1621 tarihinde Hotin Antlaşması yapılarak, sefere son verildi. Bu antlaşma<span>ya göre Osmanlılar ve Lehler, birbirlerinin topraklarına </span>saldırmayacaklardı.</p>
				<p class="paragraf"><span>Genç Osman, Lehistan seferindeki başarısızlığın asıl nedeni olarak askeri görüyordu. Bu nedenden dolayı askerî alanda yenilikler yapma kararı verdi. Maaş defterindeki sayı ile asker sayısının birbiri </span>ile uyuşmadığını gördü. Bu tespitinden sonra fazla para vermeyi kesti.</p>
				<p class="paragraf">Genç Osman Anadolu, Mısır ve Suriye’den gelecek askerlerle yeni bir ordu kurmak istiyordu. Kapıkulu askerleri, bu durumdan rahatsızdı.</p>
				<p class="paragraf">Bu yeniliklerin yanı sıra saray ve ilmiye teşkilatını da yeniden düzenlemek istiyordu. Bu yenilik için yaptığı çalışmalar, Genç Osman’ın düşman kazanmasına neden oldu.</p>
				<p class="paragraf">Genç Osman Anadolu’ya geçerek, bu yenilikleri gerçekleştirmek istiyordu. Ancak her fırsatta kendisine engel çıkartılıyordu. Başka bir çaresi kalmayan II. Osman, hacca gideceğini açıkladı. Sadrazam Dilaver Paşa ve Şeyhülislam Es’ad Efendi, bu fikirden caydırmak için çok uğraştıysa da fikrinden caymadı.</p>
				<p class="paragraf">Hayatı boyunca hep yenilik yapmak ve ülkesine bir şeyler vermek için çalışmış genç bir padişahtı. Belki tecrübesizliği, onun yapmak istedikleri konusunda başarısızlığa uğramasına neden olmuştu. Ancak Osmanlı’ya birçok şey kazandırmış bir sultandır.</p>
				<p class="arabaslik-sol"><span>II. OSMAN’IN RÜYASI</span></p>
				<p class="paragraf">II. Osman, hac farizasını yerine getirme hususunda ısrar ettiği sıralarda, bir gece son derece önemli bir <span>rüya gördü. Bu rüya şöyle idi: Üzerinde sefer elbisesi olduğu hâlde oturuyor ve Kur’an-ı Kerim</span> okuyordu. Efendimiz Hazretleri <span class="char-style-override-7">(s.a.v.)</span>, yanında cihan yâri güzin olduğu hâlde odaya giriyor, mübarek elleriyle başından miğferini çıkarttığı Genç Padişah’a bir tokat atıyor. Padişah, yere düşmesi ile beraber, Efendimiz Hazretleri’nin ayaklarına yüz sürmek için hamle ediyorsa da buna muvaffak olamıyor ve uykudan dehşet içinde uyanıyor. </p>
				<p class="paragraf">Genç Padişah, terden sırılsıklam olmuş, gözleri, manzaranın verdiği dehşetten büyümüş, âdeta göz kapaklarından dışarı fırlamış, kademi mübarekeye yüz sürememenin çıldırtıcı üzüntüsü içinde perişan bir hâlde, ilk doğru kararı veriyor: “Âlimler toplansın.” Zahir ve bâtın uleması geliyorlar. İşte bu iki sınıf ulema arasındaki ezelî ve ebedî fark ortaya çıkıyor. Şöyle ki: Padişah’ın hocası ve lalasının zahire açık tabiri: <span class="italic">“Sultan’ım; siz bu rüyayı ve reva kaldığınız durumun sebebini, hac gibi bir farzı eda edeyim mi etmeyeyim mi tereddüdüne bağlamalısınız. Size düşen, hac farizasının edasında en ufak tereddüt göstermeden ifayı hac etmenizdir.”</span></p>
				<p class="paragraf">Babasının da şeyhi olan Aziz Mahmud Hüdai Hazretleri’nden de gördüğü rüyayı tabir etmesini ister. Gelen cevap: <span class="italic">“Tahtında oturması ve nizamı âlemi temine gayret göstermesi fakat akıbetin iyi görülmediği”</span> şeklindedir.</p>
				<p class="paragraf">Genç Osman, biraz şaşkın biraz da endişe içinde, İstanbul’daki sahabi kabirlerinin, başta Eyüp Sultan Camii’ndeki, Eyyub el Ensarî Hazretleri’nin kabri olmak üzere hepsini ziyaret eder. Dualar edip, samimi bir yakarışla sığınır. Fakirlere ve talebelere mali yardımlarda bulunur. Fakat yine de hac yolculuğu kararından vazgeçmediğini belirten şu emri verir: </p>
				<p class="paragraf">“Otağı hümayunumu, Üsküdar’daki mutat yerine kurun!”</p>
				<p class="arabaslik-sol"><span>YENİÇERİ İSYANININ BAŞLAMASI</span></p>
				<p class="paragraf"><span>Genç Osman’ın, özellikle Hace-i Sultani Ömer Efendi ve Darüssade Ağası Süleyman Ağa’nın teşvikleriyle, yeni bir ordu kurmak niyetini duyan yeniçeriler ve sipahiler, varlıklarını tehlikede görerek, kazan kaldırıp isyan etmişler ve Sultanahmet Meydanı’nda toplanmaya başlayıp, isteklerini Padişah’a bildirmişlerdi. </span></p>
				<p class="paragraf">İsyancı askerler Padişah’a: <span class="italic">“Hacca gitmek istemişsin, gitmeyesiniz. Ve dahi eski kulları cümleten kırıp yerlerine Halep’ten Şam’dan yeni kullar yazıp, sultanlık kurmak istemişsiniz. Biz razı değiliz.”</span> demişlerdi. Genç ve tecrübesiz olan üstelik hiçbir tedbiri de bulunmayan II. Osman ise, padişahlık makamına güvenerek buna;<span class="italic"> “Bildiklerinden kalmasınlar. Ben hacca gitmekten vazgeçmem.” </span>diye cevap vermişti. </p>
				<p class="paragraf">Bunun üzerine Şeyhülislam Esad Efendi’ye giden yeniçeriler ondan: <span class="italic">“Cihanın Bekçisi Padişah’ı azdırıp, bütün Müslüman’ı telef ettirip, fitne ve fesata sebep olan kişilere, şeriata göre ne lazım gelir? Cevap: Katli lazım gelir!”</span> şeklinde fetva almış ve bu fetva, bir ulema heyeti tarafından sarayda Padişah’a iletilmişti.</p>
				<p class="paragraf">Genç Osman, bir nevi tehdit manası taşıyan ve bir şeriat hükmü olan bu fetvaya çok sinirlenir. Fetvanın yazılı olduğu kâğıdı paramparça ederek fırlatıp atar. Bunun üzerine iş alevlenmiş ve isyanın ikinci gününde askerler, Padişah’a yazdıkları bir arzuhâlle, Sadrazam Dilaver Paşa, Hoca Ömer Efendi, Darüssade Ağası Süleyman Ağa başta olmak üzere, Padişah’ın yakınlarından olan altı kişinin idamını istemişlerdi. Bu talebe karşı Genç Osman: <span class="italic">“Katli talep olunan âdemleri vermem!”</span> demiş ve bu talebi kabul etmesi yönünde ısrar eden ulema heyetine de <span class="italic">“Önce sizi kırar geçerim, sonra da onları. Ol taifenin tedariki görülmüştür.” </span>şeklinde bir cevap vererek, onları alıkoymuştu.</p>
				<p class="paragraf">Gönderdikleri heyetin gecikmesi üzerine asi askerler; Topkapı Sarayı’na saldırmak üzere harekete geçmişler ve Ayasofya minarelerine gözcüler çıkarıp, Padişah’ın kendilerini tehdit eden, <span class="italic">“Önce sizi kırar geçerim, sonra da onları. Ol taifenin tedariki görülmüştür.”</span> sözlerinin doğru olmadığını ve savunma için herhangi bir karşı tedbir alınmadığını görünce, tekbirler getirerek, naralar ve tüfekler atarak Sultanahmet Meydanı’ndan yürüyüşe geçmiş, Saray’a girmişlerdi. Birinci ve İkinci Avlu’da mukavemetsiz ilerleyen asiler, Osmanlı tarihinde ilk defa olarak Harem kapısından da içeri girip, <span class="italic">“Şer ile Sultan Mustafa Han’ı isteriz!”</span> şeklindeki sloganlarla, eski Sultan I. Mustafa’yı, hapsolduğu odadan çıkararak ona biat etmişler ve <span class="italic">“Biz istediğimizi bulduk, evvelce bizim padişahımız Sultan Mustafa Han idi, yine Padişah’ımızdır.”</span> diyerek, II. Osman’ı bertaraf etmişlerdir.</p>
				<p class="paragraf">Bu sırada kelleleri istenen Sadrazam Dilaver Paşa ve Darüssade Ağası Süleyman Ağa, asi askerlere teslim edilmiş ve ikisi de öldürülerek cesetleri, Sultanahmet Meydanı’nda sürüklenmişti. Böylece Saray darbesi başarıya ulaşmış, Genç Osman’ın saltanatı da sona ermişti. Çaresiz kalan Genç Osman, padişahlığını geri alabilmek ve yeniçerileri yanına çekebilmek umudu ile Yeniçeri Ocağı’na sığınmış, Yeniçeri Ağası Kırkçeşmeli Ali Ağa ile görüşerek, askerleri ikna etmesi konusunda anlaşmıştı. Yeniçeri Ağası Ali Ağa, asi askerlere: <span class="italic">“Yoldaşlar, padişahınız mübarek ola amma Sultan Osman da kapımıza gelmiştir, ocağınıza sığındı…”</span> diye söze başlayacağı sırada yeniçeriler, naralar atarak üzerine saldırıp, Ali Ağa’yı öldürürler. Ağa Kapısı’nda bulunan Genç Osman’ı da üzerinde beyaz bir entari ve başı açık olduğu hâlde bir beygire bindirerek, hakaretlerle sokaklardan geçirip, Orta Camii’ye getirirler. Hatta bunların arasından bir asker, eski padişahın baldırlarını sıkıp küfürler edince II. Osman, <span class="italic">“Nedir bu ettiğiniz cefa!”</span> diyerek ağlamıştır. </p>
				<p class="arabaslik-sol"><span>GENÇ OSMAN’IN ŞEHİT EDİLMESİ</span></p>
				<p class="paragraf">İsyanın üçüncü gününde Orta Camii’ye getirilen Genç Osman burada, sadrazamlığa atanan Kara Davud Paşa’nın emriyle boğdurulmak istenmişse de Ocak Ağalarının araya girmesiyle kurtulmuş ve Cami avlusundaki askerlere hitaben yaptığı konuşmada: <span class="italic">“Benim sipahi ve yeniçeri ağalarım. Beni istemez misiniz?”</span> diye sormuş: <span class="italic">“Seni hilafete kabul etmeziz, katline dahi rızamız yoktur.”</span> cevabını alınca, <span class="italic">“Ocağınıza geldim; çünkü beni katle razı değilsiniz, Yedikule’ye göndermeyin, Sultan Mustafa’nın olduğu odaya hapsedin. Padişahımız mübarek olsun.”</span> der. Bir süre Orta Camii’de gözaltında tutulan padişah, cuma namazından sonra Sadrazam Kara Davud Paşa’nın emriyle bir pazar arabasına konarak yine hakaretlerle Yedikule Zindanı’na nakledilir. Burada Kara Davud Paşa’nın nezaretinde cellatlar, Genç Osman’ı öldürmek üzere harekete geçmişken, bunlara karşı direnen eski Padişah, boğuşma sırasında bir omzu baltayla kırılıp da yere düşünce, Cebecibaşı, kemendi boynuna geçirir.</p>
				<p class="paragraf">20 Mayıs 1622’de bu şekilde şehit edilen II. Osman, Osmanlı tarihinde, kendi askerlerince öldürülen ilk padişahtır. Genç Osman’ın feci sonu, Şehzade Mustafa’nın katlinden sonra Anadolu’da çok büyük üzüntü ve mateme sebep olmuş ve Türkçe, Arapça ve <span>İbranice olarak mersiyeler kaleme alınmıştır. Bunlardan</span> en meşhur olanlarından biri, şu mersiyedir:</p>
				<p class="paragraf para-style-override-17"><span class="italic">“Bir şah-ı alişan iken şah cihana kıydılar</span></p>
				<p class="paragraf para-style-override-11"><span class="italic">Gayretli genç arslan iken şah cihana kıydılar</span></p>
				<p class="paragraf para-style-override-11"><span class="italic">Gazi bahadır handı ali nesebi sultandı</span></p>
				<p class="paragraf para-style-override-11"><span class="italic">Namıyla Osman Han idi şah cihana kıydılar</span></p>
				<p class="paragraf para-style-override-11"><span class="italic">Niyet edip hacc etmeğe komadı kullar gitmeğe</span></p>
				<p class="paragraf para-style-override-11"><span class="italic">Kulak gerek işitmeğe şah cihana kıydılar</span></p>
				<p class="paragraf para-style-override-11"><span class="italic">Hükmetmeğe kadir iken Hakk emrine nazır iken</span></p>
				<p class="paragraf para-style-override-11"><span class="italic">Haccetmeğe hazır iken şah cihana kıydılar</span></p>
				<p class="paragraf para-style-override-11"><span class="italic">Eşrat-ı saatdir bu dem ruz-ı kıyamettir bu dem</span></p>
				<p class="paragraf para-style-override-11"><span class="italic">Kula nedamettir bu dem şah cihana kıydılar</span></p>
				<p class="paragraf para-style-override-11"><span class="italic">Tuği ciğerler doldu hun derdim bir iken oldu on</span></p>
				<p class="paragraf para-style-override-15"><span class="italic">Kan ağladı ehl-i fünun şah cihana kıydılar.”</span></p>
				<p class="paragraf">II. Osman, Şeyhülislam Esad Efendi’nin ve Pertev Paşa’nın kızları ile evlenmişti. </p>
				<p class="paragraf">Çocukları olmuş, ancak yaşamamıştır.</p>
			</div>
		</div>
</body>
</html>