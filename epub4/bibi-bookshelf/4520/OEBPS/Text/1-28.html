<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-28.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:d3a828a5-0c08-4b01-a95a-d3b95f684742" name="Adept.expected.resource"/>
	</head>
	<body>
		<div id="x1-28.html" xml:lang="tr-TR">
			<div class="Basic-Text-Frame">
				<p class="split"></p>
				<p class="arabaslik-orta"><span>I. İBRAHİM (1615-1648)</span></p>
				<p class="h3 para-style-override-9"><span>“Elhamdülillah. Ya Rabbi! Benim gibi zaif (güçsüz) bir kulunu bu makama layık gördün. Saltanat günlerimde milletimi hoş-hâl eyle ve birbirimizden hoşnut eyle.”</span></p>
				<p class="paragraf">Ellerini açıp böyle dua eder I. İbrahim; 1640 yılında, 25 yaşında, On Sekizinci Padişah olarak taht’a oturduğunda…</p>
				<p class="paragraf">Sadrazam Kara Mustafa Paşa, taht odasına geçen I. İbrahim’in başına, Hırka-i Saadet Dairesi’nden getirilen, Hz. Ömer’in sarığını yerleştirmiştir.</p>
				<p class="paragraf">Zaten ölüm düşünceleriyle harap olmuş Şehzade İbrahim, Ağabeyi Sultan IV. Murad’ın ani vefatıyla çok sarsılır ve padişah olduğuna inanmak bile istemez. Annesinin ve devlet erkânın ısrarlarından ve ağabeyinin cenazesini gördükten sonra ancak inanır ağabeyinin vefatına.</p>
				<p class="paragraf">I. İbrahim, 5 Kasım 1615 tarihinde İstanbul’da <span>doğmuştur. Babası I. Ahmed, annesi Mahpeyker Kösem Sultan’dır. </span></p>
				<p class="paragraf">Uzun boylu, kuvvetli vücutlu ve kumral sakallıydı. Annesi, onun yetiştirilmesi için çok gayret göstermişti. Şehzadeliğinde çok sıkı bir saray hayatı yaşamış, kardeşleri öldürüldüğünden, korku içinde büyümüştü.</p>
				<p class="paragraf">I. İbrahim, taht’a geçtiği ilk yıllarda, sinir hastalığı yüzünden sık sık kriz geçiriyordu. Ancak, daha sonraki yıllarda devlet işleriyle bizzat ilgilenmeye başladı. Taht’a çıktığında, soyunun tek şehzadesi o kalmıştı. Bu yüzden ilk oğlu Şehzade Mehmed (IV. Mehmed) doğduğunda ülkede şenlikler düzenlendi (2 Ocak 1642). I. İbrahim, çok cömert ve lütufkâr bir padişahtı. Fakirlere ve kimsesizlere yardım etmeyi çok severdi. Çıkardığı fermanlarla açlık ve kıtlığın önlenmesine çalıştı. Saltanatı sırasında, annesi Kösem Sultan’ın etkisinde çok kaldı.</p>
				<p class="paragraf"><span>Sultan I. İbrahim hakkında, kendi devrine kadar uzanan Osmanlı kaynaklarında, akli dengesinin bozuk olduğuna dair hiçbir bilgi yoktur. Bu kaynaklar, I. İbrahim’in özelliklerinden ve yaptığı işlerden övgüyle bahsetmektedir. Sadece son zamanlarda bazı yazarlar, onun için “deli” demektedirler. I. İbrahim’e “deli” ve “gaddar” diyen ve adının öyle yayılması için çalışanlardan bazılarının, onun tarafından idam ettirilen İranlı Şii Emirgüneoğlu’nun adamları olduğu söylenmektedir.</span></p>
				<p class="paragraf">Sultan I. İbrahim dönemi, sarayda birçok entrikanın ve makam kavgasının döndüğü bir devir oldu. Tüm bu karışık ortam içerisinde dahi bazı askerî başarılar elde edilmiştir.</p>
				<p class="arabaslik-sol"><span>HANYA KALESİ’NİN FETHİ</span></p>
				<p class="paragraf">Osmanlı ordusu, Girit Adası’na çıkartma yapmıştı. Hanya Kalesi gerek denizden gerekse de karadan abluka altına alındı. Yusuf Paşa, üçüncü hücumu yapmak üzereydi. Padişah’tan yardım istedi. Çok geçmedi ki Cezayir ve Tunus üzerinden yardım geldi. Karşılarındaki kuvvetin üstünlüğünü anlayan Hanya Kalesi Komutanı, teslim olmaya hazır olduklarını bildirdi. Yusuf Paşa, Kale’deki hiç kimsenin canına ve malına zarar vermeden çıkıp gitmelerine izin verdi.</p>
				<p class="paragraf">Hanya Kalesi’nin fethi, önemli sonuçlar doğurmuştur. Osmanlı için Girit Adası üzerinde bir köprü vazifesi görecektir. Bunun farkında olan Yusuf Paşa, derhâl Kale’nin yıkılan bölümlerinin tamir edilmesi için çalışmalara girişti. Bu amaçla Deli Hüseyin Paşa, kale tamiri ile vazifelendirildi.</p>
				<p class="paragraf">Burada Deli Hüseyin Paşa hakkında bilgi vermek uygun olacaktır. Deli Hüseyin Paşa, IV. Murad zamanında odun taşıyıcısı idi. Kendi hâlinde yaşıyordu.</p>
				<p class="paragraf">O sıralarda İran’dan bir elçi gelir ve hediye olarak bir yay getirir. Yayı, saraydaki hiçbir pehlivan boşaltamamıştır. Yayı boşaltamadıkları için, yeniden kurma şansını da elde edememişlerdi.</p>
				<p class="paragraf">Bu yay, kapıcılar kethüdasının odasına kaldırıldı. Deli Hüseyin Paşa, odun getirdiği bir sırada odada yayı görmüştü. Yayı indirmiş, bozmuştu ki yeniden kurmaya davrandığında yaklaşan ayak sesleri üzerine elindeki yayı sedirin üzerine bırakarak odadan çıktı. Odaya giren Kethüda Efendi yayı görmüş ve aramalar sonunda Deli Hüseyin Paşa’nın yayı boşaltıp kurduğu ortaya çıkmıştır. Bu durum, IV. Murad’a haber verilmiş ve IV. Murad, bu duruma çok sevinmiştir. Derhâl İran Elçisi’ni ve Deli Hüseyin Paşa’yı huzuruna çağırtır. Deli Hüseyin Paşa, yayı boşaltıp kurar. <span class="italic">“Tekrar boşaltıp kur.”</span> denilir. Tekrar boşaltır, ancak kurarken kuvvetine dayanamayan yay, kırılır. İran elçisinin gözleri âdeta yerinden fırlar. Bundan sonra IV. Murad, Deli Hüseyin Paşa’yı himayesine alır.</p>
				<p class="arabaslik-sol"><span>İSTANBUL’DAKİ FELAKETLER VE İFTİRALAR</span></p>
				<p class="paragraf">İstanbul’da meydana gelen yangın, kısa bir zamanda şehrin büyük bir kısmına zarar vermiştir. Daha yangın henüz biter ki arkasından bir de büyük bir tufanın yaşanması, halkı ürkütür. Bu olanları, kötü olayların başlangıcı saymaya başlarlar.</p>
				<p class="paragraf">O ara Girit’ten dönen Yusuf Paşa ile kızını nişanlar Padişah. Bu olup bitenler, Sadrazam Semin Mehmed Paşa’yı endişelendirir. Çünkü olayların gidişatı, Yusuf Paşa’nın sadrazam olacağını gösteriyordur.</p>
				<p class="paragraf">Yusuf Paşa’yı Padişah’ın gözünün önünden ayırmak isteyen Sadrazam Semin Mehmed Paşa, bu amaçla onu Mısır’a vali yapmak için çaba gösterir. Ancak başaramaz. Böyle olunca da çareyi, Yusuf Paşa’ya iftira atmakta bulur. “Hanya Kalesi’nin muhafızlarını neden öldürmedi de serbest bıraktı?” sorusunu dillendirerek, rüşvet iddiasını ortaya koyarken, bunun yanında, Yusuf Paşa’nın Girit’ten iki direk getirdiği, altından olan direği kendisinin aldığı, mermer olanı Padişah’a verdiği iftirasını da atar.</p>
				<p class="paragraf">Padişah, derhâl Yusuf Paşa’nın hapsedilmesini emretse de bu duruma gerek Kösem Valide Sultan, gerekse de Cinci Hoca karşı çıkar.</p>
				<p class="paragraf">Padişah, Sadrazam ile Yusuf Paşa’yı yüzleştirmeye karar verir. Sadrazam Semin Mehmed Paşa, bu yüzleşmede galip gelemeyeceğini anlayınca, edebe sığmaz sözler söyleyerek huzurdan ayrılır. Böylece sadrazamlık mührü, Semin Paşa’dan alınıp Yusuf Paşa’ya verilmek istenir ancak, Yusuf Paşa kabul etmez. Yusuf Paşa’nın mührü reddetmesi üzerine mühür, Bosnalı Salih Paşa’ya verilir. </p>
				<p class="arabaslik-sol"><span>İBRAHİM PAŞA İSYANI</span></p>
				<p class="paragraf">Bir müddet sonra, öldürülen Salih Paşa’nın görevlendirdiği memurların da işlerine son verilmeye başlanmıştır. Bu görevden alınanlardan birisi de Bağdat Valisi İbrahim Paşa idi.</p>
				<p class="paragraf">Salih Paşa öldürülünce sadrazamlık, Musa Paşa’ya kalmıştı. Ancak Ahmed Paşa, yaptığı hilelerle sadrazamlığı kendi üzerine almayı başardı. İbrahim Paşa’yı valilikten alıp yerine Musa Paşa’yı görevlendirdi. Bir nevi Musa Paşa’yı gitmeye mecbur bıraktı.</p>
				<p class="paragraf"><span>İbrahim Paşa, kendisinin de öldürüleceği endişesi içerisinde harekete geçti. O sıralarda Bağdat’ta iki tip asker bulunuyordu. Bunlardan birincisi kapıkulu denilen yeniçeriler, diğer tip ise gönüllü askerlerdi. Bu gönüllü askerleri kandıran İbrahim Paşa, isyan etti. Kapıkulu askerleri ise İbrahim Paşa’nın yanında yer almadı.</span></p>
				<p class="paragraf">Sadrazam Ahmed Paşa, bu olaylar cereyan ederken Musa Paşa’yı valilikten alıp yerine Murtaza Paşa’yı tayin etti. İbrahim Paşa’nın idam emri de Murtaza Paşa’nın eline verilmişti. Murtaza Paşa, İbrahim Paşa’nın kellesini koparttı.</p>
				<p class="paragraf">İstanbul’a dönen Musa Paşa, saraya gittiği zaman, asıl valinin kendisi olduğu, Murtaza Paşa’nın valiliğinin bir düzmece olduğu belirtilir. Bağdat’a gidip Murtaza Paşa’nın ve İbrahim Paşa’nın kellelerini getirmesi istendi. Bu duruma karşı çıkmaya çalışan Musa Paşa’ya; <span class="italic">“Ya kelleler, ya kellen!”</span> denilince, mecburen Bağdat’a geri döner. Her iki kelleyi de alarak İstanbul’a gelir. Ama Musa Paşa da Yedikule zindanlarına atıldı. Birkaç gün sonra da idam edildi.</p>
				<p class="arabaslik-sol"><span>HÜKÜMETİN DÜŞÜRÜLMESİ</span></p>
				<p class="paragraf">Sadrazam Ahmed Paşa, Padişah’ın kızını oğluna istemişti. Padişah da kızını vermişti. Ancak bu sıralarda ülke çok karışık günler yaşıyordu. Yeniçeriler, Osmanlı Padişahı’nı değiştirmek istiyorlardı. Bu fikirlerini Sadrazam Ahmed Paşa’ya da açarak onun da işlerine yardım etmesini istediler. Ancak Ahmed Paşa, bu fikre karşı çıktı. Bu karşı çıkış, askerlerin ona düşman olmasına neden oldu.</p>
				<p class="paragraf">Sadrazam Ahmed Paşa, Padişah’a suikast düzenlemeye niyetlenenleri ortadan kaldırmak istiyordu. Bu amaç için, düğünde silahlı kişilerce suikast dü<span>zenlenecekti. Ancak düğüne katılan yeniçeri ağaları, silahlarını çıkartmamışlar ve kendilerine suikast düzenleneceğini anlamışlardı.</span></p>
				<p class="paragraf">Düğünden çıkanlar, doğruca Şehzadebaşı Camii’ne gittiler. Ulema sınıfını da yanlarına aldılar. Bu yeni vaziyet, Saray’ın kulağına ulaşmıştı. Saraydan gelen haberciye, Sadrazam Ahmed Paşa’yı istediklerini bildirdiler.</p>
				<p class="paragraf">Durumun vahametini kavrayan Sadrazam Ahmed Paşa, saklanmaya başlar. Bu sırada sadrazam olarak Sofu Mehmed Paşa, mührü alır.</p>
				<p class="paragraf">Padişah I. İbrahim, Ahmed Paşa’nın kendi damadı olduğunu ve onu kendisine bağışlamalarını ister. Darbeciler bunu kabul etmediler.</p>
				<p class="paragraf">Kapı kapı dolaşan eski Sadrazam Ahmed Paşa, nihayet Aksaray’da Hacı Behram’dan, ummadığı bir alaka görür. Çok sevinir. Ancak bilmediği şey, Hacı Behram’ın kendisini, Sadrazam Sofu Mehmed Paşa’ya ispiyonlamış olmasıydı.</p>
				<p class="paragraf">Bir müddet sonra gelenlerin amacı Ahmed Paşa’yı katletmekti. Oysa Ahmed Paşa katledilmiş, cesedi de bir gün sonra At Meydanı denilen yere atılmıştı.</p>
				<p class="arabaslik-sol"><span>SULTAN İBRAHİM’İN SONU</span></p>
				<p class="paragraf">Ahmed Paşa’nın katledilmesinden sonra I. İbrahim, isyankârlara, “artık dağılın” diyordu. Ancak isyanlar süreceğe benziyordu. Padişah, bostancıları silahlandırmış ve itaatsizliğe devam edenleri katledeceği haberini yayıyordu.</p>
				<p class="paragraf">Ama maalesef ki Sultan yanılıyordu. Bostancıbaşı, isyancılardan yana olacağını gizlice bildirdi.</p>
				<p class="paragraf">Cuma günü saraya dalan isyankârlar, I. İbrahim’in oğlu Mehmed’e biatlarını bildirirler. Daha küçük yaşta olan yeni Padişah, korkarak ağlamaya başladı. Bu kadar biat yeter denilerek, biat töreni sona erdirildi.</p>
				<p class="paragraf"><span>I. İbrahim’i Harem Dairesi’nde bulan asiler saldırırlar, yakalayarak zindana atarlar. Burada, isyancılar ve bunların önderi olan Sofu Mehmed Paşa tarafından I. İbrahim, boğularak şehit edildi</span> (18 Ağustos 1648). Naaşı, Ayasofya Selatin Haziresi’ndeki, Roma döneminde vaftizhane olarak kullanılan yapıya defnedilmiştir.</p>
				<p class="arabaslik-sol"><span>EŞLERİ</span></p>
				<p class="paragraf para-style-override-11">1- Turhan Hatice Sultan </p>
				<p class="paragraf para-style-override-11">2- Saliha Dilaşub Sultan</p>
				<p class="paragraf para-style-override-11">3- Hatice Muazzez Sultan</p>
				<p class="paragraf para-style-override-11">4- Hüma Şah Haseki Sultan</p>
				<p class="paragraf para-style-override-11">5- Ayşe Sultan</p>
				<p class="paragraf para-style-override-11">6- Mah-i Enver Sultan</p>
				<p class="paragraf">7- Şivekar Sultan</p>
				<p class="arabaslik-sol"><span>ERKEK ÇOCUKLARI</span></p>
				<p class="paragraf para-style-override-11">1- IV. Mehmed</p>
				<p class="paragraf para-style-override-11">2- II. Süleyman</p>
				<p class="paragraf para-style-override-11">3- II. Ahmed</p>
				<p class="paragraf para-style-override-11">4- Şehzade Orhan</p>
				<p class="paragraf para-style-override-11">5- Şehzade Bayezid</p>
				<p class="paragraf para-style-override-11">6- Şehzade Cihangir</p>
				<p class="paragraf para-style-override-11">7- Şehzade Selim</p>
				<p class="paragraf">8- Şehzade Murad</p>
				<p class="arabaslik-sol"><span>KIZ ÇOCUKLARI</span></p>
				<p class="paragraf para-style-override-11">1- Ümmü Gülsüm Sultan</p>
				<p class="paragraf para-style-override-11">2- Peykân Sultan</p>
				<p class="paragraf para-style-override-11">3- Atike Sultan</p>
				<p class="paragraf">4- Ayşe Sultan</p>
			</div>
		</div>
</body>
</html>