<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre4" id="calibre_pb_2">yedinci tablet</p>
<p class="whitespace"> </p>
<p class="calibre1">Ey, beni pençesinde inleten bu laneti kaldırmak için yılların ötesinden gelen kişi. Ey, benim kötü kaderim için ağlayan kişi. Hattuşa’da herkes düşman olmuştu bana. Bir tek babam soylu Maruvaş inanmadı, Hattuşa’yı basan sel suları gibi evlere sızan söylentilere. Sordu bana: Doğru mu duyduklarım? Sordu bana:</p>
<p class="calibre1">Sen Nuvanza’yı sevdin mi? Sordu bana:</p>
<p class="calibre1">Bu yüzden ölmüş İnara. bu yüzden ölmüş Manni. Bu yüzden sönmüş ocağı Nuvanza’nın. Ben söyledim babama. Evet, ben Nuvanza’yı sevdim. Ben söyledim babama. evet, bu yüzden öldü Inara. Evet, bu yüzden söndü ocağı Nuvanza’nın. Ben söyledim babama. Ama ben böyle olsun istemedim. Ben Inara ölsün istemedim. Ben Nuvanza katil olsun istemedim. Ben Zitiş, Manni’den koparılsın istemedim. Ben Manni huzuru nehrin kızıl sularında bulsun istemedim. Ben Nuvanza’nın ocağı sönsün istemedim. Ben sadece Nuvanza’yı sevdim.</p>
<p class="calibre1">Babam Soylu Maruvaş bunları duyunca gözyaşları döküldü, solgun yanaklarına.</p>
<p class="softbreak"> </p>
<p class="calibre1">Babam Maruvaş bunları duyunca sarıldı bana. Babam Maruvaş anladı beni.</p>
<p class="calibre1">Ve ben anladım Maruvaş babam olduğu için şanslı olduğumu.</p>
<p class="calibre1">Dedi ki:</p>
<p class="calibre1">Artık her taraf bataklık.</p>
<p class="calibre1">Dedi ki:</p>
<p class="calibre1">Artık sen bataklık yoluna düşmüş bir ceylansın.</p>
<p class="calibre1">Dedi ki:</p>
<p class="calibre1">Dikkat etmen gerek artık.</p>
<p class="calibre1">Dedi ki:</p>
<p class="calibre1">İnsanlar kötü. Senin mutsuzluğun, eğlencedir onlara. Dedi ki: İnsanlar kötü. Ninatta’nın kara yazgısı, eğlencedir onlara.</p>
<p class="calibre1">Bu yüzden uzak dur Nuvanza’dan. Bırak artık onu.</p>
<p class="calibre1">Kopar at içinden,</p>
<p class="calibre1">bir köle nasıl koparırsa tarladaki ayrık otunu.</p>
<p class="calibre1">Ben dedim ki:</p>
<p class="calibre1">Ey benim soylu babam.</p>
<p class="calibre1">Kralın verdiği unvanla değil, aklıyla, yüreğiyle soylu babam.</p>
<p class="calibre1">Bilirsin yalan söyleyemem sana. Ben unutamam Nuvanza’yı.</p>
<p class="calibre1">Ama uzak kal dersen, denerim.</p>
<p class="calibre1">Ama bunu yaparım diyemem.</p>
<p class="calibre1">Çünkü denedim, yapamadım.</p>
<p class="calibre1">Sen istersen yine denerim, yapar mıyım bilemem.</p>
<p class="calibre1">Ben böyle deyince, kederi daha da derinleşti babamın.</p>
<p class="calibre1">Ama artık başka söz demedi.</p>
<p class="calibre1">O demedi ama bizim üzerimize söylenmiş sözler,</p>
<p class="calibre1">büyüdü, fırtına oldu, sarayın üstünde patladı.</p>
<p class="calibre1">Kral Muvatalli zor durumdaydı.</p>
<p class="calibre1">Nuvanza herkesin ağzındaydı.</p>
<p class="calibre1">Eğer Nuvanza değil de başka biri olsaydı konuşulan, Muvatalli hiç acımadan çözerdi sorunu.</p>
<p class="calibre1">Ama Muvatalli, Nuvanza’dan vazgeçemezdi.</p>
<p class="calibre1">Nuvanza sadece bir kumandan değildi.</p>
<p class="calibre1">Nuvanza sadık bir dosttu.</p>
<p class="calibre1">Nuvanza krallığın mührü altındaki krallıkları biliyordu.</p>
<p class="calibre1">Nuvanza kralların hangisi yiğit, hangisi korkak, hangisi sadık, hangisi hain, hangisi iyi, hangisi kötü, hangisi aptal, hangisi akıllı biliyordu.</p>
<p class="calibre1">Krallarla savaşmıştı, krallarla konuşmuştu,</p>
<p class="softbreak"> </p>
<p class="calibre1">krallarla barış anlaşmaları yapmıştı, krallarla yemek yemişti, krallarla şarap içmişti.</p>
<p class="calibre1">Muvatalli, Nuvanza’dan vazgeçemezdi.</p>
<p class="calibre1">Çünkü, bizim dedikodumuz Hattuşa’nın gökyüzünde</p>
<p class="calibre1">kara bir bulut gibi gezerken,</p>
<p class="calibre1">aşağıda Ramses adında bir başka kara bulut</p>
<p class="calibre1">yürüyordu Hatti ülkesine.</p>
<p class="calibre1">Ramses, Hatti şehirlerinden birine zafer kayası oydurtmuştu.</p>
<p class="calibre1">Bu ülke benimdir yazdırmıştı.</p>
<p class="calibre1">Bu ülke, Mısır’ındır yazdırmıştı.</p>
<p class="calibre1">Ramses uyumuş bir laneti uyandırmak istiyordu.</p>
<p class="calibre1">Ramses eski bir yarayı yeniden açmak istiyordu.</p>
<p class="calibre1">Ramses kötü bir masalı yeniden anlatmak istiyordu.</p>
<p class="calibre1">Masal lanetliydi, kanlıydı, eskiydi. Çok eskiydi.</p>
<p class="calibre1">Tanrı Kral Şuppiluliuma’nın günleri kadar eskiydi.</p>
<p class="calibre1">Şimdi Tanrı olan Kral Şuppiluliuma Hatti ülkesini genişletti. Yalçın dağları, verimli ovalan, yeşil ırmakları, mavi gölleri, sarayları, tapınakları, tapınakların Tanrılarını Hatti’ye kattı. Hatti ülkesi büyük ülke oldu. Kral Şuppiluliuma Büyük Kral oldu.</p>
<p class="calibre1">Kral Şuppiluliuma büyürten Mısır küçülüyordu. Mısır’da krallar birbirini öldürüyordu. Mısır’da genç bir adam, Tutenkamon kral olmuştu. Ama Mısır’da krallar çok yaşamıyordu. Tutenkamon da çok yaşamadı.</p>
<p class="calibre1">Tutenkamon’un karısı, üvey kız kardeşi Ankesenamon’du. Tutenkamon ölünce, güzel gözlü Ankesenamon korktu. Çünkü Başrahip Eje, kral olmak istiyordu. Kral olmak için, Ankesenamon’la evlenmek istiyordu. Kraliçe Ankesenamon bunu biliyordu. Ankesenamon, Rahip Eje’yle evlenmek istemiyordu. Ama Rahip Eje ısrarlıydı. Rahip Eje güçlüydü.</p>
<p class="calibre1">Mısır ülkesinde Rahip Eje’ye karşı çıkacak kimse yoktu. Kraliçe Ankesenamon bunu da biliyordu. Bunu bildiği için Kral Şuppiluliuma’ya mektup yazdı. Dedi ki: Ey, Hatti ülkesinin güçlü Kralı.</p>
<p class="softbreak"> </p>
<p class="calibre1">Ey, adı benim ülkemde bile saygı uyandıran büyük adam.</p>
<p class="calibre1">Benim kocam öldü.</p>
<p class="calibre1">Benim oğlum yok.</p>
<p class="calibre1">Ama sende oğul çokmuş.</p>
<p class="calibre1">Neden bana oğullarından birisini vermiyorsun.</p>
<p class="calibre1">Eğer sen oğullarından birini bana verirsen,</p>
<p class="calibre1">Ben onu kendime koca yapacağım.</p>
<p class="calibre1">Büyük Kral Şuppiluliuma mektubu okudu.</p>
<p class="calibre1">Mektubu okudu ve aklı karıştı.</p>
<p class="calibre1">Ankesenamon’un sözlerine inanamadı.</p>
<p class="calibre1">Kral Şuppiluliuma Hatti’nin büyüklerini topladı.</p>
<p class="calibre1">Mektubu onlara da okudu.</p>
<p class="calibre1">Hatti’nin büyüklerinin de aklı karıştı.</p>
<p class="calibre1">Ve Kral Şuppiluliuma Mısır’a bir elçi yolladı.</p>
<p class="calibre1">Elçi güvendiği bir adamdı.</p>
<p class="calibre1">Elçinin adı Hattuşa-ziti’ydi.</p>
<p class="calibre1">Hattuşa-ziti’nin yolculuğu günlerce sürdü.</p>
<p class="calibre1">Hattuşa-ziti günlerce Mısır’da kaldı.</p>
<p class="calibre1">Hattuşa-ziti günler sonra döndü Mısır’dan.</p>
<p class="calibre1">Yanında Kraliçe Ankesenamon’un ikinci mektubu vardı.</p>
<p class="calibre1">Kraliçe Ankesenamon şöyle diyordu:</p>
<p class="calibre1">Ey Hitit ülkesinin güçlü Kralı.</p>
<p class="calibre1">Ey adı benim ülkemde bile saygı uyandıran büyük adam.</p>
<p class="calibre1">Niçin bana inanmıyorsun?</p>
<p class="calibre1">Niçin alay ettiğimi sanıyorsun?</p>
<p class="calibre1">Ben başkasına değil yalnızca sana yazdım.</p>
<p class="calibre1">Birçok oğlun olduğu söyleniyor.</p>
<p class="calibre1">Oğullarından birini bana verirsen</p>
<p class="calibre1">O, hem bana koca, hem de Mısır’a kral olacak.</p>
<p class="calibre1">Büyük Kral Şuppiluliuma inandı Ankesemon’un sözlerine.</p>
<p class="calibre1">İnandı bu çaresiz kraliçenin yürekten gelen davetine.</p>
<p class="calibre1">Ve oğlu Zannanza’yı bir askeri birlikle yolladı Mısır’a.</p>
<p class="calibre1">Ama Zannanza hiçbir zaman ulaşmadı Mısır’a.</p>
<p class="calibre1">Saray entrikalarının uzmanı Başrahip Eje,</p>
<p class="calibre1">Ankesenamon’la evlenmek için gün sayan Eje,</p>
<p class="calibre1">Kral olmak için yanıp tutuşan Eje,</p>
<p class="calibre1">Mısır ordusunu sürdü Hitit birliğinin üzerine.</p>
<p class="calibre1">Ve acımasızca öldürdü Prens Zannanza’yı.</p>
<p class="calibre1">Prens Zannanza’yı ve arkadaşlarını.</p>
<p class="softbreak"> </p>
<p class="calibre1">Kral Şuppiluliuma olayı öğrenince bir boğa gibi köpürdü.</p>
<p class="calibre1">Yaralı bir aslan gibi kükredi.</p>
<p class="calibre1">intikam yeminleri etti Tanrılara.</p>
<p class="calibre1">İntikamı için yardım etsinler diye kurban sundu Tanrılara.</p>
<p class="calibre1">Ama Tanrıların niyeti başkaydı.</p>
<p class="calibre1">Tanrılar Hatti ülkesini cezalandırmaya hazırlanıyorlardı.</p>
<p class="calibre1">Ve bu ceza suyla geldi, toprakla geldi, rüzgârla geldi.</p>
<p class="calibre1">Çocuk, genç, yaşlı demeden Hatti insanlarını kırdı geçirdi.</p>
<p class="calibre1">Salgın aylarca sürdü. Ölümler aylarca sürdü.</p>
<p class="calibre1">Evlerden yükselen feryatlar aylarca sürdü.</p>
<p class="calibre1">Bu kara lanet, Kral Şuppiluliuma’yı alıncaya kadar sürdü.</p>
<p class="calibre1">Kral Şuppiluliuma yatağa düşünce,</p>
<p class="calibre1">Kral Şuppiluliuma’nın al benzi kuru topraklar gibi sararınca Kral Şuppiluliuma’nın kartal bakışı solunca lanet de bitti.</p>
<p class="calibre1">Rüzgârın sürüklediği kara bulutlar gibi dağıldı lanet.</p>
<p class="calibre1">Lanetle birlikte salgın da gitti.</p>
<p class="calibre1">Lanetle birlikte ölüm de gitti.</p>
<p class="calibre1">Ama Mısırlılar’a duyulan nefret hep kaldı.</p>
<p class="calibre1">Kral Şuppiluliuma ölse bile</p>
<p class="calibre1">Kral Şuppiluliuma’nın Mısır’a duyduğu nefret hiç ölmedi.</p>
<p class="calibre1">Her Hitit Prensi bu nefretle doğdu. Bu nefretle büyüdü.</p>
<p class="calibre1">Bu nefret yürekte bir yara gibi hep kaldı.</p>
<p class="calibre1">Ramses işte bu yarayı yeniden kanatmak istiyordu.</p>
<p class="calibre1">Ramses iki ülkeyi de bu yaranın kanıyla yıkamak istiyordu.</p>
<p class="calibre1">Tehlike sınırdaydı. Tehlike yakındı.</p>
<p class="calibre1">Tehlike kapımızın önündeydi.</p>
<p class="calibre1">Muvattalli ilk kez endişelendi. Muvatalli ilk kez korktu.</p>
<p class="calibre1">Muvatalli bir sabah erkenden kalktı.</p>
<p class="calibre1">Muvatalli çatının üstüne Güneş Tanrısı’nın karşısına üzeri örtülü hasırdan iki masa kurdu.</p>
<p class="calibre1">Masalardan birini Arinna Kenti’nin Güneş Tanrıçası için, Ötekini diğer Tanrılar için kurdu.</p>
<p class="calibre1">Masaların üstüne otuz beş adet kurban ekmeği,</p>
<p class="calibre1">Kızılca buğday kırması, içlerinde iyi kaliteli yağ, Yağlı börek ile dolu tencere,</p>
<p class="calibre1">Kızılca kırması ile dolu bardak,</p>
<p class="calibre1">Otuz testi şarap koydu.</p>
<p class="calibre1">Bunlar hazırlanınca, Muvatalli çatının üstüne çıktı.</p>
<p class="calibre1">Muvatalli Tanrıların huzuruna vardı.</p>
<p class="softbreak"> </p>
<p class="calibre1">Muvatalli, Arinna Kenti’nin Güneş Tannçası’na,</p>
<p class="calibre1">Göğün Güneş Tanrısı’na,</p>
<p class="calibre1">Şimşeğin Fırtına Tanrısı’na ve diğer Taunlara şöyle dedi: Göğün Güneş Tanrısı</p>
<p class="calibre1">Ve Hâkimem Arinna’nın Güneş Tanrıçası,</p>
<p class="calibre1">Hâkimem kraliçe, Hatti ülkesinin kraliçesi,</p>
<p class="calibre1">Efendim Göğün Kralı Fırtına Tanrısı,</p>
<p class="calibre1">Hâkimem kraliçe Tanrıça Hepat,</p>
<p class="calibre1">Göğün Kralı Hatti’nin Fırtına Tanrısı…</p>
<p class="calibre1">Bütün erkek ve kadın Tanrılar,</p>
<p class="calibre1">Hatti ülkesinin bütün dağlan ve ırmakları,</p>
<p class="calibre1">Tanrılar efendilerim,</p>
<p class="calibre1">Hâkimem Arinna’nın Güneş Tanrıçası</p>
<p class="calibre1">Ve Hatti ülkesinin bütün Tanrıları,</p>
<p class="calibre1">Efendilerim,</p>
<p class="calibre1">sizler, rahibiniz olarak benim için</p>
<p class="calibre1">Hatti ülkesinin hâkimiyetini ilan ettiniz.</p>
<p class="calibre1">Şimdi Tanrılarım kulunuzun, rahibinizin sözünü, duasını işitin!</p>
<p class="calibre1">Efendilerim, Tanrılarım,</p>
<p class="calibre1">tapınaklarınızın ve heykellerinizin duasını yapacağım…</p>
<p class="calibre1">Efendilerim, Tanrılar kulağınızı bana verin!</p>
<p class="calibre1">Benim bu dualarımı işitin!</p>
<p class="calibre1">Efendilerim,</p>
<p class="calibre1">dua olarak söylediğim bu sözleri siz Efendilerim, Tanrılar kabul edin!</p>
<p class="calibre1">Onları işitin!</p>
<p class="calibre1">Size, Tanrılara, dua olarak sunduğum bu sözlerimden işitmek istemeyecekleriniz olursa,</p>
<p class="calibre1">onlar, ölümlü bir kişinin ağzından çıktığı için, onları işitmeyi bir yana bırakın!</p>
<p class="calibre1">İşte ben Kral Muvatalli,</p>
<p class="calibre1">Arinna’nın Güneş Tanrıçası’nın</p>
<p class="calibre1">Ve bütün Tanrıların rahibi olarak ben Muvatalli, Sana, Göğün Güneş Tanrısı’na dua ediyorum.</p>
<p class="calibre1">Sen Efendim Göğün Güneş Tanrısı,</p>
<p class="calibre1">bugün Tanrıları kaldır!</p>
<p class="calibre1">Hangi Tanrıları bugün yakan için çağırdıysam.</p>
<p class="calibre1">Sen, Göğün Güneş Tanrısı,</p>
<p class="calibre1">Onları gökten, yerden, dağlardan,</p>
<p class="calibre1">ırmaklardan, tapınaklarından, tahtlarından çağır!</p>
<p class="calibre1">Efendim, Şimşeğin Tanrısı, ben bir insanoğlu idim.</p>
<p class="whitespace"> </p>
<p class="calibre1">Babam, Arinna’nın Güneş Tanrıçası’nın</p>
<p class="calibre1">Ve bütün Tanrıların rahibi idi.</p>
<p class="calibre1">Beni babam dünyaya getirdi.</p>
<p class="calibre1">Sen Şimşeğin Fırtına Tanrısı beni annemden aldın.</p>
<p class="calibre1">Beni büyüttün.</p>
<p class="calibre1">Beni Arinna’nın Güneş Tanrıçası’na</p>
<p class="calibre1">Ve bütün Tanrılara rahip yaptın!</p>
<p class="calibre1">Hatti ülkesinde beni kral yaptın!</p>
<p class="calibre1">Tahta oturttun!</p>
<p class="calibre1">Ben Kral Muvatalli,</p>
<p class="calibre1">Senin, Şimşeğin Fırtına Tanrısı tarafından</p>
<p class="calibre1">büyütülmüş biri kişi olarak sana dua ediyorum.</p>
<p class="calibre1">Hangi Tanrıları çağırdı isem,</p>
<p class="calibre1">Hangi Tanrılara dua etti isem,</p>
<p class="calibre1">O Tanrılara beni açındır!</p>
<p class="calibre1">Benim, kulun Muvatalli’nin dilinden dökülen sözleri al!</p>
<p class="calibre1">Onları Tanrıların önüne götür!</p>
<p class="calibre1">Tanrılar, benim dualarımı geri çevirmesinler!</p>
<p class="calibre1">Nasıl ki kuş yaşamak için yuvasını bulursa,</p>
<p class="calibre1">Ben de, Efendim Şimşeğin Fırtına Tanrısı,</p>
<p class="calibre1">Seni buldum. Beni yaşat!</p>
<p class="calibre1">Tanrılara hangi duayı ediyorsam,</p>
<p class="calibre1">o sözleri Tanrıların içine doldur!</p>
<p class="calibre1">Beni işitsinler!</p>
<p class="calibre1">Ben seni her zaman yücelttim. O zaman da yücelteceğim.</p>
<p class="calibre1">Şimşeğin Fırtına Tanrısı’nı o zaman da yücelteceğim!</p>
<p class="calibre1">Gelecekte oğlum, torunum, krallar, kraliçeler,</p>
<p class="calibre1">Hatti ülkesinin prensleri, subaylarım,</p>
<p class="calibre1">Efendim Şimşeğin Fırtına Tanrısı’na</p>
<p class="calibre1">her zaman saygı duyacaklar</p>
<p class="calibre1">Ve şöyle diyecekler:</p>
<p class="calibre1">O, gerçekten kudretli, kahraman,</p>
<p class="calibre1">Tanrısal yüceliğe ulaşmış bir Tanrı’dır.</p>
<p class="softbreak"> </p>
<p class="calibre1">Muvatalli böyle seslendi Tanrılara.</p>
<p class="calibre1">Muvatalli böyle yardım istedi Tanrılardan.</p>
<p class="calibre1">Ve Tanrılar ona açık bir şey söylemediler.</p>
<p class="calibre1">Ve Tanrılar ona biz senin yanındayız demediler.</p>
<p class="calibre1">Ve Muvatalli anladı Tanrılardan yardım gelmeyeceğini.</p>
<p class="calibre1">Anladı tek çarenin insanlarda olduğunu.</p>
<p class="calibre1">Anladı tek çarenin savaşçılarında olduğunu.</p>
<p class="softbreak"> </p>
<p class="calibre1">işte o yüzden Muvatalli, Nuvanza’dan vazgeçemezdi.</p>
<p class="calibre1">Çünkü savaş kapıdaydı.</p>
<p class="calibre1">Çünkü Amurru devleti, yüz çevirmişti ondan.</p>
<p class="calibre1">Amurru kralı gönderdiği tablette şöyle diyordu:</p>
<p class="calibre1">Bugüne kadar sadık hizmetkârdık size ama artık değiliz.</p>
<p class="calibre1">Muvatalli, Nuvanza’dan vazgeçemezdi.</p>
<p class="calibre1">Çünkü büyük savaş yakındı.</p>
<p class="calibre1">Ve Muvatalli kararını verdi.</p>
<p class="calibre1">Ve Nuvanza yataktan kalkınca</p>
<p class="calibre1">Ve Nuvanza neşesine değil</p>
<p class="calibre1">ama sağlığına kavuşunca, onu yanına çağırdı.</p>
<p class="calibre1">Dedi ki:</p>
<p class="calibre1">Bela yırtıcı kuşlar gibi dönüyor başımızda.</p>
<p class="calibre1">Dün gece Göğün Güneş Tanrısı bana göründü.</p>
<p class="calibre1">Savaş yakın, dedi.</p>
<p class="calibre1">Savaşa hazırlanın, dedi.</p>
<p class="calibre1">Göğün Güneş Tanrısı, Nuvanza’yı gönder, dedi.</p>
<p class="calibre1">Nuvanza Nahrina’ya, Pidasa’ya, Dardanoi’ye, Masa’ya, Karkisa’ya, Lykia’ya gitsin,</p>
<p class="calibre1">bu ülkelerin krallarıyla, beyleriyle konuşsun</p>
<p class="calibre1">ve onları da savaşa hazırlasın, dedi.</p>
<p class="calibre1">Daha başka ülkelerin kralları ve beyleriyle konuşsun, onları da savaşa hazırlasın, dedi.</p>
<p class="calibre1">Savaş zor ve büyük olacak, dedi.</p>
<p class="calibre1">Daha önce böyle bir savaş görülmemiş olacak, dedi.</p>
<p class="calibre1">Bu savaşta Nuvanza en büyük yardımcındır, dedi.</p>
<p class="calibre1">Bu savaşta Nuvanza öz kardeşinden daha yakın olacak, dedi.</p>
<p class="calibre1">O sadece komutan değil, o bir kral gibidir, dedi.</p>
<p class="calibre1">O tıpkı bir kral gibi senin yerine konuşabilir, dedi.</p>
<p class="calibre1">Göğün Güneş Tanrısı bana böyle, dedi.</p>
<p class="calibre1">Nuvanza şaşkındı.</p>
<p class="calibre1">Nuvanza, Tanrılar onu terk etti sanıyordu.</p>
<p class="calibre1">Nuvanza, Tanrılar ona kızgın sanıyordu.</p>
<p class="calibre1">Nuvanza, Muvatalli’nin sözlerini,</p>
<p class="calibre1">Tanrıların kendisini bağışladıklarına yordu.</p>
<p class="calibre1">Nuvanza kabul etti Muvatalli’nin verdiği görevi.</p>
<p class="calibre1">Böylece Hattuşa’dan da, ben Ninatta’dan da uzak olurdu.</p>
<p class="calibre1">Böylece kendini ve beni korumuş olurdu.</p>
<p class="calibre1">Böylece Nuvanza gitti Hattuşa’dan.</p>
<p class="calibre1">Böylece Nuvanza başladı,</p>
<p class="softbreak"> </p>
<p class="calibre1">kralları, beyleri Muvatalli’nin etrafında toplamaya.</p>
<p class="calibre1">Böylece Nuvanza uzak kaldı Hattuşa’dan ve ben Ninatta’dan.</p>
<p class="calibre1">Ve böylece ben daha çok sevdim onu.</p>
<p class="calibre1">Böylece ben daha çok özledim onu.</p>
<p class="calibre1">Sonra bir gün Nuvanza çıkıp geldi.</p>
<p class="calibre1">Karlı, karanlık kış günlerinin ardından</p>
<p class="calibre1">çıkıp gelen bahar gibi geldi.</p>
<p class="calibre1">Tatlı bir söz gibi çıkıp geldi.</p>
<p class="calibre1">Sıcak bir gülümseyiş gibi çıkıp geldi.</p>
<p class="calibre1">Nuvanza iyi haberlerle geldi.</p>
<p class="calibre1">Kaç ülke, kaç kral, kaç beyle konuştuysa onlar demişler ki: Biz Hatti ülkesinin Büyük Kralı Muvatalli ile birlikteyiz.</p>
<p class="calibre1">Ekinimiz onundur, hayvanımız onundur,</p>
<p class="calibre1">askerimiz onundur, mızrağımız ve kılıcımız onundur.</p>
<p class="calibre1">Muvatalli sevindi buna.</p>
<p class="calibre1">Ama aynı sevinci</p>
<p class="calibre1">Nuvanza’nın güneşten kavrulmuş yüzünde göremeyince burkuldu içi. iyilik yapmak istedi, bu sadık adama.</p>
<p class="calibre1">Oturup konuştu onunla.</p>
<p class="calibre1">Oturup konuştu. Bir kral gibi değil, hakiki bir dost gibi.</p>
<p class="calibre1">Dedi ki:</p>
<p class="calibre1">Ölen kişi artık ölüler ülkesine gitmiştir.</p>
<p class="calibre1">Nasıl ki nehir bir kayayı deler de bir parçasını götürürse, ölen kişi de bizden kopmuştur.</p>
<p class="calibre1">Ölen kişi artık sadece Tanrılarla konuşacaktır.</p>
<p class="calibre1">Çünkü Tanrılar onu yanlarına almıştır.</p>
<p class="calibre1">Dedi ki:</p>
<p class="calibre1">Kalan kişi yaşayanlar ülkesindedir.</p>
<p class="calibre1">Kalan kişi yaşayacaktır. Kalan kişi unutarak yaşayacaktır.</p>
<p class="calibre1">Özlemek kutsal ise unutmak da kutsaldır.</p>
<p class="calibre1">Dedi ki:</p>
<p class="calibre1">Böyle olmaz.</p>
<p class="calibre1">Bir erkek yalnız yaşayamaz.</p>
<p class="calibre1">Sana bir kadın gerek.</p>
<p class="calibre1">Nuvanza inatçı bir keçi gibi geri durdu.</p>
<p class="calibre1">Dedi ki:</p>
<p class="calibre1">Savaş yaklaşmakta.</p>
<p class="calibre1">Dedi ki:</p>
<p class="calibre1">Kadın bir savaşçının ayak bağıdır.</p>
<p class="calibre1">Ben böyle yalnız daha yararlı olurum kralıma.</p>
<p class="softbreak"> </p>
<p class="calibre1">Muvatalli zeki kral,</p>
<p class="calibre1">Muvatalli zeki erkek.</p>
<p class="calibre1">Muvatalli gülümsedi Nuvanza’nın karşı koyusuna.</p>
<p class="calibre1">Dedi ki:</p>
<p class="calibre1">Sen bilirsin.</p>
<p class="calibre1">Ama ben, Nuvanza olsaydım eğer,</p>
<p class="calibre1">Beni seven bir kız olsaydı eğer,</p>
<p class="calibre1">Hele benim yüzümden dile düşmüş bir kızsa eğer,</p>
<p class="calibre1">Hiç düşünmez alırdım evime.</p>
<p class="calibre1">Şüphe yok, Tanrıların da hoşuna giderdi böylesi.</p>
<p class="calibre1">Nuvanza inatçı bir boğa gibi uzak durdu bu tekliften.</p>
<p class="calibre1">Dedi ki:</p>
<p class="calibre1">Olmaz.</p>
<p class="calibre1">Dedi ki:</p>
<p class="calibre1">Ben kadın almayacağım evime bir daha.</p>
<p class="calibre1">Dedi ki:</p>
<p class="calibre1">Yalnız yaşamak iyi.</p>
<p class="whitespace"> </p>
</body>
</html>
