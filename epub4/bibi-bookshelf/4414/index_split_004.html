<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre4" id="calibre_pb_3">sekizinci tablet</p>
<p class="whitespace"> </p>
<p class="calibre1">Ey, üzerimdeki büyük laneti kaldıracak,</p>
<p class="softbreak"> </p>
<p class="calibre1">Ey, benim sevincim olacak kişi.</p>
<p class="calibre1">Nuvanza’nın beni istemediğini,</p>
<p class="calibre1">Nuvanza’nın yalnızlığı seçtiğini,</p>
<p class="calibre1">Ben, babam soylu Maruvaş’tan duydum.</p>
<p class="calibre1">Duydum ve incindim.</p>
<p class="calibre1">Duydum ve üzüldüm.</p>
<p class="calibre1">Duydum ve ümidimi yitirdim.</p>
<p class="calibre1">Ve ben, Manni’yi düşündüm.</p>
<p class="calibre1">Manni’nin ölümünü düşündüm.</p>
<p class="calibre1">Ve ben kendimi Manni’nin yerine koydum.</p>
<p class="calibre1">Dedim ki kendime:</p>
<p class="calibre1">Belki ben de atlamalıyım nehre.</p>
<p class="calibre1">Belki ben de huzuru kızıl sularında aramalıyım nehrin.</p>
<p class="calibre1">Belki ben de elveda deyip yaşayanlar ülkesine,</p>
<p class="calibre1">ölüler ülkesinin kapısını çalmalıyım.</p>
<p class="calibre1">Ağaca düşen kurt gibi girdi bu düşünce aklıma.</p>
<p class="calibre1">Ve ağaca düşen bir kurt gibi çıkmadı bu düşünce aklımdan.</p>
<p class="calibre1">Ve babam bana baktı.</p>
<p class="calibre1">Bana baktı ve gördü</p>
<p class="calibre1">gözlerimin beyazında(büyüyen kara ölümü.</p>
<p class="calibre1">Bana baktı</p>
<p class="calibre1">ve anladı kızının yaşayanlar ülkesini terk etmek istediğini.</p>
<p class="calibre1">Ve babam bana hiçbir söz demedi.</p>
<p class="calibre1">Ve babam çıktı gitti evden.</p>
<p class="calibre1">Ve ben ölmeye hazırlandım.</p>
<p class="calibre1">Ve ben ölmeye hazırladım aklımı, yüreğimi, bedenimi.</p>
<p class="calibre1">Ve ben ölecektim.</p>
<p class="softbreak"> </p>
<p class="calibre1">Ve babam Büyücü Iştapariya’yı getirdi evimize.</p>
<p class="calibre1">Ben, Iştapariya’yı gördüm.</p>
<p class="calibre1">Iştapariya’nın karanlıkta ışıl ışıl yanan gözlerini gördüm.</p>
<p class="calibre1">Iştapariya geldi ve elini alnıma koydu.</p>
<p class="calibre1">Iştapariya geldi ve elini kamıma koydu.</p>
<p class="calibre1">Iştapariya geldi ve elini ayaklanma koydu.</p>
<p class="calibre1">Iştapariya beni bıraktı,</p>
<p class="calibre1">Iştapariya Güneş Tanrıçası’na seslendi:</p>
<p class="calibre1">Dedi ki:</p>
<p class="calibre1">Ey büyücülüğün Güneş Tanrıçası.</p>
<p class="calibre1">Ey kudretli Güneş Tanrıçası, sen bir ziyafet verdin.</p>
<p class="calibre1">Tüm Tanrıları davet ettin,</p>
<p class="calibre1">tüm insanları da davet ettin,</p>
<p class="calibre1">ama benim şu hastamı çağırmadın.</p>
<p class="calibre1">Tanrılar, yediler, içtiler,</p>
<p class="calibre1">insanlar yediler, içtiler,</p>
<p class="calibre1">ama benim hastam yemedi,</p>
<p class="calibre1">benim hastam unutuldu.</p>
<p class="calibre1">Sen bu hasta kadını niye çağırmadın?</p>
<p class="calibre1">Bu hasta sen Güneş Tanrıçası’nı Baş Tanrısı yapmıştı.</p>
<p class="calibre1">Lütfen çağır onu,</p>
<p class="calibre1">lütfen o da bize katılsın:</p>
<p class="calibre1">Bırak onu, yesin içsin.</p>
<p class="calibre1">Bırak onu, sen Baş Tanrıçası’na gelsin.</p>
<p class="calibre1">Bırak hastayı gelsin. Bırak kadını gelsin.</p>
<p class="calibre1">Bırak onu sağlığına tekrar kavuşsun.</p>
<p class="calibre1">Bırak onu Güneş Tanrıçası’na gerçek bir köle olsun.</p>
<p class="calibre1">Bırak onu sana hep kurbanlar getirsin.</p>
<p class="calibre1">Iştapariya böyle dedi.</p>
<p class="calibre1">Iştapariya kuyruk yağı çıkardı.</p>
<p class="calibre1">Iştapariya kuyruk yağını eritti.</p>
<p class="calibre1">Iştapariya dedi:</p>
<p class="calibre1">işte bu yağ nasıl eriyip gittiyse,</p>
<p class="calibre1">kötülük de aynı şekilde erisin. Yok olup gitsin.</p>
<p class="calibre1">Ve kötülük yok olup gitti</p>
<p class="calibre1">Ve Arinna’nın Güneş Tanrıçası acıdı halime.</p>
<p class="calibre1">Ve Arinna’nın Güneş Tanrıçası üç gece üst üste göründü bana.</p>
<p class="calibre1">Dedi ki:</p>
<p class="calibre1">Bekle.</p>
<p class="calibre1">Dedi ki:</p>
<p class="softbreak"> </p>
<p class="calibre1">Nehrin kızıl suyu çare değil derdine.</p>
<p class="calibre1">Dedi ki:</p>
<p class="calibre1">Bekle. Beklemeyi bilirsen istediğin gerçekleşecek.</p>
<p class="calibre1">Dedi ki:</p>
<p class="calibre1">Beklemeyi bilirsen istediğin gelecek.</p>
<p class="calibre1">Dedi ki:</p>
<p class="calibre1">Büyük bir lanet var üzerinde.</p>
<p class="calibre1">Çok güçlü bir lanet. Ölü bir erkek, ölü bir kadın ve terk edilmiş bir çocuk.</p>
<p class="calibre1">Önce o lanetin kalkması gerek.</p>
<p class="calibre1">Dedi ki:</p>
<p class="calibre1">Bekle. Beklemeyi bilirsen mutluluk gelecek.</p>
<p class="calibre1">Tanrıçam böyle dedi üç gece üst üste.</p>
<p class="calibre1">Ve ben üçüncü gece uyandım.</p>
<p class="calibre1">Ve ben uyandığımda başucumda oturan babamı gördüm.</p>
<p class="calibre1">Ben başucumda oturan babamın gözlerinde gözyaşı gördüm.</p>
<p class="calibre1">Utandım ölümü istediğim için.</p>
<p class="calibre1">Utandım bu yaşlı adamı bırakıp gitmeyi istediğim için.</p>
<p class="calibre1">Babam elini alnıma koydu.</p>
<p class="calibre1">Dedi ki:</p>
<p class="calibre1">Annen öldüğünde sen küçücük bir bebektin.</p>
<p class="calibre1">Dedi ki:</p>
<p class="calibre1">Annen öldü ve ben hiçbir kadını sevmedim.</p>
<p class="calibre1">Birçok kadın girdi çıktı yatağıma.</p>
<p class="calibre1">Ben hiçbir kadını annen gibi sevmedim.</p>
<p class="calibre1">Dedi ki:</p>
<p class="calibre1">Sevmeyi bilirim. Acıyı bilirim.</p>
<p class="calibre1">Sevmenin hayatı nasıl acıya çevirdiğini bilirim.</p>
<p class="calibre1">Dedi ki:</p>
<p class="calibre1">Ama hayat daha değerlidir sevdadan.</p>
<p class="calibre1">Dedi ki:</p>
<p class="calibre1">Hayat daha büyüktür sevdadan.</p>
<p class="calibre1">Dedi ki:</p>
<p class="calibre1">Hayat daha güzeldir sevdadan,</p>
<p class="calibre1">sakın hayattan vazgeçme.</p>
<p class="calibre1">Sözleri anlamlıydı. Sözleri güzeldi. Sözleri doğruydu. Ama beni etkilemedi.</p>
<p class="softbreak"> </p>
<p class="calibre1">Ben kesilmiş bir dal gibi boynumu büktüm.</p>
<p class="calibre1">Babam benim boynumu büktüğümü gördü,</p>
<p class="calibre1">o da boynunu büktü. O da beni anladı.</p>
<p class="calibre1">Dedi ki:</p>
<p class="calibre1">Umudunu kesme.</p>
<p class="calibre1">Bir ağaç kurumamışsa,</p>
<p class="calibre1">bu mevsim değilse öteki mevsim çiçek açar.</p>
<p class="calibre1">Bu mevsim değilse, öteki mevsim meyve verir.</p>
<p class="calibre1">Yeter ki ağaç kurumasın.</p>
<p class="calibre1">Ben üzüldüm babamı üzdüğüm için.</p>
<p class="calibre1">Dedim ki kendime:</p>
<p class="calibre1">Ben artık babamı üzmeyeceğim.</p>
<p class="calibre1">Dedim ki kendime:</p>
<p class="calibre1">Ben artık Tanrıçamın bana söylediği gibi bekleyeceğim.</p>
<p class="calibre1">Dedim ki kendime:</p>
<p class="calibre1">Ben böyle yaşamayı seveceğim.</p>
<p class="calibre1">Ve karar verdim;</p>
<p class="calibre1">Bir daha Nuvanza’yla karşılaşmamaya.</p>
<p class="calibre1">Ve karar verdim;</p>
<p class="calibre1">Bir daha Nuvanza’yı düşünmemeye.</p>
<p class="calibre1">Ve karar verdim;</p>
<p class="calibre1">Nuvanza’nın adını anmamaya.</p>
<p class="whitespace"> </p>
</body>
</html>
