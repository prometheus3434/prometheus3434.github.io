<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre4" id="calibre_pb_8">onuncu tablet</p>
<p class="whitespace"> </p>
<p class="calibre1">Ey, karanlık günlerin ardından gelen kişi.</p>
<p class="calibre1">Ey, Tanrılar katında bilinen, Tanrılar katında sevilen kişi.</p>
<p class="calibre1">Umarım sevinç içinde geçer ömrün.</p>
<p class="calibre1">Umarım bir ırmak kadar uzun olur ömrün.</p>
<p class="calibre1">Umarım Tanrı yolu gibi ışıklı olur ömrün.</p>
<p class="calibre1">Nuvanza’nın konuşmasını duyunca benim de ışıklandı içim.</p>
<p class="calibre1">Ve inandım ona.</p>
<p class="calibre1">inandım ona ve Tanrılara.</p>
<p class="calibre1">Ve Nuvanza on iki halkalı bileziği yaptırdı.</p>
<p class="calibre1">Ve Nuvanza ilk halkayı bana verdi.</p>
<p class="calibre1">Ve Nuvanza öteki halkaları başka kentlere taşıdı.</p>
<p class="calibre1">Ve her halkayı bir kente sakladı.</p>
<p class="calibre1">Ve biz sabrı katık edip gecemize,</p>
<p class="calibre1">sabrı katık edip günümüze,</p>
<p class="calibre1">sabrı katık edip sevgimize,</p>
<p class="calibre1">bekledik.</p>
<p class="calibre1">Ve biz beklerken, krallar savaşa hazırlandı.</p>
<p class="calibre1">Ve biz beklerken Muvatalli ve Hattuşili karar verdi savaşa.</p>
<p class="calibre1">Ramses karar verdi savaşa.</p>
<p class="calibre1">Ve Muvatalli karar verdi başkentimizi Hattuşa’dan dağların ötesindeki ülkeye, Tarhanduşa’ya taşımaya.</p>
<p class="calibre1">Ve soylu babam Maruvaş ve soylu aşkım Nuvanza</p>
<p class="calibre1">ve ben taşındık dağların ötesindeki Tarhundaşa’ya.</p>
<p class="calibre1">Ve ben terk ettim çocukluğumun kenti Hattuşa’yı.</p>
<p class="calibre1">Ve ben taşındım hiç bilmediğim bir kente: Tarhundaşa’ya.</p>
<p class="calibre1">Ve savaş hazırlıkları sürdü.</p>
<p class="softbreak"> </p>
<p class="calibre1">Ve madenlerden daha çok demir çıkarıldı. Ve ustalar daha çok ok yaptı, mızrak yaptı, kılıç yaptı, balta yaptı, Ve marangozlar yüzlerce savaş arabası yaptı.</p>
<p class="calibre1">Ve ülkeden binlerce at toplandı.</p>
<p class="calibre1">Ve ülkeden binlerce savaşçı toplandı.</p>
<p class="calibre1">Ve o kış sona ererken ülkenin kadınları üzüntü içindeydi.</p>
<p class="calibre1">Ve o kış sona ererken ülkenin yaşlıları üzüntü içindeydi.</p>
<p class="calibre1">Ve o kış sona ererken,</p>
<p class="calibre1">ülkenin genç erkekleri korku, cesaret ve heyecan içindeydi.</p>
<p class="calibre1">Ve o kış sona ererken,</p>
<p class="calibre1">ve bahar gelirken ben Nuvanza için kaygılanıyordum.</p>
<p class="calibre1">Karlar erirken, çiçekler açarken, ekin yeşerirken ben Nuvanza için kaygılanıyordum.</p>
<p class="calibre1">Ama Nuvanza rahattı.</p>
<p class="calibre1">Nuvanza bana Tanrıların kehanetini anlattı.</p>
<p class="calibre1">Nuvanza bana savaş da olsa, ayrılık da olsa,</p>
<p class="calibre1">ölüm de olsa bu kehanetin gerçekleşeceğini hatırlattı.</p>
<p class="calibre1">Yapmamız gereken o yabancıyı beklemekti.</p>
<p class="calibre1">Ve biz bekledik.</p>
<p class="calibre1">Ve karlar erirken ve çiçekler açarken ve ekin yeşerirken askerler aşağıya, Suriye ülkesine inmeye başladılar.</p>
<p class="calibre1">Baharı ülkelerinde bırakıp,</p>
<p class="calibre1">ölmek ve öldürülmek için Suriye ülkesine inmeye başladılar.</p>
<p class="calibre1">Ve biz, Nuvanza’yla bir gece vedalaştık.</p>
<p class="calibre1">Ve bir gece biz,</p>
<p class="calibre1">sadece gözlerimizle dokunarak birbirimize vedalaştık.</p>
<p class="calibre1">Sadece sözlerimizle okşayarak bedenlerimizi vedalaştık.</p>
<p class="calibre1">Çünkü dokunmak yasaktı.</p>
<p class="calibre1">Çünkü Taunlar böyle istemişti.</p>
<p class="calibre1">Çünkü Tanrılar öfkelenmişti.</p>
<p class="calibre1">Çünkü Tanrılar yasaklamıştı.</p>
<p class="calibre1">Birbirimize dokunmak için bekleyecektik.</p>
<p class="calibre1">Ve biz bekledik.</p>
<p class="calibre1">Muvatalli ve askerleri Kadeş’e gittiler. Nuvanza ve askerleri Kadeş’e gittiler.</p>
<p class="softbreak"> </p>
<p class="calibre1">Hattuşili ve askerleri Kadeş’e gittiler.</p>
<p class="calibre1">Onları orada Ramses’in okları,</p>
<p class="calibre1">mızrakları, kılıçları, savaş arabaları bekliyordu.</p>
<p class="calibre1">Onları orada ölüm bekliyordu.</p>
<p class="calibre1">Ve ben her gün öldüm Nuvanza Kadeş’te iken.</p>
<p class="calibre1">Ve ben her gün oklandım.</p>
<p class="calibre1">Ve ben her gün kılıçtan geçirildim.</p>
<p class="calibre1">Ve ben her gün savaş arabalarının altında kaldım.</p>
<p class="calibre1">Ve ben her gün öldüm Nuvanza Kadeş’te iken.</p>
<p class="calibre1">Ve ülkenin bütün kadınları benim gibiydi.</p>
<p class="calibre1">Benim gibi her gün öldüler.</p>
<p class="calibre1">Öldüler ama umutlarını yitirmediler.</p>
<p class="calibre1">Hepsi savaştan gelecek bir haber bekliyordu.</p>
<p class="calibre1">Hepsi savaşı kimin kazanacağını değil,</p>
<p class="calibre1">kocasının, oğlunun, kardeşinin</p>
<p class="calibre1">savaştan dönüp dönmeyeceğini merak ediyordu.</p>
<p class="calibre1">Ve çok geçmeden geldi haberler.</p>
<p class="calibre1">Ve haberler gelmeye başlayınca</p>
<p class="calibre1">her evden bir ağıt yükselmeye başladı.</p>
<p class="calibre1">Her evden bir ölü,</p>
<p class="calibre1">her evden bir savaşçı.</p>
<p class="calibre1">Ve her evde yaslı birkaç kadın,</p>
<p class="calibre1">ve her ev ve her kent acıya, yasa, kedere boğuldu.</p>
<p class="calibre1">Ve savaşın sonucu açıklandığında,</p>
<p class="calibre1">ne biz kazanmıştık, ne Mısırlılar.</p>
<p class="calibre1">Gelen haberci dedi ki:</p>
<p class="calibre1">Kadeş’teki savaş meydanı çok kalabalıktı.</p>
<p class="calibre1">Kadeş’te gökyüzü pırıl pırıldı, açıktı,</p>
<p class="calibre1">Tanrılar iyice görsün diye savaşı.</p>
<p class="calibre1">Bizimkiler pusu kurdular Mısır birliklerine.</p>
<p class="calibre1">Ki toplam dört tümeni vardı Mısır’ın.</p>
<p class="calibre1">Ama dört tümen ayrılmıştı birbirinden.</p>
<p class="calibre1">Ki bizimkiler saldırdılar dört tümenden biri olan Ra’ya.</p>
<p class="calibre1">Önce Ra, sonra Amon tümeni bitirildi, oldukları yerde.</p>
<p class="calibre1">Ramses kurbanı oldu tecrübesizliğinin.</p>
<p class="calibre1">Bizimkiler parçaladılar iki Mısır tümenini,</p>
<p class="calibre1">bir dağı ortadan ayırır gibi.</p>
<p class="calibre1">Mısırlılar perişan oldu, savaş arabalarımızın,</p>
<p class="calibre1">savaş baltalarımızın, savaş kılıçlarımızın önünde.</p>
<p class="calibre1">Ama bizim safımızda döğüşen Kaşgalılar savaş bitti sandılar.</p>
<p class="softbreak"> </p>
<p class="calibre1">Kaşgalılar Mısır birliğinin garnizonunu yağmaladılar.</p>
<p class="calibre1">Bozdular savaş düzenini savaş bitmeden.</p>
<p class="calibre1">Böylece arkadan yaklaşabildi, sinsi bir Mısır tümeni.</p>
<p class="calibre1">Böylece kesin bir zaferi kaçırdık elimizden.</p>
<p class="calibre1">Böylece paylaştık zaferi yendiğimiz Ramses’le.</p>
<p class="calibre1">Ama kötü bir sonuç değildi yine de.</p>
<p class="calibre1">Ramses ertesi gün çıkmadı savaş alanına.</p>
<p class="calibre1">Ve çekildi ülkesine.</p>
<p class="calibre1">Çekildi Suriye’yi bırakarak bizim kılıçlarımıza, baltalarımıza.</p>
<p class="calibre1">Ancak kadınlar ilgili değillerdi bu haberle.</p>
<p class="calibre1">Onlar kocalarını, çocuklarını, kardeşlerini sordular.</p>
<p class="calibre1">Haberci iyi bir haber veremedi onlara.</p>
<p class="calibre1">Haberci dedi ki:</p>
<p class="calibre1">Bilmiyorum.</p>
<p class="calibre1">Haberci dedi ki:</p>
<p class="calibre1">Çok ölü varmış meydanda.</p>
<p class="calibre1">Dedi ki:</p>
<p class="calibre1">Bilmiyorum kimdir ölen, kimdir kalan?</p>
<p class="calibre1">Kadınlar kızdılar haberciye.</p>
<p class="calibre1">Kadınlarla birlikte ben de kızdım.</p>
<p class="calibre1">Dedim ki:</p>
<p class="calibre1">Sen Nuvanza’yı bilmiyor musun?</p>
<p class="calibre1">Nuvanza ki yiğit bir komutandır.</p>
<p class="calibre1">Dedim ki:</p>
<p class="calibre1">Sen Nuvanza’yı bilmiyorsan, nasıl doğru haber getirirsin.</p>
<p class="calibre1">Nuvanza ki o savaşın en önünde savaşan bir arslandır.</p>
<p class="calibre1">Haberci korktu benden.</p>
<p class="calibre1">Haberci korktu kadınlardan.</p>
<p class="calibre1">Haberci saklanıp iki muhafızın arkasına kaçtı meydandan.</p>
<p class="calibre1">Biz kadınlar kaldık meydanda.</p>
<p class="calibre1">Kaldık erkeklerimiz, çocuklarımız, kardeşlerimiz için duyduğumuz acıyla.</p>
<p class="calibre1">Ve sonra askerler geldi.</p>
<p class="calibre1">Sağ salim geldi askerler.</p>
<p class="calibre1">Yaralı geldi askerler.</p>
<p class="calibre1">Gözünü, kolunu, bacağını kaybetmiş olarak geldi askerler.</p>
<p class="calibre1">Sonra kimse gelmedi.</p>
<p class="calibre1">Sonra gelmeyenlerden umut kesildi.</p>
<p class="calibre1">Sonra gelmeyenler için ağladı her kadın, her ev, her kent.</p>
<p class="softbreak"> </p>
<p class="calibre1">Ama ben umutluydum.</p>
<p class="calibre1">Eğer kötü bir şey olursa Nuvanza’ya</p>
<p class="calibre1">mutlaka duyulur diyordum.</p>
<p class="calibre1">Mutlaka bilinir.</p>
<p class="calibre1">Ve bekliyordum Nuvanza’yı yeniden görmek için.</p>
<p class="calibre1">Gözüm kentin kapılarındaydı.</p>
<p class="calibre1">Kulağım gelen haberlerdeydi.</p>
<p class="calibre1">Bekliyordum Nuvanza’nın girmesini kente.</p>
<p class="calibre1">Ama gelmedi Nuvanza.</p>
<p class="calibre1">Kente girmedi Nuvanza.</p>
<p class="calibre1">Hatti ülkesine geri dönmedi Nuvanza.</p>
<p class="calibre1">Ben kaldım yalnızlığımla,</p>
<p class="calibre1">ben kaldım bir başıma,</p>
<p class="calibre1">ben kaldım elimden alınan umudumla.</p>
<p class="whitespace"> </p>
</body>
</html>
