<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre4" id="calibre_pb_7">Bir sabah</p>
<p class="calibre1">vardım Nuvanza’nın evinin önüne.</p>
<p class="calibre1">Saklandım bir ağacın arkasına.</p>
<p class="calibre1">Saklandım Nuvanza çıkana kadar.</p>
<p class="calibre1">Saklandım, Nuvanza gölgesini salıncaya kadar sokağa.</p>
<p class="calibre1">O çıkınca kapıdan, ben de çıktım ağacın arkasından.</p>
<p class="calibre1">Beni gördü ve gülümsedi.</p>
<p class="calibre1">Beni gördü ve durdu.</p>
<p class="calibre1">Beni gördü ve sordu:</p>
<p class="softbreak"> </p>
<p class="calibre1">Nasılsın Ninatta?</p>
<p class="calibre1">Dedim ki:</p>
<p class="calibre1">Aylardır en güzel günüm bu, çünkü seni gördüm.</p>
<p class="calibre1">Dedim ki:</p>
<p class="calibre1">Aylardır en güzel günüm bu, çünkü bana gülümsedin.</p>
<p class="calibre1">Dedim ki:</p>
<p class="calibre1">Aylardır en güzel günüm bu, çünkü benimle konuştun.</p>
<p class="calibre1">Dedim ki:</p>
<p class="calibre1">Teşekkür ederim.</p>
<p class="calibre1">Nuvanza’nın gülümseyişi yüzüne yayıldı.</p>
<p class="calibre1">Nuvanza’nın gülümseyişi tatlı bir ışık oldu bedenine yayıldı.</p>
<p class="calibre1">Dedi ki:</p>
<p class="calibre1">Neden öyle söyledin?</p>
<p class="calibre1">Ben seni her zaman görürüm.</p>
<p class="calibre1">Ben sana her zaman gülümserim.</p>
<p class="calibre1">Ben seninle her zaman konuşurum.</p>
<p class="calibre1">Dedim ki:</p>
<p class="calibre1">Beni görmezsin sandım.</p>
<p class="calibre1">Bana gülümsemezsin sandım.</p>
<p class="calibre1">Benimle konuşmazsın sandım.</p>
<p class="calibre1">Bana kızgınsın sandım.</p>
<p class="calibre1">Nuvanza’nın bakışları buğulandı.</p>
<p class="calibre1">Dedi ki:</p>
<p class="calibre1">Ben sana kızgın değilim.</p>
<p class="calibre1">Kızacaksam kendime kızarım.</p>
<p class="calibre1">Ben seni suçlamadım.</p>
<p class="calibre1">Suçlayacaksam kendimi suçlarım.</p>
<p class="calibre1">Dedim ki:</p>
<p class="calibre1">Kendine kızma,</p>
<p class="calibre1">kızacaksan bana kız.</p>
<p class="calibre1">Kendini suçlama,</p>
<p class="calibre1">suçlayacaksan beni suçla,</p>
<p class="calibre1">çünkü ben açtım bu belaları başına.</p>
<p class="calibre1">Nuvanza başını salladı.</p>
<p class="calibre1">Dedi ki:</p>
<p class="calibre1">Yok, sen açmadın bu belayı başıma.</p>
<p class="calibre1">Ben kendim istedim.</p>
<p class="calibre1">Yok, sen değilsin başımızdaki lanetin sorumlusu; çünkü ben de seni sevdim.</p>
<p class="calibre1">İstemeseydim, yaklaştırmazdım seni yanıma.</p>
<p class="calibre1">İstemeseydim, dokunmazdım sana.</p>
<p class="softbreak"> </p>
<p class="calibre1">Sen bir heves değilsin benim için.</p>
<p class="calibre1">Sen mutluluksun,</p>
<p class="calibre1">sen sevinçsin,</p>
<p class="calibre1">sen kedersin,</p>
<p class="calibre1">sen acısın,</p>
<p class="calibre1">sen kıvançsın,</p>
<p class="calibre1">sen yarasın,</p>
<p class="calibre1">sen umutsun,</p>
<p class="calibre1">sen benim değiştiremediğim yazgımsın.</p>
<p class="calibre1">O zaman ben sevinçle titredim.</p>
<p class="calibre1">O zaman ben sevinçle ağladım.</p>
<p class="calibre1">O zaman ben dedim ki:</p>
<p class="calibre1">Neden götürmüyorsun beni evine.</p>
<p class="calibre1">Dedim ki:</p>
<p class="calibre1">O zaman neden arkadaşın olarak almıyorsun yanına?</p>
<p class="calibre1">Neden yalnız yaşıyorsun küskün Tanrılar gibi?</p>
<p class="calibre1">Neden boynu bükük koyuyorsun beni?</p>
<p class="calibre1">Tanrıların küstüğü bir zavallı gibi.</p>
<p class="calibre1">Nuvanza sildi savaşçı elleriyle gözümün yaşını.</p>
<p class="calibre1">Dedi ki:</p>
<p class="calibre1">Senden uzak yaşamak hoşuma mı gidiyor benim?</p>
<p class="calibre1">Dedi ki:</p>
<p class="calibre1">Ben de isterim, Ninatta’yı evime götürmek.</p>
<p class="calibre1">Dedi ki:</p>
<p class="calibre1">Ben de isterim, Ninatta’yı hep yanımda görmek.</p>
<p class="calibre1">Ben de isterim gecemi, gündüzümü,</p>
<p class="calibre1">yatağımı Ninatta’yla paylaşmak… Ama yapamam.</p>
<p class="calibre1">Sen de yapamazsın.</p>
<p class="calibre1">Dedi ki:	r</p>
<p class="calibre1">iki ölü var aramızda.</p>
<p class="calibre1">iki ölü bakıyor bize ölüler ülkesinden.</p>
<p class="calibre1">iki ölü var, rüyalarıma giriyorlar.</p>
<p class="calibre1">Tanrılar yüz çevirdi bizden.</p>
<p class="calibre1">Tanrılar öfkelendi bize.</p>
<p class="calibre1">iki ölü var aramızda.</p>
<p class="calibre1">Onlara ödememiz gereken bir bedel var.</p>
<p class="calibre1">Göğün Güneş Tanrısı kötü günlerden bahsediyor bana.</p>
<p class="calibre1">Falcıya gittim, iki kara yılan attı suya.</p>
<p class="calibre1">Yılanlar karanlığa yüzdüler.</p>
<p class="calibre1">Yılanlar kana yüzdüler.</p>
<p class="calibre1">Yılanlar kötülüğe yüzdüler.</p>
<p class="softbreak"> </p>
<p class="calibre1">Sonra yılanlar karanlığın, kanın, kötülüğün içinden çıktılar.</p>
<p class="calibre1">Yılanlar ak sulara yüzdüler.</p>
<p class="calibre1">Yılanlar ak sularda birbirinin kara gövdesine dolandılar.</p>
<p class="calibre1">Bedenlerinin ışıltısı gözlerimi aldı.</p>
<p class="calibre1">Falcı dedi ki bana:</p>
<p class="calibre1">Zor günler var önünde,</p>
<p class="calibre1">geçecek.</p>
<p class="calibre1">Uzun ayrılıklar var önünde,</p>
<p class="calibre1">geçecek.</p>
<p class="calibre1">Acı günler var önünde,</p>
<p class="calibre1">geçecek.</p>
<p class="calibre1">Yeter ki,</p>
<p class="calibre1">biri, seni beklesin.</p>
<p class="calibre1">Yeter ki,</p>
<p class="calibre1">biri, sana inansın.</p>
<p class="calibre1">Yeter ki,</p>
<p class="calibre1">biri, seni sevsin.</p>
<p class="calibre1">Yeter ki,</p>
<p class="calibre1">sen de onu bekle.</p>
<p class="calibre1">Yeter ki,</p>
<p class="calibre1">sen de ona inan.</p>
<p class="calibre1">Yeter ki,</p>
<p class="calibre1">sen de onu sev.</p>
<p class="calibre1">Beklemek tek çare senin için.</p>
<p class="calibre1">İnanmak tek çare.</p>
<p class="calibre1">Sevmek tek çare.</p>
<p class="calibre1">Sabır tek çare senin için.</p>
<p class="calibre1">Ben, falcıya sordum:</p>
<p class="calibre1">Ne kadar sürecek bu bekleyiş?</p>
<p class="calibre1">Falcı dedi ki:</p>
<p class="calibre1">Çok uzun sürecek.</p>
<p class="calibre1">Çünkü Tanrılar çok kızmış sana.</p>
<p class="calibre1">Falcı dedi ki:</p>
<p class="calibre1">Çok uzun sürecek.</p>
<p class="calibre1">Önce güneyde bir savaş olacak.</p>
<p class="calibre1">Öyle bir savaş ki yeryüzü böylesini görmemiş olacak.</p>
<p class="calibre1">O savaşta çok insan ölecek,</p>
<p class="calibre1">çok kan dökülecek,</p>
<p class="calibre1">çok kadın ağlayacak.</p>
<p class="calibre1">Tanrıların öfkesi yine de geçmeyecek.</p>
<p class="calibre1">Falcı dedi ki:</p>
<p class="softbreak"> </p>
<p class="calibre1">Çok uzun sürecek,</p>
<p class="calibre1">Savaş bitecek, barış gelecek,</p>
<p class="calibre1">bilinmezlik, kutsal dağı saran bir sis gibi her yanı kaplayacak.</p>
<p class="calibre1">Ben falcıya sordum:</p>
<p class="calibre1">Nasıl anlayacağım lanetin kalktığını?</p>
<p class="calibre1">Falcı dedi ki:</p>
<p class="calibre1">Tanrılar bir işaret yollayacak sana.</p>
<p class="calibre1">Tanrılar bir yabancı gönderecek sana.</p>
<p class="calibre1">O yabancı kaldıracak laneti.</p>
<p class="calibre1">Ben falcıya sordum:</p>
<p class="calibre1">Kim bu yabancı? Nasıl kaldıracak laneti?</p>
<p class="calibre1">Falcı dedi ki:</p>
<p class="calibre1">Onu bilmem.</p>
<p class="calibre1">Ben havuzda yılanların gösterdiğini söyledim sana.</p>
<p class="calibre1">Ben de evime döndüm.</p>
<p class="calibre1">Ben anlamadım falcının söylediklerini.</p>
<p class="calibre1">Göğün Güneş Tanrısı, gece göründü ve anlattı bana.</p>
<p class="calibre1">Göğün Güneş Tanrısı dedi ki:</p>
<p class="calibre1">Ey, yiğit Nuvanza,</p>
<p class="calibre1">ey, çaresiz Nuvanza,</p>
<p class="calibre1">ey, günahkâr Nuvanza.</p>
<p class="calibre1">Bekle…</p>
<p class="calibre1">Arınmak için bekle.</p>
<p class="calibre1">Kavuşmak için bekle.</p>
<p class="calibre1">Mutlu olmak için bekle.</p>
<p class="calibre1">Yılların ötesinden gelecek yabancıyı bekle.</p>
<p class="calibre1">O seni arındıracak,</p>
<p class="calibre1">o seni kavuşturacak,</p>
<p class="calibre1">o seni mutlu kılacak.</p>
<p class="calibre1">On iki halkalı bir bilezik yaptır.</p>
<p class="calibre1">Her bilezik halkasını ülkenin ayrı bir kentine götür.</p>
<p class="calibre1">Her halkanın üzerine,</p>
<p class="calibre1">bir sonraki bileziği götürdüğün kentin adını yazdır.</p>
<p class="calibre1">Bilezikleri on iki ayrı kente sakla.</p>
<p class="calibre1">Her halkanın üzerine sakladığın yeri yaz.</p>
<p class="calibre1">Sonra bekle.</p>
<p class="calibre1">Yılların ötesinden beklenen yabancıyı bekle.</p>
<p class="calibre1">Yabancı gelsin.</p>
<p class="calibre1">Gelsin ve uzak kentlerdeki bilezikleri toplasın.</p>
<p class="softbreak"> </p>
<p class="calibre1">Toplasın bir araya getirsin.</p>
<p class="calibre1">işte o zaman kalkacak üzerindeki kara lanet.</p>
<p class="calibre1">işte o zaman kavuşacaksın istediğine.</p>
<p class="calibre1">işte o zaman çalacak mutluluk kapını.</p>
<p class="calibre1">işte böyle Ninatta. Göğün Güneş Tanrısı böyle dedi bana.</p>
<p class="calibre1">Biricik aşkım Nuvanza bunları anlatınca</p>
<p class="calibre1">sevinçten gözlerim doldu. Demek kavuşacaktık sonunda.</p>
<p class="calibre1">Uzun yıllar geçse de demek buluşacaktık sonunda.</p>
<p class="calibre1">Ben de Arinna’nın Güneş Tanrıçası’nın</p>
<p class="calibre1">bana söylediklerini anlattım.</p>
<p class="calibre1">Sevindi Nuvanza bunu duyunca.</p>
<p class="calibre1">Uzun yıllar sürse de ayrılık, demek kavuşacaktık sonunda.</p>
<p class="whitespace"> </p>
</body>
</html>
