<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre4" id="calibre_pb_0">birinci tablet</p>
<p class="whitespace"> </p>
<p class="calibre1">Hoş geldin, ey, uzak yolların yolcusu,</p>
<p class="calibre1">ey, güzel haberlerin müjdecisi,</p>
<p class="calibre1">ey omuzlarında yılların bilge yorgunluğunu,</p>
<p class="calibre1">gözlerinde bilinmezin heyecanını taşıyan kişi,</p>
<p class="calibre1">yaşlı ülkeme,</p>
<p class="calibre1">Hattilerin bin Tanrılı toprağına,</p>
<p class="calibre1">güzel Hattuşa’ya hoş geldin…</p>
<p class="calibre1">Hastalanmış mutluluğa,</p>
<p class="calibre1">uzun ömürlü kedere, sona erdireceğin yasıma hoş geldin.</p>
<p class="calibre1">Öksüz sokaklara, kimsesiz meydanlara,</p>
<p class="calibre1">boynu bükük evime, hoş geldin.</p>
<p class="calibre1">Seni bekliyordum.</p>
<p class="calibre1">uzun geceler, uzun günler boyunca,</p>
<p class="calibre1">neşeli baharlar,</p>
<p class="calibre1">doygun yazlar,</p>
<p class="calibre1">yorgun sonbaharlar,</p>
<p class="calibre1">kavruk kışlar boyunca,</p>
<p class="calibre1">uzun, çok uzun yıllar boyunca.</p>
<p class="calibre1">Hoş geldin.</p>
<p class="calibre1">Kaç savaş geçti bu topraklardan, kaç talan,</p>
<p class="calibre1">kaç kral çıktı tahta, kaç kral hükmedemez oldu,</p>
<p class="calibre1">kaç insan öldü, kaç insan doğdu,</p>
<p class="calibre1">kaç ihanet, kaç aşk,</p>
<p class="calibre1">kaç bayram, kaç ayin,</p>
<p class="calibre1">kaç hasat, kaç düğün yaşandı.</p>
<p class="calibre1">Seni bekliyordum,</p>
<p class="softbreak"> </p>
<p class="calibre1">Tanrılar bizi, Kadeş’te yeryüzünün en korkunç lanetiyle, savaşla cezalandırmadan.</p>
<p class="calibre1">Seni bekliyordum,</p>
<p class="calibre1">Tanrılar Kadeş’te ölümü ülkeme yoldaş kılmadan.</p>
<p class="calibre1">Seni bekliyordum,</p>
<p class="calibre1">Kadeş’te yeryüzünün en büyük savaşı henüz başlamadan.</p>
<p class="calibre1">Seni bekliyordum,</p>
<p class="calibre1">biricik aşkım Nuvanza, Kadeş’e gitmeden.</p>
<p class="calibre1">Seni bekliyordum,</p>
<p class="calibre1">yiğit Nuvanza Kadeş toprağında kaybolmadan.</p>
<p class="calibre1">Seni bekliyordum,</p>
<p class="calibre1">yas, ihtiyar kadınların yüzlerini gözyaşlarıyla yıkamadan; ölüm, genç gelinlerin saçlarını zamansız ağartmadan, savaş, çocukların oyunlarına koyu bir bulut gibi çökmeden.</p>
<p class="calibre1">Seni bekliyordum,</p>
<p class="calibre1">Kral Muvatalli daha savaş emrini vermeden.</p>
<p class="calibre1">Hattuşa boşaltılmadan,</p>
<p class="calibre1">Mısır Kralı Ramses, Kadeş üzerine yürümeden,</p>
<p class="calibre1">askerlerin genç bedenleri savaş meydanında çürümeden.</p>
<p class="calibre1">Seni bekliyordum,</p>
<p class="calibre1">kim olduğunu bilmeden,</p>
<p class="calibre1">ama sana verilen görevi yapacağını adım gibi bilerek.</p>
<p class="calibre1">Seni bekliyordum,</p>
<p class="calibre1">kim olduğunu merak bile etmeden,</p>
<p class="calibre1">ama senden emin olarak.</p>
<p class="calibre1">Seni bekliyordum,</p>
<p class="calibre1">binlerce yıllık özlemimi dindirmen için.</p>
<p class="calibre1">Seni bekliyordum,</p>
<p class="calibre1">Yarım kalmış şarkımı tamamlaman için.</p>
<p class="calibre1">Seni bekliyordum,</p>
<p class="calibre1">biricik aşkım, yiğit Nuvanza ile ruhlarımızı buluşturman için.</p>
<p class="calibre1">Seni bekliyordum,</p>
<p class="calibre1">bana yardım etmen için.</p>
<p class="calibre1">Seni bekliyordum,</p>
<p class="calibre1">Tannlara duyduğum inancı yitirmemek için.</p>
<p class="calibre1">Seni bekliyordum,</p>
<p class="calibre1">kendimi, Kral Tabama soyundan gelen atalarımı,</p>
<p class="calibre1">bir zamanlar Ay Tanrıçası’yla eş tutulan güzelliğimi, kendi adımı, Ninatta’yı unutmamak için.</p>
<p class="calibre1">Hoş geldin…</p>
<p class="softbreak"> </p>
<p class="calibre1">Biliyorum ki, duydukların aklını karıştıracak,</p>
<p class="calibre1">biliyorum ki, gözlerin gördüklerine inanamayacak.</p>
<p class="calibre1">Sakın şaşırma,</p>
<p class="calibre1">sakın yolundan dönme.</p>
<p class="calibre1">Beni, karanlıkta gördüğün boş bir suret sanma sakın.</p>
<p class="calibre1">Ben, Panku meclisinin üyesi soylu Maruvaş’ın kızı, yiğit komutan Nuvanza’nın bahtsız kadını Ninatta’yım.</p>
<p class="calibre1">Seni bekliyordum.</p>
<p class="calibre1">çünkü soylu Nuvanza Kadeş’e doğru yola çıkmadan önce, savaşın ortasında kayıplara karışmadan önce,</p>
<p class="calibre1">senin geleceğini söyledi.</p>
<p class="calibre1">Seni bekliyordum,</p>
<p class="calibre1">çünkü bunu bana soylu Nuvanza söyledi.</p>
<p class="calibre1">çünkü Nuvanza bunu Göğün Güneş Tanrısı’ndan duydu.</p>
<p class="softbreak"> </p>
<p class="calibre1">Seni bekliyordum,</p>
<p class="calibre1">çünkü, bunu uykumda bana,</p>
<p class="calibre1">Hâkimem Arinna’nın Güneş Tanrıçası da söyledi.</p>
<p class="calibre1">Göğün Güneş Tanrısı’nın ağzıyla konuşan yiğit Nuvanza ve Hâkimem Arinna’nın Güneş Tanrıçası bana dedi ki: Seni mutluluğa kavuşturacak kişi,</p>
<p class="calibre1">yılların ötesinden gelecek.</p>
<p class="calibre1">O. zamanın büyüsüyle yabancı bir ülkeye dönüşmüş olan bu toprakların insanı olacak.</p>
<p class="calibre1">O. büyük savaşların içinden gelmiş biri olacak.</p>
<p class="calibre1">O. derin acıların,</p>
<p class="calibre1">çığ gibi büyüyen kederlerin,</p>
<p class="calibre1">sel gibi akan gözyaşlarının içinden gelen biri olacak.</p>
<p class="calibre1">O gelecek ve yazdıklarını okuyacak.</p>
<p class="calibre1">O gelecek ve seni anlayacak.</p>
<p class="calibre1">O gelecek ve senin üzerindeki laneti kaldıracak.</p>
<p class="calibre1">O gelecek ve seni, soylu Nuvanza’ya kavuşturacak.</p>
<p class="calibre1">Ona, Göğün Güneş Tanrısı’nın</p>
<p class="calibre1">ve Arinna’nın Güneş Tanrıçası’nın izniyle,</p>
<p class="calibre1">yiğit Nuvanza’nın yaptırdığı on iki bilezik halkasını anlat.</p>
<p class="calibre1">Ona de ki:</p>
<p class="calibre1">O bilezikler ki, sadece ilki bendedir.</p>
<p class="calibre1">Diğerlerinin her biri ayrı bir şehirde,</p>
<p class="calibre1">ayrı bir yerde gömülüdür.</p>
<p class="calibre1">Ona de ki:</p>
<p class="calibre1">Sen, o şehirlere git.</p>
<p class="calibre1">Sen, o bilezikleri topla.</p>
<p class="softbreak"> </p>
<p class="calibre1">Ona de ki:</p>
<p class="calibre1">Her bilezikte bir sonraki bileziğin nerede olduğu yazılıdır.</p>
<p class="calibre1">Ona de ki:</p>
<p class="calibre1">Sen o bilezikleri toparlarsan,</p>
<p class="calibre1">benim biricik sevgilim, güçlü erkeğim,</p>
<p class="calibre1">Yiğit Nuvanza bana geri dönecek.</p>
<p class="calibre1">Ona de ki:</p>
<p class="calibre1">Bunlar benim değil, Tanrılann dileğidir.</p>
<p class="calibre1">Tanrılann dileğini yerine getirmek;</p>
<p class="calibre1">kurumuş tarlaya su vermek kadar güzel,</p>
<p class="calibre1">aç bir insanı doyurmak kadar iyi,</p>
<p class="calibre1">sevgiliyle diz dize oturmak kadar mutluluk vericidir.</p>
<p class="calibre1">Ona de ki;</p>
<p class="calibre1">Tanrıların dileklerini yerine getirmemek;</p>
<p class="calibre1">tarlayı kurutmak,</p>
<p class="calibre1">yoksulu aç bırakmak,</p>
<p class="calibre1">sevgiliye sırtını dönmek kadar kötüdür.</p>
<p class="calibre1">Eğer sen sevgiliye sırtını dönersen,</p>
<p class="calibre1">Tanrılar da sana sırtını döner.</p>
<p class="calibre1">ve seni lanetler içinde bırakırlar.</p>
<p class="calibre1">Ona de ki:</p>
<p class="calibre1">Sen, beni yiğit Nuvanza’ya kavuştur,</p>
<p class="calibre1">ben de sana mutlu bir ömür dileyeyim.</p>
<p class="calibre1">Çünkü âşıkların dileği kabul olur.</p>
<p class="whitespace"> </p>
</body>
</html>
