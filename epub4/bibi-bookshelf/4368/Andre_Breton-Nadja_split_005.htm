<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="ProgId" content="Word.Document"/>
    <meta name="Generator" content="Microsoft Word 10"/>
    <meta name="Originator" content="Microsoft Word 10"/>
    <title>NADJA</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }
		
</style></head>
  <body link="blue" vlink="purple" class="calibre">
<span class="calibre12"><div class="Section" id="calibre_pb_5"></div></span><p class="MsoNormal6"><span class="calibre1"> </span></p><h6 class="calibre14">ÖNDEYİŞ</h6><p class="MsoNormal6"><b class="calibre5"><i class="calibre9"><span class="calibre1">(Gecikmeli Mesaj)</span></i></b></p><p class="MsoNormal3"><i class="calibre9"><span class="calibre1"> </span></i></p><p class="MsoBodyTextIndent"><i class="calibre9">Bu kitabın başından sonuna, yazmak eylemi, dahası her türden kitap yayımlamak eylemi, </i>böbürlenmeyle, kendini ağırdan satmayla <i class="calibre9">bir tutulmuşken, yazarının bunca yıl sonra kitabın biçiminde bir nebze de olsa iyileştirme yapmak isteyerek göze hoş görünmeye çalışması karşısında ne düşünülür sonra! Ne var ki, bu iş sırasında, kitabın duygusal yelpazeye dair olan, tümüyle ona bel bağlayan yanıyla işin temeli de bu zaten birbirlerine belirli bir şekilde eklemlenmiş ufak tefek olayların, olabildiğince insan kişiliğini karıştırmadan, günü gününe ilişkisinde kabul edilebilir olanla olmayanı birbirinden iyi ayırmak gerekir. (Gel de Lequier'nin gürgen yaprağını anma şimdi!) Bir heyecan halinin ifadesini şimdiki zamanda yaşayamamak yüzünden, uzaktan rötuşlama girişimi çatlak seslerle ve başarısızlıkla sonuçlanırsa da (kendisini yiyip bitiren bir kesinlik kaygısıyla "eski dizelerini" yeniden gözden geçirmeye koyulan Valery'de yeterince görülür bu), sözcükler, ifadeler arasında biraz daha tutarlılık, öte yanda biraz akıcılık elde etme isteği de yasak değildir ya!</i></p><p class="MsoNormal3"><i class="calibre9"><span class="calibre1">Eserin boyun eğdiği başlıca iki "antiedebi" zorunluluk nedeniyle, </span></i><span class="calibre1">Nadja'<i class="calibre9">da da özellikle söz konusu olabilir bu: Fotoğraf bolluğunun amacının her türlü betimlemeyi -bu konu, </i>Gerçeküstücü Manifesto'<i class="calibre9">da, faydasızlığından ötürü mahkum edilmişti- saf dışı etmesi gibi, anlatı için benimsenen üslup da, tıbbi gözlemleme dilinden, öncelikle de nöropsikiyatrik gözlemleme dilinden kopya edilmiştir; bu yöntem, gerek hastanın muayenesinden, gerekse sorulan sorulara alınan yanıtlardan herhangi bir iz kaçırmadan ,bunları, üslupta en ufak bir düzeltme ve iyileştirmenin dolambaçlarına da kapılmaksızın rapor etmektir.</i></span></p><p class="MsoNormal3"><i class="calibre9"><span class="calibre1">Kitapta yol alındıkça gözlemlenecektir ki, "canlı olarak yakalanan" belgede hiçbir değişiklik yapmamaya özen gösterme kararlılığı, Nadja kişiliğine olduğu gibi, üçüncü şahıslara ve kendime de uygulanmıştır. Böylesi bir yazının, bu istemli yalınlaştırılması, hiç kuşkusuz </span></i><span class="calibre1">sızma noktasını <i class="calibre9">olağan sınırların ötesine taşıyarak okuyanlarının da yenilenmesine katkıda bulunmuştur.</i></span></p><p class="MsoNormal3"><i class="calibre9"><span class="calibre1">Öznellik ve nesnellik, bir insan yaşamı boyunca birbirlerine taarruz halindedirler. Bundan çoğunlukla birincisi, iyice örselenmiş bir halde çıkar. Otuz beş yıl sonunda (bunca yılın kiri pası az şey değil), bunlardan ikincisini hafif bir bakım ve tedaviye alma kararı, bu bakım yalnızca kendisine tanınan bir ayrıcalık olmakla birlikte, doğrusunu söylemek gerekirse diğerinin de -ki bu benim için büyük önem taşımaya devam ediyor- fazlasıyla yararına olacaktır; o öznellik ki, hatalarla dolup taşan aşk mektuplarında, "yazım yanlışlarıyla dolu erotik kitaplarda" da tümüyle mevcuttur.</span></i></p><p class="MsoNormal3"><span class="calibre1"> </span></p><h3 class="calibre15"><span class="calibre16">1962 Noel'i</span></h3></body></html>
