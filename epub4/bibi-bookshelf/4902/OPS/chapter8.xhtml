<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="59" id="page59"></span><st c="0">sekiz</st></h1>
		<p><st c="6">Okulun açıldığı günlerde Süleyman’a Şaşı diye seslenen çocuklarla sonraları hiç konuşmadı Emre. </st><st c="103">Bir iki gün birbirlerine ters ters baktılar, sonrasında unuttular olanları. </st><st c="179">Unutmadılar aslında da, unutmuş gibi yaptılar. </st><st c="226">En azından Emre öyle yaptı. </st><st c="254">Onların şamatacılıkları, her günü, her ânı neşe içinde yaşıyormuş görünmeleri sinirini bozuyordu. </st><st c="352">Daha beteri, arada sırada Arda’nın da onlarla laflayıp şakalaşmasıydı. </st><st c="423">Tamam, eski arkadaşlardı, ama Arda’nın onlarla konuşacak ne bulduğunu anlayamıyordu. </st><st c="508">Bazen kulak kabartıyordu konuşulanlara. </st><st c="548">İpe sapa gelmez bir ton laf. </st><st c="577">Yarısından çoğunun palavra olduğuna kalıbını basabilirdi. </st><st c="635">Arda’nın hem kendisiyle hem de onlarla iyi geçiniyor olmasına anlam veremiyordu. </st><st c="716">Bu işte bir terslik </st><span epub:type="pagebreak" title="60" id="page60"></span><st c="736">vardı, olmalıydı.</st></p>
		<p><st c="753">Arda’nın yine o zibidilerle harala gürele şakalaştığı bir gün, onlarla muhabbetten ne zevk aldığını sordu. </st><st c="861">Arda her zamanki güleçliğiyle gülümseyip, yanıt vermedi önce. </st><st c="923">Emre’nin bakışlarındaki ısrarı görünce dayanamadı.</st></p>
		<p><st c="973">“Hiç,” dedi, “gülünç şeyler anlatıyorlar. </st><st c="1016">Geyik muhabbeti işte...”</st></p>
		<p><st c="1040">“Sanmam,” deyip dudak büktü Emre, “onların gülünç buldukları şeyleri senin gülünç bulacağına inanmam.”</st></p>
		<p><st c="1143">“Aman ya,” dedi Arda, “senin de işin zor, abi. </st><st c="1191">Bazen amma da kasıyorsun kendini.”</st></p>
		<p><st c="1225">Arda’nın bu sözüne çok bozuldu Emre. </st><st c="1263">Yumruk yemiş gibi. </st><st c="1282">Demek kasıyordu ha kendini! </st><st c="1310">Salak arkadaşlarını savunurken aklının dibini göstermişti Arda. </st><st c="1374">Hiçbir şey diyemedi; kaşları çatıldı, yüzü kızardı, kulakları uğuldadı Emre’nin. </st><st c="1455">O sırada zilin çalmasını fırsat bilip yerine oturdu. </st><st c="1508">Ders boyunca sürdü bu hal, dersten hiçbir şey anlamadı, sürekli olarak bundan sonra ne yapacağını düşünüp durdu. </st><st c="1621">En başta aklına gelen şeyi yapacaktı: Bir daha Arda’yla asla konuşmayacaktı! </st><st c="1698">Onun da ötekilerden bir farkı yoktu sonuçta. </st><st c="1743">Öyle olduğunu sanmakla ne büyük hata etmişti! </st><st c="1789">Söylediklerinden, öbür çocukları Emre’den daha çok önemsediği anlaşılıyordu; onlara bir günden bir güne, “Amma da kasıyorsunuz kendinizi!” demiş miydi acaba? </st><st c="1947">Dememişti elbette.</st></p>
		<p><st c="1965">Akşamüstleri okul çıkışında birlikte yürürken, öğle tatillerinde, birlikte geçirdikleri cumartesi öğle sonralarında çok gülmüş, çok konuşmuşlardı; her konuda anlaşıyor gibiydiler, ama öbür çocuklar hakkındaki bu ufak eleşti</st><span epub:type="pagebreak" title="61" id="page61"></span><st c="2189">riye tahammül edememişti Arda. </st><st c="2221">Ucu kendine de dokunmuş olmalıydı. </st><st c="2256">O salaklardan bir farkı olmadığını anlayınca saldırganlaşmış, öteden beri içinde tuttuğu şeyi Emre’nin yüzüne fırlatmıştı. </st><em><st c="2379">“Sen de amma kasıyorsun kendini!”</st></em><st c="2412"> Öyle kasılmaz, böyle kasılırdı. </st><st c="2445">Görecekti kasmanın, kasılmanın nasıl olduğunu.</st></p>
		<p><st c="2491">“Vay be!” dedi içinden. </st><st c="2516">“Vay be!.. </st><st c="2527">Ben de tam arkadaş olacağız sanıyordum. </st><st c="2567">Kendimi kandırmışım. </st><st c="2588">Beni hiç anlamamış, belki de benimleyken sıkılıp durmuş, aklı hep ötekilerin şamatasında olmuş...”</st></p>
		<p><st c="2686">Öyleyse, neden onunla takılmıştı Arda o kadar süre? </st><st c="2739">Yanıtı besbelliydi bunun. </st><st c="2765">Yeni biriydi Emre. </st><st c="2784">Sınıftaki yeni çocuk, sınıfın yenisi... </st><st c="2824">Ötekiler, yıllardır tanıdığı çocuklardı. </st><st c="2865">Şu yeni gelen oğlan nasıl biri diye merak etmişti, anlaşılan... </st><st c="2929">Bunları düşündükçe öfkesi artıyordu Emre’nin. </st><st c="2975">Bir yandan da içi buruluyordu. </st><st c="3006">Arda’yla buluştukları her gün, zamanın nasıl geçtiğini anlamamıştı. </st><st c="3074">Birbirlerine sürekli bir şeyler anlatıp durmuşlardı. </st><st c="3127">Akşamları eve döndüğünde, konuşmaya fırsat bulamadığı ne çok şey olduğunu düşünüp üzülmüştü her seferinde. </st><st c="3234">Şimdi seviniyor. </st><st c="3251">Yaptığı gevezeliklerden pişman hatta... </st><st c="3291">Neyse ki, bazı şeyleri paylaşacak kadar yakın duymamıştı Arda’yı. </st><st c="3357">Ne kadar haklıymış. </st><st c="3377">Ne kadar doğru yapmış bütün sırlarını açmamakla. </st><st c="3426">Hele Eda’dan iyi ki söz etmemişti.</st></p>
		<p><st c="3460">Aylar sonra rastlaştıklarından, Eda’nın meraklı gözlerle –üstelik gözlerini Emre’nin gözlerine dikerek– neler yaptığını, nerede okuduğunu sorduğundan, kendisinin kesik kesik verdiği yanıtların arasına sıkıştırdığı, “Peki sen?” sorusu üzerine de, bir solukta yeni okulunu, yeni arkadaşlarını, </st><span epub:type="pagebreak" title="62" id="page62"></span><st c="3753">okul çıkışlarında neler yaptıklarını, hangi kurslara gittiğini anlattığından, iyi ki söz etmemişti Arda’ya. </st><st c="3861">Bunları söylemekle kalır mıydı hiç? </st><st c="3897">Peşinden, Eda’nın neden bu kadar önemli olduğu gelmez miydi; bu sorulmasa bile, kendisi anlatmak istemez miydi?</st></p>
		<p><st c="4008">Eda’yı, Eda’yla karşılaşmasını hatırlayınca, Arda usulca çıkıverdi aklından. </st><st c="4086">Farkında değildi, ama sıkılı yumrukları gevşedi. </st><st c="4135">Eda’yı her hatırladığında, içinden yakıcı bir şey akıyordu; bu kez daha yakıcıydı. </st><st c="4218">Ama Eda’yı hatırlamak, Eda’yı düşünmek, onu bulunduğu yerden, zamandan alıyor, bilinmedik zamanlara, yerlere götürüyordu. </st><st c="4340">İçindeki o yakıcı şeyle bilinmedik yerlerde sürükleniyordu –Çok acıklı bir şarkının nağmeleri arasından geçer gibi. </st><st c="4456">Bu kez şarkı da her zamanki şarkılardan daha yanıktı, gitarların cayırtısı insanı haykırmaya çağırıyordu; ‘Haykıramıyorsan, biz senin yerine çıkarabileceğimiz en yüksek ve acı sesi çıkarırız,’ diyorlardı.</st></p>
		<p><st c="4660">Bilmediği bir şarkının içinde bir süre sürüklendi; hatırlamadığı yerlere gidip hatırlamadığı şeyler yaptıktan sonra bir yıl öncesine döndü. </st><st c="4801">Eski okulundaki sınıfta hissetti kendini. </st><st c="4843">Eda da, şimdi Arda’nın oturduğu gibi, iki sıra önünde çaprazında otururdu. </st><st c="4918">Ona takılırdı gözleri kimi gün. </st><st c="4950">Geçen yıl aylar boyunca Eda’yla konuşmak, ona kendisi için özel biri olduğunu anlatmak istemişti. </st><st c="5048">Cesaret edememiş, yapamamıştı. </st><st c="5079">Oysa yapabilse, gerisi kolaydı. </st><st c="5111">İlk konuşmanın peşinden, sabahları onu görene dek sadece nefes alıp verdiğini, ama okula gelip de onu gördükten sonra, başka bir şeye dönüştüğünü anlatabilirdi. </st><st c="5272">O zaman da Eda gözleri ışıyarak, “Neye dönüşürsün?” diye sorardı </st><span epub:type="pagebreak" title="63" id="page63"></span><st c="5337">mutlaka. </st><st c="5346">Bu sorunun yanıtını çok düşünmüştü Emre. </st><st c="5387">Yalnız kaldığında, müzik dinlerken ya da gitar çalarken, sık sık bu soruya yanıtlar aramıştı.</st></p>
		<p><st c="5480">Kimi gün, “Bir çiçeğe!” demek istemişti – “Renkleniyorum, ardından yapraklarım açılıyor.”</st></p>
		<p><st c="5570">Kimi gün, “Bir ağaca!” demek istemişti – “Kollarımı açıyorum, kollarım uzuyor, kollarım dallarım oluyor, her şeyi kucaklıyorum.”</st></p>
		<p><st c="5699">Bazı gün, “Bir taşa!” demek istemişti – “Sabırla bekliyorum o zaman seni.”</st></p>
		<p><st c="5774">Bazı gün, “Güneşli bir tatil gününe!” demek istemişti – “Bütün okullar tatil oluyor.”</st></p>
		<p><st c="5860">Bunların hiçbirini diyemeyeceğini iyi bildiğinden gülüp geçiyor, yine de yanıt arıyordu hayalindeki Eda’nın hayali sorusuna.</st></p>
		<p><st c="5985">“Bir şarkıya, insanı her şeyi yapabileceğine inandıran coşkulu bir gitar soloya dönüşüyorum. </st><st c="6079">Sınıfın duvarlarını, pencerelerini aşıp bahçeye sızıyorum, bedenlerimiz dersteyken aklımız her neredeyse oralara ulaşıyorum.”</st></p>
		<p><st c="6204">Bunları da söyleyemezdi Eda’ya. </st><st c="6237">‘Söylesem nasıl olur,’ diye düşünebilirdi ancak. </st><st c="6286">Bunu yapmıştı aylar boyunca. </st><st c="6315">Düşünmüştü. </st><st c="6327">Bunları kimseye anlatamazdı da... </st><st c="6361">İlk kez, ‘Bir başkasına, Arda’ya anlatsam ne der, ne düşünür?’ diye geçmişti içinden. </st><st c="6447">Bunu da yapamamıştı. </st><st c="6468">İyi ki yapmamıştı. </st><st c="6487">Nasıl biri olduğu belli olmuştu işte Arda’nın. </st><st c="6534">Anlatmış olsa, şimdi bütün sınıfın maskarasıydı.</st></p>
		<p><st c="6582">Arda’ya baktı. </st><st c="6598">Emre’nin ona baktığından, ona küstüğünden, bir daha konuşmayacaklarından habersiz, başını sol </st><span epub:type="pagebreak" title="64" id="page64"></span><st c="6692">eline yaslamış, tahtaya bakıyordu. </st><st c="6727">Okulun ilk günlerindeki gibi içi sıkıldı Emre’nin. </st><st c="6778">Pencereden tarafa çevirdi başını. </st><st c="6812">Hava kapalıydı, kurşuniydi gökyüzü; son dersten çıkınca Arda’yla yürümek istemiyordu. </st><st c="6898">Arda’ya, “Seninle yürümeyeceğim,” demek bile gelmiyordu içinden. </st><st c="6963">Nasıl yapacaktı? </st><st c="6980">Eve doğru değil de, öbür yöne yürüseydi... </st><st c="7023">Arda nereye gittiğini soracak olursa, “Bu akşam dayımlara gideceğiz,” derdi.</st></p>
		<p><st c="7099">Zil çalınca, Arda yanına geldi, gülerek bir şeyler anlatmaya başladı. </st><st c="7170">Öğretmenin tahtaya yazdığı formüldeki iki harfi yanlış görmüş önce, anlam verememiş o harflere, ne anlama geldiklerini bilmiyormuş; yanındaki çocuğa sormuş, o da Arda’nın söylediklerini yanlış anlamış... </st><st c="7374">Gerisini dinlemeden kalktı. </st><st c="7402">Kalkmasa, biliyordu ki dayanamayıp gülecekti. </st><st c="7448">Arda’nın en sevdiği yanı kendisiyle, kendi hatalarıyla gülerek eğlenebiliyor olmasıydı. </st><st c="7536">Üstelik öyle anlatırdı ki, olduğundan daha gülünç bir hal alırdı yapıp ettikleri.</st></p>
		<p><st c="7617">“Yahu, bu iki harfi daha önce hiç görmemiş, duymamış gibi oldum birden. </st><st c="7690">Alfabe değişmiş de, haberim olmamış gibi... </st><st c="7734">İngilizce’de bile olmayan harfler eklemişler alfabeye, ama bize söylememiş namussuzlar... </st><st c="7824">Bazen rüyamda okula terlikle geldiğimi görürüm, onun gibi bir şey. </st><st c="7891">O iki harfi evde unutmuşum, çantama koymamışım gibi...”</st></p>
		<p><st c="7946">Emre, Arda’nın anlattıklarının bitmesini beklemeden kalkıp çıktı sınıftan. </st><st c="8022">Onun bu hareketiyle şaşkına dönüp bocalayan Arda nereye gittiğini sorunca, hiçbir yanıt vermedi. </st><st c="8119">Oysa derste şık bir yanıt hazırlamıştı:</st></p>
		<p><st c="8158">“Bunları bana değil, şu çok sevdiğin, kendilerini kas</st><span epub:type="pagebreak" title="65" id="page65"></span><st c="8212">mayan arkadaşlarına anlatırsın.”</st></p>
		<p><st c="8245">Kantinden aldığı gazozu içerken –ne kadar da tatsız bir gazozdu– hayatının, söylemeyi tasarlayıp söyleyemediği cümlelerden ibaret olduğunu düşündü. </st><st c="8394">Bu da o cümlelerden biriydi.</st></p>
	</section>
	<div id="charCountTotal" value="8422"></div></body>
</html>
