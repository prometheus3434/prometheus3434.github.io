<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="101" id="page101"></span><st c="0">on beş</st></h1>
		<p><st c="7">Maçtan sonra hep birlikte pastaneye gittiler. </st><st c="54">Oradaki Sibel, maçtan önceki Sibel’den farklıydı. </st><st c="104">Emre’yle hiç ilgilenmedi. </st><st c="130">Sessizleşmişti, kimseyle ilgilenmedi. </st><st c="168">Konuşuldu, gülündü; arada Sibel de gülümsedi, ama topluluğun dışında gibiydi. </st><st c="246">Emre, ona yakın oturuyor olsaydı; “Şimdi de sen misafir gibi oldun,” gibisinden bir şey söyleyebilirdi. </st><st c="350">Ne var ki bunun için, neredeyse masadaki herkesi aşması gerekirdi. </st><st c="417">Üç masayı birleştirmişlerdi pastaneye gelince; nasıl olmuşsa bir ucuna Sibel, öbür ucuna Emre oturmuştu. </st><st c="522">Maç boyunca Sibel’in bulunduğu tarafa bakamamıştı Emre. </st><st c="578">Utanmıştı. </st><st c="589">Bir kez daha göz göze gelirlerse, yanlış anlaşılabilir; Sibel, “Bu çocuk ne demeye sürekli bana bakıyor!” diyebilirdi. </st><st c="708">Daha kötüsü, gülümsemek yerine gözlerini kaçırabilirdi. </st><span epub:type="pagebreak" title="102" id="page102"></span><st c="764">Pastanede rahatlıkla Sibel’in bulunduğu tarafa bakabiliyordu. </st><st c="826">Bakması da gerekiyordu; kahkahalar atarak bir şeyler anlatan şamatacı çocukların hemen hepsi, Sibel’in bulunduğu tarafta oturuyorlardı.</st></p>
		<p><st c="961">Sibel’den tarafa bakabiliyordu, ama göz göze gelemiyorlardı. </st><st c="1023">Sanki gözlerini kaçırıyordu Sibel. </st><st c="1058">“Ben susmam,” dediğinde, “Göreceğiz,” diyen o değildi sanki. </st><st c="1119">Emre’nin oturduğu tarafa bakmazsa nasıl görecekti!</st></p>
		<p><st c="1169">Emre onun canını mı sıkmıştı yoksa? </st><st c="1206">Bilemiyordu. </st><st c="1219">Bir şeyler söylemek, bilmeden Sibel’in canını sıkmış, kalbini kırmışsa, gönlünü almak isterdi; ama diyecek söz bulamıyordu. </st><st c="1343">Hoş, bulsa da, masanın öbür ucuna nasıl yetiştirecekti ki. </st><st c="1402">Üstelik büyük olasılıkla, Sibel’in yüzünün asılmasının Emre’yle hiçbir ilgisi yoktu. </st><st c="1487">Niye olsun ki! </st><st c="1502">İlk kez bugün karşılıklı iki cümle konuşup, birbirlerine uzaktan gülümsemişlerdi; aralarındaki bütün bağ bundan ibaretti. </st><st c="1624">Nasıl olup da kızın sessizliğiyle kendisi arasında bir ilgi olduğunu düşünebildiğine şaştı Emre. </st><st c="1721">Bazen nasıl salaklaşıyordu! </st><st c="1749">Beğenmediği arkadaşlarından hiçbir farkı kalmıyordu böyle zamanlarda. </st><st c="1819">Neyse ki gören, anlayan olmuyordu salaklıklarını.</st></p>
		<p><st c="1868">Bir saate yakın oturdular pastanede. </st><st c="1906">Arda da kendini öbür çocukların şamatasına kaptırmıştı. </st><st c="1962">Masada konuşmadan oturan Sibel’le ikisiydi. </st><st c="2006">Saçmaydı, anlamsızdı, ama bu sessiz ortaklıkta, hem hoşuna giden hem canını yakan bir şey vardı.</st></p>
		<p><st c="2102">Kendini yalnız hissediyordu sınıf arkadaşlarının yanında, giderek bütün şehirde, ülkede, gezegende... </st><st c="2205">Arda da yetmiyordu kendini yalnız hissetmemesi için; ama Sibel’in </st><span epub:type="pagebreak" title="103" id="page103"></span><st c="2271">sessizliğinde onu avutan bir yan vardı. </st><st c="2311">Vardı, ama ne oluyorsa oluyor, tam avunur gibiyken içi sızlıyordu. </st><st c="2378">Ona suskunluğunun nedenini soramamak, kendi içine dolan yalnızlıktan söz edememek... </st><st c="2463">Bunları yapmasına engel olan hiçbir şeyin hiçbir anlamı yoktu... </st><st c="2528">ama yapamıyordu. </st><st c="2545">İnsanın elini kolunu, dilini tutan öyle anlamsız şeyler vardı ki... </st><st c="2613">Bunları düşününce, daha da büyüdü içindeki yalnızlık hissi. </st><st c="2673">Dinlediğinde nedensiz yere kendini yapayalnız hissetmesine yol açan şarkılardan birinin içinde gibiydi. </st><st c="2777">Bazı şarkıları dinlerken, tam da o anda hissettiklerine benzer şeyler hissederdi. </st><st c="2859">Nedensiz içi sızlardı, anlamsız gelirdi her şey... </st><st c="2910">Başkaları da benzer mi hissederdi, o şarkıları dinlediklerinde... </st><st c="2976">Arda, Sibel? </st><st c="2989">Bilmiyordu. </st><st c="3001">Arda’ya bir gün bunu sorabilirdi –Önce şarkıyı dinletip, sonra bu şarkının onda ne gibi duygular yarattığını. </st><st c="3111">Sibel’e soramazdı; oysa Sibel’in vereceği yanıtı daha çok merak ediyordu. </st><st c="3185">O da bir şarkının içinde hissediyor muydu kendini o an? </st><st c="3241">Kendince bir iki şarkı yakıştırdı Sibel’e. </st><st c="3284">İçinde bulundukları topluluktan uzaktı ikisi de. </st><st c="3333">Bu çok açıktı. </st><st c="3348">Emre, bu uzaklığın onları birbirlerine yakınlaştırdığını düşündü. </st><st c="3414">İçinde süzüldüğü şarkının ritmi bir parça hızlanır gibi oldu.</st></p>
		<p><st c="3475">Biraz sonra yanılmış olabileceği geldi aklına. </st><st c="3523">Şarkı yavaşladı. </st><st c="3540">Yakınlaştıkları falan yoktu. </st><st c="3569">Koca toplulukta kendisi gibi sessiz sedasız oturan sadece Emre’ydi, ama Sibel bir an bile dönüp bakmıyordu ondan tarafa. </st><st c="3690">Bu kadar açıktı işte.</st></p>
		<p><st c="3711">Dönüş yolunda, Emre’nin sessizliği sürdü. </st><st c="3754">Arda’yla ikisi ötekilerden ayrılmışlardı. </st><st c="3796">İyi olmuştu; Arda’ya Sibel hak</st><span epub:type="pagebreak" title="104" id="page104"></span><st c="3826">kında bir şeyler sormak istiyordu. </st><st c="3862">Neden canının sıkkın olduğunu, örneğin, ya da onun hakkında herhangi bir ayrıntı... </st><st c="3946">O kadar çok konu vardı ki Sibel’le ilgili merak ettiği. </st><st c="4002">Büyük olasılıkla bunların bazısının yanıtını Arda biliyordu; ama soramadı. </st><st c="4077">Arda ise, masadaki oğlanlardan biri hakkında neler neler anlatıp durmuştu yürürlerken; hiç ilgilenmemişti Emre onun anlattıklarıyla.</st></p>
		<p><st c="4209">Emre’nin aklında hâlâ Sibel vardı. </st><st c="4245">Sibel’in sessizliğinin kendisiyle bir ilgisi olduğunu sanmıyordu; ama, “Ya öyleyse?” sorusundan kurtulamıyordu. </st><st c="4357">Kendisine ne kadar, “Benimle ne ilgisi olabilir?” dese de, içine düşen kurt kemirmeyi sürdürüyordu. </st><st c="4457">Başta o kadar ilgiliyken, ilgili görünürken –“Göreceğiz,” demişti, “göreceğiz!”– sonradan neden ilgisizleşmişti? </st><st c="4570">Arada Emre’nin bir şeyler söylemesini mi beklemişti? </st><st c="4623">Ama bilmiyor muydu onun sessiz biri olduğunu? </st><st c="4669">Onun asosyalliğiyle topluca dalga geçilmemiş miydi zaten? </st><st c="4727">Ne yapabilirdi ki Emre? </st><st c="4751">Ne diyebilir, ne anlatabilirdi? </st><st c="4783">Hoş, artık bir anlamı da yoktu, olan olmuş, geçen geçmişti.</st></p>
		<p><st c="4842">Eve dönmek istemiyordu kafasındaki sorularla. </st><st c="4889">Çok geç değildi daha. </st><st c="4911">Arda’ya biraz yürümeyi önerdi.</st></p>
		<p><st c="4941">“Yürüyoruz ya,” dedi Arda gülerek.</st></p>
		<p><st c="4976">“Bilmem, hava güzel de...”</st></p>
		<p><st c="5003">Sessizce yürüdüler. </st><st c="5024">Emre, hem Arda’nın bir şeyler söylemesini istiyordu –belki söz Sibel’e gelirdi– hem de onunla böyle sessiz yürümek hoşuna gidiyordu. </st><st c="5157">Caddede cumartesi akşamüstü kalabalığı vardı; konuşanlar, gülüşenler, telaşla bir yerlere yetişmeye çalışanlar... </st><st c="5271">Soğuğa rağmen, insanlar kafelerin caddeye taşan masalarına doluşmuş, sohbet edi</st><span epub:type="pagebreak" title="105" id="page105"></span><st c="5350">yorlardı. </st><st c="5361">Onların arasından sessizce geçiyorlardı. </st><st c="5402">Emre’nin içini yine yalnızlık hissi kapladı. </st><st c="5447">Sanki bunca insanda, ortak olan bir şeyler vardı da, bir tek kendisinde yoktu. </st><st c="5526">Arda’ya baktı, neyse ki o da caddedekilerden çok kendisine yakın görünüyordu.</st></p>
		<p><st c="5603">Arda, Emre’nin kendisine baktığını fark etmişti.</st></p>
		<p><st c="5652">“Kalabalık çarptı, ha?” diye gülümsedi.</st></p>
		<p><st c="5692">“Çok kalabalık kalmamış,” diye yanıtladı Emre, arkadaşının caddenin kalabalığını kastettiğini sanmıştı.</st></p>
		<p><st c="5796">“Yok yahu,” dedi Arda, “maç, bizimkiler, kalabalık dediğim o...”</st></p>
		<p><st c="5861">“Haa,” deyip gülümsedi Emre, “iyiydi ya, maç da, muhabbet de.”</st></p>
		<p><st c="5924">“Sıkılmadın, değil mi?”</st></p>
		<p><st c="5948">“Yok yok... </st><st c="5961">Yani o her zamanki şeyi hissettim, ama önemli değil.”</st></p>
		<p><st c="6014">“Neyi?”</st></p>
		<p><st c="6022">“Siz hep birbirinizi eskiden tanıyorsunuz ya...”</st></p>
		<p><st c="6071">Arda, birlikte maç izledikleri çocuklardan bir ikisi hakkında övücü şeyler söyledi. </st><st c="6156">Onları öbürlerinden daha yakın hissediyordu.</st></p>
		<p><st c="6200">Kızları sormak istedi Emre, tabii ki Sibel’i özellikle, soramadı. </st><st c="6267">Tutulup kalmıştı. </st><st c="6285">Başka zaman saatlerce konuştuğu, en yakın arkadaşının –tek arkadaşının– karşısında dili tutulmuştu gene. </st><st c="6390">Bazen aklına Eda geldiğinde de böyle oluyordu. </st><st c="6437">Sessizleşiyor, Arda’ya Eda’dan söz etmek istiyor, söze girmek için uygun cümle arıyor, buluyor, sonra o cümleyi gereksiz bir kâğıt gibi buruşturup atıyordu. </st><st c="6594">Şimdi de, Sibel hakkındaki sorularını buruşturup atmak üzereydi. </st><span epub:type="pagebreak" title="106" id="page106"></span><st c="6659">Oysa ne olacaktı, “Sibel neden durgundu, biliyor musun?” diye sorsa, bundan doğal ne olabilirdi! </st><st c="6756">Hadi, diyelim, Arda uyanık çıktı, Emre’nin Sibel’e ilgisini sezdi; bunda da bir sakınca yoktu ki. </st><st c="6854">En yakın arkadaşıydı, bu sırrını ona açabilirdi. </st><st c="6903">Bir sır mı vardı? </st><st c="6921">Açamadığına göre, vardı demek ki. </st><st c="6955">‘Yok canım,’ diye düşündü, ‘öyle sır mır denecek bir şey yoktu ortada.’ Neden sessizleştiğini merak ediyordu Sibel’in, hepsi bu... </st><st c="7086">Hepsi bu muydu gerçekten de? </st><st c="7115">Bilmiyordu. </st><st c="7127">Üç gün önce Arda, Sibel’le onun hakkında konuştuklarını anlatana kadar, sınıftaki kızlardan biriydi. </st><st c="7228">Üç gün az zaman değildi! </st><st c="7253">İnsan hayallere daldığında zaman genişliyordu, üç gün üç ay oluyordu neredeyse. </st><st c="7333">Bunları düşünürken, dünyanın kimseye sezdirmeden değişmekte olduğunu fark etti birden. </st><st c="7420">Evet, yalnızdı, yapayalnızdı; ama bu durum dünyanın güzelleşmesine engel olmuyordu. </st><st c="7504">Akşamın soğuğu elini yüzünü temizliyordu sanki. </st><st c="7552">Kendisini az önceki gibi caddenin kalabalığının dışında duymuyordu. </st><st c="7620">Kimseye değmese, kimseyle konuşmasa da, o kalabalığın içindeydi. </st><st c="7685">Kalabalık değişmişti sanki, dünyayla birlikte. </st><st c="7732">Az önceki Emre değildi kendisi de. </st><st c="7767">Sibel’in sessizliğinin nedenini merak etmenin bile heyecanlı bir şey olduğunu düşündü. </st><st c="7854">Ondan Arda’ya söz edememenin de...</st></p>
		<p><st c="7888">Birden koşa koşa eve gidip, pastanedeyken kendisini içinde hissettiği şarkıyı dinlemek istedi. </st><st c="7984">Hafifçe mırıldanmaya başladı şarkının ezgisini. </st><st c="8032">Arda hangi şarkı olduğunu sordu. </st><st c="8065">Yanıtladı. </st><st c="8076">Arda’nın bilmediği bir şarkıydı.</st></p>
		<p><st c="8108">“Muhteşemdir,” dedi, “sana kaydedeyim de dinle. </st><st c="8157">Harika bir şeydir. </st><st c="8176">İnsanı alır götürür, uçurur.”</st></p>
		<p><st c="8205">Arda gülümsedi. </st><st c="8222">Sanki, “Sen zaten burada değilsin </st><span epub:type="pagebreak" title="107" id="page107"></span><st c="8256">ki, sen alıp başını gitmişsin,” diyordu arkadaşına. </st><st c="8308">Emre de ona gülümseyip omuzuna şakadan yumruk attı. </st><st c="8360">Bir süre itiştiler, kavga ediyormuş gibi. </st><st c="8402">Orta yaşlı bir adam onları ayırmaya kalkıştı, öğüt vermeyi unutmadan. </st><st c="8472">Gülmemek için zor tuttular kendilerini. </st><st c="8512">Koşturmak, itişmek iyi geldi Emre’ye. </st><st c="8550">Hâlâ o şarkının içindeydi, o şarkının içinde neşe de vardı; bunu fark etti ilk defa.</st></p>
		<p><st c="8634">Vakit geç olmuştu, durakların orada ayrıldılar.</st></p>
		<p><st c="8682">“Pazartesiye görüşürüz,” dedi Arda.</st></p>
		<p><st c="8718">“Görüşürüz,” dedi Emre, ama aklı bambaşka bir şeydeydi o an. </st><st c="8780">Bakalım, Sibel pazartesi günü okulda nasıl davranacaktı!</st></p>
	</section>
	<div id="charCountTotal" value="8836"></div></body>
</html>
