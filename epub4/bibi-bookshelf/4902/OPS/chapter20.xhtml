<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="131" id="page131"></span><st c="0">yirmi</st></h1>
		<p><st c="6">Ardalar’ın evindeler, gene bir cumartesi. </st><st c="49">Aşağıdaki tamirhaneden gelen tıkırtılar hoşuna gidiyor Emre’nin. </st><st c="114">Ardalar’ın evinin bulunduğu mahalleyi de seviyor. </st><st c="164">Sokaklar çocuk dolu; adamlar, kadınlar işlerinin bir bölümünü sokakta yapıyorlar. </st><st c="246">Sokaklar dar ve kirli, binalar eski, dip dibe; ama bunların hepsinde hoşuna giden, kendi apartmanlarında, kendi sokaklarında görmediği, duymadığı bir yan var. </st><st c="405">Belki de sadece, bilmediği bir şey olduğundan. </st><st c="452">Ya da değişik olduğundan... </st><st c="480">Arda’ya kendi mahallesi bu kadar ilgi çekici görünmüyor olabilir. </st><st c="546">‘Bunu bir ara sormalıyım,’ diye geçiriyor aklından Emre. </st><st c="603">Yine de bu sokaklar, her gün geçtiği, yıllardır bildiği sokaklar gibi sıkıcı değil; bunun farkında.</st></p>
		<p><st c="702">Bir şeyin sıkıcı olup olmaması o kadar önemli ki Emre </st><span epub:type="pagebreak" title="132" id="page132"></span><st c="757">için. </st><st c="763">Bütün dünyayı bu tartıyla tartabilir.</st></p>
		<p><st c="800">Arda’nın masası pencerenin önünde, sokağı görüyor. </st><st c="852">Masanın üstünde defterler kitaplar açık, ama Emre pencereden sokağa bakıyor. </st><st c="929">Arda masada bile değil, geceleri yattığı çekyatta kaykılmış halde bir şeyler çiziktiriyor elindeki kâğıda. </st><st c="1036">Fizik sınavı bahane; Emre’nin getirdiği CD’yi dinliyorlar.</st></p>
		<p><st c="1094">Emre, her şarkının kendisi için ne anlama geldiğini anlatıyor tek tek, konuşkanlığı üstünde bugün. </st><st c="1194">Rolleri değişmiş gibiler; Arda iskemleye uzattığı ayaklarıyla ritim tutarak arkadaşını dinliyor. </st><st c="1291">Halinden memnun; dinledikleri şarkılar onun da çok hoşuna gidiyor. </st><st c="1358">Emre’nin anlattıklarını iyi takip edemiyor, şarkıların da, şarkıcıların da isimleri birbirine karışıyor. </st><st c="1463">Üstünde durmuyor. </st><st c="1481">Emre’nin hangi şarkının nasıl bir duygu yarattığından söz etmesini daha çok önemsiyor. </st><st c="1568">Söylediklerinin hepsine katılmıyor. </st><st c="1604">Emre’nin “tam bir yol şarkısı” dediği şarkı ona, kımıldamaksızın durmanın şarkısı gibi geliyor. </st><st c="1700">İki yaz önce gittikleri babasının köyündeki tepeliği anımsıyor. </st><st c="1764">Uzak kuzenleriyle tepelikte oturup aşağılara baktığı akşamüstleri geliyor aklına.</st></p>
		<p><st c="1845">Bazı şarkılarda Emre’nin hiçbir şey söylememesi dikkatini çekiyor. </st><st c="1913">Duygulandığı belli, durgunlaşıyor; ama aklından geçenleri, içine dolanları anlatmıyor Arda’ya. </st><st c="2008">Anlatması gerekmiyor; Sibel’i düşündüğünü biliyor. </st><st c="2059">O susuyorsa Arda konuşabilir, ama o da anlatmamayı yeğliyor, kendine saklıyor aklından geçenleri.</st></p>
		<p><st c="2156">Emre, çalmaya başlayan şarkının girişindeki birkaç notayı duyar duymaz, bu şarkıyı yıllardır her dinlediğinde içinde tuhaf bir kırgınlık duyduğunu söylüyor. </st><st c="2314">Daha da </st><span epub:type="pagebreak" title="133" id="page133"></span><st c="2322">sürdüreceğe benziyor konuşmayı; bu kırgınlığın nasıl bir şey olduğunu anlatmaya niyetli. </st><st c="2411">Nasıl bir şey olduğunu bildiğinden değil; anlatırken anlamayı umuyor aslında. </st><st c="2489">Şu sıralar sıkça başına geliyor bu. </st><st c="2525">Arda’yla konuşurken yanıtını bilmediği sorulara yanıt buluyor –ya da bulduğunu sanıyor. </st><st c="2613">Kesik kesik konuşuyor, cümlelerin arasında çalan şarkıya kulak verip eşlik ediyor ya da düşünüyor. </st><st c="2712">Böyle konuştuğunda, Arda’ya benzediğini fark ediyor. </st><st c="2765">Başkası olsa gocunur, Arda söz konusu olunca, ona benzemekten korkmuyor.</st></p>
		<p><st c="2837">Arda, Emre’nin böyle susup sessizleştiği bir anda, onun kaldığı yerden başka bir dala atlayıp oradan konuşmayı sürdüreceğini hesaba katmaksızın, aklından geçenleri kendine saklamaktan vazgeçiyor, belki de saklayamıyor.</st></p>
		<p><st c="3056">“Ben de,” diyor, “sana bir şey itiraf edeceğim.”</st></p>
		<p><st c="3105">Şarkı, kırgınlık hissi, çocukluk, gelecek, pencereden görünen sokak, Emre’nin o anda aklından geçenler, gördükleri, baktıkları, kulağına çalınanlar... </st><st c="3257">hepsi anında uzaklaşıyor. </st><st c="3283">Tek şey kalıyor; merak.</st></p>
		<p><st c="3306">“Hadi bakalım,” diyor.</st></p>
		<p><st c="3329">Arda, dirseğinin üstüne abanıp bedenini dikleştiriyor çekyatta. </st><st c="3394">Gözlerini Emre’ye dikiyor. </st><st c="3421">Emre, hadi devam et anlamına gelebilecek bir mimikle ağzını oynatıyor.</st></p>
		<p><st c="3491">“Hoşlandığım bir kız olup olmadığını sormuştun ya,” diyor Arda.</st></p>
		<p><st c="3555">“Evet, sormuştum.”</st></p>
		<p><st c="3574">“Yok, demiştim, ama doğru değildi.” Başını suçlu gibi önüne eğiyor.</st></p>
		<p><st c="3642">Beklemediği bir şey bu Emre’nin. </st><st c="3676">Bunu neden sakla</st><span epub:type="pagebreak" title="134" id="page134"></span><st c="3692">sın ki Arda kendisinden? </st><st c="3718">Bozuluyor bir parça, onun yalan söylemiş olmasına anlam veremiyor, kendini kandırılmış hissetmeye başlıyor. </st><st c="3826">Aklına canını daha da sıkacak bir şey geliyor, ama anında kovuyor bunu. </st><st c="3898">Emre’nin yüzü nasıl bir hal aldıysa, Arda hemen devam edemiyor, suskun yere bakmayı sürdürüyor. </st><st c="3994">Emre onu kabahatinin farkında olan çocuklara benzetiyor.</st></p>
		<p><st c="4050">“Neden ama?” diyebiliyor bir dakika kadar sonra; merak yerini kabahatli çocukların babalarında görülecek türden bir kızgınlığa bırakmışa benziyor. </st><st c="4198">Biraz da kıskanmış olabilir.</st></p>
		<p><st c="4226">“Yazları gittiğimiz kıyı kasabası var ya bizim...” diyor Arda.</st></p>
		<p><st c="4289">Birden rahatlayıveriyor Emre. </st><st c="4320">Oradan çok söz etti Arda. </st><st c="4346">Babasının memleketine yakın deniz kıyısında bir yer. </st><st c="4399">Kasabanın yerlileri, yazları evlerini dışarıdan gelenlere kiralayıp yaylaya çıkıyormuş. </st><st c="4487">Arda’nın çocukluğundan beri hemen her yaz giderlermiş oraya. </st><st c="4548">Önümüzdeki yaz Emre de onlara katılacak, birkaç gün kalacak. </st><st c="4609">Keskin rüzgârlı, soğuk bir akşamüstünde kararlaştırdılar bunu. </st><st c="4672">O gün de uzun uzun o kıyı kasabasını, yazları neler yaptıklarını, denize girmenin de, denize bakmanın da onu nasıl heyecanlandırdığını anlatmıştı Arda; ama herhangi bir kızdan söz etmemişti.</st></p>
		<p><st c="4862">Emre gülümsemeye başladı. </st><st c="4889">Arda’nın omuzuna vurdu:</st></p>
		<p><st c="4912">“Vay tilki!”</st></p>
		<p><st c="4925">Fizik sınavına daha sonra çalışacaklar. </st><st c="4966">Bu konu açıldı ya, saatlerce konuşabilirler. </st><st c="5011">Arda anlatmak istemese, Emre bırakmaz. </st><st c="5050">Emre, Arda’yı dinlerken Sibel’i özleyip </st><span epub:type="pagebreak" title="135" id="page135"></span><st c="5090">ondan söz etmeye kalksa, Arda izin vermez; kaç zamandır Ceyda’dan laf açmak istiyordu. </st><st c="5177">Sonunda anlattı: İki yaz önce tatilde tanışmışlar, onlar da şehirden gelip ev kiralayanlardanmış. </st><st c="5275">O zaman pek ilgisini çekmemiş Arda’nın. </st><st c="5315">Farklı yaşlardan kızlı erkekli bir grupları varmış, gruptaki küçük kızlardan biriymiş. </st><st c="5402">Geçen yaz yine karşılaşmışlar. </st><st c="5433">Ama bu kez bir hoş olmuş onu görünce. </st><st c="5471">Çok güzelmiş, çok yakın, çok akıllı, çok her şey işte... </st><st c="5528">Birkaç kez kıyıda uzun yürüyüşler yapmışlar topluca. </st><st c="5581">Nasıl olmuşsa, her seferinde yan yana konuşarak yürümüşler.</st></p>
		<p><st c="5640">“Ne demek yahu ‘Nasıl olmuşsa’! </st><st c="5673">Adam gibi desene, ‘Kızın dibinden ayrılmadım,’ diye.”</st></p>
		<p><st c="5726">“Yok be, nerede bende o cesaret!”</st></p>
		<p><st c="5760">“Neler konuştunuz peki baş başayken?”</st></p>
		<p><st c="5798">“Baş başa”yı öyle vurgulamıştı ki Emre, Arda ellerini iki yana açarak, “Git işine, Emre ya!” deyip sustu.</st></p>
		<p><st c="5904">Emre, haftalardır Sibel’in adı geçince içi titreyen, onun karşısında ne diyeceğini bilemeyen kendisi değilmiş gibi, dalga geçmeye başladı Arda’yla. </st><st c="6053">Sol elini hayali bir gitarın sapında gezdirip, sağ elini de aşağı yukarı sallayarak, içinde “yaz aşkı” geçen bir iki şarkı mırıldandı.</st></p>
		<p><st c="6187">Arda kızmış gibi yaptı:</st></p>
		<p><st c="6211">“Akıllı ol, oğlum! </st><st c="6231">Sibel’i aratma bana.”</st></p>
		<p><st c="6252">Her iki eli havada dondu Emre’nin. </st><st c="6288">Arda, Sibel’i arasa belki daha iyi olurdu. </st><st c="6331">Bunu düşünüp gülümsedi.</st></p>
		<p><st c="6354">“Sibel’in adı geçince, ağzın bir karış açılıyor, farkında mısın?” diye takıldı Arda.</st></p>
		<p><st c="6439">Emre’nin buna diyecek lafı yoktu. </st><st c="6474">Gülümseyerek, Ceyda’yı anlatmasını istedi Arda’dan.</st></p>
		<p><span epub:type="pagebreak" title="136" id="page136"></span><st c="6525">“Ceyda da buralı, biliyor musun?” dedi Arda. </st><st c="6571">“Karşı tarafta bir yerlerde oturuyorlar.”</st></p>
		<p><st c="6612">“Yazdan sonra haberleştiniz mi hiç?”</st></p>
		<p><st c="6649">Hayır anlamında başını salladı Arda.</st></p>
		<p><st c="6686">“Onu aramak için bir neden bulamadın, değil mi?”</st></p>
		<p><st c="6735">Yine başını salladı Arda.</st></p>
		<p><st c="6761">“Eee... </st><st c="6770">Ne o zaman?”</st></p>
		<p><st c="6782">“Telefon numarası yok bende.”</st></p>
		<p><st c="6812">Bir süre, neden telefon numarasını almadığından, bu numarayı nasıl bulabileceklerinden, Arda’nın arkadaşlarından Ceyda’yla görüşen olup olmadığından konuştular.</st></p>
		<p><st c="6973">“Düşünsene oğlum,” dedi sonunda Arda, “aynı şehirde yaşayıp, ancak yazları bin kilometre ötede bir köyde karşılaşıp konuşabildiğim bir kız... </st><st c="7116">Biz seneye gene gideriz, ama onlar gelir mi bilmiyorum. </st><st c="7172">Gelse de, gene yan yana yürür müyüz? </st><st c="7209">Koca bir yıl geçmiş olacak; bu arada başka birinden hoşlanmaz mı?”</st></p>
		<p><st c="7275">Zordu Arda’nın da durumu. </st><st c="7302">Emre’nin içinden hüzünlü birkaç şarkı geçti, insanın sıkıntısını dağlara taşlara duyuracak gitarlar çalındı kulağına.</st></p>
		<p><st c="7419">“Bu yüzden mi anlatmadın?” diye sordu.</st></p>
		<p><st c="7458">“Bilmem ki neden anlatmadım,” dedi Arda. </st><st c="7500">Dudakları “bilmem” şeklinde bir dakika kadar sessiz kaldı, sonra sol eliyle yanağını sıvazlayıp devam etti: “Sen Sibel’den o kadar çok söz ediyordun ki, seni dinlemeyi anlatmaya yeğledim.”</st></p>
		<p><st c="7688">“Hadi ya, kimi kandırıyorsun?”</st></p>
		<p><st c="7719">“Ne bileyim, anlatamadım işte. </st><st c="7751">Bir kez, ‘Hoşlandığım biri yok,’ deyince, sonradan ‘Aslında vardı, sana yalan söylemiştim,’ diyemedim galiba.”</st></p>
		<p><span epub:type="pagebreak" title="137" id="page137"></span><st c="7861">“Ben Sibel’i anlattıkça, sinir oluyordun, değil mi?”</st></p>
		<p><st c="7914">“Yok yahu, olur mu, aksine, hoşuma gidiyordu.”</st></p>
		<p><st c="7961">“Gene de, daha önce anlatsaydın keşke.”</st></p>
		<p><st c="8001">Susuyorlar. </st><st c="8014">Emre kızgın gibi bakmaya çalışıyor, ama kızmadığı o kadar belli ki. </st><st c="8082">Gülmemeye çabalıyor, ama dudaklarının yukarı kıvrılmasına engel olamıyor.</st></p>
		<p><st c="8155">“Anladım ben seni,” diyor neden sonra, gülmekle kızmak arası bir sesle.</st></p>
		<p><st c="8227">“Ne anladın?”</st></p>
		<p><st c="8241">“Bu kıza hiçbir şey hissettirmedin, değil mi?”</st></p>
		<p><st c="8288">Arda kaşlarını eğip başını sallıyor.</st></p>
		<p><st c="8325">“Çaktırır mıyım hiç,” diyor gülerek.</st></p>
		<p><st c="8362">“E be oğlum, e be oğlum, sen çaktırmıyorsun, ben çaktırmıyorum; biz ne halt ediyoruz böyle?” diye söyleniyor Emre bir süre. </st><st c="8487">Arda sol eliyle gözlerini kapatıyor, kamera karşısında gizlenmeye çalışan suçlular gibi.</st></p>
		<p><st c="8575">“Eşek herif,” diyor Emre, babası bazen ona böyle seslenir, sevdiği, kanı kaynadığı zamanlarda, “senin bu kızı bana niye anlatmadığını biliyorum.”</st></p>
		<p><st c="8721">“Niye anlatmamışım?”</st></p>
		<p><st c="8742">“Anlatsaydın, ikide bir bana, ‘Git Sibel’le konuş,’ diyemezdin.”</st></p>
		<p><st c="8807">Gülümsüyor Arda. </st><st c="8825">Duyduğu, yakalanmanın mahcubiyeti değil, anlaşılmış olmanın sevinci. </st><st c="8894">Her anlaşılma gibi biraz eksik, ama bunun hiç önemi yok. </st><st c="8951">Anlama çabası yeterli onun için. </st><st c="8984">Gidiş yoluna tam not verilmesi gerektiğine inananlardan çünkü...</st></p>
	</section>
	<div id="charCountTotal" value="9048"></div></body>
</html>
