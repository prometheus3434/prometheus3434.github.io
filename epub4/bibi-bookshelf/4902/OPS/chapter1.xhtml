<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="11" id="page11"></span><st c="0">bir</st></h1>
		<p><st c="4">‘Ne tuhaf şey!’ diye düşündü pencereden dışarı bakarken. </st><st c="62">Bir hafta önce evde otururken müthiş sıkılıyordu, şimdi o günleri özlüyor. </st><st c="137">Oysa o günlerde de, “Okul bir an önce açılsa da, bitse bu sıkıntı,” deyip durmuştu. </st><st c="221">Daha tuhafı, okulların bir an önce açılmasını beklerken, yaz başında gittikleri kıyı kasabasında geçirdiği günler bile eğlenceli görünmeye başlamış, deniz kenarında geçirdikleri iki haftayı özlemişti. </st><st c="422">Tuhaf olan buydu; orada da çok sıkılmıştı, tatilden pek bir şey anlamamış, bir an önce eve dönmek istemişti. </st><st c="531">Birbirinin aynı geçmişti günler.</st></p>
		<p><st c="563">Sabah kahvaltıdan sonra deniz, denizin hiç değişmeyen görüntüsü, hiç değişmeyen cümleler:</st></p>
		<p><st c="653">“Aman oğlum, çok açılma!”</st></p>
		<p><span epub:type="pagebreak" title="12" id="page12"></span><st c="679">“Peki.”</st></p>
		<p><st c="687">“Güneş kremi sürdün, değil mi?”</st></p>
		<p><st c="719">“Evet.”</st></p>
		<p><st c="727">“Terleme!”</st></p>
		<p><st c="738">“Öfff anne, tamam, terlemem!”</st></p>
		<p><st c="768">“Ne biçim konuşuyorsun benimle?”</st></p>
		<p><st c="801">“Tamam, konuşmam o zaman!”</st></p>
		<p><st c="828">Aynı hareketler, günün aynı saatinde aynı şeyler: Sayfalarına kum dolan kitaptan ya da dergiden iki satır okumak, soğuk gazoz içmek, çekirdek, dondurma ya da kâğıthelvası yemek, sahilde gülüşerek oynayan, yüzen gençlere bakmak. </st><st c="1057">Ardından aynı cümleler:</st></p>
		<p><st c="1080">“Sen neden onların yanına gitmiyorsun?”</st></p>
		<p><st c="1120">“Tanımıyorum ki hiçbirini.”</st></p>
		<p><st c="1148">“Git tanış.”</st></p>
		<p><st c="1161">“Babam gibi mi?”</st></p>
		<p><st c="1178">“Tabii, hiç çekmemişsin babana.”</st></p>
		<p><st c="1211">Öğleyin yemek, öğleden sonra uyku... </st><st c="1249">İşte günün en güzel saatleri... </st><st c="1281">Yüzmenin ya da sıkılmanın yorgunluğunu atmak, düş görmek, düşünde uyanınca hatırlamadığı yerlerde olmak. </st><st c="1386">Gördüğü düşlerde nerede olduğunu, ne yaptığını hatırlamıyordu çoğu zaman, ama şunu biliyordu: Düşlerinde sıkılmıyordu. </st><st c="1505">Bir gün canının sıkılmayacağının işareti olduğunu düşünüyordu bu düşlerin. </st><st c="1580">Bununla yetiniyordu. </st><st c="1601">Bazen de yetmiyordu düş görmek; “Anca rüyanda görürsün,” diyordu kendi kendine.</st></p>
		<p><st c="1680">Uyanınca yine aynı cümleler:</st></p>
		<p><st c="1709">“Oğlum, uyumaya mı geldin tatile, kalk da yüzmeye gidelim.”</st></p>
		<p><span epub:type="pagebreak" title="13" id="page13"></span><st c="1769">“Of baba ya, ne yüzmesi akşam akşam!”</st></p>
		<p><st c="1807">“Ne akşamı, oğlum! </st><st c="1827">Saat daha beş. </st><st c="1842">Bu saatte deniz çarşaf gibidir. </st><st c="1874">Hadi gel. </st><st c="1884">Büyüme çağındasın, asıl senin ihtiyacın var denize, güneşe, bizim değil.”</st></p>
		<p><st c="1957">“Aman baba ya, yarın sabah depolarım güneşi, denizi!”</st></p>
		<p><st c="2011">“Kızıyorum bak.”</st></p>
		<p><st c="2028">“Kızıyorsan güneş kremi sür.”</st></p>
		<p><st c="2058">“Oğlum, nasıl konuşuyorsun babanla öyle!”</st></p>
		<p><st c="2100">“Bırak, bırak, güzel espriydi.”</st></p>
		<p><st c="2132">“Çok kötüydü baba ya, ben bile iğrendim kendimden.”</st></p>
		<p><st c="2184">Akşamüstleri babasıyla yüzerken ya da kumsalda uzanıp kâh ufka kâh gökyüzüne bakarken aklına takılanlar, aklından geçenler, aklına gelenler de hep aynıydı. </st><st c="2341">Kendinden de sıkılıyordu. </st><st c="2367">Öyle ki, bazen iç organlarında hissediyordu sıkıntısını. </st><st c="2424">Bir şey sıkışıp kalmış gibi geliyordu kendi bedeninde; o şey debeleniyordu, ne yapsa çıkamıyordu. </st><st c="2522">Ondan kurtulmak için her şeye hazırdı. </st><st c="2561">Evi özlüyordu; en azından, vurdulu kırdılı bilgisayar oyunları vardı evde, patırtı çatırtısı iyi geliyordu oyunların. </st><st c="2679">Kulaklığını takıp müzik dinliyordu, bu bile kabahat oluyordu bazen.</st></p>
		<p><st c="2746">“Dinlediğin müziğin tıngırtısı bize kadar geliyor, bu kadar yüksek sesle dinleme, kulaklarına bir şey olacak.”</st></p>
		<p><st c="2857">Kısık sesle dinlediğinde bir anlamı olmuyordu ki... </st><st c="2910">O sıkışıp kalan şeyi ancak gitarların cayırtısı bastırabiliyordu –o da her zaman değil. </st><st c="2998">O şeyle yalnızken baş etmek kolay değildi; müzik, oyun yetmiyordu.</st></p>
		<p><st c="3064">Bir kardeşi olsaydı, onunla takılsalardı, belki o zaman değişirdi durum. </st><st c="3138">Hatta iki kardeşi olsaydı, üç-beş-sekiz oynarlardı ya da ortada-sıçan ya da başka şeyler. </st><st c="3228">Bazı arka</st><span epub:type="pagebreak" title="14" id="page14"></span><st c="3237">daşlarının kardeşleri vardı; ama küçüktüler, ayak bağı oluyorlardı. </st><st c="3306">Belki de kardeş önemli değildi; daha girişken biri olsaydı, babası gibi. </st><st c="3379">Sağındaki adamdan ateş ya da güneş şemsiyesini sağlamlaştırmak için taş isterken konuşmaya başlayabilseydi. </st><st c="3487">O zaman tanımadığı kızların bile yanına gidip konuşabilirdi. </st><st c="3548">Geçen gün bir an göz göze geldiği o kumral kızla arkadaş olsaydı, onu bir daha motele sokabilirler miydi bakalım!</st></p>
		<p><st c="3661">Akşam yemeğinden sonra bütün gece, anne babasıyla motelin gazinosunda oturup televizyona bakmakla geçmişti. </st><st c="3770">Bir de, babasının anlattıklarını dinlemekle. </st><st c="3815">Deniz kenarına inmek istediğinde izin verilmeyeceğini bildiği için –ilk gün denemiş, izin alamamıştı– denize uzaktan bakmış, kıyıdan gelen gitar seslerine kulak vermişti. </st><st c="3986">Yanlış basılan notaları, akorları fark edip gülümsemekle yetinmişti... </st><st c="4057">Sonra...</st></p>
		<p><st c="4065">Sonrası odaya dönüp uyumak. </st><st c="4094">Bir an önce eve dönmek istemek.</st></p>
		<p><st c="4125">Eve dönüş yolculuğunu anımsadı. </st><st c="4158">Yol hiç bitmesin istemişti. </st><st c="4186">Bir dolu şehrin, kasabanın, köyün içinden geçmişler, iki üç saat arayla bir yerlerde mola verip dinlenmiş, bir şeyler atıştırmışlardı. </st><st c="4321">Sapsarı tarlaların arasından geçerken, yolda olmak hoşuna gitmişti.</st></p>
		<p><st c="4388">Esneyerek direksiyon sallayan babası uyuklamasın diye, annesi arada sohbet konusu açmaya çalışıyordu. </st><st c="4491">Başka zamanlarda konuşmayı, şakalaşmayı çok seven babası da yola, dağa taşa, tarlalardaki başaklara, yol kenarında bir şeyler satmaya çalışan köylülere bakmayı yeğliyor olmalıydı. </st><st c="4671">Verdiği bir iki kelimelik yanıtlar arabanın içinde belli </st><span epub:type="pagebreak" title="15" id="page15"></span><st c="4728">belirsiz duyulduktan sonra, yerini sessizliğe bırakıyordu her seferinde. </st><st c="4801">Annesinin sorularıyla babasının o kısacık yanıtları da sessizliğin parçalarıydı aslında. </st><st c="4890">Sessizlik kocamandı, yolda oldukları süre boyunca bütün gezegeni kaplıyordu. </st><st c="4967">Neler yoktu ki o sessizliğin içinde?</st></p>
		<p><st c="5003">Bir gün uzak ülkelere gitmek vardı, kalabalıklara karışmak, karıştığı kalabalıklardan ayrılıp bir başına gene böyle yollara düşmek... </st><st c="5138">lise vardı, sonrasında üniversite, ne olduğunu, nasıl olacağını bilmediği bir gelecek... </st><st c="5227">kızlar vardı, gitar çalmak, kalabalık konserlere gitmek, hatta konserlerde sahneye çıkmak, top oynamak, İspanya’ya gitmek, Barselona’ya... </st><st c="5366">Ne çok şey vardı, öğleden sonra uykuları gibi aynı. </st><st c="5418">Anımsamaya çalışınca anımsanmıyordu, ama bu, olmadığı anlamına gelmiyordu. </st><st c="5493">Vardı.</st></p>
		<p><st c="5499">Tatilin en güzel kısmı yolda oldukları o saatlerdi. </st><st c="5552">Özledi, yeniden yollarda olmak istedi; oysa sıkışık trafikte durmuş gibiydi o anda. </st><st c="5636">Pencerede hep aynı görüntü; üç beş bina arasından görünen gökyüzü. </st><st c="5703">İlerlemiyordu içinde bulunduğu araç, ilerleyemiyordu. </st><st c="5757">Kırk kişilik bir otobüstü sınıf. </st><st c="5790">Sürücü de –aksi gibi– konuşmayı seven, her şeyi yolculardan iyi bildiğine inanan, bildiklerini onlara anlatmaya üşenmeyen bir adamdı. </st><st c="5924">Yolcuların sıkılıp sıkılmadığıyla ilgili değildi. </st><st c="5974">Başını çevirip gözleriyle hızlıca taradı bütün sınıfı. </st><st c="6029">Esneyenler, gözleri kapanmak üzere olanlar, sıranın altında oyun oynayanlar. </st><st c="6106">Sürücüye kulak kesilmiş tek tük yolcu da vardı, hakkını yememeli sürücünün. </st><st c="6182">En kötüsü, Emre bu kırk yolcu arasında sadece birkaçını tanıyordu. </st><st c="6249">Onlar da birlikte takıldığı çocuklar değildi. </st><st c="6295">Önceki okulundaki yakın arkadaşları ya sınav kazanmış ya da özel </st><span epub:type="pagebreak" title="16" id="page16"></span><st c="6360">okula gitmişti.</st></p>
		<p><st c="6375">Babasının, sınav sonuçları açıklandığında yaptığı espriyi anımsadı. </st><st c="6444">“Sen de mahalle mektebine gidersin, oğlum,” demişti gülümseyerek. </st><st c="6510">Baba oğulun birbirleriyle yarışırcasına yaptıkları kelime oyunlu esprileri hiç sevmeyen annesi de bu espriye çok gülmüştü. </st><st c="6633">Bu gülüşün teselli içerdiğini hemen anlamış ve canı sıkılmıştı. </st><st c="6697">Teselli edilmese, bu konuda espri falan yapılmasa daha iyiydi. </st><st c="6760">Olan olmuştu, daha doğrusu olamayan olamamıştı işte... </st><st c="6815">Bu kadar. </st><st c="6825">Nokta. </st><st c="6832">Ötesi yok. </st><st c="6843">Bu konu kapanmalıydı. </st><st c="6865">İstediği okullara gidemeyecekti. </st><st c="6898">Hoş, okula gitmek de istemiyordu ya. </st><st c="6935">Arkadaşlarının sınavda başarılı olup gittikleri okulların da bu okuldan ne farkı olabilirdi ki. </st><st c="7031">Oradaki öğrencilerin de deli gibi sıkıldıklarından emindi.</st></p>
		<p><st c="7089">Evlerine yakındı bu okul, iyi bir okul olduğunu söylüyordu babası.</st></p>
		<p><st c="7156">Sınavlar açıklandıktan sonraki günlerde ne çok kızmıştı anne babasına. </st><st c="7228">Sessizliğini, hiçbir şey yapmak istememesini, sınavdaki başarısızlığına bağlamışlardı hep. </st><st c="7319">Üstüne üstlük, “Ne alakası var ya!” dedikçe, sınavı kazanmanın önemli olmadığını, gideceği okulun da iyi olduğunu söyleyip durmuşlardı. </st><st c="7455">Oysa aylardır sessizdi, okul kapanmadan önce de sessizdi, tatilde de... </st><st c="7527">Demek, fark etmemişlerdi. </st><st c="7553">Bunu söylemeye bir iki kez yeltenmiş, söylediklerinin işitilmediğini görünce pes etmişti. </st><st c="7643">Onlar, “Utanacak bir şey yok, oğlum, düz liseye gitmekte,” dediklerinde yerin dibine giriyordu utancından. </st><st c="7750">Sussalardı, kendisi gibi karşılasalardı ya yenilgiyi! </st><st c="7804">Hiç mi yenilmemişlerdi? </st><st c="7828">Tuttuğu takım da her yıl olmayacak maçlarda yenilmiyor muydu? </st><st c="7890">Babası bile, “Oğ</st><span epub:type="pagebreak" title="17" id="page17"></span><st c="7906">lum, bu bizim takımın uğurudur, yeniliriz, yenilmek bize iyi gelir,” demiyor muydu? </st><st c="7991">Söz konusu okul olunca, ne değişiyordu ki? </st><st c="8034">Tek bildikleri, “Hiç önemi yok, oğlum,” demek. </st><st c="8081">Yahu, önemi var diyen yok ki!</st></p>
		<p><st c="8110">Hoşgörülü olduklarını düşünüyorlardı besbelli, ama düpedüz düşüncesizdiler. </st><st c="8187">Bu kadar basit bir şeyi anlayamıyorlardı. </st><st c="8229">Ondan sonra hoşgörülü olsalar neye yarardı ki... </st><st c="8278">Babası da, kendisi de, her fırsatta başkalarına, baba-oğul nasıl şakalaştıklarını anlatmaya bayılırlardı. </st><st c="8384">Küçükken çok hoşuna giderdi babasıyla yaşıtıymış gibi şakalaşmak. </st><st c="8450">Bir süredir bu da tatsız geliyordu. </st><st c="8486">Gene yeri geldiğinde birbirlerine laf atıyor, gülüşüyorlardı, ama çok da keyif vermez olmuştu. </st><st c="8581">Babası da farkına varmış olacak, abartır olmuştu şakalaşmayı. </st><st c="8643">Şu okul konusundaki “mahalle mektebi” esprisini ne sık yapmıştı! </st><st c="8708">Düşünceli baba... </st><st c="8726">Hoşgörülü de üstelik. </st><st c="8748">Öfff... </st><st c="8756">kusacak gibi oluyordu bu espri yapıldığında! </st><st c="8801">Anne babasının hoşgörülerinden de, düşünceliliklerinden de çok sıkılmıştı. </st><st c="8876">Gerçekten neler hissettiklerini, ne düşündüklerini merak ediyordu. </st><st c="8943">Üzüldükleri o kadar belliydi ki... </st><st c="8978">Bağırmak istiyordu bazen, “Üzülecekseniz üzülün doğru dürüst, kızacaksanız kızın!” Bunu yapmıyorsa, derdini anlamayacaklarını bildiği için yapmıyordu. </st><st c="9129">Onun çok üzüldüğünü düşüneceklerdi bağırdığında da... </st><st c="9183">Ne zordu umurunda olmadığını anlatmak onlara. </st><st c="9229">Her şey bu kadar mı ters anlaşılırdı! </st><st c="9267">“Umurumda değil” sözünü nasıl olup da “umurumda” diye anlıyorlardı. </st><st c="9335">Çıldıracak gibi oluyordu her seferinde. </st><st c="9375">Yok yok, kesin başka türlü çalışıyordu bu büyüklerin kafası...</st></p>
		<p><st c="9437">Hâlâ kıpırtı yoktu pencerede. </st><st c="9468">Tren, otobüs, sınıf... </st><st c="9491">Her </st><span epub:type="pagebreak" title="18" id="page18"></span><st c="9495">neyse işte bu içinde durduğu kutu, kımıldamıyordu. </st><st c="9546">Saate baktı. </st><st c="9559">Saniye kolu hareket etmese, zamanın geçmediğine, bu sıkıcı anda donup kaldığına inanacaktı. </st><st c="9651">Saniye kolunun hareketine rağmen böyleydi aslında. </st><st c="9702">Mevsimler geçiyor, mekânlar değişiyordu, ama sıkıcı bir anda takılıp kalmıştı zaman. </st><st c="9787">Öyle ki, sıkıldığını düşünmek de sıkıcıydı, kendi kendine, “Sıkılıyorum!” demek de... </st><st c="9873">Onu sıkılırken gören anne babasının her seferinde ne olduğunu sormaları, bazen de sıkıldığını fark etmeyip ne olduğunu sormamaları... </st><st c="10007">hepsi çok sıkıcıydı.</st></p>
		<p><st c="10027">Zil çaldı. </st><st c="10039">Önce sürücü terk etti aracı, sonra yolcular. </st><st c="10084">Emre de topladı çantasını, son kez baktı pencereden. </st><st c="10137">Zil çalınca kuşlar da sınıflarından çıkmış olmalıydı. </st><st c="10191">İki kumru konmuştu karşıki apartmanın dördüncü kat balkonuna. </st><st c="10253">Biri önüne bakıyordu, öteki yan dönmüş kafasını sallıyordu. </st><st c="10313">Belki de, bir şey anlatıyordu arkadaşına.</st></p>
		<p><st c="10354">“Bu da bir şey,” diye mırıldandı, “bu da bir şey.”</st></p>
	</section>
	<div id="charCountTotal" value="10405"></div></body>
</html>
