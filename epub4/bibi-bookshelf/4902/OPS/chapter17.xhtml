<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="114" id="page114"></span><st c="0">on yedi</st></h1>
		<p><st c="8">Ertesi cumartesi vapurla karşı geçmeye karar verdiler. </st><st c="64">Her zaman dolaştıkları caddelerde olmaktansa, yeni yerler görmek istiyorlardı. </st><st c="143">Okuldan kaçtıkları günün tadı damaklarında kalmıştı. </st><st c="196">On beş yirmi dakikalığına olsun deniz yolculuğu yapmayı ikisi de çok seviyordu. </st><st c="276">Üstelik başka bir şehre, başka bir ülkeye, neredeyse başka bir dünyaya gitmiş gibi oluyorlardı, her zaman dolaştıkları yerden ayrıldıklarında. </st><st c="419">Emre’nin cumartesi için ilk tercihi Arda’yla karşıya geçmek değildi gerçi. </st><st c="494">Önceki hafta olduğu gibi, daha kalabalık bir birlikteliği yeğlerdi –Tabii ki Sibel’in de gelmesi koşuluyla.</st></p>
		<p><st c="601">Çok istediği halde, okul zamanı fırsat bulup Sibel’le pek konuşamamıştı. </st><st c="675">Birkaç kez, “N’aber, nasılsın?” demiş</st><span epub:type="pagebreak" title="115" id="page115"></span><st c="712">lerdi birbirlerine, öğretmenleri çekiştirmiş, şakalaşmış ya da bir başkasının şakasına birlikte gülmüşlerdi. </st><st c="822">Bu kadarcıktı. </st><st c="837">Yine de, içinden bir ses Sibel’in de kendisiyle ilgilendiğini söylüyordu. </st><st c="911">Sanki sesi değişiyordu Emre’yle konuşurken. </st><st c="955">Bu, önceleri hoşuna gitti. </st><st c="982">Herkesten farklı bir yerde olduğunu hissetti, ama bu yerin neresi olduğuna kafa patlatırken aklına gelen bir yanıt canını sıktı. </st><st c="1111">Belki de, Emre’yi hâlâ misafir olarak görüyordu. </st><st c="1160">Annesinin sesi de, yakın arkadaşı olmayanlarla konuşurken, normalden yumuşak ve ilgili çıkardı. </st><st c="1256">Bu aklına geldikçe neşesi kaçıyordu. </st><st c="1293">Daha önemlisi, hâlâ Sibel’le doğru dürüst konuşamıyor olması saçmalıktı. </st><st c="1366">Adlandıramadığı bir şey elini kolunu tutuyor, çenesini kilitliyordu. </st><st c="1435">Böyle anlarda, bir insanın başka bir insanla istediği halde konuşamaması, dünyanın en saçma şeyi görünüyordu Emre’ye. </st><st c="1553">Bir insan, en çok istediği şeyi yapması bu kadar mümkün olduğu halde –evet, bunun farkındaydı, bir süredir en çok istediği şey, güzel bir şarkı bestelemekten, daha iyi gitar çalmaktan, dünyayı gezmekten, okuldan kaçıp Arda’yla saatlerce laflayıp şehirde dolaşmaktan da çok istediği şey, Sibel’le konuşmaktı ve bu o kadar mümkündü ki– bunu yapamıyorsa, başka hiçbir şeyin gereği yoktu, olamazdı. </st><st c="1948">Ona düşen, böyle zamanlarda ayaklarını bu dünyadan kesmek, uçucu bir ezgi olup süzülmekti. </st><st c="2039">Sibel’le konuşma isteği arttıkça, bunu yapabilmesi daha da olanaksızlaşıyordu sanki. </st><st c="2124">Bir mucize olsa, bir gün bir yerde karşılaşsalar, bol zamanları olsa, konuşmaya kalksalar, gene hiçbir şey söyleyemeyebilirdi. </st><st c="2251">Ama olsun, uzun uzun Sibel’i dinlerdi o zaman. </st><st c="2298">Onun yanında olmak yeterdi. </st><st c="2326">Yeter miydi?</st></p>
		<p><span epub:type="pagebreak" title="116" id="page116"></span><st c="2338">Bir süredir, Arda’nın ondan ilk söz ettiği günden beri o kadar dikkatle izliyordu ki Sibel’i, onu çok yakından tanımaya başladığını hissediyordu. </st><st c="2485">Biraz da bu yüzden, konuşmalarına gerek olmayabileceğini düşünüyordu bazen. </st><st c="2561">Sibel’in gülümsemesine hayrandı –sadece gülümsemesine mi– yalnızca karşısındakini değil, o anda onu gören herkesi –tabii ki en başta Emre’yi kucaklayan bir gülümsemeydi bu. </st><st c="2734">Onun bu bakışını görenin yüzünü asması imkânsızdı. </st><st c="2785">Arda da böyle bir çocuktu, ama Arda’nın o kahrolası çenesiydi bunu sağlayan; Sibel’deki başka bir şeydi, doğrudan karşısındakinin gözlerinin içine bakarak konuşuyordu. </st><st c="2953">Bu huyu Emre’nin hem çok hoşuna gidiyordu, hem de kimi zaman üzüyordu. </st><st c="3024">Herkesle kendisiyle konuştuğu gibi konuştuğuna göre, onun için özel biri olmadığını düşünüyordu. </st><st c="3121">Canı yanıyordu aklından bu geçtiğinde; ama Sibel’i başkalarıyla konuşurken seyretmenin bile, ayaklarını yerden kesen bir yanı vardı. </st><st c="3254">Sesini duyamayacağı mesafedeyken de dudaklarının kımıldayışı, ağzının açılıp kapanması, dişlerinin parlaması, o yumuşak sesi duymuşçasına kulaklarında bir kamaşma yaratıyordu. </st><st c="3430">Evet, sesine de hayrandı. </st><st c="3456">İstiyordu ki, bir gün dışarıda bir yerde buluşsunlar, Emre hiç konuşmasın, sadece dinlesin, baksın...</st></p>
		<p><st c="3557">Sibel aynı fikirde görünmüyordu. </st><st c="3591">Emre’nin az konuşması konusuna takmıştı. </st><st c="3632">Emre’nin söz aldığı derslerden sonra takılıveriyordu:</st></p>
		<p><st c="3685">“Geçen ders sesin çıktı, Emre, iyi misin? </st><st c="3728">Ses tellerin zarar görmesin sonra.”</st></p>
		<p><st c="3763">Söyleyeceği bir şey varsa da söyleyemez hale geliyordu Emre, sevinçten. </st><st c="3836">Kekeliyor, bir iki cümleyi ağzının içinde </st><span epub:type="pagebreak" title="117" id="page117"></span><st c="3878">evirip çeviriyor, bunların az bir bölümü dışarı çıkabiliyordu. </st><st c="3941">Sibel gülümseyerek bakıyordu, Emre konuşmayı yeni öğrenen çocukları andıran mimiklerle çabalarken. </st><st c="4040">Bir keresinde de Emre yine, “Herkes çok ve boş konuşuyor,” gibisinden saçma sapan ve nereye gideceği belirsiz bir cümleyle Sibel’in takılmasını karşılamaya çalışırken, elini usulca Emre’nin omuzuyla dirseğinin arasında kısa bir an gezdirip gülümsemişti. </st><st c="4294">Belli ki, “Ben seni anladım, anlıyorum,” demek istemişti. </st><st c="4352">Sibel’in koluna dokunmasıyla yüreği ağzına gelmişti Emre’nin. </st><st c="4414">Sonradan o ânı aklından kim bilir kaçıncı kez geçirişi sırasında, bu deyimin laf olsun diye üretilmediğini düşündü; gerçekten de ağzı dili düğümlenmişti o an, kalbi gırtlağında, ağzında, dilinde atmaya başlamıştı; hatta karnında, bütün bedeninde... </st><st c="4663">Bir gün hayallerindeki gibi el ele tutuşurlarsa, kalbi göğüs kafesinden fırlayıp, çok uzaklarda bir yerde atmaya başlayabilirdi!</st></p>
		<p><st c="4791">Aslında sürekli konuşuyordu Sibel’le –ama içinden. </st><st c="4843">Belki de bu yüzden, karşı karşıya geldiklerinde dili tökezliyor, kem küm ediyordu. </st><st c="4926">Bir gün kafasının içindeki bu gevezelikleri Sibel’e anlatabilecek kadar yakın olabilecekler miydi acaba? </st><st c="5031">Onu dinlemek kadar, bunları ve daha fazlasını ona anlatmak da istiyordu. </st><st c="5104">Sibel, “Yeter Emre’ciğim, sus biraz,” diyene kadar, onu ne kadar önemsediğini, onunla ilgili neler hissedip neler düşündüğünü, onu uzaktan izlerken aklından neler geçtiğini, hangi şarkıların aklına onu getiriverdiğini –işin doğrusu, Sibel’i hatırlatmayan şarkı yoktu– hangi şarkının hangi nedenlerle aklına onunla ilgili neleri getirdiğini anlatmak istiyordu. </st><st c="5464">Bunları düşünürken, anlatmış gibi </st><span epub:type="pagebreak" title="118" id="page118"></span><st c="5498">yoruluyor; içinden, “Sen konuş, ben dinlerim,” diyor, gün içerisinde duyup da kulağının içinde sakladığı sesini yeniden duymaya çalışıyordu Sibel’in. </st><st c="5648">Peşinden, bu kez can sıkıntısı kaplıyordu içini. </st><st c="5697">Ne anlatabilecek ne dinleyebilecekti, öyle görünüyordu. </st><st c="5753">Gün içerisindeki selamlaşmalarla, şakalaşıp takılmalarla yetinecekti böyle giderse...</st></p>
		<p><st c="5838">Sibel’le konuşamayacaksa, Sibel’den konuşmalıydı. </st><st c="5889">Bunu yapabileceği tek kişi de Arda’ydı. </st><st c="5929">Bir sabah okula gelirken karar verdi, nasıl olacaktı bilmiyordu, ama Arda’yla bu konuyu konuşacaktı. </st><st c="6030">Arda’nın cumartesi karşıya geçme fikrine bu yüzden balıklama atladı. </st><st c="6099">Okul çıkışlarında bir iki saatlik yürüyüşlerin derdini anlatmaya yetmeyeceğini düşünüyordu. </st><st c="6191">Daha geniş zamanlara gereksinimi vardı. </st><st c="6231">Kısa süreler yetmeyecekti, bunu seziyordu; ama Arda’ya bunları nasıl anlatacağını düşündüğünde de dili tutuluyor, söyleyecek şey bulamıyordu. </st><st c="6373">Söyleyebileceği çok az şey olduğu için, daha uzun zamana gereksinimi vardı.</st></p>
		<p><st c="6448">Sahi, ne diyecekti ki? </st><st c="6472">Daha önemlisi nasıl diyecekti? </st><st c="6503">Arda’ya, onun hiç tanımadığı Eda’dan bile söz edememişken, Sibel hakkında ne söyleyebilirdi? </st><st c="6596">Gerçi, derdi Arda’ya bir şeyler anlatmak da değildi, Sibel hakkında konuşmak yeterliydi. </st><st c="6685">Belki Arda’dan Sibel hakkında bir şeyler öğrenebilirdi; ama bunları nasıl soracaktı? </st><st c="6770">Bir şeyler öğrenmese de olurdu; tek isteği, günlerdir içini kemiren şeyi biriyle konuşmaktı. </st><st c="6863">Bir yandan da çekiniyordu. </st><st c="6890">Arda, daha ilk soruda, belki daha da önce, Emre’nin, Sibel’in adını anarken sesinin titreyişinden bir şeyler sezecek ve dalga geçmeye başlayacaktı.</st></p>
		<p><st c="7037">Arda’nın benzer konularda başkalarıyla nasıl alay etti</st><span epub:type="pagebreak" title="119" id="page119"></span><st c="7092">ğine tanık olmuştu. </st><st c="7113">Bir akşamüstü parkta otururlarken, az ötedeki bankta konuşan kızla oğlanı göstermişti Arda. </st><st c="7205">Oğlanın hali gerçekten de gülünçtü. </st><st c="7241">Kızın neşeyle anlattığı şeyleri dinlerken, yüzünde aptal bir gülümsemeyle donup kalmıştı. </st><st c="7331">Arda anında çocuğun o donuk halini kapmış, Emre’ye onun gibi bakmaya başlamıştı. </st><st c="7412">Emre, Sibel’den söz etmeye başlayınca gene öyle mi bakardı? </st><st c="7472">Arda böyle bir itlik yapacak olursa, Emre’nin elinden ne gelirdi ki? </st><st c="7541">Küser miydi?</st></p>
		<p><st c="7553">Garipti; böyle bir şey bir ay önce olsa, bir daha ömrü billah konuşmayabilirdi Arda’yla; ama küsüp de barıştıktan sonra, bir şeyler sonsuza dek değişmişti aralarında. </st><st c="7721">Aşı olmuşlardı sanki. </st><st c="7743">Gene de Arda böyle davranmamalıydı; küsmese de, yeniden bu konuyu açması ve konuşması kolay olmazdı, bunu biliyordu Emre.</st></p>
		<p><st c="7864">Üstelik bu aşı, Sibel konusunu açmasında bir kolaylık sağlamıyordu. </st><st c="7933">Aslında ne diyeceğini bilemiyordu, sorun buydu.</st></p>
		<p><st c="7980">Uzun süre düşündü. </st><st c="8000">Hiçbir giriş cümlesi hoşuna gitmedi. </st><st c="8037">Aklına gelen cümleler çok yapmacık görünüyordu. </st><st c="8085">Sonunda aklına saçma, ama anlayan için gayet açıklayıcı olabilecek bir giriş cümlesi geldi.</st></p>
		<p><em><st c="8176">“Artık Eda’yı özlemiyorum!”</st></em></p>
		<p><st c="8204">Arda, ne Eda’yı tanıyordu, ne de bu cümleye bir anlam verebilirdi. </st><st c="8272">Hoşuna giden bu olmuştu zaten. </st><st c="8303">Bunu duyduğunda Arda’nın vereceği tepkiyi merak ediyordu. </st><st c="8361">Gerçi, oyuncu günündeyse şöyle bir şey diyebilirdi:</st></p>
		<p><st c="8412">“Ah Eda!.. </st><st c="8424">O özlenmez mi canım! </st><st c="8445">Tanımadığım halde ben bile özlüyorum.”</st></p>
		<p><span epub:type="pagebreak" title="120" id="page120"></span><st c="8483">O cümleyi vapurda söyledi Emre.</st></p>
		<p><st c="8515">“Artık Eda’yı özlemiyorum!” dedi pat diye.</st></p>
		<p><st c="8558">“Ha?”</st></p>
		<p><st c="8564">“Eda’yı dedim, artık özlemiyorum.”</st></p>
		<p><st c="8599">“Eda kim be!”</st></p>
		<p><st c="8613">Gülümsedi Emre. </st><st c="8630">Bir şey söylemeden gözlerini arkadaşının gözlerine dikti. </st><st c="8688">Arda gözlerini kırpıştırdı; Emre, onun göz kırpıştırmalarını bir motorun ısınmasına benzetti. </st><st c="8782">Birazdan kavrayıverecekti. </st><st c="8809">Öyle de oldu.</st></p>
		<p><st c="8822">“O zaman kimi özlüyorsun?”</st></p>
		<p><st c="8849">Artık geri dönülmez bir noktadaydı. </st><st c="8886">Bu sorudan kaçamazdı, buradan kaçış yoktu. </st><st c="8929">Kulakları uğuldadı, binlerce seyirci hep bir ağızdan, “Buradan çıkış yok!” diye bağırıyordu. </st><st c="9022">Yutkundu bir iki kez. </st><st c="9044">Arda’nın gözlerinden gözlerini kaçırdı.</st></p>
		<p><st c="9083">“Sibel’i,” dedi.</st></p>
	</section>
	<div id="charCountTotal" value="9100"></div></body>
</html>
