<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="83" id="page83"></span><st c="0">on iki</st></h1>
		<p><st c="7">Her şey eskisi gibiydi. </st><st c="32">Emre ile Arda okuldan birlikte çıkıyor, birbirlerine sürekli bir şeyler anlatarak evlerine dönüyorlardı. </st><st c="137">Çoğu gün, Emreler’in evine yaklaştıklarında konuştukları konuda anlatacaklarını bitirmemiş oluyorlardı. </st><st c="241">Bunun üzerine Emre, caddeden kendi sokaklarına sapmıyor, Arda da otobüse binmiyordu. </st><st c="326">İki üç durak boyunca yürümeye ve konuşmaya devam ediyorlardı. </st><st c="388">Söz yine tükenmemişse, bu kez Arda gerisingeri Emre’yle geliyor, Emreler’in evinin yakınındaki duraktan otobüse biniyordu. </st><st c="511">Hava da iyiden iyiye karardığı için, ikisi de büyük keyif alıyorlardı bu akşam yürüyüşlerinden. </st><st c="607">Akıllarına ne gelirse ondan konuşuyorlardı: Okulun sıkıcılığı, eski bir anı, hayaller, futbol... </st><st c="704">Konuşmadıkları iki konu </st><span epub:type="pagebreak" title="84" id="page84"></span><st c="728">vardı. </st><st c="735">Birkaç kez dilinin ucuna geldiği halde, Emre’nin susmayı yeğlediği Eda konusuydu birincisi. </st><st c="827">Anlatmak için can atıyordu, bir yandan da Arda’nın hoşlandığı bir kız olup olmadığını merak ediyor, ama bir türlü soramıyordu. </st><st c="954">Aksi gibi, Arda da bu gibi konulara hiç girmiyordu. </st><st c="1006">Yolda gördükleri kızların güzelliğinden ya da beğendikleri aktrislerden, şarkıcılardan konuşuyorlardı, ama o kadarla kalıyordu “kızlar” konusu.</st></p>
		<p><st c="1149">Emre, çok hoşlandığı halde Eda’ya hiçbir şey söylememiş olduğu için, Arda’nın kendisiyle dalga geçmesinden çekiniyordu. </st><st c="1270">Arda’nın bir kız arkadaşı olmadığı belliydi. </st><st c="1315">Olsaydı, bütün zamanını Emre’yle geçirmezdi. </st><st c="1360">Ama önceki yıllarda bir kızla çıkmış olabilirdi. </st><st c="1409">Hele ki böyleyse, kesin söylemedik söz, yapmadık şaka bırakmazdı. </st><st c="1475">Arda’nın takılmalarına alışmıştı, ama bu konuda yapacağı şakaları kaldıramayabilirdi Emre.</st></p>
		<p><st c="1565">Bir yandan da Eda’ya karşı hissettiklerinin sadece kendisinin bilmesi gereken şeyler olduğunu düşünüyordu. </st><st c="1673">Başkasına bu konuyu açmakta yanlış olan bir yan vardı. </st><st c="1728">Madem, Eda’ya bile açılmamıştı, başka kimseye açılmamalıydı. </st><st c="1789">Eda konusu dışında, bir de Arda’nın mektubundan hiç konuşmuyorlardı. </st><st c="1858">Mektup konusu açılırsa, Arda’yla arasının yeniden bozulmasından çekiniyordu. </st><st c="1935">O günleri, o günlerdeki kızgınlığını, kırgınlığını hatırlamak istemiyordu. </st><st c="2010">Bir yandan da utanıyordu. </st><st c="2036">Çocuk gibi davranmıştı o konuda; Arda’nın tavrı daha olgunca olmuştu. </st><st c="2106">Bunu görebiliyor, gördüğünde de canı sıkılıyordu. </st><st c="2156">Bu yüzden mektup konusu daha da konuşulmaz bir hal alıyordu. </st><st c="2217">İşin kötüsü, mektuptan konuşmayınca, Arda’nın yazmaya </st><span epub:type="pagebreak" title="85" id="page85"></span><st c="2271">duyduğu merak konusuna da giremiyordu Emre. </st><st c="2315">Arda da, bu konuyu açmayı Emre’ye bırakmış gibiydi. </st><st c="2367">Eskiden tek tük kitaplardan söz ederken, bundan bile vazgeçmişe benziyordu.</st></p>
		<p><st c="2442">Bu iki konu dışında konuşacak şey mi yoktu ikisine? </st><st c="2495">Akşamları zar zor ayrıldıktan hemen sonra, ikisinin de aklına anlatacak yeni bir şey geliyordu her seferinde.</st></p>
		<p><st c="2604">Okul çıkışı yürüyüşleri ve cumartesiler yetmeyince, bir gün okuldan kaçmaya karar verdiler. </st><st c="2697">Sabah okulun yakınındaki parkta buluşup şehir merkezine gideceklerdi. </st><st c="2767">Ne yapacaklarına karar vermemişlerdi. </st><st c="2805">Sinemaya gitmek falan da değildi niyetleri. </st><st c="2849">Önlerine ne çıkarsa onu yapacaklardı, belki de bütün gün hiçbir şey yapmadan dolaşacaklardı caddelerde. </st><st c="2953">Bir amaçları varsa buydu: Bir günü sabahtan akşama birlikte geçirmek.</st></p>
		<p><st c="3022">Buluştuktan sonra şehir merkezinde gençlerin takıldığı bir iki yere girip çıktılar, ama buralar hafta sonları olduğu kadar albenili görünmedi ikisine de. </st><st c="3177">Derslerden kaçmışken sıkılmaktan korkuyorlardı, ancak bunu birbirlerine itiraf edemiyorlardı.</st></p>
		<p><st c="3270">Emre, okuduğu müzik dergisinin yeni sayısını almak için iskeledeki gazete bayilerine bakmak istedi.</st></p>
		<p><st c="3370">“Oradan da karşıya geçeriz,” dedi Arda.</st></p>
		<p><st c="3410">“Ne yapacağız karşıda?”</st></p>
		<p><st c="3434">“Hiç. </st><st c="3441">Burada ne yapıyorsak onu yaparız.”</st></p>
		<p><st c="3475">Kabul etti Emre. </st><st c="3493">Vapur yeni kalkmıştı, motora bindiler. </st><st c="3532">Neredeyse bomboştu motor. </st><st c="3558">Alt katın arkasındaki açıklığa gittiler. </st><st c="3599">Hava serin ve kapalıydı. </st><st c="3624">Gri bulutlarla kaplıydı gökyüzü. </st><st c="3657">Deniz de göğün rengini kendine örnek almıştı. </st><span epub:type="pagebreak" title="86" id="page86"></span><st c="3703">Denizin kıpırtısız yüzeyiyle gökyüzünün birleştiği çizgi, neredeyse yok olmuştu. </st><st c="3784">Emre baş döndürücü buldu bu manzarayı. </st><st c="3823">Deniz göğe yükselmişti. </st><st c="3847">Yusyuvarlak bir grilik içindeydi dünya. </st><st c="3887">Bu grilik farklı duygular uyandırmıştı içinde. </st><st c="3934">Belki, okuldan kaçmış olmanın da etkisi vardı bunda. </st><st c="3987">Uzaklara gitmek, öteden beri çok istediği bir şeydi. </st><st c="4040">Arda’yla uzun sohbetlerinde sıklıkla bir yerlere gitme düşlerini anlatırdı. </st><st c="4116">New York, Barselona, Avustralya, Brezilya... </st><st c="4161">Dünya o kadar büyüktü ki, git git bitmezdi. </st><st c="4205">İnsanların tek bir şehre, hatta çoğu zaman tek bir semte kapanmış olmalarını anlayamıyordu. </st><st c="4297">İnsan olmanın birinci koşulu, yaşadığı gezegeni gezmekmiş gibi geliyordu ona. </st><st c="4375">En sevdiği kitaplar, filmler hep kendi yaşlarındaki çocukların, gençlerin yollara düşüp dünyanın bir ucuna gidişlerinin anlatıldığı kitaplarla filmler olmuştu. </st><st c="4535">Böyle düşler kurmayı, bunları Arda’ya anlatmayı severdi; ama bunun hiç kolay olmadığını da görüyordu. </st><st c="4637">Babasının, annesinin hayatlarına bakıyordu, aile dostlarının, akrabaların... </st><st c="4714">Yoktu, tanıdıkları arasında örnek alabileceği bir tek gezgin bile yoktu. </st><st c="4787">Bu, bazen onu daha da kışkırtıyordu, ama bazen de iyice karamsarlaştırıyordu.</st></p>
		<p><st c="4864">Arda da pek konuşmamıştı motor hareket ettikten sonra. </st><st c="4920">Emre, arkadaşının kendisi kadar gezmeye düşkün olmadığını biliyordu. </st><st c="4989">Dünyayı dolaşma düşlerini anlattığında, Arda onu dikkatle dinlerdi, ama hiçbir gün benzer bir düşten söz etmemişti. </st><st c="5105">O da tanıdığı öbür insanlar gibiydi anlaşılan. </st><st c="5152">Emre, gözlerini gökyüzüyle denizin buluştuğu görkemli grilikten ayırıp arkadaşına baktığında, onun yüzünde de kendisininkine benzer hayranlıkla dolu bir </st><span epub:type="pagebreak" title="87" id="page87"></span><st c="5305">ifade olduğunu görünce sevindi. </st><st c="5337">Az önce hissettiği baş dönmesini anlatmaya çalıştı:</st></p>
		<p><st c="5388">“Bak, denizle gök aynı renk.”</st></p>
		<p><st c="5418">Gülümseyerek başını salladı Arda.</st></p>
		<p><st c="5452">“Sanki ufkun oradan deniz, kocaman bir dalga olup yükseliyor, tepemize kadar geliyor. </st><st c="5539">Çok dikkatli bakınca başım döndü demin. </st><st c="5579">Bir de–”</st></p>
		<p><st c="5587">Sustu Emre, Arda’ya anlatırken, anlattığı şeyi yapmış, başını yavaşça çevirerek gözleriyle denizi, denizin gökle buluştuğu belirsiz ufuk çizgisini, sonra da gökyüzünü takip etmişti.</st></p>
		<p><st c="5769">“Eee?” dedi Arda.</st></p>
		<p><st c="5787">“Hani derler ya, ‘Hep aynı yöne gidersen, başladığın yere dönersin,’ diye. </st><st c="5863">Az önce bir an için bunu yaşadım sanki.”</st></p>
		<p><st c="5903">Daha başka anlatabileceği bir şey yoktu Emre’nin. </st><st c="5954">Arda da sormadı zaten. </st><st c="5977">Arkadaşı gibi başını yavaşça çevirmekle yetindi. </st><st c="6026">O an hissettiği aynı şey miydi, bilemedi. </st><st c="6068">Bir süre sessiz baktılar denize. </st><st c="6101">Emre, ne hissettiği konusunda doğru dürüst bir şey anlatmadığı halde, Arda’nın kendisini anladığını düşünüyordu.</st></p>
		<p><st c="6213">Motorun kıyıya yanaşmak için manevra yapmaya başladığı sırada, Arda neşeyle el çırptı.</st></p>
		<p><st c="6300">“Bu şehir var ya,” dedi, “deniz seviyesindeki en güzel şehir.”</st></p>
		<p><st c="6363">İkisi de güldüler bu söze. </st><st c="6391">Motor yanaşmıştı, ön tarafa ilerlediler.</st></p>
		<p><st c="6431">İskelede, ne yapacaklarını bilmeden birbirlerine baktılar. </st><st c="6491">Arda, aynı motorla gerisingeri dönmeyi önerecekti ki, </st><span epub:type="pagebreak" title="88" id="page88"></span><st c="6545">sağ taraftan yürümeyi önerdi Emre. </st><st c="6580">Yarım saatlik mesafede deniz kenarında güzel çay bahçelerinin olduğu bir yer vardı. </st><st c="6664">Geçen yıl birkaç hafta sonu ailecek oraya gitmişlerdi.</st></p>
		<p><st c="6718">Yürümeye başladılar. </st><st c="6740">Deniz sağ tarafta kalmıştı, binaların arasından arada sırada karşılarına çıkıyordu. </st><st c="6824">Emre’nin aklına, Arda’nın motordan inmeden önce söylediği söz geldi. </st><st c="6893">Gülümseyerek yineledi:</st></p>
		<p><st c="6915">“Bu şehir var ya, deniz seviyesindeki en güzel şehir.”</st></p>
		<p><st c="6970">Arda gülümseyerek gözlerini kırpıştırdı.</st></p>
		<p><st c="7011">“Güzel söz,” diye devam etti Emre. </st><st c="7047">“Nereden buluyorsun böyle sözleri?”</st></p>
		<p><st c="7082">“Bilmem, geliveriyor aklıma.”</st></p>
		<p><st c="7112">“Hem komik hem saçma, ama güzel de...”</st></p>
		<p><st c="7151">Arda biraz utandı, biraz da gururlandı.</st></p>
		<p><st c="7191">“Abartma,” dedi.</st></p>
		<p><st c="7208">“Abartmıyorum, senin sözcüklerle aranda başka bir şey var. </st><st c="7268">O yazdığın şey de–”</st></p>
		<p><st c="7287">Sözü burada bırakması, değiştirmesi olanaksızdı. </st><st c="7337">İster istemez o konuya gireceklerdi, tutamamıştı çenesini Emre.</st></p>
		<p><st c="7400">“O yazdığın şey de çok güzeldi,” deyip sustu. </st><st c="7447">Arda’nın gözlerini kocaman açmış, ne diyeceğini beklediğini görünce devam etti: “Ben dünyada yazamam öyle bir şey.”</st></p>
		<p><st c="7562">Arda’nın yüzü kızardı. </st><st c="7586">Hâkim olamadığı bir gülümseme yerleşmişti dudaklarına. </st><st c="7641">İkisi de sustular. </st><st c="7660">Sollarından akan trafiğin gürültüsü iki yanda yükselen binalardan öyle yankılanıyordu ki, birbirlerini duymaları kolay olmuyordu. </st><st c="7790">Birkaç dakika sonra Emre, sessizliğin uzamasından rahatsız oldu. </st><st c="7855">Mektup konusuna girmek istemiyordu. </st><st c="7891">İşi şakaya vurmayı seçti.</st></p>
		<p><span epub:type="pagebreak" title="89" id="page89"></span><st c="7916">“Peki,” diye sordu, “deniz seviyesinde olmayan en güzel şehir neresi?”</st></p>
		<p><st c="7987">“Bizim mahalle... </st><st c="8006">Fidantepe!” diye yanıtladı Arda. </st><st c="8039">Konunun değişmesinden o da hoşnut görünüyordu. </st><st c="8086">Duymak istediklerini duymuştu nasılsa.</st></p>
	</section>
	<div id="charCountTotal" value="8124"></div></body>
</html>
