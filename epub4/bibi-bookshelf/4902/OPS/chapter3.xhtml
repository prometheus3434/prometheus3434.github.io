<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="27" id="page27"></span><st c="0">üç</st></h1>
		<p><st c="3">Daha bir gün önce bu saatlerde şehri turuncuya boyayarak, okulların açılmış olmasına karşın yazın henüz hüküm sürdüğünü duyuran güneş, birkaç dakika içinde simsiyah bulutların ardında kayboldu. </st><st c="198">Akşam vakti olmadan akşama döndü gökyüzü. </st><st c="240">Peşinden yağmur boşandı, trafik sıkıştı; evlerde lambalar, arabalarda farlar yandı; ıslak asfaltın karasında sarılı kırmızılı ışıklar yansımaya başladı. </st><st c="393">İçler ürperdi; ‘İşte kış da geldi, gelmediyse de gelecek, az kaldı,’ diye düşündü herkes.</st></p>
		<p><st c="482">Yaz bir anda çok gerilerde kalmış, mevsim yarım günde değişmişti; sonbahar hepi topu yarım gün sürmüş, akşama varmadan kış gelip çatmıştı. </st><st c="622">İnsanların çoğununun içi sıkıldı. </st><st c="656">Bulutların kararıp yere inmesinden, yazın hızla </st><span epub:type="pagebreak" title="28" id="page28"></span><st c="704">uzaklaşıp kışın hiç habersiz birdenbire gelmesinden önce sıkılmakta olanlar vardı bir de. </st><st c="794">Onlar, havanın erkenden kararıvermesini ya tınmadılar ya da tuhaf bir ferahlık duydular bundan. </st><st c="890">Emre de onlardandı –hoşuna gitmişti kışın geliyor olması. </st><st c="948">Değişiklikti.</st></p>
		<p><st c="961">Yağmur indirdiğinde –bir süredir olduğu gibi– okuldan Arda’yla birlikte çıkmış yürüyorlardı. </st><st c="1055">Koşarak bir apartmanın girişine sığındılar.</st></p>
		<p><st c="1098">“Oh be,” dedi Arda, “kış geliyor!”</st></p>
		<p><st c="1133">Az önce içinden aynı cümleyi söyleyen kendisi değilmiş gibi, kışın gelmesinden hiç hoşnut olmadığını söyledi Emre. </st><st c="1249">Belki Arda kendi cümlesini çaldığı için, belki de bunu bir oyun olarak gördüğünden. </st><st c="1333">Şu birkaç haftada iyice anlamıştı ki, yeni okulda tek arkadaşı Arda’ydı. </st><st c="1406">Oyun oynayacaksa onunla oynayacak, tartışacaksa onunla tartışacaktı.</st></p>
		<p><st c="1474">“Soğuk olacak, ıslak olacak, nesi güzel bunun?” dedi homurdanarak.</st></p>
		<p><st c="1541">“Olsun, güzel,” diye yanıtladı Arda.</st></p>
		<p><st c="1578">İşte, kendi de bilmiyordu kışın gelmesiyle neden seviniverdiğini. </st><st c="1645">Aynı soruyu Arda sormuş olsa, o da ne diyeceğini bilemezdi, ama böyle saçma bir yanıt da vermezdi.</st></p>
		<p><st c="1743">“Saçma bir şey dediğinin sen de farkındasın, değil mi?” Bu kez oyun değildi yaptığı, insanların konuşmuş olmak için konuşmalarına, saçma sözler söylemelerine sinir olurdu. </st><st c="1916">Arda’ya ayrıcalık tanıyacak değildi.</st></p>
		<p><st c="1952">“Yooo, kış güzeldir,” dedi Arda yeniden.</st></p>
		<p><st c="1993">Babasının o sevdiği hareketini yaptı Emre. </st><st c="2037">Sol elini arkadaşına doğru uzatıp yavaşça döndürdü, bir yandan </st><span epub:type="pagebreak" title="29" id="page29"></span><st c="2100">da sol gözünü kısıp hafifçe kafasını sallamıştı. </st><st c="2149">Emre, babasının sorularına kaçamak yanıt vermeye kalkıştığında bu hareketle karşılaşırdı. </st><st c="2239">Verdiği yanıta babası inanmadığı için üzülür, inanmadığını bu kadar basitçe ifade ettiği için babasına kızardı (kendini aşağılanmış hissederdi kimi zaman), ama bir yandan da, babasının sözcüklere gerek duymadan ona bir şeyler anlatıyor olması hoşuna giderdi. </st><st c="2498">Babası, arkadaşlarıyla şakalaşırlarken de yapardı bunu. </st><st c="2554">Çok şık olduğunu düşündüğü bu hareketi, işte bu kez de kendisi Arda’yla konuşurken yapmıştı.</st></p>
		<p><st c="2646">Arda, Emre’nin el hareketini gördü görmesine, ama ne anlama geldiği, arkadaşının ne demek istediği ya da şık bir hareket olup olmadığı hakkında düşünmedi. </st><st c="2802">Önceki soruya takılıp kalmıştı: Sahi, kışın geliyor olması neden hoşuna gitmişti, neden güzeldi?</st></p>
		<p><st c="2898">“Hava erkenden kararır,” dedi. </st><st c="2930">Aklına ilk gelen bu olmuştu.</st></p>
		<p><st c="2958">“Eee?” dedi Emre, aynı hareketi bir daha yaptı.</st></p>
		<p><st c="3006">“Karanlıkta da sokakta olabiliriz kışın. </st><st c="3048">Çocukluğumdan beri en çok, hava karardıktan sonra yalnız başıma sokakta olmayı severim.”</st></p>
		<p><st c="3136">O hareketi bir kez daha yapamadı Emre. </st><st c="3176">Yağmur da azalmıştı. </st><st c="3197">Sığındıkları apartman girişinden çıkıp yürümeye başladılar. </st><st c="3257">Arada düşen tek tük damlaya rağmen, caddedekilerin aksine, yavaş adımlarla ve pek bir şey konuşmadan, ayrılacakları noktaya kadar yürüdüler. </st><st c="3398">Emreler’in sokağının köşesinde ayrılıyorlardı her akşam. </st><st c="3455">Emre evine doğru sokağa giriyor, Arda az ötedeki duraktan otobüse biniyordu. </st><st c="3532">Emre bu kez dönmedi o köşeden.</st></p>
		<p><span epub:type="pagebreak" title="30" id="page30"></span><st c="3562">“Bu akşam seni durağa bırakayım,” dedi, “otobüsün geldikten sonra gideyim eve.”</st></p>
		<p><st c="3642">Gülümsedi Arda. </st><st c="3659">“Sık geçmez bizim o tarafa giden otobüs.”</st></p>
		<p><st c="3700">Bunun önemi olmadığını söyleyen bir dudak hareketiyle karşılık verdi Emre. </st><st c="3776">Durakta beklerken, coğrafyacının huysuzluğundan yakındılar; her hafta bağırıp çağırır olmuştu sınıftakilere. </st><st c="3885">Adamın büyük olasılıkla karısıyla bir sorunu olduğu konusunda anlaştılar; ama, durağa yaklaşırken hız kesmeyip bekleşenlerin üstüne su sıçratan arabanın markası ve adamın hak ettiği en ağır sözün ne olduğu konularında anlaşamadılar. </st><st c="4118">Araba basıp gitmişti zaten, en ağır sözün bile anlamı yoktu. </st><st c="4179">Yine de bağırdılar arkasından. </st><st c="4210">Başka zaman olsa, ettikleri sözlere kızacak bir adam onlara gülümseyerek bakıyordu; belli ki onu da ıslatmıştı araba geçerken.</st></p>
		<p><st c="4336">Gece odasının penceresinden caddeye bakarken, Arda’ya hak verdi Emre. </st><st c="4407">Sahiden de hava karardıktan sonra her şey değişiyordu sanki. </st><st c="4468">Bunu biliyordu, kış geldiğinde havanın her geçen gün daha erken kararacağını da biliyordu, ama kışın geliyor olmasının yarattığı o tuhaf sevincin nedeninin bu olabileceğini düşünmemişti. </st><st c="4655">Arda ondan daha iyi ifade etmişti kış gelince nelerin değişeceğini. </st><st c="4723">Hatta, kış geliyor diye niçin sevindiğini de Arda daha iyi biliyordu. </st><st c="4793">Bu çok hoşuna gitti.</st></p>
		<p><st c="4813">Yeni okuluna başladığından bu yana ilk kez, ‘Sabah olsa da okula gitsem!’ diye geçirdi içinden.</st></p>
	</section>
	<div id="charCountTotal" value="4909"></div></body>
</html>
