<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="74" id="page74"></span><st c="0">on</st></h1>
		<section>
			<p><st c="3">Evet, Emre Özkan,</st></p>
			<p><st c="21">Bu ne böyle diyor olmalısın. </st><st c="51">Bu çocuk bana söyleyeceği bir şeyler varsa ne demeye gelip söylemiyor da, tutup mektup yazıyor? </st><st c="147">İntikam sanma sakın. </st><st c="168">O gün bana bir şey söylemeden, sorduğum sorulara yanıt vermeden gittiğin için, benim de konuşmamayı seçtiğimi sanma. </st><st c="285">Başka bir günü hatırlatacağım sana. </st><st c="321">Bunu yazmak epeydir aklımdaydı. </st><st c="353">Senin o günkü aksi tavrın, sonunda beni harekete geçirdi.</st></p>
			<p><st c="410">Hani, geçenlerde bir cumartesi seninle kurs çıkışı buluşmuştuk ya, o günü anlatmak istiyorum. </st><st c="505">“Hangisi?” diyeceksin. </st><st c="528">Havanın açık ama serin olduğu gün. </st><st c="563">Anlamış olmalısın hangi gün olduğunu. </st><st c="601">Zaten kaç </st><span epub:type="pagebreak" title="75" id="page75"></span><st c="611">cumartesi buluştuk ki. </st><st c="634">Kıyıya inmiştik, iskelenin az ilerisindeki kayalıklarda oturmuştuk. </st><st c="702">Senden gitar çalmanı istemiştim. </st><st c="735">Bana bir yanıt vermeden önce, sağına soluna bakınmıştın. </st><st c="792">Başkaları varsa çalmayacaktın sanırım, neyse ki kıyıda çok az insan vardı ve kayalıklara tünemiş olanlar sadece ikimizdik.</st></p>
			<p><st c="914">Çalmaya başlamadan önce bana, klasik gitar dersi aldığını, ama öğretmeninden gizli başka şarkılar da çalıştığını söylemiştin. </st><st c="1041">Ben de o gizli çalıştıklarından dinlemek istemiştim. </st><st c="1094">Yabancı birkaç şarkı çalıp söylemiştin (hayranlıkla dinlemiştim) ama içlerinden bir ya da ikisinin ezgisi tanıdıktı benim için. </st><st c="1222">Onların da kimin şarkısı olduğunu bilmiyordum. </st><st c="1269">Nasıl bulduğumu sormuştun. </st><st c="1296">“Güzel”den başka bir şey diyememiştim. </st><st c="1335">Söyleyecek daha çok şeyim vardı, ama neydi bilemedim. </st><st c="1389">Benim de biliyor olabileceğimi düşündüğün bir şarkı çalmıştın sonra. </st><st c="1458">Öncekilere göre basit bir ezgi olmalıydı. </st><st c="1500">Haklıydın, daha önce gitarla çalındığını duymamış olsam da, o şarkıyı biliyordum. </st><st c="1582">(Babam mırıldanır arada sırada, sen de babandan mı öğrendin yoksa?) Bitirdiğin zaman, bakışların bir şeyler daha söylememi istiyordu. </st><st c="1716">“Bir daha çalsana bunu,” diyebilmiştim; bir daha çalmıştın. </st><st c="1776">Daha da meraklı gözlerle bakmıştın, ama tek kelime edememiştim yine. </st><st c="1845">Yoo, etmiştim, aynı şarkıyı bir daha çalmanı istemiştim.</st></p>
			<p><st c="1901">Çok etkilenmiştim seni dinlerken. </st><st c="1936">Kayalıkların az ilerisindeki martılara takılmıştı gözüm; kanat çırpmayı bırakıp, birkaç saniye kanatlarını hareket ettirmeden süzülüyorlardı. </st><st c="2078">Senin çaldığın şarkıyı </st><span epub:type="pagebreak" title="76" id="page76"></span><st c="2101">dinlerken ben de öyle süzülmüştüm. </st><st c="2136">Okulda, evde, mahallede kanat çırpıp duruyordum sürekli olarak, ama kayalıklarda senin çaldığın şarkıyla kanat çırpmadan da havada durmayı, hatta ilerlemeyi başarmıştım. </st><st c="2306">Uzun sürmemişti, ama olmuştu. </st><st c="2336">Sonraları –şimdi bile– o günü hatırlayınca, yeniden süzülüyorum.</st></p>
			<p><st c="2400">“Sen bir şey çalar mısın?” diye sormuştun. </st><st c="2444">Başımı sallamıştım hayır anlamında. </st><st c="2480">Deneyip denemediğimi sormuş, mutlaka denememi önermiştin. </st><st c="2538">Müziğin seni bazen uçurduğunu söylemiştin. </st><st c="2581">Ben de martılara bakmıştım gülümseyerek. </st><st c="2622">Senin uçmak dediğinle benim süzülmek dediğimin aynı şey olup olmadığını düşünmüştüm. </st><st c="2707">Kelimeler önemli değildi, ama bir o kadar da önemliydi. </st><st c="2763">Sana söylemeyi düşündüğüm bir şey vardı, söyleyemedim.</st></p>
			<p><st c="2817">“Ben de bir şeyler yazarım arada sırada.”</st></p>
			<p><st c="2859">Evet, söyledim işte. </st><st c="2881">Sana bu mektubu onun için yazdım. </st><st c="2915">“Sen gitar çalıyorsan, biz de boş durmuyoruz, evlat, bizim de elimiz kalem tutuyor,” dediğimi sanma sakın. </st><st c="3022">O gün ev ödevi vermiştim kendime, “Martılar gibi süzülmenin nasıl bir şey olacağını yazacağım Emre’ye,” demiştim. </st><st c="3136">Denedim, çok kanat çırptım, çırptım çırpındım, gökyüzündeki bütün yumurtalar çırpıldı, köpürdü, yoğurtlar ayran oldu; ama sana, “İşte bunu da ben yazdım,” diyebileceğim bir şey yazamadım. </st><st c="3324">Sana bir şey yazamadığımı yazmaktan başka... </st><st c="3369">Eh, benden de bu beklenir, değil mi?</st></p>
			<cite><st c="3405">Arda</st></cite>
		</section>
	</section>
	<div id="charCountTotal" value="3410"></div></body>
</html>
