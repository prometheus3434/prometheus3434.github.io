<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="146" id="page146"></span><st c="0">yirmi iki</st></h1>
		<p><st c="10">Havalar iyiden iyiye ısındı, günler uzadı, henüz ceketleri elde taşımaya başlamadılar, ama kravatlar gevşedi. </st><st c="121">Sınavlar sıklaştıysa da, sınıfta durmak daha zor artık. </st><st c="177">Bazen bütün sınıf, öğretmen bile, pencereden dışarı bakıyor bir süre; görünen, mavi bir gök, birkaç bina oysa. </st><st c="288">Derslerde çıt çıkmıyor, ama ders araları, okul çıkışları daha bir gürültülü. </st><st c="365">Herkes herkesle bir şeyler konuşuyor sanki.</st></p>
		<p><st c="408">Emre, gidip Sibel’in penceresinin önünde gitar çalmadı, ama daha sık ve daha uzun konuşur oldular. </st><st c="508">Arda da, önceki haftalardaki gibi kararmıyor, neşesi geri geldi, yeniden delibozuk mektuplar yazmaya başladı Ceyda’ya. </st><st c="627">Arada, Emre’nin ağzından Sibel’e de bir iki mektup yazdı. </st><st c="685">Bunları okurken yüreği ağzına geldi Emre’nin –Ya dediği </st><span epub:type="pagebreak" title="147" id="page147"></span><st c="741">gibi, bunları Sibel’e verirse diye. </st><st c="777">Bir yandan da, duygularını Arda’nın kendisinden daha iyi anlatabilmiş olmasına şaştı.</st></p>
		
		<blockquote>
			<p><st c="862">“O gün izlediğin filmi anlatırken, filmi görür gibi oldum. </st><st c="922">Sadece filmi izlemiş olmadım seni dinlerken, seni de izledim. </st><st c="984">Kamera senin yüzüne yaklaştıkça yaklaşıyordu; bütün ekranı kaplıyordun. </st><st c="1056">İzleyici olmaktan çıkıp kameraman oluyordum, yüzünün her hareketini kaydediyordum. </st><st c="1139">O da yetmiyor, sinemanın perdesi oluyordum. </st><st c="1183">Bembeyaz, gergin, üstüme ışığının, renklerinin vurmasına hazır...”</st></p>
		</blockquote>
		
		<p><st c="1249">Sadece Sibel’in ona bir film anlattığından söz etmişti oysa. </st><st c="1311">Arda’nın mektubunu okurken çok şaşırdı. </st><st c="1351">Tam tamına bunları mı hissetmişti, bilemiyordu, ama böyle şeylerdi. </st><st c="1419">Mektubu birkaç kez okuduktan sonra, “Tam da böyle hissetmiştim!” diye yemin edebilirdi.</st></p>
		<p><st c="1506">“Yazmalısın sen, sonra da yazdıklarını mutlaka Ceyda’ya ulaştırmalısın.”</st></p>
		<p><st c="1579">“Yok ya... </st><st c="1591">Sen gitar çaldın mı ki kızın penceresinde, benden bunu istiyorsun?”</st></p>
		<p><st c="1658">“Ben ciddiyim.”</st></p>
		<p><st c="1674">“Ben ciddi olsam ne olur, olmasam ne olur, ne değişir?.. </st><st c="1732">Olmadığımda, eğleniyoruz en azından.”</st></p>
		<p><st c="1769">İkisi de sıkılmıştı bunları konuşmaktan. </st><st c="1811">Emre’ye kendi söyledikleri de saçma geliyordu, ama bir şeyler yapıp silkelemek istiyordu Arda’yı.</st></p>
		<p><st c="1908">“Yok mu bir yolu, emin misin?” diye sordu. </st><st c="1952">“Okulu</st><span epub:type="pagebreak" title="148" id="page148"></span><st c="1958">nu falan öğrenemez miyiz bir yerlerden?”</st></p>
		<p><st c="1999">Arda bakışlarını kaçırdı birden. </st><st c="2033">Emre anlam veremedi. </st><st c="2054">Üsteledi. </st><st c="2064">Arda bir şeyler geveledi. </st><st c="2090">Birbiriyle ilintisiz birkaç sözcük çıktı ağzından; öylesine sessiz mırıldanmıştı ki, sözcükler Emre’nin kulaklarına ulaşamadan yerlere dökülüp saçıldı. </st><st c="2242">Emre kaşlarını hafifçe çatmış merakla bakıyor, arkadaşının söylediklerine bir anlam vermeye çalışıyordu.</st></p>
		<p><st c="2346">Göz göze geldiler.</st></p>
		<p><st c="2365">“Tamam,” dedi Arda, “tamam. </st><st c="2394">Gelme üstüme.”</st></p>
		<p><st c="2408">“Ne demek şimdi bu?” diye sordu Emre, bazen hiçbir şey anlamıyordu arkadaşının sözlerinden, hareketlerinden.</st></p>
		<p><st c="2517">Arda’nın yanıtıysa çok anlaşılır oldu –Emre’nin umduğundan da çok.</st></p>
		<p><st c="2584">“Onun okulunu biliyorum demek, tamam mı, anlaşıldı mı?”</st></p>
		<p><st c="2640">Bir an derin bir kızgınlık alevi dolaştı Emre’nin bedenini. </st><st c="2701">Yüzü ve kulakları kırmızıya kesti. </st><st c="2736">Arda? </st><st c="2742">O baştan ayağa o renkti. </st><st c="2767">Onca zaman kızın okuduğu okulu bildiğini söylemeyip, melül mahzun ortalıkta dolanmıştı bu serseri. </st><st c="2866">Hadi, diyelim kendisi bir tür deli, böyle olmaktan hoşlanıyor; ne demeye Emre’nin de canını sıkmıştı?</st></p>
		<p><st c="2967">“Peki,” dedi Emre başını sallayarak, “peki, peki...”</st></p>
		<p><st c="3020">Arda, arkadaşının kızıp kızmadığını, kızmışsa dozunu anlamaya çalışıyordu.</st></p>
		<p><st c="3095">Emre kafasını birkaç kez daha aşağı yukarı salladıktan sonra, “Anlaşıldı,” dedi.</st></p>
		<p><st c="3176">Arda, anlaşılanın ne olduğunu çözmeye çalıştı. </st><st c="3224">Tek görebildiği Emre’nin çatık kaşlarıydı.</st></p>
		<p><st c="3266">“Madem öyle,” dedi bu kez Emre.</st></p>
		<p><span epub:type="pagebreak" title="149" id="page149"></span><st c="3298">Neyin öyle olduğunu bilemeyen Arda, şaşkın bakıyordu arkadaşının yüzüne.</st></p>
		<p><st c="3371">“Ne öyle, ne nasıl?” gibi şeyler mırıldandı.</st></p>
		<p><st c="3416">“Demek öyle... </st><st c="3432">Eh, o zaman gidip bulacağız demektir Ceyda’yı.”</st></p>
		<p><st c="3479">“Ne?” dedi Arda telaşla.</st></p>
		<p><st c="3504">Emre’nin kaşları milim kımıldamamış, alabildiğine çatıktı.</st></p>
		<p><st c="3563">“Gidip bulacağız,” dedi sertçe, büyüklerin, öğretmenlerin o sinir bozucu emir tonuyla. </st><st c="3651">“Madem biliyoruz okuduğu okulu, öyleyse gideceğiz. </st><st c="3702">O kadar!”</st></p>
		<p><st c="3711">Emre aynı ifadeyle bakıyordu. </st><st c="3742">Arda ne diyeceğini bilemedi, gömleğinin yakasıyla oynadı, saçlarını karıştırdı, burnunu çekti. </st><st c="3837">Bir kez daha göz göze geldiler. </st><st c="3869">Emre’nin çenesinin seğirdiğini, dudaklarını sımsıkı kapatmış olduğunu gördü. </st><st c="3946">Emre de onun bunları gördüğünü görünce, daha fazla dayanamayıp bastı kahkahayı. </st><st c="4026">Arda’yı kendi numarasıyla kandırmıştı. </st><st c="4065">Kızmamıştı, kızmışsa da geçmişti, kızmış gibi yapmıştı.</st></p>
		<p><st c="4120">Arda da gülünce, “Hemen rahatlama, arkadaş,” dedi. </st><st c="4172">Az öncekiyle hiç ilgisi olmayan güleç bir ifade vardı yüzünde. </st><st c="4235">“Ben ciddiyim, gidip bulacağız Ceyda’yı.”</st></p>
		<p><st c="4276">Arda sol eliyle havayı tokatladı birkaç kez. </st><st c="4322">“Geç bunları,” dedi.</st></p>
		<p><st c="4342">Emre geri adım atmadı. </st><st c="4366">Karar vermişti, gidip bulacaklardı Ceyda’yı.</st></p>
		<p><st c="4410">“Hangi okul demiştin? </st><st c="4433">Nasıl gidiliyormuş oraya?”</st></p>
	</section>
	<div id="charCountTotal" value="4459"></div></body>
</html>
