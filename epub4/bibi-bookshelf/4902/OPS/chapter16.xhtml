<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="108" id="page108"></span><st c="0">on altı</st></h1>
		<p><st c="8">Sonraki günlerde Emre kendini sıklıkla bir şarkının içinde duyar oldu. </st><st c="80">Öyle ki, bildiği şarkıları bırakıp, bilmediği şarkıların içinde de geçirmeye başladı günlerini. </st><st c="176">Şarkının duygusunu yakalıyor, ezgisini yakalayamıyordu. </st><st c="232">Kâh tiz bir gitar solonun kederli ezgileri arasında salınıyordu –yürümek denmezdi o anlardaki hareketlerine, ayakları yeryüzünde, adımları birbirini izliyor olsa da, yukarıdan bırakılmış bir tüy gibi salınıyordu havada– kâh telaşlı bir baterinin ritmi kaplıyordu göğüs kafesini; böyle anlarda delicesine koşmak istiyordu.</st></p>
		<p><st c="553">Dalgınlaşmıştı. </st><st c="570">Kendini bir şarkının içinde duyduğu anlarda bütün dikkati şarkıda, şarkının ezgisinde olduğu için, başkalarının söylediklerini işitmiyordu. </st><st c="710">Dünyadan </st><span epub:type="pagebreak" title="109" id="page109"></span><st c="719">kopup, işitmeyip sezdiği o şarkının ezgisini yakalamaya uğraştığını, “Neredesin, oğlum, işitmiyor musun?” gibisinden sözlerle fark ediyordu. </st><st c="860">Tabii, nerede olduğunu söyleyemiyordu Emre. </st><st c="904">Daha fenası, şarkıyı da anımsamıyordu o anda, şarkı geldiği yerde kalmış oluyordu.</st></p>
		<p><st c="986">Neler olup bittiğini ilk soran Arda oldu. </st><st c="1029">Derste öğretmenler, evde annesi ve babası da tanık olmuştu Emre’nin dalgınlıklarına, ama üstünde durmamış, özel bir anlam vermemişlerdi buna.</st></p>
		<p><st c="1170">Maça gittikleri günden sonra, Emre daha az konuşur olmuştu okul çıkışlarında. </st><st c="1249">Yine yolu uzatıyor, hemen ayrılmıyorlardı; ama konuşan Arda oluyordu hep. </st><st c="1323">İşin tuhafı, Emre okulda başkalarıyla iyi kötü laflamaya, şakalaşmaya başlamıştı maç gününden sonra. </st><st c="1424">Önceleri, Emre’nin misafirlikten kurtuluyor olması Arda’yı sevindirmişti. </st><st c="1498">Onun herkese, her şeye dışarıdan bakışı canını sıkıyordu. </st><st c="1556">Kimi zaman Emre’nin kendisine bile, dışarıdan, bir misafir gibi baktığını düşündüğü oluyordu. </st><st c="1650">Aralarında asla aşamayacakları bir uzaklık varmış gibi geliyordu böyle anlarda. </st><st c="1730">Bir yandan da, Emre’nin dışarıda duruşu dokunuyordu Arda’ya. </st><st c="1791">Onu, dışarıda olmanın şaşkınlığıyla sağa sola bakınırken gördüğünde, ciddi ciddi üzülüyordu.</st></p>
		<p><st c="1883">Bir akşamüstü, okuldan çıkıp her zamanki parka gittiler. </st><st c="1941">Gelene geçene bakarak simit yiyip ayran içtiler. </st><st c="1990">Arda, neredeyse bir saat boyunca Emre’nin tek söz söylemediğini fark edince, sustu. </st><st c="2074">Bakalım, Emre konuşacak mıydı, yoksa böyle susacak mıydı sürekli olarak. </st><st c="2147">Arda’nın suskunluğunu da fark etmemiş gibiydi Emre.</st></p>
		<p><span epub:type="pagebreak" title="110" id="page110"></span><st c="2198">Bir süre öyle sessizce oturdular parkta. </st><st c="2240">Simitlerin kırıntılarını kuşlara attılar, gelene geçene baktılar. </st><st c="2306">Haklarında konuşabilecekleri bir dolu insan girdi görüş alanlarına, hiçbiri hakkında konuşmadılar. </st><st c="2405">Sonunda dayanamayıp sessizliğini bozan yine Arda oldu.</st></p>
		<p><st c="2459">“Ben anladım,” dedi.</st></p>
		<p><st c="2480">Emre gözlerini kısarak baktı. </st><st c="2511">Bir şeyleri kaçırmıştı; ne hakkında konuştuklarını anımsamaya çalıştı, aklına bir şey gelmedi.</st></p>
		<p><st c="2605">“Neyi anladın?” diye sordu.</st></p>
		<p><st c="2633">“Senin günde kuracağın cümle sayısının sabit olduğunu anladım.”</st></p>
		<p><st c="2697">Emre anlamaz gözlerle baktı.</st></p>
		<p><st c="2726">“Ne cümlesi, ne sabiti?”</st></p>
		<p><st c="2751">“Şöyle... </st><st c="2762">Cümlelerini okuldakilerle tüketince, akşama diyecek sözün kalmıyor.”</st></p>
		<p><st c="2830">“Yok yahu... </st><st c="2844">Nereden çıkardın bunu?”</st></p>
		<p><st c="2867">“Ee oğlum, durum ortada, saatlerdir tek söz etmedin.”</st></p>
		<p><st c="2921">“Etmedim mi?”</st></p>
		<p><st c="2935">Emre başını kaşıdı, saatine baktı. </st><st c="2971">Saatin ilerlemiş olduğuna da şaştı. </st><st c="3007">Diyecek bir şeyi yoktu. </st><st c="3031">Sustu. </st><st c="3038">Az önceki gibi dalgın değildi, gülümsüyordu.</st></p>
		<p><st c="3082">“Bir sorun mu var?” diye sordu Arda, yüzünde ciddi bir ifadeyle.</st></p>
		<p><st c="3147">“Yok, nereden çıkardın?”</st></p>
		<p><st c="3172">“Sadece bugün değil be, bir süredir hep böylesin. </st><st c="3223">Evde bir şey mi oldu?”</st></p>
		<p><st c="3245">“Ne olabilir ki, ev işte! </st><st c="3272">Bildiğin ev.”</st></p>
		<p><st c="3285">“Neler olur hem de... </st><st c="3308">Annenle baban kavga eder.”</st></p>
		<p><span epub:type="pagebreak" title="111" id="page111"></span><st c="3334">“Yok öyle bir şey.”</st></p>
		<p><st c="3354">“Sen onlarla kavga edersin.”</st></p>
		<p><st c="3383">“O hep var. </st><st c="3396">Alıştım artık, takmıyorum.”</st></p>
		<p><st c="3423">“Eee, ne o zaman?”</st></p>
		<p><st c="3442">“Bilmem.”</st></p>
		<p><st c="3452">Bilmiyor muydu gerçekten de? </st><st c="3482">Arda, inanmayan gözlerle baktı arkadaşına. </st><st c="3525">Bir şey söylemedi Emre.</st></p>
		<p><st c="3548">“Var bir şey, oğlum,” dedi Arda, “var, ama anlatmıyorsun.”</st></p>
		<p><st c="3607">“Yok yahu!”</st></p>
		<p><st c="3619">“Bak, bir şeyler var da anlatmıyorsan, tepelerim seni.”</st></p>
		<p><st c="3675">Ayağa kalktı Arda, dövüşecekmiş gibi ellerini yumruk yapmış ileri geri sallıyor, dans eder gibi bir ileri bir geri adım atıyordu. </st><st c="3806">Acemi boksör birkaç adım sonra tökezledi. </st><st c="3848">Emre gülümsedi onun bu hallerine. </st><st c="3882">Bildiği kadarını anlatmaya karar verdi.</st></p>
		<p><st c="3921">“Tadı yok hiçbir şeyin,” dedi, “her şey çok tatsız geliyor bazen.”</st></p>
		<p><st c="3988">“Böyle benimle sohbet etmek de mi?” diye sordu Arda, alınmış gibi yapıp kaşlarını titreterek baktı.</st></p>
		<p><st c="4088">Emre telaşla yanıtladı:</st></p>
		<p><st c="4112">“Tabii ki hayır... </st><st c="4132">Var öyle üç beş şey, ama gerisi çok tatsız.”</st></p>
		<p><st c="4176">“Hep öyle değil miydi?”</st></p>
		<p><st c="4200">“Yaaa, haklısın, öyleydi, ama ne bileyim, ben önemsemiyordum belki de.”</st></p>
		<p><st c="4272">“Gene önemseme, her şey böyle çok tatsız zaten.”</st></p>
		<p><st c="4321">Sustular. </st><st c="4332">Başka zaman saatlerce konuşurlardı, şimdi kelimeler tükenmişti. </st><st c="4396">İkisi de bir şeyler anlatmak istiyor</st><span epub:type="pagebreak" title="112" id="page112"></span><st c="4432">du, ama çıtları çıkmıyordu. </st><st c="4461">Söylemeyi düşündükleri her cümle yapmacık geliyordu. </st><st c="4514">Sonunda Emre, kendi kendine söylenir gibi mırıldanmaya başladı.</st></p>
		<p><st c="4577">“Saçma,” dedi, “her şey çok saçma. </st><st c="4613">Böyle yaşayıp gitmemiz... </st><st c="4639">okulla ev arasında. </st><st c="4659">Şu kocaman dünyada, yapacak bir ton şey varken...”</st></p>
		<p><st c="4709">“Gidecek bir sürü yer...” diye aynı tonda eşlik etti Arda.</st></p>
		<p><st c="4768">“Ya... </st><st c="4776">Bir yere gitmek de şart değil, ama böyle olmamalı.”</st></p>
		<p><st c="4827">Şeytanın bacağını kırmışlardı. </st><st c="4859">Her zamanki dalgacı tonda değilse de, konuşmaya başlamışlardı yeniden. </st><st c="4930">İlk önce böyle laflamak da saçma ve tatsız gelmişti Emre’ye, ama sonra açıldı; Arda’nın sessiz dinleyişinin büyülü bir etkisi vardı. </st><st c="5063">Eskiden de bir şeylerin ona saçma göründüğünü, o zamanlar bunlara sinirlendiğini, şimdiyse başka bir şey olduğunu, ama eskisi gibi sinirlenmediğini söyledi.</st></p>
		<p><st c="5219">Arda, bunun nasıl bir şey olduğunu sorunca, “Bilmem ki nasıl anlatılır?” dedi. </st><st c="5299">“Böyle bırakıyorum kendimi, uçmak gibi...”</st></p>
		<p><st c="5341">Sustu. </st><st c="5349">Aklına gelen şeyi söyleyip söylememek için bir an tereddüt etti, ama söylemeyi yeğledi.</st></p>
		<p><st c="5436">“Uçmak gibi değil de, bir şarkının içinde olmak gibi.”</st></p>
		<p><st c="5491">Arda başını salladı hafifçe. </st><st c="5521">Önce evet anlıyorum anlamında hızlı hızlı, kesik kesik; ama bırakmadı başını sallamayı, daha yavaş hareketlerle sürdürdü. </st><st c="5643">Caddenin bütün gürültüsünün, motor seslerinin, kornaların o tuhaf uğultunun arasında kimsenin işitmediği bir şarkıya eşlik edercesine.</st></p>
		<p><st c="5777">Emre gülümsedi. </st><st c="5794">Aynı şarkıda iki nota olduklarını </st><span epub:type="pagebreak" title="113" id="page113"></span><st c="5828">düşündü Arda’yla. </st><st c="5846">Bu hoşuna gitti. </st><st c="5863">Peşinden, başka bir notanın, daha yumuşak, daha sevecen bir notanın eksikliğini duydu bu şarkıda.</st></p>
		<p><st c="5960">Eve dönerlerken o notanın eksikliğinin de güzel olduğunu geçirdi aklından.</st></p>
	</section>
	<div id="charCountTotal" value="6035"></div></body>
</html>
