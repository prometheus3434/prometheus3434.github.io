<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="121" id="page121"></span><st c="0">on sekiz</st></h1>
		<p><st c="9">Şimdi aralarında bir sır var. </st><st c="40">Sibel sınıftan içeri girince, Emre’yle Arda anında göz göze geliyorlar. </st><st c="112">Gözlerini kaçıran Emre oluyor; Arda onun bu halini çok seviyor, bir süre gülümseyerek bakıyor. </st><st c="207">Okulun bahçesinde Sibel’e rastladıklarında, Arda bir işi varmış gibi ayrılıp yalnız bırakıyor ikisini. </st><st c="310">Emre böyle durumlarda gitmesini istemiyor Arda’nın, o gidince konuşacak bir şey bulamayıp saçmalamaktan korkuyor. </st><st c="424">Neyse ki çok sık olmuyor bu.</st></p>
		<p><st c="452">İlk zamanlar Sibel’in kendisinde yarattığı duyguları nasıl taşıyacağını bilememişti Emre; aslında ne hissettiğini bile bilmiyordu. </st><st c="584">Sürekli onu görmek istiyordu, göremediği her an canı sıkılıyor, her şey saçma geliyordu. </st><st c="673">Kimi gün onu görme ya da onunla konuşma fikri bile saçma </st><span epub:type="pagebreak" title="122" id="page122"></span><st c="730">geliyordu; görecekti de ne olacaktı? </st><st c="767">Hissettiklerini yadırgadığı gibi, kendisindeki bu halleri de yadırgıyordu. </st><st c="842">Onunla konuşmayı çok istediği halde, onu yalnız ya da öbür kızlarla birlikte gördüğünde, “Nasılsın?” bile diyemiyordu çoğu zaman. </st><st c="972">Göz göze gelirlerse, gülümsemekle yetiniyordu.</st></p>
		<p><st c="1018">O cumartesi Arda’yla konuştuktan sonra, bir şeyler ufaktan değişmeye başladı. </st><st c="1097">Sibel’i görünce yine heyecanlanıyordu heyecanlanmasına, ama eli ayağına dolaşmıyordu sanki. </st><st c="1189">Onu görmemek, onunla konuşmamak dünyanın sonu gibi görünmez olmuştu. </st><st c="1258">Konuşmak, yeni bir dünyanın kapılarını açacaktı, bundan adı gibi emindi; ama eski dünya da o kadar kötü değildi hani... </st><st c="1378">Bir de, arada Arda onu Sibel’le konuşması için kışkırtmasa...</st></p>
		<p><st c="1439">“Abi, git konuş işte.”</st></p>
		<p><st c="1462">“Ne diyeceğim ki?”</st></p>
		<p><st c="1481">“Bir şey söylemen gerekmez ki. </st><st c="1513">‘Seninle özel bir şey konuşacağım,’ dersen, o her şeyi anlar, sonrasında senin bir şey söylemen gerekmez.”</st></p>
		<p><st c="1619">“Kolaysa sen söyle bunu.”</st></p>
		<p><st c="1645">“İstersen, ben elçi olarak gideyim, ‘Yüce kralımız beni gönderdiler, sizinle ilgilendiklerini bilmenizi istediler,’ diyeyim.”</st></p>
		<p><st c="1771">Aralarında Sibel’in de bulunduğu, beş altı kişilik bir arkadaş grupları olmuştu. </st><st c="1853">Öğle aralarında birlikte takılıyorlardı. </st><st c="1894">Okul çıkışlarında çoğu gün yolları ayrılıyordu. </st><st c="1942">Arda ile Emre’nin evleri, öbürlerinin oturduğu tarafta değildi. </st><st c="2006">Bundan çok şikâyetçi değildi Emre, ötekilerle birlikteyken de eğleniyordu; ama Arda’yla iki başına yürümenin yeri ayrıydı. </st><st c="2129">Ne kadar saçma da olsa, aklından </st><span epub:type="pagebreak" title="123" id="page123"></span><st c="2162">geçenleri ona söyleyebiliyordu. </st><st c="2194">Çoğu zaman, hakkında konuştukları konuda benzer şeyler düşünmüş oluyorlardı. </st><st c="2271">Birinin aklına gelmeyen bir şeyi öbürü söylediğinde, bu kesinlikle ona da ters gelmiyordu.</st></p>
		<p><st c="2361">Üstelik, artık Sibel konusu vardı –Emre’nin saatlerce konuşabileceğini düşünüp bir iki cümleden sonra sessiz kaldığı Sibel konusu... </st><st c="2495">Sibel’le ilgili üç beş cümle kurabilen Emre, Eda’yı saatlerce anlatmıştı bir akşamüstü. </st><st c="2583">İkisi de şaşmışlardı buna.</st></p>
		<p><st c="2609">“Ne tuhaf; ancak bittikten sonra konuşuluyor galiba bu konularda!” demişti Emre.</st></p>
		<p><st c="2690">Arda önce hak vermişti arkadaşına, sonra gülerek omuzuna vurmuştu Emre’nin.</st></p>
		<p><st c="2766">“Belki konuşabilmek için, bazen de başlamak gerekiyordur, ha?”</st></p>
		<p><st c="2829">Pek çok kez yaptıkları şeyi yaptılar: Arda, Emre’ye Sibel’le konuşması gerektiğini, Sibel’i tanıdığını, ikisinin iyi anlaşacaklarından emin olduğunu, Sibel’in de ilgisiz olmadığını hissettiğini söyledi. </st><st c="3033">Emre, bunu yapamayacağı her seferinde sıralayıverdiği nedenlerle anlatmaya çalıştı.</st></p>
		<p><st c="3116">“Yapamam, çünkü...”</st></p>
		<p><st c="3136">“Çünkü ne?”</st></p>
		<p><st c="3148">“Ya reddederse? </st><st c="3165">O zaman bir daha okula gelemem ben.”</st></p>
		<p><st c="3201">“Ne alakası var, oğlum.”</st></p>
		<p><st c="3226">“Yahu, düşünsene herkese anlattığını, ‘Bu çocuğu reddettim, istemedim,’ dediğini!”</st></p>
		<p><st c="3309">“Ne var bunda?”</st></p>
		<p><st c="3325">“Herkes acır o zaman bana.”</st></p>
		<p><st c="3353">“Şapşi, sana zaten acıyor herkes.”</st></p>
		<p><span epub:type="pagebreak" title="124" id="page124"></span><st c="3388">“Sahi mi?”</st></p>
		<p><st c="3399">“Tabii ki... </st><st c="3413">Sibel de acıdığı için sana ilgi göstermiş gibi yapıyor. </st><st c="3469">Ben bile...”</st></p>
		<p><st c="3481">Arda, başka zamanlarda cin gibi olan Emre’nin kız konusunda birden şapşallaşmasıyla, yaptığı şakaları anlayamamasıyla çok eğleniyordu. </st><st c="3617">Arda’nın dalga geçtiğini fark edince, Emre de onunla birlikte gülüyor, arkadaşına kızmıyordu. </st><st c="3711">Kendine bile itiraf etmiyordu, ama Sibel konusunda konuşabildikleri için Arda’yı eskisinden daha yakın duyuyordu.</st></p>
		<p><st c="3824">Bazı geceler tuhaf bir duygu kaplıyordu içini. </st><st c="3872">Tam da kendini bir şeye, diyelim yapmakta olduğu bir ödeve vermişken, birden Sibel’le hiçbir zaman konuşamayacağını, konuşsa bile Sibel’in kendisini anlamayacağını, anlasa bile benzer duygularla karşılık vermeyeceğini düşünüyor, karanlık bir kuyuya düşüyormuşçasına korkuyla karışık bir umutsuzluğa kapılıyordu. </st><st c="4184">Her şey anlamını yitiriyordu o anda, ders çalışmakla çalışmamanın, sınıfı geçmekle sınıfta kalmanın, müzik dinlemekle dinlememenin, dünyayı gezmekle hiç kımıldamadan aynı yerde durmanın bir farkı kalmıyordu. </st><st c="4392">Bir daha hiç gülemeyecekmiş, hiçbir şeyin tadı eskisi gibi olmayacakmış, bu karanlık kuyunun içinde günler, aylar, belki de yıllar geçecekmiş gibi geliyordu. </st><st c="4550">Böyle anlarda hiçbir şarkının içinde duymuyordu kendini –Mutlak bir sessizlik oluyordu.</st></p>
		<p><st c="4637">Onu kuyudan çıkaransa, ertesi gün Arda’yla konuşabileceğini düşünmek oluyordu. </st><st c="4717">Çoğu gün konuşmayacak, yine susacak olsalar da...</st></p>
	</section>
	<div id="charCountTotal" value="4766"></div></body>
</html>
