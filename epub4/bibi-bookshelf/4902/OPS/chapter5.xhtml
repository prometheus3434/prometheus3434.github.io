<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="39" id="page39"></span><st c="0">beş</st></h1>
		<p><st c="4">Evdekiler, Emre’nin yeni okuluna alışmaya başladığını düşünüyor olmalıydılar. </st><st c="83">En azından Arda’nın varlığından haberdardılar. </st><st c="130">Akşamları Emre de ilk haftalardaki kadar sessiz değildi; arada sırada okulda neler yaptığını anlatıyordu anne babasına. </st><st c="250">Çocuklarının ev dışındaki hayatını merak eden her anne baba gibi, onunkiler de anlattıklarını dikkatle dinliyorlardı. </st><st c="368">Arda ismini ikinci değilse de, üçüncü kez duyduklarında, bu isme bir mim koydular. </st><st c="451">Sevinmişlerdi; Emre’nin bir arkadaş edinmesi, okula alışmaya başladığının işaretiydi, ama bir yandan da merak etmeye başladılar. </st><st c="580">Kimdi bu Arda? </st><st c="595">Nasıl bir çocuktu? </st><st c="614">Son zamanlarda Emre’de gördükleri değişiklikler bu yeni arkadaşının etkisi miydi? </st><st c="696">Doğrudan sorabilecekleri sorular değildi bun</st><span epub:type="pagebreak" title="40" id="page40"></span><st c="740">lar. </st><st c="746">Bekleyeceklerdi, Emre’nin anlattıklarına biraz daha dikkat kesilmekten başka yapabilecekleri bir şey yoktu. </st><st c="854">Emre’yi karşılarına alıp akıllarına takılanları sormaya kalkıştıklarında göstereceği tepkiyi bilecek kadar tanıyorlardı oğullarını. </st><st c="986">Aşağı yukarı aynı şeyleri düşündükleri halde, annesiyle babası birbirlerine de açmadılar bu konuyu. </st><st c="1086">Birkaç kez, söz arasında, “Alıştı galiba okula,” gibisinden sözler dökülmüştü dudaklarından, o kadar.</st></p>
		<p><st c="1187">Arkasından neler konuşmuş olabileceklerini Emre tahmin edebiliyor, ancak bunu eskisi kadar önemsemiyordu. </st><st c="1294">Okul hakkında anlatmaya değer tek şey Arda’yla sohbetleri oluyordu, ama bundan da söz etmek istemiyordu. </st><st c="1399">Nesinden söz edecekti ki? </st><st c="1425">Bir dolu şey konuşuyorlardı gün boyunca; üstelik çoğu zaman, neler konuştuklarını kendisi de hatırlamıyordu. </st><st c="1534">Hatırlasa ve anlatsa bile, anlayacaklar mıydı? </st><st c="1581">Bazen aklı almıyordu anne babasını. </st><st c="1617">Hiç genç olmamışlardı sanki. </st><st c="1646">Her şeyi didiklemek, ıcığını cıcığını öğrenmek istiyorlardı.</st></p>
		<p><st c="1706">Bir akşam bulaşıkları toplamaya yardım ederken, annesi klasik, “N’aptınız, oğlum, okuldan çıkınca?” diye sorunca, önce duymazdan geldi.</st></p>
		<p><st c="1842">“Bir şey sordum sana,” dedi annesi.</st></p>
		<p><st c="1878">“Duydum.”</st></p>
		<p><st c="1888">“Yanıt vermedin.”</st></p>
		<p><st c="1906">“Of anne, ne yanıtı vereceğim! </st><st c="1938">Soru mu şimdi bu? </st><st c="1956">Ne yapacağız! </st><st c="1970">Arda’yla lafladık!”</st></p>
		<p><st c="1989">“Neler konuştunuz?”</st></p>
		<p><st c="2009">Oflamayla soluk alma arası bir ses çıktı Emre’den. </st><st c="2061">Elindeki kirli bardağı sertçe bulaşık makinesine koydu, maki</st><span epub:type="pagebreak" title="41" id="page41"></span><st c="2121">nedeki tabak çanak şangırdayınca annesi irkildi.</st></p>
		<p><st c="2170">“Emre oğlum, neyin var? </st><st c="2195">Kıracaksın bir şeyleri, elini keseceksin.”</st></p>
		<p><st c="2237">“Bir şey yok, elimden kaydı bardak.”</st></p>
		<p><st c="2274">“Peki, öyle olsun. </st><st c="2294">Dikkat et, kırıp dökme bir şeyleri.”</st></p>
		<p><st c="2330">Mutfaktan gelen sesler babasının da dikkatini çekmişti. </st><st c="2387">O da kafasını uzattı kapıdan. </st><st c="2417">Annesine kaş göz ederek neler olduğunu sordu. </st><st c="2463">Emre elindeki bardağı yere çalmak istedi, ama yapmadı. </st><st c="2518">Sırtını anne babasına dönüp, makineye yerleştirdiği kirlileri düzenliyormuş gibi bardakların tabakların yerlerini değiştirmeye başladı.</st></p>
		<p><st c="2653">“Emre’ye arkadaşıyla neler yaptıklarını sordum, sinirlendi.”</st></p>
		<p><st c="2714">“Sinirlenmedim, anne... </st><st c="2739">sinirlenmedim. </st><st c="2754">Sadece sorduğun soru saçma olduğu için yanıt vermedim.”</st></p>
		<p><st c="2809">“Nesi saçma?” diye sordu babası.</st></p>
		<p><st c="2842">“Geyik yaptık, dedikodu yaptık. </st><st c="2875">Size ne yaptığımızdan, ettiğimizden! </st><st c="2912">Müzikten konuştuk, hangi gitaristin sololarının daha güzel olduğundan, hangi grubun daha iyi olduğundan... </st><st c="3019">Size ne ki bunlardan, anlamıyorum! </st><st c="3054">Tanımıyorsunuz ki, dinlememişsiniz ki...”</st></p>
		<p><st c="3095">Sert çıkmıştı sesi Emre’nin.</st></p>
		<p><st c="3124">Annesi, “Sesini yükseltme benimle konuşurken,” dedi.</st></p>
		<p><st c="3177">Elindekileri sertçe bırakıp, “Konuşmuyorsun suç, konuşuyorsun suç,” diye söylenerek çıktı mutfaktan. </st><st c="3279">Akşam boyunca dönmedi yanlarına.</st></p>
		<p><st c="3311">Ertesi sabah üçü de akşam hiçbir şey olmamış gibi davrandılar, ama o günden sonra cumartesileri ailece gezme alış</st><span epub:type="pagebreak" title="42" id="page42"></span><st c="3425">kanlıkları neredeyse kalktı. </st><st c="3455">Emre, hemen her cumartesi kurs çıkışı Arda’yla buluşmaya başladı. </st><st c="3521">Birlikte neler yaptıklarını evdekilere pek anlatmaz oldu. </st><st c="3579">“Sinemaya gittik”, “Hamburgercide oturduk”, “Caddede bir aşağı bir yukarı yürüdük”ten öte bir şey söylemiyordu. </st><st c="3691">Akşamları, önceki günlerdeki gibi yüzünü asarak oturmadığından olmalı, anne babası da üstüne pek düşmediler. </st><st c="3800">Sorular azalmıştı, ama üstüne dikilen bakışların farkındaydı Emre.</st></p>
		<p><st c="3866">Soğuklar, yağmurlar ve sınavlar başladı o günlerde. </st><st c="3919">Hafta içi bir akşam sofrasında annesi cumartesi günü sağanak yağış beklendiğini söylediğinde, Emre bunun üstünde durmadı.</st></p>
		<p><st c="4040">“Yağsın,” dedi, “barajlar dolar.”</st></p>
		<p><st c="4074">Babası söze girdi bu kez. </st><st c="4101">Sınavların başlayıp başlamadığını sordu. </st><st c="4142">Oysa daha iki gün önce, sınavların ertesi hafta başlayacağından konuşmuşlardı.</st></p>
		<p><st c="4220">“Evet,” anlamında başını salladı Emre.</st></p>
		<p><st c="4259">“Hafta sonu ders çalışırsın artık,” dedi annesi, tabağına biraz daha yemek koyarken.</st></p>
		<p><st c="4344">“Bakalım, yetiştiremezsem çalışırım,” dedi Emre.</st></p>
		<p><st c="4393">“İstersen, arkadaşlarını eve çağır, birlikte çalışırsınız.”</st></p>
		<p><st c="4453">“Olabilir, bakalım,” dedi Emre.</st></p>
		<p><st c="4485">Bir yıl önce –ne istediğini hatırlamıyordu– ama babasından bir şey almasını istediğinde, babası “Bakalım,” demiş, ama bakmamıştı. </st><st c="4616">O günden beri kendisinden bir şey istendiğinde, “Bakalım” yanıtını vermeye bayılıyordu. </st><st c="4704">Zamanında kendi söylediği “bakalım” ile oğlunun diline takılan “bakalım” arasındaki bağı fark edememişti babası. </st><st c="4817">Çok önemi de yoktu bunun. </st><st c="4843">Kendi kendine gülümse</st><span epub:type="pagebreak" title="43" id="page43"></span><st c="4864">yip, “Bakalım,” demekten zevk alıyordu Emre.</st></p>
		<p><st c="4909">“Haber ver önceden ama,” dedi annesi. </st><st c="4948">“Hem size atıştıracak bir şeyler hazırlarım, hem de kendi planımı ona göre yaparım.”</st></p>
		<p><st c="5032">“Bakarız.”</st></p>
		<p><st c="5043">Ertesi gün okulda Arda’yla laflarken, aklına annesinin sözleri geldi. </st><st c="5114">Birlikte ders çalışmayı teklif etti. </st><st c="5151">Aslında annesinin dediğini yapmak istemiyordu; onun ne kadar gizlemeye çabalasa da, kendisini denetlemek için arkadaşını eve çağırmayı önerdiğinden emindi. </st><st c="5307">Aklına başka bir şey geldi o an. </st><st c="5340">Arda, “İyi olur ya, senin matematiğin benden iyi,” deyince, “Size geleyim mi?” diye soruverdi.</st></p>
		<p><st c="5434">Ağzından çıkan söz Emre’yi şaşırtmıştı. </st><st c="5475">Kendisini neredeyse zorla bir arkadaşının evine davet ettiriyordu; eskiden yaptığı, yapacağı şey değildi bu. </st><st c="5584">Son zamanlarda kendi yaptıklarına, kendi söylediklerine ne sık şaşırır olmuştu!</st></p>
		<p><st c="5663">Arda bu teklife hiç şaşırmadı; ikiletmeden, “Aa, çok iyi olur,” deyip, yolu tarife başladı. </st><st c="5756">Daha iki gün vardı cumartesiye, ama hemen defterinden bir sayfa koparıp bir şeyler çizdi. </st><st c="5846">Yamuk ve tuhaf oldu kroki. </st><st c="5873">Anacaddeyi ve marketin yanından döneceği sokağı gereğinden uzun çizince, önce sola, sonra sağa kıvrılacağı sokakları sığdırması zor olmuştu kâğıda; üstelik, daha kendi sokağını çizmesi gerekiyordu. </st><st c="6071">Gülmeye başladı; kâğıdı ileri doğru uzatıp, gözlerini kısarak baktı. </st><st c="6140">Onun bu yaptığı da Emre’ye gülünç geldi. </st><st c="6181">O da çenesini kaşımaya başladı.</st></p>
		<p><st c="6212">“Harikulade, azizim,” dedi, “bununla, kim olsa eliyle </st><span epub:type="pagebreak" title="44" id="page44"></span><st c="6267">koymuş gibi bulur sizin evi.”</st></p>
		<p><st c="6296">Bunun üzerine Arda, “Ben size bir kez de İngilizce anlatayım, </st><em><st c="6359">sör,</st></em><st c="6363">” dedi.</st></p>
		<p><st c="6371">İngilizce dersinde haftalardır yol tarifinden öteye gidememişlerdi. </st><st c="6440">Öğrenciler kendi aralarında, öğretmenin İngilizce’sinin sınırına gelmiş olduklarını söyleyip gülüyorlardı. </st><st c="6547">Bu konuda Arda’nın başka bir düşüncesi vardı.</st></p>
		<p><st c="6592">“Sence de saçma değil mi?” diye sormuştu bir keresinde. </st><st c="6649">“Biz İngilizce’yi niye öğreniyoruz? </st><st c="6685">Bir gün yurtdışına çıkacak olursak, derdimizi anlatalım diye, değil mi? </st><st c="6757">Bize öğrettikleri ise yol tarifinden başka bir şey değil. </st><st c="6815">Belli ki, bizim gitmemizden umutları yok, bari elin turisti ülkemize geldiğinde çocuklar onlara yardımcı olsun diyorlar.”</st></p>
		<p><st c="6936">İşte bunu seviyordu Emre. </st><st c="6963">Arda’nın böyle sözleri çok hoşuna gidiyordu. </st><st c="7008">Kendisinin hiç aklına gelmeyecek şeyleri akıl ediyordu. </st><st c="7064">Bir de gülünç yanı vardı üstelik. </st><st c="7098">Çizdiği berbat krokiyi ileri uzatarak bakışı sırasında yüzünün aldığı hal çok eğlenceliydi. </st><st c="7190">Babasıyla öteden beri sözcüklerle oynayarak şakalaşırlardı; kimi zaman çok güldürüşlü, eğlenceli biri olurdu, ama taklit yeteneği yoktu babasında. </st><st c="7337">Oysa Arda, anında birilerini taklit edebiliyor, ufak mimiklerine varana dek o kişi oluyordu neredeyse. </st><st c="7440">İmreniyordu onun bu oyuncu yanına. </st><st c="7475">Ancak, taklitte bütün yeteneklerini tükettiğinden olacak, resim konusunda felaketti. </st><st c="7560">Çizdiği kroki, insana bildiği semtte yolunu kaybettirirdi.</st></p>
		<p><st c="7618">Emre, bakıp bakıp güldükten sonra, krokiyi katlayıp cebine attı.</st></p>
		<p><st c="7683">Cuma akşamına kadar da, hafta sonu programından evdekilere söz etmedi. </st><st c="7755">O akşam yemek sırasında annesi, </st><span epub:type="pagebreak" title="45" id="page45"></span><st c="7787">“Yarın geliyor mu arkadaşın?” diye sorunca söyledi Ardalar’a gideceğini. </st><st c="7860">Anne ve babasının yaşadığı o kısacık şaşkınlık çok hoşuna gitti.</st></p>
		<p><st c="7924">Annesi, “Poğaça yapacaktım...” diyebildi. </st><st c="7967">Babası daha atak çıktı.</st></p>
		<p><st c="7990">“Sen yap gene, hanım,” dedi, “biz yeriz. </st><st c="8032">Emre de akşam yer.” Sonra ekledi: “O zaman ben seni kurs çıkışı alır, arabayla arkadaşına bırakırım. </st><st c="8133">Yağmurda yaşta ıslanmazsın.”</st></p>
		<p><st c="8161">Emre bu atağı beklemiyordu. </st><st c="8190">“Zahmet etme, baba,” dedi. </st><st c="8217">“Ben giderim.”</st></p>
		<p><st c="8231">“Ne zahmeti ne Ahmet’i canım,” dedi babası.</st></p>
		<p><st c="8275">Yapacak bir şey kalmamıştı. </st><st c="8304">Belli ki anne babası, kiminle gezip tozduğunu öğrenmeyi kafaya koymuşlardı. </st><st c="8380">Aslında sakıncası da yoktu bunun. </st><st c="8414">Zaten yakınlarda bir gün Arda’yı eve çağırıp müzik CD’lerinin bazısını dinletmek istiyordu. </st><st c="8506">Sadece, anne babasının niyetini bilip onları atlatmak, onlardan bir adım önde olmak hoşuna gidiyordu. </st><st c="8608">Babasını yabana atmaması gerektiğini düşündü. </st><st c="8654">Hazırlıklı çıkmıştı. </st><st c="8675">O zaman işi şakaya vurmak en iyisiydi.</st></p>
		<p><st c="8713">“Ahmet kim Osman?” diye sordu.</st></p>
		<p><st c="8744">Bir süre, Ahmet’in ve Osman’ın kim olabileceği hakkında saçma sapan konuştular. </st><st c="8825">Annesi, “Yeter!” diyene dek isimler uçuştu havada. </st><st c="8876">Baba oğul birlikte kahkahayı bastılar o anda. </st><st c="8922">Önce neye güldüklerini anlamadı, ama sonra kaşlarını çatıp, “Yok artık,” diye gülümsedi annesi, “şimdi de Yeter’in soyağacını çıkarmayın.”</st></p>
	</section>
	<div id="charCountTotal" value="9060"></div></body>
</html>
