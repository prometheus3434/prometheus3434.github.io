<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="epigraph">
	<section>
		<h1><st c="0">BİR ARKADAŞLIĞIN ROMANI,</st><br /><st c="24">YALINLIĞA DUYARLIK</st></h1>
		<p><st c="43">Behçet Çelik’in yazdıklarını başından beri izliyorum. </st><st c="98">Benim için, edebiyatımızın genç kuşağının iyi öykücülerinden. </st><st c="160">Daha önemlisi, her yeni kitabında öncekinden iyisini yazma amacını kararlılıkla koruması. </st><st c="250">Bir yazarın, her yazdığının öncekinden iyi olmasını istemesi doğal bir yazarlık duygusudur, bu olmazsa olmaz. </st><st c="360">Gelgelelim, bu amaca ulaşmak da kolay değildir.</st></p>
		<p><st c="407">Behçet Çelik’in öykülerinin, özellikle </st><em><st c="447">Herkes Kadar</st></em><st c="459">’dan son kitabı </st><em><st c="476">Diken Ucu</st></em><st c="485">’na uzanan gelişimi, onun, kuşağının yazarları arasında daha çok okunup tartışılmasını da sağladı. </st><st c="585">Sanırım kendisi de anlatı kimliğini asıl olarak bu dönemi içinde bulduğunu düşünmüştür. </st><st c="673">Sürekli yukarı çıkan gelişme çizgisi, dolayısıyla onun her yeni kitabını ayrı ayrı değerlendirmeyi gerektiriyor.</st></p>
		<p><st c="785">Behçet Çelik’in yazdıklarının gençlere yakın olduğunu da hep düşünmüşümdür. </st><st c="862">Her okurun anlayabileceği bir yalınlığı koruyor, ama o yalınlığın ardında duran bazı anlamlara duyarlık gösterilmesini de bekleyerek. </st><st c="996">Sonunda, bizden hikâyeler anlatıyor. </st><st c="1033">Öykü ya da roman, insanın sıradan hayatı içinden çıkmaz mı? </st><st c="1093">Bazen içinde yaşadığımız o sıradan hayatların aslında bizim ilk okumada göremediğimiz ne denli çarpıcı ve bizi ilgilendiren yanları olduğunu, öyküye ya da romana dönüştüklerinde anlarız. </st><st c="1280">Behçet Çelik böyle bir anlayışın yazarı, bundan öte karmaşıklığa gereksinimi yok.</st></p>
		<p><em><st c="1361">Sınıfın Yenisi</st></em><st c="1376"> de belki bildiğimiz bir arkadaşlık hikâyesini anlatıyor. </st><st c="1434">Romanın genç kişileri, hepimizin yaşadığı gençlik hikâyelerinden çıkmıştır elbette. </st><st c="1518">Asıl ustalık, onu bir romana dönüştürürken hem sahici kılabilmek, hem de anlatılmayı gerektirmeyen fazlalıklarından arındırmak. </st><st c="1646">Edebiyat da, hayatın inişli çıkışlılığını anlatır.</st></p>
		<p><st c="1696">Öte yandan, Behçet Çelik’in </st><em><st c="1725">Sınıfın Yenisi</st></em><st c="1739">’ndeki dilinin dingin, yumuşak, alçak sesli anlatımını da önemsiyorum. </st><st c="1811">Aynı anlayıştaki diyalogları kullanırken, o diyalogların, yazdığı romanın önemli olanakları arasında olduğunu biliyor. </st><st c="1930">Bunlar aynı zamanda, bir edebiyat metninin nasıl okunması gerektiğini dert edinen genç okurların önünde açılan olanaklardır.</st></p>
		<p><st c="2054">Behçet Çelik, </st><em><st c="2069">Sınıfın Yenisi</st></em><st c="2083"> romanıyla gençlik edebiyatı içinde kendini sınamış da oluyor mu? </st><st c="2149">Buna da genç okurları karar versin.</st></p>
		<cite><st c="2184">Semih Gümüş</st></cite>
	</section>
<div id="charCountTotal" value="2196"></div></body>
</html>
