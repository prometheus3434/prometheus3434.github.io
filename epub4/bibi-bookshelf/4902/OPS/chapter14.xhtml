<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="96" id="page96"></span><st c="0">on dört</st></h1>
		<p><st c="8">“Bu cumartesi farklı bir şey yapsak,” dedi Arda.</st></p>
		<p><st c="57">Emre’nin canına minnetti, ama ne yapsalardı?</st></p>
		<p><st c="102">Arda ıkınıp sıkılarak, “Okulun maçına gidelim, diyorum... </st><st c="161">bizimkilerle,” diye önerdi.</st></p>
		<p><st c="188">“Sizinkiler mi?” diye sordu Emre; ilk anda Arda’nın ne demek istediğini anlamamıştı.</st></p>
		<p><st c="273">“Bizimkiler... </st><st c="289">bizimkiler,” dedi, “bizim çocuklar yani. </st><st c="330">‘Okul maçına topluca gidelim, şamata yaparız,’ diyorlar.”</st></p>
		<p><st c="387">Emre yanıt vermek yerine, sol eliyle ağzını sıvazlayıp çenesini kaşıdı. </st><st c="460">Arda, onlar için “bizimkiler” ya da “bizim çocuklar” diyebilirdi, ama onun neredeyse hiçbiriyle arkadaşlığı yoktu. </st><st c="575">Daha ilk haftadan birkaçıyla dalaştıktan sonra sınıftakilerin çoğuyla doğru dürüst konuşmamıştı </st><span epub:type="pagebreak" title="97" id="page97"></span><st c="671">bile. </st><st c="677">Gerçi bir zaman sonra, kendini bir şey sanan o zırtapozlarla da az sonra kavga edecekmiş gibi bakışmayı bırakmışlardı, ama bütün samimiyetleri bundan ibaret olmuştu.</st></p>
		<p><st c="842">“Çok eğlenceli olur,” dedi Arda.</st></p>
		<p><st c="875">Emre susmayı sürdürünce, “Artık kaynaşmalısın ötekilerle,” diye ekledi.</st></p>
		<p><st c="947">Kaşları çatıldı Emre’nin. </st><st c="974">O da istiyordu bunu, ama elini, dilini tutan bir şey vardı. </st><st c="1034">Sınıfta Arda dışında kimseyle doğru dürüst konuşmuşluğu yoktu –o ilk haftaki tartışmayı saymazsak.</st></p>
		<p><st c="1132">Arda, Emre’nin bu sözlerden alınabileceğini tahmin ediyordu, ama biraz bu konuya girmiş bulunduğu için, biraz da Emre’nin beklediği kadar ağır bir tepki vermemesinden cesaret alarak devam etti:</st></p>
		<p><st c="1326">“Geçen gün Sibel ne dedi biliyor musun?”</st></p>
		<p><st c="1367">Sibel! </st><st c="1375">Şu siyah saçlı kız? </st><st c="1395">Onun kimseyle konuşmaması hakkında bir şeyler mi demişti Arda’ya?</st></p>
		<p><st c="1460">“Ne dedi?”</st></p>
		<p><st c="1471">“‘Senin şu arkadaşın Emre, misafir öğrenci gibi,’ dedi.”</st></p>
		<p><st c="1528">Sibel’in dikkatini çekmiş olmak hoşuna gitti Emre’nin.</st></p>
		<p><st c="1583">“Peki, sen ne dedin?”</st></p>
		<p><st c="1605">“‘Hepimiz misafiriz,’ dedim.”</st></p>
		<p><st c="1635">Tam Arda’dan beklenecek yanıttı. </st><st c="1669">Emre, kendisiyle ilgili söylenenler bu kadar mıydı, bunun yanıtını çok merak ettiği halde soramadı; zil çalmıştı. </st><st c="1783">Zil çalmasa da soramayabilirdi; bu gibi konularda içinden geçenleri Arda’yla bile bir türlü konuşamıyordu. </st><st c="1890">Utanıyordu... </st><st c="1904">Galiba öyleydi, utanıyordu. </st><st c="1932">İsteklerinin ve hayallerinin Arda’ya </st><span epub:type="pagebreak" title="98" id="page98"></span><st c="1969">saçma ya da çocukça gelmesinden korkuyordu. </st><st c="2013">Üstelik, bu konuda Arda saçma sapan bir şeyler söyleyip onu yine kırarsa, bir önceki tartışmalarındakinden çok daha zor barışacağını, belki de hiçbir zaman barışamayacağını seziyordu.</st></p>
		<p><st c="2196">Sınıfa girince, gözleri Sibel’i aradı. </st><st c="2236">İki kız arkadaşıyla gülüşerek konuşuyordu, arkası dönüktü. </st><st c="2295">Demek, Emre’nin kimseyle konuşmaması dikkatini çekmişti Sibel’in. </st><st c="2361">Belki de hoşlanmıştı onun bu tavrından. </st><st c="2401">Ya da Sibel de, onun gibi sınıftakilerin çoğunun konuştuklarından, hareketlerinden rahatsızdı. </st><st c="2496">Emre’nin onlardan olmadığını anlamıştı... </st><st c="2538">Yüzünün kızardığını hissetti. </st><st c="2568">Derste de gözü ikide bir Sibel’in oturduğu tarafa kaydı.</st></p>
		<p><st c="2624">Bir sonraki ders arasında, Arda’ya hafta sonu maça kimlerin geleceğini sordu. </st><st c="2703">Arda’nın saydığı isimler arasında Sibel’in de olduğunu duyunca sevindi.</st></p>
		<p><st c="2774">Cumartesi günü, kapalı spor salonunun önünde sınıf arkadaşlarıyla buluştular. </st><st c="2853">Çocuklardan biri, “Emre Bey de gelmişler,” deyince, topluca gülüşüldü. </st><st c="2924">Anlaşılan herkes farkındaydı Emre’nin asosyalliğinin. </st><st c="2978">Yanıt vermek yerine, kızaran yüzüyle Arda’ya dönüp, maçın saatini sordu Emre. </st><st c="3056">Arda’nın yerine yanıt Sibel’den geldi:</st></p>
		<p><st c="3094">“Şimdi başka maç var, o bitince bizimkilerin maçı başlayacak.”</st></p>
		<p><st c="3157">“Hadi bakalım,” dedi Emre.</st></p>
		<p><st c="3184">Der demez, insanın bu gibi anlarda en aptalca sözün nasıl olup da aklına geldiğini düşündü. </st><st c="3277">Üstelik ne kadar da “misafirce” bir söz olmuştu bu. </st><st c="3329">Neyse ki Sibel de, ötekiler </st><span epub:type="pagebreak" title="99" id="page99"></span><st c="3357">de bu sözü garipsemişe benzemiyorlardı. </st><st c="3397">Kendi aralarında konuşmaya dalmışlardı.</st></p>
		<p><st c="3436">Sibel, bu kez Arda’yla Emre’ye dönüp, spor yapıyorlar mı diye sordu.</st></p>
		<p><st c="3505">Arda, “Biz gevezelik ederiz, laf yarıştırırız, benim rekorlarım var,” deyince, Sibel güldü.</st></p>
		<p><st c="3597">“Seni biliyoruz canım,” dedi, “seni biliyoruz da, Emre’nin konuştuğuna inanmak zor.”</st></p>
		<p><st c="3682">“Siz bu dünyanın en şanslılarısınız, biliyor musunuz?” dedi Arda gülerek. </st><st c="3757">“Bu Emre var ya, sizinle az konuşuyor, ama çenesi bir açıldı mı? </st><st c="3822">Ben neler çekiyorum bilseniz!”</st></p>
		<p><st c="3852">Emre, Arda’yı yalanlamak istercesine, dudakları sımsıkı kapalı gülümsemekle yetindi.</st></p>
		<p><st c="3937">“Senden fırsat kalmıyordur bence,” dedi Sibel. </st><st c="3985">“Konuşmayı senin gevezeliklerin yüzünden unutmuş olabilir.”</st></p>
		<p><st c="4044">Emre kendini söze girmek zorunda hissetti.</st></p>
		<p><st c="4087">“Arda o kadar da çok konuşmaz ki,” dedi.</st></p>
		<p><st c="4128">“Hadi canım,” dedi Sibel.</st></p>
		<p><st c="4154">“Ben de o kadar susmam,” deyip, sustu Emre.</st></p>
		<p><st c="4198">Bir an kimse konuşmadı. </st><st c="4223">Tuhaf bir sessizlik oldu. </st><st c="4249">Emre’ye çok uzun geldi bu sessizlik ânı. </st><st c="4290">Bir şey söylemesi için gözlerini Arda’ya dikti, ama çok konuşma rekortmeni Arda’nın o sırada konuşmayacağı tuttu. </st><st c="4404">Bir süre sonra sessizliği Sibel bozdu.</st></p>
		<p><st c="4442">“Göreceğiz,” dedi. </st><st c="4462">Stadın dışına taşan tezahürat artınca, dışarıda beklemek yerine içeri girmeyi önerdi çocuklardan biri. </st><st c="4565">Bazıları hoplayıp zıplayarak tezahürata başlamıştı bile. </st><st c="4622">Emre maçın hangi okulun takımıyla olduğunu bile </st><span epub:type="pagebreak" title="100" id="page100"></span><st c="4670">bilmiyordu. </st><st c="4682">Belki de Edalar’ın okuluylaydı maç, belki Eda da maç izlemeye gelmişti, birazdan karşılaşacaklardı.</st></p>
		<p><st c="4781">Zihninde bunları kurarken, gözü Sibel’in olduğu tarafa kaydı. </st><st c="4844">Göz göze geldiler. </st><st c="4863">Emre gülümsedi; az konuşanların sözcükleriyle teşekkür etti kendince. </st><st c="4933">Sibel de ona gülümsedi. </st><st c="4957">Dişleriyle, gözüyle, alnına düşen saçlarıyla gülümsedi üstelik.</st></p>
	</section>
	<div id="charCountTotal" value="5020"></div></body>
</html>
