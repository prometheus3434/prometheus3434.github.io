<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="46" id="page46"></span><st c="0">altı</st></h1>
		<p><st c="5">Babası kursun önünde bekliyordu. </st><st c="39">Sabahtan kararlaştırmışlardı, önce birlikte bir şeyler yiyecekler, sonra babası Emre’yi Ardalar’ın evine bırakacak. </st><st c="155">Emre babasına, Arda’dan öğrendiği sandviççiye gitmeyi önerdi. </st><st c="217">Babasına yeni bir yer öğretmek, orada hangi sandviçin daha lezzetli olduğunu belirtmek hoşuna gitti. </st><st c="318">Keyfi yerindeydi; ama anne babasının, okuldaki en iyi arkadaşının nasıl biri olduğunu öğrenmek istemelerinde canını sıkan bir şey vardı hâlâ. </st><st c="460">“Gözümüz üstünde, ne yapıyorsan bilmek istiyoruz,” diyorlardı kibarca. </st><st c="531">Dünyanın sonu değildi belki; yine de, ona güvenmedikleri anlamına geliyordu. </st><st c="608">Sinirleniyordu güvensizliklerini her fark ettiğinde. </st><st c="661">Lafa geldi mi, “Büyüdün artık,” diyorlardı; o zaman daha çok güvenmeleri </st><span epub:type="pagebreak" title="47" id="page47"></span><st c="734">gerekmez miydi?</st></p>
		<p><st c="749">Ardalar’ın evini, ailesini merak ediyordu bir yandan da. </st><st c="807">Nasıl insanlardı? </st><st c="825">Babası babasına, annesi annesine benziyor muydu? </st><st c="874">Evlerinin kendi evine benzemediğini Arda’nın anlattıklarından biliyordu.</st></p>
		<p><st c="946">Yemekte babası akşamki maç hakkında yorumlar yaptı. </st><st c="999">Bilmem kim oynarsa, sakatlığı geçmişse, tuttukları takımın işi daha kolay olacaktı. </st><st c="1083">Pek ilgilenmedi Emre, aklı Ardalar’daydı. </st><st c="1125">Ardalar’ın evi, babasının tamirhanesinin üst katıymış. </st><st c="1180">İnsanın, evdeyken sürekli olarak babasına bu kadar yakın olması nasıl bir şeydi acaba? </st><st c="1267">Sıkıldığında hemen yanına gidebilmek... </st><st c="1307">Tamirhanede yaşamak gibi bir şey neredeyse, motorların, arabaların alet edevatın arasında... </st><st c="1400">Bildiği, akrabalarında, başka arkadaşlarında gördüğü hayatların çok dışında bir hayat olmalıydı. </st><st c="1497">Olduğundan da sıkıcı göründü kendi hayatı.</st></p>
		<p><st c="1539">Yemekten sonra arabaya binip yola düştüler. </st><st c="1584">Elindeki krokiye bakarak yolu tarif etti. </st><st c="1626">Çok uzak değildi aslında. </st><st c="1652">Oturdukları caddeden, üç beş durak sonra ayrılıp ara sokağa sapmaları gerekiyordu. </st><st c="1735">Bir iki sokak sonra çevredeki binalar değişmeye başladı. </st><st c="1792">On katlı apartmanların yerini, en yükseği dört beş katlı, birbirine bitişik inşa edilmiş, epeyce düzensiz, bazısının dışı sıvasız binalar aldı. </st><st c="1936">Çoğunun hiç bahçesi yoktu; birbirlerine yaslanmasalar ayakta zor duracak gibiydiler. </st><st c="2021">Biraz daha ilerleyince, bu kez gene birbirine bitişik, ama iki üç katlı, bazısı bahçeli binalar başladı. </st><st c="2126">Çoğunun alt katı işyeriydi –bakkal, televizyon tamircisi, demirci, marangoz, kahvehane, berber, manav, fırın... </st><st c="2238">Bir de oto-tamirciler, oto-elektrikçiler, </st><span epub:type="pagebreak" title="48" id="page48"></span><st c="2280">kaportacılar vardı. </st><st c="2300">Krokinin sıkışık ucunda, “Biber Oto” yazıyordu, numara 18. </st><st c="2359">Aynısı, karşılarındaki tabelada da yazılıydı.</st></p>
		<p><st c="2404">Gelmişlerdi. </st><st c="2418">Babasının arabayı uygun bir köşeye park edip onunla geldiğini görünce şaşırdı Emre. </st><st c="2502">Şaşkınlığı yüzüne vurmuş olacak, babası açıklama gereği duydu:</st></p>
		<p><st c="2564">“Ben de gelip Arda’nın ailesiyle tanışayım, merak ediyorlardır çocuklarının arkadaşının ailesini.”</st></p>
		<p><st c="2663">“Sizin gibi,” dedi Emre hemen.</st></p>
		<p><st c="2694">Babası duymazdan geldi bunu. </st><st c="2724">Emre, babasının bu kadar ileri gideceğini ummamıştı. </st><st c="2777">Demek bu kadarcıktı ona duydukları güven. </st><st c="2819">Bir an babasına dönüp, “Vazgeçtim baba, dönelim,” demeyi düşündü. </st><st c="2885">İyi de, bunun için bir neden göstermesi gerekecekti. </st><st c="2938">“Kitabımı, defterimi unutmuşum,” dese... </st><st c="2979">Bunları düşünürken, Arda’nın karşıdan neşeyle el salladığını gördü. </st><st c="3047">Dönelim diyemezdi artık. </st><st c="3072">Sadece elini kaldırarak, onu görmüş olduğunu belirtti arkadaşına. </st><st c="3138">Arda’nın yanındaki adam babası olmalıydı. </st><st c="3180">Benziyordu Arda’ya.</st></p>
		<p><st c="3199">Babası gülümseyip kendini tanıttı.</st></p>
		<p><st c="3234">“Merhaba, ben Emrah. </st><st c="3256">Emre’nin babasıyım.” Babasının, tanımadığı insanlarla ne kolay konuşmaya başladığını unutmuştu.</st></p>
		<p><st c="3351">Arda’nın babası, “Merhaba, ben de Feyyaz,” dedikten sonra gözünü Emrah Bey’in gözüne dikti bir an. </st><st c="3451">Emre o sırada Arda’nın söylediğini anlamaya çalıştığı için babaların ne konuştuğunu işitemedi. </st><st c="3546">Sadece samimi biçimde el sıkışmaları dikkatini çekti. </st><st c="3600">Onu asıl şaşırtansa, babasının gitmek yerine, Feyyaz Bey’in gösterdiği iskemleye oturması </st><span epub:type="pagebreak" title="49" id="page49"></span><st c="3690">oldu. </st><st c="3696">Feyyaz Bey, Arda’ya çay getirmesini söyledi. </st><st c="3741">Ne olup bittiğini anlayamayan Emre de, onunla birlikte içeri girdi.</st></p>
		<p><st c="3808">Binanın alt katı Arda’nın babasının tamir atölyesiydi. </st><st c="3864">Ön taraftaki geniş girişin ardında iki bölüm bulunuyordu. </st><st c="3922">Camekânlı olanda bir masa ve televizyon vardı. </st><st c="3969">Arda öbür bölüme girmişti; Emre de ardından seğirtti. </st><st c="4023">Kirli sarı bir lambanın aydınlattığı, küçücük bir tezgâh ve dolaptan ibaret, penceresiz bir yerdi burası. </st><st c="4129">Tezgâhın üstündeki ocakta çay kaynıyordu.</st></p>
		<p><st c="4170">Arda, dolaptan çay bardakları çıkarırken Emre’ye gülümsedi. </st><st c="4231">Emre şaşkındı. </st><st c="4246">Babasıyla Feyyaz Bey’in neler konuştuğunu merak ediyordu.</st></p>
		<p><st c="4303">“Ne konuşacaklar! </st><st c="4322">Havadan sudan, bizden konuşuyorlardır.”</st></p>
		<p><st c="4361">“Haklısın,” dedi Emre, “babamın uzmanlık alanıdır bu gibi konular.”</st></p>
		<p><st c="4429">“Esnaf değil ki senin baban. </st><st c="4459">Benim bildiğim, esnaflar iyidir bu konularda.”</st></p>
		<p><st c="4505">“Ruhu esnaf babamın, yanlış meslek seçmiş.”</st></p>
		<p><st c="4549">Arda dolaptaki plastik kaptan aldığı ikişer şekeri bardakların yanına koyduktan sonra, babalarının yanına döndüler.</st></p>
		<p><st c="4665">Emre babasının, “Sen meslek yüksekokulundaydın o zaman,” dediğini işitti. </st><st c="4740">Beş dakikada “siz”den “sen”e geçmişlerdi demek.</st></p>
		<p><st c="4787">“Evet, ama bitiremedim,” dedi Arda’nın babası, “malum...”</st></p>
		<p><st c="4845">“Anladım,” dedi babası.</st></p>
		<p><st c="4869">Çocukların çaylarla geldiğini görünce, ikisi de gülümse</st><span epub:type="pagebreak" title="50" id="page50"></span><st c="4925">di. </st><st c="4930">Feyyaz Bey oğluna dönüp, “Emrah Bey bizim okuldan! </st><st c="4981">Görür görmez tanıdım,” dedi.</st></p>
		<p><st c="5009">“Tanışıyor muydunuz?” diye sordu Emre.</st></p>
		<p><st c="5048">“Hem tanışıyorduk, hem tanışmıyorduk.”</st></p>
		<p><st c="5087">Emre’nin babası da gülümseyerek başını salladı, ama çocuklar bu yanıttan bir şey anlamamışlardı.</st></p>
		<p><st c="5184">“Nasıl yani?” dediler aynı anda.</st></p>
		<p><st c="5217">“O zamanlar herkes birbirini tanırdı, oğlum.”</st></p>
		<p><st c="5263">“Tanımak ne kelime, herkes birbirinin ciğerini bilirdi.”</st></p>
		<p><st c="5320">Babalar konuştukça, Emre ve Arda’nın kafasındaki soru işaretleri artıyordu. </st><st c="5397">Emre iyice merak etmişti nerede nasıl tanıştıklarını. </st><st c="5451">Az önce, “Babam artık gitse,” diyen kendi değilmiş gibi, babasına dönüp, “Gene bir şey anlamadım,” dedi.</st></p>
		<p><st c="5555">“Aynı grupta değildik, ama aynı günlerde aynı yerlerde çok bulunduk. </st><st c="5625">Aynı kantinde, aynı statta, aynı–”</st></p>
		<p><st c="5659">“Alanda.”</st></p>
		<p><st c="5669">İki adam, benzer mimiklerle başlarını sallayıp gülümsediler. </st><st c="5731">Eski bir tanıdığa rastlamanın yanı sıra oğullarının arkadaşlığında ikisine de kıvanç veren bir yan vardı sanki. </st><st c="5843">Emre’nin babası çayı bitince izin isteyip kalktı. </st><st c="5893">Ayrılırken eski okul arkadaşının elini sımsıkı kavradı.</st></p>
		<p><st c="5948">“Görüşürüz yine,” dedi.</st></p>
		<p><st c="5972">“Elbette görüşürüz,” dedi Feyyaz Bey.</st></p>
		<p><st c="6010">Babası gidince Emre, Arda’yla birlikte yukarı çıktı. </st><st c="6064">Arda’nın annesi çay ve poğaça ikram etti onlara. </st><st c="6113">Çay bardaklarını Arda’nın odasındaki masaya bırakırken, defterlerin kitapların açık olduğunu, ama oğlanların pek ders çalışacağa benzemediklerini düşündü. </st><st c="6268">Haksız değildi. </st><st c="6284">Doğru </st><span epub:type="pagebreak" title="51" id="page51"></span><st c="6290">dürüst ders çalışmadılar. </st><st c="6316">Sohbet ettiler daha çok. </st><st c="6341">Emre, Arda’ya araba sürmeyi bilip bilmediğini sordu. </st><st c="6394">Arda, babasına söylendi. </st><st c="6419">Neredeyse bir arabanın motorundaki bütün parçaları en ince ayrıntısına kadar öğretmişti, ama araba sürmeyi öğretmemişti. </st><st c="6540">“Zamanı gelince öğrenirsin,” diyordu. </st><st c="6578">Emre’ye, arkadaşının motorun parçalarını biliyor oluşu büyülü göründü.</st></p>
		<p><st c="6648">“Babana yardım mı ediyorsun aşağıda?”</st></p>
		<p><st c="6686">“Pek etmem aslında. </st><st c="6707">Onun kendi çırağı var. </st><st c="6730">Bugün izinli olduğu için görmedin. </st><st c="6765">Ama insanın evinin altında tamirhane olunca, ister istemez öğreniyor. </st><st c="6835">Çocukken, oyuncak diye motorların işe yaramaz parçalarını verirdi babam bana hep.”</st></p>
		<p><st c="6917">Emre, Arda’nın son söylediğine üzüldü önce. </st><st c="6962">Sonra arkadaşının yüzündeki abartılı ifadeyi görünce, dalga geçtiğini anladı. </st><st c="7040">Bu gibi numaralara alışmaya başlamıştı. </st><st c="7080">Hemen elindeki kalemi mikrofon yapıp arkadaşına uzatarak oyuna katıldı:</st></p>
		<p><st c="7151">“Sizin gibi çocuk işçiler için buradan bir çağrınız olacak mı?”</st></p>
		<p><st c="7215">“Olma mı, abey!” dedi Arda, kaşlarını indirip. </st><st c="7263">“Yevmiyelerimize zam, lunaparklara serbest giriş istiyoz. </st><st c="7321">Bi’ de, abey, kızlar bize de baksın istiyoz. </st><st c="7366">Ha, bi’ de banyo istiyoz, abey.”</st></p>
		<p><st c="7398">Emre gülmemek için kendini zor tuttuğundan röportajı sürdüremedi. </st><st c="7465">Arda gülmeye başlayınca, o da bıraktı tuttuğu kahkahaları.</st></p>
		<p><st c="7523">“Altıncı sınıfın yarıyıl tatilinde babama, ‘Okuldan sıkıldım,’ demiş bulundum,” diye anlatmaya başladı Arda. </st><span epub:type="pagebreak" title="52" id="page52"></span><st c="7633">“İnanır mısın, babam dakikasında, ‘Tamam oğlum,’ dedi, ‘alalım seni okuldan, benim de yeni bir çırağa ihtiyacım var zaten.’”</st></p>
		<p><st c="7757">“Sahi mi?” diye sordu Emre. </st><st c="7786">Arda gene dalga mı geçiyor diye dikkatlice baktı; ama bu kez ciddi görünüyordu. </st><st c="7866">Arkadaşının babasının tavrına şaşırmıştı Emre. </st><st c="7913">Hiç böyle yapacak birine benzemiyordu çünkü.</st></p>
		<p><st c="7957">“Çok ciddiydi babam. </st><st c="7979">‘Sekiz yıl okumak zorunlu değil mi?’ gibisinden bir şeyler dedim kurtulmak için. </st><st c="8060">Babam önce, ‘Onu da ayarlarız, oğlum,’ dedi. </st><st c="8105">Artık benim suratım ne hale geldiyse, üç beş dakika sonra gülmeye başladı. </st><st c="8180">O korkuyla takdir belgesi aldım o yıl.”</st></p>
		<p><st c="8219">Bunun üzerine, ders çalışmak için buluştuklarını anımsayıp kitapları defterleri önlerine çektiler. </st><st c="8319">Çok sürmedi ders faslı; yarım saat sonra yeniden gülmeye, okuldakileri çekiştirmeye koyulmuşlardı.</st></p>
		<p><st c="8417">Akşam ikisi de anne babalarına, çok iyi ders çalıştıklarını söylemekte bir sakınca görmediler.</st></p>
	</section>
	<div id="charCountTotal" value="8512"></div></body>
</html>
