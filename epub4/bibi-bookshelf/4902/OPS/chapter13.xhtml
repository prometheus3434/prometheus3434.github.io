<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="90" id="page90"></span><st c="0">on üç</st></h1>
		<p><st c="6">Akşama doğru Emre’nin içini suçluluk duygusu kapladı. </st><st c="61">Eve döndüğünde, alabildiğine sıradanlaşıp alışkanlık halini almış da olsa, “N’aptınız, oğlum, okulda?” sorusuyla karşılaşacağını biliyordu. </st><st c="201">“Hiç,” deyip geçiştirmesi mümkündü; ama yalan söylemek istemiyordu. </st><st c="269">Dürüstçe, “Bugün canımız okula gitmek istemedi, gitmedik,” diyebilseydi. </st><st c="342">Kızdığı buydu işte. </st><st c="362">Tam da bu gibi durumlardan ötürü zaman zaman içinde bir isyan kabarıveriyordu. </st><st c="441">İnsanın yalan söylemek zorunda kalması ne fenaydı. </st><st c="492">Özgür olmadığının işaretiydi bu. </st><st c="525">Özgür olsaydı insan, yalan diye bir şey olmazdı. </st><st c="574">Yalanla elde edilen özgürlük de özgürlük olmuyordu.</st></p>
		<p><st c="625">Geçenlerde bir akşam eve her zamankinden geç gelmişti. </st><st c="681">Arda’yla parkta otururken zamanın nasıl geçtiğini </st><span epub:type="pagebreak" title="91" id="page91"></span><st c="731">fark etmemişlerdi. </st><st c="750">Babası nerede olduğunu sorunca, yalan söylemeye gerek duymamış; “Arda’yla takıldık biraz,” demişti. </st><st c="850">Babası kızmıştı. </st><st c="867">Hafta içi, akşam vakti ne takılmasıymış! </st><st c="908">Babasına doğruyu söylemeyip, aklına gelen ilk yalanları sıralasaydı; “Okulda son dersten sonra kütüphanenin düzenlenmesi için gönüllü öğrenciler istediler, ben de okulda kaldım,” ya da “Trafik kazası olmuştu, yol bir saate yakın açılmadı,” deseydi, sorun olmayacaktı!</st></p>
		<p><st c="1175">“Aman baba,” demişti, “her günkünden bir saat geç hepsi hepsi!”</st></p>
		<p><st c="1239">Babası, bunun üstüne, “Haber vermeliydin, merak ettik,” deyince de Emre, az önce üstünden çıkardığı kabanı sertçe askılığa bırakmıştı. </st><st c="1375">Aslında, bırakmıştı da denmez ya, çarpmıştı. </st><st c="1420">Çıkan sese annesi de gelmiş, ne olup bittiğini sormadan Emre’yi azarlamıştı. </st><st c="1497">Gözleri çakmak çakmak dinlemişti annesiyle babasının çıkışmalarını. </st><st c="1565">Kendini ne sanıyormuş, ne kadar saygısız olmuş son zamanlarda, konuşulmuyormuş, onu tanımakta zorlanıyorlarmış! </st><st c="1677">Peşinden kaygı cümleleri gelmişti. </st><st c="1712">Akşamın bir vakti, hırlısı varmış, hırsızı varmış...</st></p>
		<p><st c="1764">“Bitti mi?” demişti sustukları zaman.</st></p>
		<p><st c="1802">“Bitti,” yanıtını duyunca, derin bir soluk alıp, “O dediklerinizden bu şehirde gündüzleri de çok var,” deyip susmuştu.</st></p>
		<p><st c="1921">Gene aynı şey olmuştu –Sesi titremişti! </st><st c="1962">Bu, Emre’yi daha da sinirlendirmiş, yumrukları sıkılı yüzlerine bakmıştı. </st><st c="2036">Sesi titremese ne çok şey vardı söyleyeceği –Yalandan uzak durmanın ödülünü aldığını, bunu unutmayacağını, ayrıca ona güvenmiyorlarsa, okula bile gönderme</st><span epub:type="pagebreak" title="92" id="page92"></span><st c="2190">meleri gerektiğini... </st><st c="2213">Hiçbirini söyleyememiş, banyoya gidip elini yüzünü yıkamış, annesi çağırınca yemeğe oturmuştu. </st><st c="2308">Yemek boyunca, “Biraz daha ister misin?” – “Hayır.” – “Suyu uzatır mısın?” – “Güzel olmuş.” – “Afiyet olsun”dan başka bir şey konuşulmamıştı. </st><st c="2450">Bunlardan da sadece “hayır” Emre’nin ağzından çıkmıştı.</st></p>
		<p><st c="2505">Ertesi gün Arda’ya anlatmak gelmemişti içinden. </st><st c="2554">Oysa, onun ailesinin nasıl davrandığını çok merak ediyordu. </st><st c="2614">Soramamıştı o gün; galiba anne babasının ona hâlâ çocuk muamelesi yaptıklarını anlatmaya utanmıştı. </st><st c="2714">Ama çok güzel geçirdikleri günün sonunda içi o akşamki sıkıntının bir benzeriyle dolunca, evdekilerle yaşadığı tartışmayı kısaca anlattı. </st><st c="2852">Arda her zamanki yorumlarından birini yaptı.</st></p>
		<p><st c="2896">“Bunların üretim tarihleri yakın. </st><st c="2931">Benzer davranıyorlar. </st><st c="2953">Yeniden programlanmaları da imkânsız, ne de olsa eski teknoloji.”</st></p>
		<p><st c="3018">Güldü Arda’yla birlikte, ama eve geç döndükleri akşamı hatırladıktan sonra kaçan tadı tam olarak geri gelmedi.</st></p>
		<p><st c="3129">Dönüş vapurunda da en arkadaydılar; gene denize, göğe ve deniz seviyesindeki en güzel şehre bakıyorlardı. </st><st c="3236">Görüyorlar mıydı? </st><st c="3254">Emre açısından bu soruya evet yanıtı vermek pek mümkün değildi. </st><st c="3318">Zihni bu yalan-özgürlük konusuyla meşguldü. </st><st c="3362">Kızgındı, kime ve neye olduğunu bilmeden bir şeylere kızgınlık duyuyordu. </st><st c="3436">Arda ise, silme koyu laciverde kesmiş olan deniz ve gökyüzünün bu kez gayet farkındaydı. </st><st c="3525">Kendince bir oyun tutturmuştu. </st><st c="3556">Şehrin birer birer yanmaya başlayan ışıklarının kimsenin bilmediği bir şif</st><span epub:type="pagebreak" title="93" id="page93"></span><st c="3630">resi olduğunu ve şehrin, ötelerde demirlemiş az sayıdaki balıkçı teknesi, mavna ve uzaklardan ağır abi edasıyla geçen büyük yük gemileriyle bu şifreler üzerinden haberleştiğini düşünüyordu.</st></p>
		<p><st c="3820">Kimselerin bilmediği bu şifreyi çözmüş olmanın gururuyla Emre’ye anlatmaya başladı.</st></p>
		<p><st c="3904">“Bak,” dedi, “şehir nereye gittiklerini ve ne demeye bu sallantılı suyun üstünde yaşamayı seçtiklerini soruyor gemilere.”</st></p>
		<p><st c="4026">Emre dalgındı, öfkesi, kızgınlığı sürüyordu. </st><st c="4072">Arkadaşının uydurduğu bu oyuna katılmak istediğinden emin değildi önce. </st><st c="4144">Yüzünü asıp, ağzını büktü.</st></p>
		<p><st c="4170">Arda ısrarcıydı. </st><st c="4188">“Şehir, onların verecek yanıtları olmadığının farkında,” dedi, başını çokbilmiş bir edayla sallayarak.</st></p>
		<p><st c="4290">Kendisine meydan okunduğunu anlayan Emre, “Hadi ordan,” dedi, “bak şu yanıp sönen balıkçı teknelerinin ışıklarına; hiç de bilmiyor değiller o saçma sorunun yanıtını. </st><st c="4457">Söyleyip de üzmek istemiyorlar şehirdekileri.”</st></p>
		<p><st c="4503">“Söylesinler, çekinmesinler... </st><st c="4535">Baksana, köprünün ışıkları üzülmeyeceklerini söyledi.”</st></p>
		<p><st c="4589">“Şaşırdıklarını söylüyorlar şehre. </st><st c="4625">Nasıl olup da, kımıldamadan hep aynı yerde aynı şeyleri yaptıklarına... </st><st c="4697">Bu kadar sıkıcı bir hayatı değiştirmek için hiçbirinin kılının kıpırdamamasını anlayamadıklarını anlatıyorlar.”</st></p>
		<p><st c="4808">“Sanki sizin hayatınız çok mu eğlenceli? </st><st c="4850">Aynı sularda dönüp duruyorsunuz.”</st></p>
		<p><st c="4883">“Siz dönüp durmuyorsunuz bile. </st><st c="4915">Kendi kendinizin tutsağı olmuşsunuz. </st><st c="4952">Azıcık özgürlük istediğinizde bile canınız </st><span epub:type="pagebreak" title="94" id="page94"></span><st c="4995">sıkılıyor. </st><st c="5006">Ya kötü bir şey olursa diye içiniz içinizi yiyor.”</st></p>
		<p><st c="5056">Emre’nin ses tonunun sertleşip, kaşlarının çatıldığını gören Arda gülümsedi.</st></p>
		<p><st c="5133">“Hey dostum, sakin ol! </st><st c="5157">Biz dostuz,” dedi. </st><st c="5176">“Unutmayın, siz de, ben de sadece birer şifre çözücüyüz, şu ışıkların mesajlarını çözüyoruz.”</st></p>
		<p><st c="5269">Gülmeye başladı Emre. </st><st c="5292">Arda’nın bu aniden başka biri oluşları çok matrak geliyordu ona. </st><st c="5357">Kızgınlığı azalmış, az önce içini boğan sıkıntı dağılmaya başlamıştı.</st></p>
		<p><st c="5426">“Nereden geldi bu oyun aklına?” diye sordu arkadaşına.</st></p>
		<p><st c="5481">“Ne bileyim, ışıklara bakınca, bu ışıkların bildiğimizden başka anlamları varmış gibi göründü bana.”</st></p>
		<p><st c="5582">“Belki de her şeyin bildiğimizden başka anlamları var.”</st></p>
		<p><st c="5638">“Kimse bunun farkında değil. </st><st c="5668">Belki, başka bir dünya var bu dünyanın içinde. </st><st c="5715">Filmlerde falan olur ya...”</st></p>
		<p><st c="5742">“Müthiş,” dedi Emre. </st><st c="5764">Arda’nın kafasının kendisininkinden farklı çalıştığını görüyordu onu tanıdıkça.</st></p>
		<p><st c="5843">“Bunları yazsana sen. </st><st c="5866">Madem seviyorsun yazmayı.”</st></p>
		<p><st c="5892">“Ben şimdilik mektup yazıyorum,” dedi Arda.</st></p>
		<p><st c="5936">Emre kızardı. </st><st c="5951">Ama bu mektup konusunun yarattığı tuhaf uzaklığın kapanmakta olduğunu, hatta kapandığını sezdiği için hoşnuttu. </st><st c="6063">Konuşmasalar da olurdu o konuyu gerçi, barışmışlardı; ama konuşulmayan konu olmaktan da çıkmalıydı. </st><st c="6163">Mektubun içeriğine, yazılma nedenine girmeden bir şeyler söylemesi gerektiğini düşündü.</st></p>
		<p><st c="6250">“Mektuplarında bunları anlatabilirsin o zaman,” dedi.</st></p>
		<p><st c="6304">“Böyle daha güzel,” dedi Arda, “bazı şeyler yazılmaz söylenir.”</st></p>
		<p><st c="6368">Bu çok hoşuna gitti Emre’nin. </st><st c="6399">Belki, birden fazla </st><span epub:type="pagebreak" title="95" id="page95"></span><st c="6419">dünya vardı dünyanın içinde. </st><st c="6448">O dünyalardan birinde başka birileri de Emre ile Arda’nın konuşmalarındaki şifreyi çözmeye uğraşıyordu. </st><st c="6552">Bunu söylemedi arkadaşına. </st><st c="6579">Bazı şeyler vardı ki, onlar söylenmese de olurdu.</st></p>
		<p><st c="6628">“Sen gene de bunu yazsan,” dedi, “sonra filme çekse birileri, ben de filmin müziğini yapsam.”</st></p>
		<p><st c="6722">“Kaymaklı kadayıf olur o zaman,” dedi Arda.</st></p>
		<p><st c="6766">Vapurun yanaştığını fark ettiler, neredeyse boşalmıştı. </st><st c="6823">Koşarak indiler vapurdan. </st><st c="6849">Vapurdan inince de durmadılar bir süre. </st><st c="6889">İskele meydanında akşam kalabalığı daha fazla koşmalarına engel oldu. </st><st c="6959">Hızına uyup yavaşladıkları kalabalıkla birlikte otobüs duraklarına seğirttiler.</st></p>
		<p><st c="7038">Otobüs beklerken, kalabalığın içinde olmak bir an çok hoşuna gitti Emre’nin.</st></p>
		<p><st c="7115">“Vay be!” dedi.</st></p>
		<p><st c="7131">Arda soran gözlerle dönüp baktı.</st></p>
		<p><st c="7164">“Hiç,” dedi Emre. </st><st c="7183">“Vay be, sadece vay be!..”</st></p>
	</section>
	<div id="charCountTotal" value="7209"></div></body>
</html>
