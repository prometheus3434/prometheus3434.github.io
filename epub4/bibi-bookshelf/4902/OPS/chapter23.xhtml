<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sınıfın Yenisi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="150" id="page150"></span><st c="0">yirmi üç</st></h1>
		<p><st c="9">Allak bullak oldu Emre. </st><st c="34">Daha Sibel’le konuşacaktı; Arda’yla birlikte, Ceyda’nın okuduğu okulun çıkışına gideceklerdi. </st><st c="128">Bunları gene yapabilir, ama bir anlamı yok artık. </st><st c="178">Bir anda her şey bütün anlamını yitirdi. </st><st c="219">Öylece kalakaldı. </st><st c="237">Başka bir evrene ışınlanmış gibi hissetti kendini. </st><st c="288">Işınlanmış değil de, ışınlanacakmış gibi. </st><st c="330">Üstelik, bunun bir ödül olduğunu sanıyordu herkes; bir ceza olduğunu bilen yoktu kendisinden başka.</st></p>
		<p><st c="429">Ne diyeceğini bilemedi ilk duyduğunda. </st><st c="469">Bir yanıt beklendiğini sezince de, “Peki,” dedi zorlanarak.</st></p>
		<p><st c="528">Yalnız kalmalıydı bir an önce.</st></p>
		<p><st c="559">“Ders çalışmam lazım,” deyip odasına kaçtı. </st><st c="604">Kapıyı kapattıktan sonra, ışığı açmadan yatağa uzandı.</st></p>
		<p><span epub:type="pagebreak" title="151" id="page151"></span><st c="658">Haksızlıktı bu! </st><st c="675">Kimse başkası adına kararlar vermemeliydi; ama veriyordu işte.</st></p>
		<p><st c="737">Babasının eve geldiğindeki neşeli hali hoşuna gitmişti oysa Emre’nin. </st><st c="808">Ne bilsin, arkasından başka bir evrene ışınlanma kararının çıkacağını.</st></p>
		<p><st c="878">‘Dur bakalım,’ dedi kendi kendine, ‘hiçbir şey kesin değil henüz.’ Yine de avunamıyordu bununla, hiç ama hiç beklemediği bir şeydi babasının söylediği. </st><st c="1031">Şaşkınlık, öfke, çaresizlik... </st><st c="1062">Bütün bunları aynı anda hissediyordu.</st></p>
		<p><st c="1099">“Size bir müjdem var,” diyerek girmişti babası söze.</st></p>
		<p><st c="1152">Annesi ıslak ellerini önlüğüne kurulayarak, “Hadi bakalım,” demişti. </st><st c="1222">İlk başta çok üstünde durmamıştı Emre. </st><st c="1261">Merak bile etmemişti müjdenin ne olduğunu. </st><st c="1304">Babasının ufacık şeyleri kocamanmış gibi anlatma huyunu biliyordu ne de olsa. </st><st c="1382">İlgisizliği babasının da dikkatini çekmişti.</st></p>
		<p><st c="1426">“Seninle ilgili Emre, bu müjde,” deyince irkilmişti.</st></p>
		<p><st c="1479">Darbe gecikmeden geldi. </st><st c="1504">Babası bir çırpıda anlattı bu kadar sevindirici şeyi: Emre’nin geçen yıl kazanmayı en çok istediği okul bu öğrenim yılının sonunda sınavla iki öğrenci alacakmış. </st><st c="1666">Eskiden her yıl yaparlarmış bu ara sınıf sınavlarını, ama iki yıl önce kaldırmışlar. </st><st c="1751">Babası yeniden sınav açtırabilmek için dilekçeler vermiş, imzalar toplamış. </st><st c="1827">Annesi bile bilmiyormuş bu durumu. </st><st c="1862">Sonunda, babası ve bir grup veli, sınav açmayı okul yönetimine kabul ettirmişler.</st></p>
		<p><st c="1943">“Eh, artık şu iki ay iyice çalışır kazanırsın, değil mi oğlum?”</st></p>
		<p><st c="2007">Yanıt vermemişti Emre babasına. </st><st c="2040">Ağzını açmamıştı, </st><span epub:type="pagebreak" title="152" id="page152"></span><st c="2058">açarsa sonradan çok pişman olacağı bir şeyler söyleyebilirdi –Ya da söyleyemezdi, daha ilk kelimenin ardından sesi titrerdi, ağlamaklı olurdu. </st><st c="2201">Ama şunu söylemek isterdi babasına: “Bana mı sordunuz?” Ya da: “Neden sormadınız?” Sormak akıllarına bile gelmemiştir. </st><st c="2320">Evdeki dolapların yerini değiştirirken dolaplara soruyorlar mı ki, Emre’ye sorsunlar. </st><st c="2406">Bu benzetmeyi yapıp öyle kapanmalıydı odasına. </st><st c="2453">Kalakalmalıydı annesiyle babası. </st><st c="2486">Hep böyle oluyordu. </st><st c="2506">Güzel cümleler, güzel sözler, iş işten geçtikten sonra geliyordu aklına. </st><st c="2579">Öbür okula gittikten sonra da, Sibel’e neyi nasıl söyleyeceğini bulurdu. </st><st c="2652">Şaşırdı bu kadar çabuk öbür okula gitmeyi düşünmesine. </st><st c="2707">Daha sınav vardı önünde. </st><st c="2732">Ne malumdu kazanacağı?</st></p>
		<p><st c="2754">Çalışmayabilirdi üstelik, sınavda soruları isteyerek yanlış yanıtlayabilirdi, kim bilir kaç öğrenci girecekti sınava, ne kadar çabalasa da kazanamayabilirdi. </st><st c="2913">Şimdiden kazanmış gibi üzülmenin bir anlamı yoktu. </st><st c="2964">Bu içini rahatlattı biraz... </st><st c="2993">Ama ya kazanırsa? </st><st c="3011">Yeniden bozuldu morali.</st></p>
		<p><st c="3034">Ta ne zaman, Sibel onun için boşuna “misafir” dememişti demek. </st><st c="3098">O günleri anımsadı. </st><st c="3118">Gerçekten de misafir gibiydi o zamanlar. </st><st c="3159">Çok sıkıldığı misafirlik zamanlarını bir gün özleyeceği aklına gelmezdi. </st><st c="3232">Kazanırsa, seneye de orada, ışınlanacağı evrende misafir olacaktı. </st><st c="3299">Aklına Arda geldi. </st><st c="3318">Onu misafir odasından çıkarıp oturma odasına getiren, ötekilerle tanıştıran Arda olmuştu. </st><st c="3408">Bir Arda olmayacaktı yeni evreninde. </st><st c="3445">Düşüncesi bile içini sızlattı. </st><st c="3476">Arda’nın Ceyda’ya yazıp göndermediği mektuplar gibi göndermeyeceği mektuplar mı yazacaktı seneye?</st></p>
		<p><st c="3573">Haksızlıktı bu!</st></p>
		<p><span epub:type="pagebreak" title="153" id="page153"></span><st c="3589">Başka bir şey diyemiyordu. </st><st c="3617">Haksızlıktı. </st><st c="3630">Bir süre yineledi bunu: “Haksızlık... </st><st c="3668">haksızlık...” Hiçbir şey değişmiyordu, rahatlayamıyordu. </st><st c="3725">Yatakta doğruldu. </st><st c="3743">Yastığı alıp fırlattı; duvara dayalı duran gitara çarptı yastık. </st><st c="3808">Tuhaf bir ses çıktı gitardan. </st><st c="3838">Ne yastığı fırlatmak ne de gitardan çıkan ses bir şeyi değiştirmişti.</st></p>
		<p><st c="3907">Kalkıp ışığı açtı. </st><st c="3927">Gitarı eline aldı. </st><st c="3946">Yastık akordunu bozmuş gibiydi; düzeltti. </st><st c="3988">Amaçsızca parmaklarını tellerin üstünde gezdirdi. </st><st c="4038">Kendisini içinde hissedeceği, onu başka bir evrene ışınlanmaktan alıkoyacak bir şarkı gelmedi aklına. </st><st c="4140">Düşünebildiği bütün şarkılar, geride kalanı özlemek hakkındaydı. </st><st c="4205">Bulamadı, bilemedi gitmemenin şarkısını.</st></p>
		<p><st c="4245">O şarkıyı kendisi bestelemek zorundaydı. </st><st c="4287">Ama nasıl?</st></p>
		<p><st c="4297">Ne yapacaktı? </st><st c="4312">Gitmek istemedikten sonra, kimse onu zorla gönderemezdi. </st><st c="4369">Sınavda soruları yanlış yanıtlamak bir çözüm olabilirdi. </st><st c="4426">Ancak, bunu yapmak istemiyordu. </st><st c="4458">Sınavı kazanamamış olmayı istemediğinden değil –umurunda değildi bu– anne babası üzüleceklerdi, iki ay boyunca umut içinde bekleyeceklerdi. </st><st c="4598">Onları kandırmak istemiyordu. </st><st c="4628">Bu iki ay –geçen yılki gibi– yine her şey Emre’ye göre ayarlanacaktı evde. </st><st c="4703">Oysa onun yapmak istediği bambaşka şeyler var. </st><st c="4750">Sibel’e gidip, kendisi için ne kadar önemli olduğunu söyleyecek... </st><st c="4817">Arda’nın Ceyda’yla görüşmesini sağlayacak... </st><st c="4862">Hiçbiri olmasa, Arda’yla yürüyecek gezecekler. </st><st c="4909">Parkta oturup belki de hiçbir gün yapamayacakları şeylerin kararlarını alacaklar... </st><st c="4993">İki ay geçmiş, sınavı kazanmış gibi bir burukluk kapladı içini. </st><st c="5057">Arda’yla son kez o parkta oturduklarını düşündü.</st></p>
		<p><st c="5105">Elbette bir gün yolları ayrılacaktı Arda’yla. </st><st c="5152">Belki başka </st><span epub:type="pagebreak" title="154" id="page154"></span><st c="5164">şehirlerde okuyacaklardı üniversiteyi, belki bir daha hiç aynı şehirde yaşamayacaklardı. </st><st c="5253">Başka ülkelerde bile yaşayabilirlerdi. </st><st c="5292">Seyrek de görüşseler, her seferinde kaldıkları yerden sürdürebilirlerdi arkadaşlıklarını. </st><st c="5382">Tam tersi de olabilirdi. </st><st c="5407">İleride aynı evde yaşayabilirlerdi. </st><st c="5443">Arda, ilerlemiş yaşlarında aynı evi paylaşan iki arkadaşla ilgili bir roman okuduğundan söz etmişti. </st><st c="5544">Bunun hayalini kurmuşlardı. </st><st c="5572">Daha o kitabı okuyacaktı. </st><st c="5598">Arda unutup duruyordu getirmeyi. </st><st c="5631">Bundan sonra getirmese de olurdu.</st></p>
		<p><st c="5664">Arda’nın gitarla Sibel’e çalmasını öğütlediği acıklı şarkılarından birini çalmakta olduğunu fark etti. </st><st c="5768">Buna karar verdiğini anımsamıyordu. </st><st c="5804">Parmakların da mutsuzluk bilinci vardı demek. </st><st c="5850">Arda’ya anlatmak istedi. </st><st c="5875">Sonra vazgeçti. </st><st c="5891">Anlatacaktı da ne olacaktı sanki!</st></p>
		<p><st c="5924">Belki de kazanamazdı sınavı. </st><st c="5954">Kesin kazanamazdı canım. </st><st c="5979">Kolay mıydı öyle sınav kazanmak? </st><st c="6012">Bu düşünce bir türlü teselli etmiyordu Emre’yi.</st></p>
		<p><st c="6059">Peki, doğrudan gidip, anne babasına bu sınava girmek istemediğini söylese... </st><st c="6137">Onu vazgeçirmek için hemen bir dolu neden saymaya başlarlardı. </st><st c="6200">Hepsini işitmiş gibi oldu. </st><st c="6227">Kendini savunmak için bir şeyler arandı. </st><st c="6268">Zorlu bir konuşma olacaktı bu. </st><st c="6299">Yine de yapmalıydı bu konuşmayı onlarla.</st></p>
		<p><st c="6339">Umutlandı birden. </st><st c="6358">İkna edebileceğini hissetti anne babasını. </st><st c="6401">Bundan sonra çok çalışması, kararının yanlış olmadığını onlara göstermesi gerekecekti. </st><st c="6488">Yapardı, çalışırsa bunu da yapardı. </st><st c="6524">Kendine güveniyordu, ama gel de bunu onlara anlat, ikna et. </st><st c="6584">Gerçekten de zorlu bir konuşma olacaktı –Sibel’le yapmak isteyip bir türlü yapamadığı konuşmadan bile zorlu...</st></p>
		<p><span epub:type="pagebreak" title="155" id="page155"></span><st c="6694">Çıktı odasından, yavaş adımlarla koridordan geçip salona ilerlerken, kendi kendine söz verdi. </st><st c="6789">Öyle ya da böyle, yarın Sibel’le konuşacaktı. </st><st c="6835">Sonra da Arda’yı kolundan tutacak, gerekirse zorla Ceyda’nın okuluna götürecekti. </st><st c="6917">Emre, bunların hepsini yapabileceğini hissediyordu. </st><st c="6969">O an, geçen gün Arda’nın müthiş şeyler yazacağını hissetmekten söz ederken, ne demek istediğini daha iyi anladı.</st></p>
	</section>
	<div id="charCountTotal" value="7081"></div></body>
</html>
