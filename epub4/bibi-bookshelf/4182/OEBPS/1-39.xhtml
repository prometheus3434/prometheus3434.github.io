<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-39" xml:lang="tr-TR">
		<div>
			<p id="_idParaDest-34"><st c="0">Çöp Apartman – 10</st></p>
			<p><st c="18">Üç yıldır Safiye, Gülben ve Neriman’la olan dostluğumuz devam ediyor. </st><st c="89">Babalarının ölümünden bir yıl sonra bir gece yarısı Birlik Mahallesi’ndeki eski bir apartmanın önüne iki kamyon yanaştı. </st><st c="210">Sabah gün ağarana kadar Mamak çöplüğüne kamyonların biri gidip biri geldi. </st><st c="285">O günden sonra mahalleye çok kötü bir koku yayıldı. </st><st c="337">İnsanlar bu kokunun Mamak’taki çöplükten geldiğini, bazen rüzgârın yönüyle ilgili olarak bu kokunun arttığını düşündüler, ancak bir süre sonra koku kayboldu ve bir daha rüzgâr hiç öyle esmedi. </st><st c="530">Zaten çok geçmeden apartman bir müteahhite verildi ve yok olup gitti. </st><st c="600">Kızlar Birlik Mahallesi’ndeki evlerinden bir başka semtte satın aldıkları yepyeni bir apartman dairesine taşındılar. </st><st c="717">Yeni evlerine eski eşyaların hiçbirini götürmediler. </st><st c="770">Eşyalar kimsesiz yaşlıların barındığı bir yurda bağışlandı. </st><st c="830">Yeni ev, yeni eşyalar kızların moralini çok yükseltti. </st><st c="885">Artık geleceğe çok daha umutla bakmaya başladılar. </st><st c="936">Birbirleriyle ilişkileri ise daha da yumuşadı. </st><st c="983">Her biri bana düzenli olarak gelmeye devam ediyor. </st><st c="1034">İşte şimdi karşımdaki kırmızı koltukta Neriman oturuyor.</st></p>
			<p><st c="1090">– Hoş geldin Neriman, nasılsın?</st></p>
			<p><st c="1122">– Sağ olun Gülseren Hanım, çok şükür artık iyiyiz. </st></p>
			<p><st c="1174">– Bakıyorum artık siyahlar, lacivertler giymiyorsun.</st></p>
			<p><st c="1226">– Aman bıkmıştım o renklerden. </st><st c="1258">Bundan sonra mecbur kalmadıkça hiç koyu renk bir şey giymeyeceğim. </st><st c="1325">Bazen eski günler rüyalarıma giriyor, ertesi gün kendime gelemiyorum.</st></p>
			<p><st c="1394">– Neyse onlar artık geride kaldı, anlat bakalım şimdi neler oluyor?</st></p>
			<p><st c="1462">– Size bir sürprizim var, bakalım vereceğim habere ne diyeceksiniz?</st></p>
			<p><st c="1530">– Merak ettim, ne oldu?</st></p>
			<p><st c="1554">– Ben evleniyorum.</st></p>
			<p><st c="1573">– Aman ne güzel, şu senin eski göz ağrısıyla mı?</st></p>
			<p><st c="1622">– Evet, biliyorsunuz beni aramaktan hiç vazgeçmedi. </st><st c="1675">Bu ısrarı hem benim hem de ablalarımın ona olan güvenini artırdı. </st><st c="1741">Sonunda geçen hafta yine annesini babasını alıp bize geldi ve bu sefer beni Safiye ablamdan istediler.</st></p>
			<p><st c="1843">– Ne dedi Safiye?</st></p>
			<p><st c="1861">– Siz Safiye ablamı o kadar değiştirdiniz ki, artık o bizim ablamız değil, annemiz. </st><st c="1946">Misafirlerimizi nasıl karşıladı, nasıl ağırladı bir bilseniz. </st><st c="2008">Onlar da şaşırıp kalmıştır bu işe. </st><st c="2043">Neyse sonunda herkes memnun, en çok da buna seviniyorum.</st></p>
			<p><st c="2099">– Evlilik ne zaman?</st></p>
			<p><st c="2119">– Hemen inşallah. </st><st c="2138">Onun kendine ait dayalı döşeli bir evi var zaten, o evi biraz elden geçirip nikâh hazırlıklarını tamamlar tamamlamaz evleneceğiz.</st></p>
			<p><st c="2267">– Safiye öyle kolay bırakmaz seni, kim bilir neler vardır kafasında.</st></p>
			<p><st c="2336">– Var var. </st><st c="2348">Harıl harıl bana çeyiz hazırlıyor. </st><st c="2383">Her şeyi en ince ayrıntısına kadar o düşünüyor. </st><st c="2431">Her gün birlikte alışverişe çıkıyoruz. </st><st c="2470">Dolaşmaktan ayaklarımıza karasular indi. </st><st c="2511">Biliyorsunuz, her şeyi beğenmez. </st><st c="2544">Şimdi sıra gelinliğime geldi. </st><st c="2574">Ankara’da ne kadar ünlü modaevi varsa hepsine gittik ama daha karar veremedik.</st></p>
			<p><st c="2652">– Kayınvaliden de sizinle geliyor mu?</st></p>
			<p><st c="2690">– Yok, hiçbir şeye karışmıyor kadıncağız. </st><st c="2733">Ama hele biz karar verelim, onu da götürüp göstereceğiz.</st></p>
			<p><st c="2789">– Evin yakın mı sizinkilere?</st></p>
			<p><st c="2818">– Pek uzak sayılmaz, yürüyüş mesafesinde, yani aynı semtteyiz.</st></p>
			<p><st c="2881">– Hayırlı olsun Neriman, dilerim mutlu olursun. </st><st c="2930">Sağlığın nasıl?</st></p>
			<p><st c="2945">– İyi, biliyorsunuz uzun süredir ilaç almıyorum ama bir şikâyetim yok, sadece ben gidince kızlar ne yapacak onu merak ediyorum.</st></p>
			<p><st c="3073">– Artık kızların merak edilecek bir yanı kalmadı. </st><st c="3124">Sensiz de ayaklarının üzerinde durabiliyorlar öyle değil mi?</st></p>
			<p><st c="3184">– Aslında bu doğru. </st><st c="3205">Safiye ablam çok sağlam basıyor, cadı gibi maşallah. </st><st c="3258">Evin her şeyi ondan soruluyor. </st><st c="3289">Eskiden dışarı çıkmayı pek sevmiyordu, şimdi içeri girmiyor neredeyse. </st><st c="3360">Gülben her zamanki gibi sessiz ve uysal. </st><st c="3401">Ablam ne derse yapıyor. </st><st c="3425">Keşke bir gün o da evlenebilse.</st></p>
			<p><st c="3456">– İnşallah o da olur. </st><st c="3479">Sen evliliğe adapte olabilecek misin, nişanlın nasıl biri?</st></p>
			<p><st c="3537">– Çok iyi bir insan, rahat, uyumlu, evcil biri. </st><st c="3586">Çok çalışkan, işine çok düşkün. </st><st c="3618">Sabahtan akşam geç saatlere kadar çalışır. </st><st c="3661">İçkisi, kumarı yok. </st><st c="3681">Sigara bile içmez. </st><st c="3700">Maç hastası. </st><st c="3713">Bütün maçları seyreder. </st><st c="3737">Koyu Galatasaraylı. </st><st c="3757">Bazen maça gider. </st><st c="3775">Televizyondaki bütün spor programlarını seyreder. </st><st c="3825">Yalnız biraz dağınık.</st></p>
			<p><st c="3846">– Eyvah, yandı çocuk desene.</st></p>
			<p><st c="3875">– Aslında o mu yandı, ben mi, bilmiyorum. </st><st c="3918">O dağıtacak, ben toplayacağım.</st></p>
			<p><st c="3948">– Ya sen de annen gibi yaparsan, adama evinde rahat vermezsen diye endişe ediyorum.</st></p>
			<p><st c="4032">– Hiç kendime ait bir evim ve düzenim olmadığı için, ne yapacağımı ben de tam bilmiyorum.</st></p>
			<p><st c="4122">– Aman Neriman, şimdiden bunlar aklında olsun, bir şey nasıl başlarsa öyle gider. </st><st c="4205">Sizin evdeki katı düzeni kendi evine taşıma sakın. </st><st c="4256">İnsanın evi rahat ettiği, huzur bulduğu yerdir. </st><st c="4304">Biz dünyaya sürekli ev temizlemeye gelmedik. </st><st c="4349">Temizlik bizi rahat ettiriyor, daha mutlu, huzurlu ve sağlıklı olmamızı sağlıyorsa güzeldir. </st><st c="4442">Sadece iş olsun, âdet yerini bulsun diye sakın kendini yorma. </st><st c="4504">Yorgun kadın gergin ve sinirli olur. </st><st c="4541">Halbuki erkekler evde güler yüzlü, hayatından memnun bir kadın görmeyi isterler. </st><st c="4622">Şimdiden evliliğinde ne tür sorunlarla karşılaşacağını görür gibi oluyorum. </st><st c="4698">Eşinin her şeyine karışma, onu değiştirmeye, kendi düzenine uydurmaya kalkışma.</st></p>
			<p><st c="4777">– Haklısınız Gülseren Hanım. </st><st c="4807">Beni ne kadar iyi tanıyorsunuz. </st><st c="4839">Dediklerinizi hiç unutmayacağım. </st><st c="4872">Benim nikâh şahidim olur musunuz?</st></p>
			<p><st c="4905">– Nikâh şahidi mi? </st><st c="4925">Bunu istediğinden emin misin, çünkü ruh doktorlarından çekinir insanlar. </st><st c="4998">Bazen yıllardır bana gelen hastalarım, toplum içinde bana selam vermek istemezler. </st><st c="5081">Ben senin nikâh şahidin olmaktan gurur duyarım ama istersen yine de bunu biraz düşün.</st></p>
			<p><st c="5166">– Biz buna ablalarımla birlikte karar verdik. </st><st c="5213">Aslında nişanlım ve ailesi size geldiğimizi bilmiyor, bilseler ne düşünürlerdi kim bilir?</st></p>
			<p><st c="5302">– Bilmiyorlarsa benim şahitlik etmem yanlış olmaz mı?</st></p>
			<p><st c="5356">– Olsun, “yakın bir ahbabımız” deriz.</st></p>
			<p><st c="5394">– Olmaz Neriman, gönüller beraber olsun, biz nasıl olsa hep beraberiz. </st><st c="5466">Ben sonuna kadar yanınızdayım, ne zaman ihtiyacınız olursa beklerim. </st><st c="5535">Kızlara benden çok selamlar. </st><st c="5564">Seni şimdiden kutluyorum.</st></p>
			<p><st c="5589">– Sağ olun Gülseren Hanım, varlığınızı bilmek bile bize güven veriyor, hoşça kalın.</st></p>
			<p><st c="5673">Neriman’ı yanaklarından öperek uğurluyorum. </st><st c="5718">Mutlu olmak onun hakkı.</st></p>
		</div>
<div id="charCountTotal" value="5741"></div></body>
</html>
