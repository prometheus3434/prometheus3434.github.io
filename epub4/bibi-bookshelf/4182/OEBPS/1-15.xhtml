<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p id="_idParaDest-11"><st c="0">Çöp Apartman – 3</st></p>
			<p><st c="17">– Doktor hanım, Neriman Hanım bekliyor ama Hüseyin Bey geldi. </st><st c="80">Biliyorsunuz, o beklemek istemez. </st><st c="114">Ne yapalım?</st></p>
			<p><st c="125">– Neriman’dan izin iste, Hüseyin’i hemen al içeri.</st></p>
			<p><st c="176">– Tamam efendim.</st></p>
			<p><st c="193">– Hoş geldin Hüseyin.</st></p>
			<p><st c="215">– Ablam benim, Gülseren Ablam, öl de öleyim. </st><st c="261">Senin hakkını ödeyemem ben. </st><st c="289">Dışarıda hastalar bekliyor. </st><st c="317">Çok zamanını almayacağım. </st><st c="343">Sana saygısızlık etmek istemem ama yine kötü oldum ben. </st><st c="399">Belki bininci elektroyu çektirdim. </st><st c="434">“Bir şeyin yok” diyorlar, ama iyi değilim. </st><st c="477">Buraya yine bir arkadaşım getirdi beni. </st><st c="517">Yalnız sokağa çıkamıyorum. </st><st c="544">Hüseyin’e yakışır mı böyle şeyler? </st><st c="579">Namımız çizilecek. </st><st c="598">Ulan ne biçim hastalık bu? </st><st c="625">Bula bula beni mi buldu? </st><st c="650">Böyle sıçan gibi korkmak bizim gibi delikanlı adama yakışır mı? </st><st c="714">Kör talih burada da düştü peşime. </st><st c="748">Ölümden korkuyorsam dünyanın en adi adamıyım. </st><st c="794">Kaç kere ölümle burun buruna gelmişim, kılım kıpırdamamış benim. </st><st c="859">Orduyla geldiler üzerime, dayaksa âlâsını yedik. </st><st c="908">Bıçaksa vurdular. </st><st c="926">Biliyorsun ablam, vücudumda kırılmadık kemik yok. </st><st c="976">Tabancaysa çektiler. </st><st c="997">Onlar da vurdu, ben de. </st><st c="1021">O zaman bunların hepsi bana vız geliyordu da, şimdi ne oldu bana?</st></p>
			<p><st c="1086">– Gel Hüseyin, otur şöyle. </st></p>
			<p><st c="1114">– Gülseren Abla, hayatta en önemli şey nedir biliyor musun? </st><st c="1174">Vefa. </st><st c="1180">Sen varsın ya, biliyorum ki benim sırtım yere gelmez. </st><st c="1234">Bak, daraldım, koşup geldim yanına. </st><st c="1270">Yıllardır geri çevirmezsin beni. </st><st c="1303">Randevulu hastalarını bekletir, beni alırsın içeri. </st><st c="1355">Kör talih, bir burada atladı. </st><st c="1385">Hep kendi derdime dalar, sana “Nasılsın?” demem. </st><st c="1434">Affet kusurumuzu, nasılsın Gülseren Abla?</st></p>
			<p><st c="1475">– İyiyim Hüseyin. </st></p>
			<p><st c="1494">– Çok iyi görünüyorsun Gülseren Abla. </st><st c="1532">Yahu sen giderek gençleşiyorsun. </st><st c="1565">Yıllardır gelir giderim buraya, hiç değişmedin. </st><st c="1613">Nedir bunun sırrı abla?</st></p>
			<p><st c="1636">– Sizler herhalde.</st></p>
			<p><st c="1655">– Sen böyle durdukça, var ya, benim moralim düzeliyor. </st><st c="1711">Bazen sırf seni görmeye geliyorum buraya. </st><st c="1753">Hasta mı, sağlam mı diye kontrol ediyorum. </st><st c="1796">Aslında on para etmeyiz biz. </st><st c="1825">Çok bencil insanlarız. </st><st c="1848">Sen iyi ol ki, bize bakabil. </st><st c="1877">Böyle dediğime bakma, bir gün keşke ben de senin için bir şeyler yapabilsem. </st><st c="1954">Seni sırtımda taşırım ablam benim. </st></p>
			<p><st c="1989">– Çocuklar nasıl Hüseyin?</st></p>
			<p><st c="2014">– İyiler abla. </st><st c="2030">Okula gidiyorlar. </st><st c="2048">Kızlarımın hepsi çalışkan. </st><st c="2075">İnşallah onlar da okuyup, Gülseren Ablaları gibi doktor olacaklar. </st><st c="2142">Hepsinin hayali bu. </st><st c="2162">Çok iyi bakıyorum onlara. </st><st c="2188">Her şeyin en iyisini yediriyorum. </st><st c="2222">Ben çocukluğumda muz nedir bilmezdim. </st><st c="2260">Onlara şimdi muzun en âlâsını alıyorum. </st><st c="2300">Eti, sütü eksik etmiyorum. </st><st c="2327">Yesin çocuklar. </st><st c="2343">Ben yiyemedim, onlar bari yesin. </st><st c="2376">Akşamları ışıkları hep yakıyorum. </st><st c="2410">Sana anlatmış mıydım abla, ben çocukken, geceleri sokaklarda gezerken, ışık yanan evlerin camlarına taş atardım. </st></p>
			<p><st c="2523">– Neden Hüseyin?</st></p>
			<p><st c="2539">– Neden ya, sen anlamazsın bunları abla. </st><st c="2581">Sen hiç gece sokakta kaldın mı? </st><st c="2613">Günlerce aç gezdin mi? </st><st c="2636">Sokaklarda köpeklerle koyun koyuna yattın mı? </st><st c="2682">Kıskanırdım o evde yaşayan insanları. </st><st c="2720">Onların bir ailesi, sıcak bir evleri, sıcak yemek yapan anneleri var, benim yok. </st><st c="2801">Onun için taş atardım pencerelerine. </st><st c="2838">Bizim eğlencemiz de buydu işte. </st><st c="2870">Babam annemi kesmeseydi belki bizim de böyle bir evimiz olurmuş ama olmamış işte. </st><st c="2952">Ama şimdi benim evim sıcak. </st><st c="2980">Her gün çorbamız pişer, ışığımız yanar. </st><st c="3020">Ablam, senin yanına gelince hiç gitmek istemiyorum. </st><st c="3072">Her hafta loto oynuyorum. </st><st c="3098">Eğer bir tutturursam yandın be abla?</st></p>
			<p><st c="3134">– Neden ben yanacakmışım?</st></p>
			<p><st c="3160">– Para çıkarsa ne yapacağımı biliyor musun?</st></p>
			<p><st c="3204">– Sahi ne yapacaksın?</st></p>
			<p><st c="3226">– Senin oturduğun apartmanda bitişik daireni satın alıp sana komşu olacağım. </st><st c="3304">Yani buraya geldiğim yetmiyormuş gibi, bir de evinde başını ağrıtacağım senin. </st></p>
			<p><st c="3383">– Estağfurullah Hüseyin, senin aslında ne kadar saygılı ve hassas bir adam olduğunu biliyorum ben. </st></p>
			<p><st c="3482">– Sağ ol ablam, ben böyle lafları hiç kimseden duymadım.</st></p>
			<p><st c="3538">– Hüseyin işlerin nasıl?</st></p>
			<p><st c="3563">– İş yok be abla. </st><st c="3582">Ben böyle ha öldüm ha ölüyorum derken işler iyi gider mi? </st><st c="3640">Zaten biliyorsun, başımızdan bela eksik olmaz bizim. </st></p>
			<p><st c="3693">– Aman Hüseyin, kızları unutma. </st><st c="3725">Onların sana ihtiyacı var. </st><st c="3752">Sakın artık başını derde sokma. </st></p>
			<p><st c="3784">– Ben artık bela aramıyorum ama bela gelip beni buluyor. </st><st c="3841">Her neyse, yine çok vaktini aldım. </st><st c="3876">Beni şöyle bir muayene ediver de gideyim. </st><st c="3918">Zaten içeri girince düzeldim, bir şeyim kalmadı ama yine de bir bak istersen. </st></p>
			<p><st c="3996">– Tamam Hüseyin, çıkar ceketini, geç şöyle.</st></p>
			<p><st c="4039">Hüseyin yine her zamanki gibi çok şık ve temiz. </st><st c="4088">Üzerinde en iyi marka gri takım elbisesi, siyah ipek gömleği ve özel yapım, sivri burunlu, hafif topuklu siyah süet ayakkabıları var. </st><st c="4222">Kravat takmaz ve siyah gömleğin yakası hep açıktır. </st><st c="4274">Ceketi çıkarınca belinde hep asılı duran büyükçe bir tabanca görünüyor. </st><st c="4346">Hüseyin tabancasını belinden çıkararak masamın üzerine bırakıp muayene masasına oturuyor. </st></p>
			<p><st c="4436">– Hüseyin bu tabancayı taşımak zorunda mısın?</st></p>
			<p><st c="4481">– Evet abla.</st></p>
			<p><st c="4494">– Ama sen çabuk sinirlenen bir adamsın. </st><st c="4535">Senin gibi insanların tabanca taşıması çok yanlış. </st><st c="4586">Bu yüzden başın belaya girecek. </st></p>
			<p><st c="4618">– Abla, benim başım beladan hiç kurtulmadı ki.</st></p>
			<p><st c="4664">– Ama artık bir karın ve çok tatlı üç kızın var. </st><st c="4714">Bundan kurtul. </st></p>
			<p><st c="4729">– Ben taşımasam, beni hemen vururlar abla. </st><st c="4772">Sen bizim âlemi bilmezsin. </st><st c="4799">Elimden gelse bir gün bile taşımayacağım şu kapkara demiri ama şimdilik başka çare yok. </st><st c="4887">Ama sen bunu bana hep söylüyorsun. </st><st c="4922">Bakarsın bir gün ben de kurtulurum bundan. </st><st c="4965">Sana geleli beri hiç hapse girmedim, biliyorsun değil mi abla? </st><st c="5028">Aslında senin zannettiğinden çok daha fazla değişiklikler oldu bende. </st><st c="5098">Nasılım abla, iyi miyim, tansiyonum nasıl?</st></p>
			<p><st c="5140">– Hepsi de çok iyi, Hüseyin. </st><st c="5170">Turp gibisin maşallah. </st><st c="5193">Hadi, hemen git artık. </st></p>
			<p><st c="5216">– Tamam abla, gidiyorum; zaten hastadan izin alıp öyle girdim içeri. </st></p>
			<p><st c="5285">– Hüseyin bir kere de randevulu gelsen bana.</st></p>
			<p><st c="5329">– Gelemem abla, ben ne bileyim ne zaman kötü olacağımı. </st><st c="5386">Birdenbire beynim dönüyor, o zaman soluğu burada alıyorum. </st><st c="5445">Neyse şimdi iyiyim. </st><st c="5465">Sağ ol Gülseren Abla. </st><st c="5487">Allah senden razı olsun. </st><st c="5512">Dünya durdukça dur ablam benim. </st></p>
			<p><st c="5544">– Güle güle Hüseyin, ev halkına benden selamlar. </st></p>
			<p><st c="5593">– Söylerim abla.</st></p>
			<p><st c="5609">Hüseyin’in simsiyah saçları ve yine simsiyah kalın bıyıkları var. </st><st c="5676">Hafifçe kollarını yana açarak ve omuzlarını öne arkaya sallayarak yürüyor. </st><st c="5751">İnsanlar ondan korkuyorlar. </st><st c="5779">Aslında ne kadar yufka yürekli bir adam olduğunu bir bilseler. </st><st c="5842">Hüseyin koridorda kaybolurken, bana doğru yaklaşan Neriman’ı görüyorum Üzerinde lacivert bir etek ceket var. </st><st c="5951">Ne giydiğine artık daha çok dikkat ediyorum. </st><st c="5996">Acaba kirlenirse belli olmasın diye mi laciverdi tercih ediyor? </st><st c="6060">Gülben bana geldiğinde ne giymişti diye düşünüyorum, koyu kırmızı, şarap rengi bir bluz vardı üzerinde. </st><st c="6164">Yani onun giysileri de koyu renkti. </st><st c="6200">“Bunlar tesadüf mü yoksa bilerek, kirlendiği belli olmasın diye mi bu renkleri tercih ediyorlar?” diye düşünüyorum içimden. </st><st c="6324">Her konuda daha dikkatli olmalıyım.</st></p>
			<p><st c="6359">– Hoş geldiniz Neriman Hanım, nasılsınız?</st></p>
			<p><st c="6401">– Hoş bulduk Gülseren Hanım, ama bana artık hanım demekten vazgeçin. </st><st c="6471">Bu gidişle ben ömür boyu size geleceğim. </st><st c="6512">En yakın akrabanızdan daha sık göreceksiniz beni. </st><st c="6562">Ayol şimdi çıkan adamdan korkmuyor musunuz?</st></p>
			<p><st c="6605">– Hayır, neden korkayım?</st></p>
			<p><st c="6630">– İçeri girmeden önce benden izin istedi. </st><st c="6673">Aslında ben buraya randevulu gelmişim, sıramı kimseye vermezdim ama, adamın bıyıklarını ve bakışlarını görünce aniden fikrimi değiştirdim. </st><st c="6812">Filmlerdeki gangsterlere benziyor. </st><st c="6847">Allah bilir, belinde tabancası bile vardır. </st><st c="6891">Artist gibi de giyinmiş. </st><st c="6916">Aman ne zor sizin işiniz. </st><st c="6942">Akşama kadar her çeşit insan geliyor size. </st></p>
			<p><st c="6985">– Öyle göründüğüne bakma, çok has adamdır o. </st><st c="7030">Tekrar özür dilerim bu gecikme için. </st><st c="7067">Evet, Neriman, nasılsın bugün?</st></p>
			<p><st c="7097">– Aman hiç sormayın. </st><st c="7119">Gülben size geldi ya, evde kıyamet koptu. </st><st c="7161">Büyük ablam çok tepki gösteriyor bu işe. </st><st c="7202">“Sen deli misin, ne işin var deli doktorunda?” diye kıyamet koparıyor. </st><st c="7273">Gülben’in de canına minnet, zaten ilacı kullanmamak için bahane arıyordu. </st><st c="7347">Bir iki gün kullanıp bıraktı. </st><st c="7377">Benim size geldiğimden haberleri yok, olsa bana da söylenirler. </st><st c="7441">Gerçi benim onları dinlemeyeceğimi biliyorlar ama onlarda akıl, mantık yok ki. </st></p>
			<p><st c="7520">– Böyle olacağı belliydi. </st><st c="7546">Gülben Hanım’ın tedavi olmaya hiç niyeti yoktu. </st><st c="7594">Her neyse. </st><st c="7605">Sen nasılsın Neriman, sivilceler kayboldu mu?</st></p>
			<p><st c="7650">– Evet, evet, iki gün içinde cildim normale döndü ama ben ilacı kullanmaya devam ediyorum. </st></p>
			<p><st c="7742">– Evet, bir süre daha devam edeceksin ilaca. </st><st c="7787">Bugün seni biraz daha tanıyabilir miyim?</st></p>
			<p><st c="7827">– Tabii Gülseren Hanım. </st><st c="7852">Elimden geldiği kadar size kendimi anlatmaya çalışacağım ama ben bugüne kadar evdekilerle uğraşmaktan, kendi hayatımı yaşayamadım ki. </st></p>
			<p><st c="7986">– İstersen biraz özel hayatından söz edelim. </st></p>
			<p><st c="8031">– Ah, keşke özel hayatım olsa da anlatsam. </st><st c="8074">Biliyorsunuz, benim iki ablam var. </st><st c="8109">Onlar evlenmediği için benim evlenmem hiç söz konusu olmadı. </st><st c="8170">Onların da evlenmeye hiç niyeti yok. </st><st c="8207">Zaten onların niyeti olsa da kim evlenir onlarla?.. </st><st c="8259">Biri “Deli Dudu”, biri “Pis Südüklü”.</st></p>
			<p><st c="8296">– Bu isimleri kim taktı onlara?</st></p>
			<p><st c="8328">– Annem takmış. </st><st c="8345">Ama haklı galiba. </st><st c="8363">İsimler tam yerini bulmuş. </st></p>
			<p><st c="8390">– Biraz anneni anlatsana bana... </st></p>
			<p><st c="8423">– Annemi mi? </st><st c="8436">Ah Gülseren Hanım, öyle zor sorular soruyorsunuz ki... </st><st c="8491">Daha önce bunları kimseyle konuşmadım ben. </st><st c="8534">“Evin sırrı evde kalır” derdi annem. </st><st c="8571">Ama konuşulamayan öyle şeyler yaşandı ki bizim evde, işte sonunda hepimiz hasta olduk. </st><st c="8658">Ablalarım bu hale nasıl geldi sanıyorsunuz. </st><st c="8702">İkisi de güzelliğiyle mahallede ün salmıştı. </st><st c="8747">Hele bir büyük ablamı görseniz, bir kadın ne kadar güzel olabilirse, o kadar güzeldir. </st><st c="8834">Televizyonda boy gösteren mankenlere bakıyorum da, hiçbiri Safiye’nin eline su dökemez. </st><st c="8922">Ama kader işte.</st></p>
			<p><st c="8937">Asıl hasta olan annemdi herhalde. </st><st c="8972">Çocukluğumuzu bize zehretti. </st><st c="9001">Çok dayak yedik. </st><st c="9018">En çok da ablalarımı döverdi. </st><st c="9048">Ben en küçük olduğum için ablalarım korurdu beni. </st><st c="9098">Çok titiz bir kadındı annem. </st><st c="9127">Bizi evimizde yaşatmadı. </st><st c="9152">Oraya basma, oraya dokunma, vay döktünüz, yok kırdınız. </st><st c="9208">Her şey suçtu bizim evde. </st><st c="9234">Hiç oyun oynamadan büyüyen çocuk olur mu? </st><st c="9276">Biz hiç oyun oynamadan büyüdük.</st></p>
			<p><st c="9307">Babam büyük mevkili bir bürokrattı. </st><st c="9344">Sabah erkenden çıkar, akşam geç saatte eve gelirdi. </st><st c="9396">Evde olanlardan hiç haberi olmazdı. </st><st c="9432">Gerçi ona da eziyet ederdi, eve gelir gelmez üstünü başını zorla çıkarttırır, ev elbiselerini giydirirdi ama yine de babama pek sözü geçmezdi. </st><st c="9575">Gerçi pısırık bir adamdır benim babam. </st><st c="9614">Nasıl bu kadar yüksek bir bürokrat olduğuna hep şaşmışımdır. </st><st c="9675">Demek ki işyerinde evdeki gibi değildi. </st><st c="9715">Bizimle ilgilenmez, konuşmaz ve evde hiçbir şeye karışmazdı. </st><st c="9776">Ne sevdiğini anlarsınız, ne kızdığını. </st><st c="9815">Ne iyi sözünü duyduk, ne kötü sözünü. </st><st c="9853">Ne dövdü, ne sevdi bizi. </st><st c="9878">Aybaşında maaşı annemin eline verir, başka hiçbir şeye karışmazdı. </st><st c="9945">Evde her şey annemden sorulurdu.</st></p>
			<p><st c="9977">Hep erkek çocuk istermiş annem. </st><st c="10010">Biz babamdan bir şey duymadık ama annem kız olduğumuz için hep kızdı, aşağıladı bizi. </st><st c="10096">Bir oğlan çocuk doğurabilmek için çok uğraşmış. </st><st c="10144">Yedi çocuk doğurmuş, hepsi kız. </st><st c="10176">Dördü yaşamamış, daha bebekken ölmüşler. </st><st c="10217">Belki de bakımsızlıktan ölmüşlerdir. </st><st c="10254">Her seferinde oğlan doğuramayınca depresyona girermiş annem, çocuğa filan bakamazmış. </st><st c="10340">Biz tesadüfen hayatta kalmışız galiba. </st><st c="10379">Keşke hiçbirimiz yaşamasaydık. </st><st c="10410">Sanki yaşadık da ne oldu? </st><st c="10436">Bu eziyetleri çekmek varmış kaderimizde. </st></p>
			<p><st c="10477">– Seni üzmek istemiyorum Neriman ama bunları konuşmamız gerekiyor. </st></p>
			<p><st c="10544">– Haklısınız Gülseren Hanım, buraya gelirken bunları konuşmamız gerekeceğini tahmin etmiştim zaten. </st><st c="10644">Bazı şeyleri içimden atabilmek için daha pek çok şeyi size anlatmam gerekecek. </st><st c="10723">Evdekilerin durumu benden kötü. </st><st c="10755">Ben ne de olsa evin son çocuğuyum. </st><st c="10790">Ablalarım bu konuda daha şanssız. </st><st c="10824">En kötüyü onlar yaşamış ve ellerinden geldiği kadar korumuşlar beni. </st><st c="10893">Safiye Ablam olmasaydı ben daha bebekken ölecekmişim. </st><st c="10947">O bakmış bana. </st><st c="10962">Aramızda on yaş vardır onunla. </st><st c="10993">Yani on yaşında bir çocukken annelik etmiş bana. </st></p>
			<p><st c="11042">– Annen hiç ilgilenmemiş mi seninle?</st></p>
			<p><st c="11078">– Hayır, kız olduğumu duyunca yüzüme bile bakmamış. </st><st c="11131">Düşünsenize, oğlan beklerken dünyaya gelen yedinci kızım ben. </st></p>
			<p><st c="11193">– Ya baban, o ne yapmış sen doğduğunda?</st></p>
			<p><st c="11232">– Hiçbir şey. </st><st c="11247">Her zamanki gibi hiç tepki göstermemiş. </st><st c="11287">Annem babamın bu tepkisizliğini hep oğlan doğuramayışına bağlardı. </st><st c="11354">Zannederdi ki bir oğlu olsa babam değişecek, hem çocuğuyla hem de karısıyla daha çok ilgilenecek ama şimdi anlıyorum ki bu bir masal. </st><st c="11488">Babam neyse o. </st><st c="11503">Dünya yerinden oynasa adamın kılı bile kıpırdamıyor. </st><st c="11556">O hiç kimseyi sevmedi; ne annemi, ne bizi, ne de dünyadaki başka bir şeyi. </st><st c="11631">Bir tek işini severdi. </st><st c="11654">Gece yarılarına kadar çalışsa “yoruldum” demezdi. </st><st c="11704">Şimdi emekli oldu, işi de yok. </st><st c="11735">Akşama kadar kitap okur. </st><st c="11760">Yemek vermesen, üç gün aç kalsa, “açım” demez. </st><st c="11807">Tuhaf bir adam işte, ama o benim babam. </st><st c="11847">Kötü desem kötü de değil. </st><st c="11873">Bugüne kadar hiçbir kötülüğünü görmedik. </st><st c="11914">Annem öleli bir dediğimizi iki etmedi. </st><st c="11953">Ne istesek alır.</st></p>
			<p><st c="11969">Bizim ev tımarhane gibi olduğu için sadece aylık su parası milyarlar ediyor. </st><st c="12047">Neredeyse her ay sular idaresinden adamlar gelir ve su saatini değiştirirler. </st><st c="12125">“Bu saat bozuk” diye tuttururlar. </st><st c="12159">Bu kadar suyu bir dairenin kullanabileceğine inanmaz kimse. </st><st c="12219">Biz durumu anlamasınlar diye hiç sesimizi çıkarmayız, ne derlerse öderiz. </st><st c="12293">Her ay paketler dolusu yatak çarşafı alırız Gülben için. </st><st c="12350">Deterjana verilen paranın haddi hesabı yok. </st><st c="12394">Babam bütün bunlara hiç itiraz etmez, sadece arada bir bu kadar çarşaf almamıza itiraz eder. </st><st c="12487">Yani bizden parayı pulu esirgemez. </st><st c="12522">Hasta zaten, günleri sayılı. </st><st c="12551">Onu üzmek istemiyoruz. </st><st c="12574">Ama bütün olanlara göz yuman, hepimizin hayatı yavaş yavaş kayarken buna seyirci kalan bir babaya karşı insan neler hisseder bilmem tahmin edebiliyor musunuz?</st></p>
			<p><st c="12732">– Seni anlıyorum Neriman. </st><st c="12759">Aynı kişiyi hem sevmek, hem de ona çok kızmak kolay bir iş değil. </st><st c="12825">Hele bu kişi bir de baba olursa...</st></p>
			<p><st c="12859">– Biliyor musunuz babama ne kadar kızdığımı şimdi size anlatırken fark ettim. </st><st c="12938">Sanki bütün suç annemin sanırdım. </st><st c="12972">Her şeyden onu sorumlu tutardım kafamda, ama anlattıkça anlıyorum ki babam da sütten çıkma ak kaşık değil. </st></p>
			<p><st c="13079">– Bütün bunları ablalarınla konuşur musunuz?</st></p>
			<p><st c="13123">– Yok be Gülseren Hanım. </st><st c="13149">Bizim evde insanlar konuşmayı unutmuş... </st><st c="13190">Hele annemin ölümünden sonra sanki konuşmak yasaklandı bizim evde. </st><st c="13257">Çok garip ama birbirimizle konuşmaya bile korktuk, çünkü ağzımızdan çıkanı kulaklarımız duysun istemedik galiba. </st><st c="13370">Herkes sırrını içine gömdü. </st><st c="13398">Sonra da bu hale geldik işte. </st></p>
			<p><st c="13428">– Ben anneni sordum, sen bana babanı anlattın. </st><st c="13475">Anneni ne zaman anlatacaksın?</st></p>
			<p><st c="13504">– Onu ben anlatamam size. </st><st c="13531">Onu belki bir gün Safiye ile konuşursunuz. </st></p>
			<p><st c="13574">– Ama ben henüz Safiye’yi tanımıyorum, hem onun bana gelmeye hiç niyeti yok galiba. </st></p>
			<p><st c="13658">– Bu doğru, ancak bir belki mucize onu size getirebilir ama yine de annemi anlatmak benden çok ona düşer. </st><st c="13764">Ben size şu kadarını söyleyebilirim, her ikisi de annemden çok dayak yedi. </st><st c="13839">Gülben belki de onun yüzünden geceleri yatağını ıslatıyor, çünkü ben hatırlıyorum, oklavayla döverdi kızı. </st><st c="13946">Kaç kere orasını yaktı, ama olmadı. </st><st c="13982">Şimdi onların tek bir amaçları var: Her şeyi tekrar tekrar yıkamak. </st><st c="14050">Yaşama amaçları bu oldu ikisinin de. </st></p>
			<p><st c="14087">– Peki, şimdi evde ilişkiler nasıl? </st></p>
			<p><st c="14123">– Evin patronu en büyük ablam. </st><st c="14154">O ne derse o olur. </st><st c="14173">Çocukluğumuzda annemin yaptıklarını şimdi o yapıyor. </st><st c="14226">Fasulyeler bile pişmeden önce tek tek sabunlanıyor. </st><st c="14278">Öyle her aklına gelince tuvalete gitmek bile yasak. </st></p>
			<p><st c="14330">– Neden?</st></p>
			<p><st c="14338">– Çünkü ablama göre tuvalet pis ve oraya giren herkes kirlenir. </st><st c="14403">Bu yüzden tuvalete girerken neredeyse çırılçıplak soyunacaksınız, elleriniz on kere sabunlanacak, ancak öyle dışarı çıkabilirsiniz. </st></p>
			<p><st c="14535">– Ya baban ne yapıyor?</st></p>
			<p><st c="14557">– Babamın ayrıcalığı var. </st><st c="14584">O ne zaman isterse girebilir, ancak onun salonda oturduğu özel bir koltuk vardır, hiçbir yere dokunmadan sadece oraya oturup kalkabilir. </st></p>
			<p><st c="14721">– Baban da kurallara uyuyor mu?</st></p>
			<p><st c="14752">– Uymayıp ne yapsın? </st><st c="14774">Adamcağız bir dönem annemden çekti, şimdi de kızlardan çekiyor. </st></p>
			<p><st c="14838">– Peki, sen ne yapıyorsun?</st></p>
			<p><st c="14864">– Hiç, elimden geldiği kadar problem çıkarmamaya çalışıyorum. </st><st c="14927">Yıllar boyu çok mücadele ettim. </st><st c="14959">Ağladım, “Evden kaçarım” diye tehdit ettim, babamı devreye sokmaya çalıştım, ama hiçbiri fayda etmedi. </st><st c="15062">Şimdi artık hiçbir şeyin değişmeyeceğini anladım. </st><st c="15112">Onun için o evden kurtulmanın yolunu arıyorum. </st></p>
			<p><st c="15159">– Ne yapmayı düşünüyorsun?</st></p>
			<p><st c="15185">– Başka bir eve taşınmak istiyorum ama babam yaşadıkça ben istediğim gibi davranamam. </st><st c="15272">Çünkü adam hasta, bir de ben gidersem ölür. </st></p>
			<p><st c="15316">– Neden, üzülür mü?</st></p>
			<p><st c="15335">– Hem üzülür hem de pislikten, bakımsızlıktan ölür adamcağız. </st></p>
			<p><st c="15398">– Kızlar babana bakmazlar mı?</st></p>
			<p><st c="15427">– Öyle değil, aslında ikisi de babamı sever ama akşama kadar bir kap yemeği bile pişiremiyorlar. </st><st c="15525">Her bir fasulye on kere sabunlanır, her bulaşık defalarca yıkanırsa o evde iş biter mi? </st><st c="15613">Geçen gün yine sular idaresinden gelmişler. </st><st c="15657">Her ay gelip saati değiştiriyorlar. </st><st c="15693">Adamlara ne diyeceğimizi şaşırıyoruz. </st><st c="15731">Halbuki saatte bir sorun yok, sorun bizim kızlarda. </st><st c="15783">Babam zengin olmasaydı yanmıştık. </st><st c="15817">Doğru dürüst çamaşır yıkanamadığı için her şey yeniden alınıyor. </st></p>
			<p><st c="15882">– Diğer dairelerde kirliler torbaların içinde bekliyor değil mi?</st></p>
			<p><st c="15946">– Evet, torbalardan bir dağ oluştu. </st></p>
			<p><st c="15983">– Kaç zamandır bekliyorlar?</st></p>
			<p><st c="16010">– Vallahi ne bileyim, yıllardır duruyor hepsi. </st></p>
			<p><st c="16058">– Demek atamıyorsunuz. </st></p>
			<p><st c="16081">– Bizim evde hiçbir şey atılmaz. </st><st c="16114">Ya o torbaların içinde atılmaması gereken önemli bir şey varsa?</st></p>
			<p><st c="16177">– Ne mesela?</st></p>
			<p><st c="16190">– Ne bileyim ben. </st><st c="16209">Bizim kızların deliliği işte. </st><st c="16239">O torbalarda atılmaması gereken bir şeyler olabileceğinden korkarlar. </st><st c="16309">Halbuki torbaları kendileri doldurur. </st><st c="16347">O yüzden çürüse de, koksa da her şey muhafaza edilir. </st><st c="16401">Televizyonda bazen çöp evleri gösteriyorlar, onları seyrederken içim titriyor. </st><st c="16480">Bir gün bizim evi de böyle gösterecekler. </st><st c="16522">Kim bilir o torbaları taşımak için kaç kamyon gerekecek?</st></p>
			<p><st c="16578">– Neriman böyle bir evde sen nasıl sağlıklı kalmayı başardın?</st></p>
			<p><st c="16640">– Kim demiş bana sağlıklı diye? </st><st c="16673">Bugüne kadar tek bir arkadaşım olmadı. </st><st c="16712">Böyle bir eve nasıl arkadaş getireyim? </st><st c="16751">İnsanlar ailemi tanıyacak diye ödüm kopuyor. </st><st c="16796">Bir kere bile âşık olmadım. </st><st c="16824">Hiç flört etmedim. </st><st c="16843">Ama haklısınız onlara göre ben daha şanslıyım. </st><st c="16890">Einstein’ın relativite kanununu uygularsanız dediğiniz doğru. </st></p>
			<p><st c="16952">– Ne yapıp edip seni o evden kurtarmamız gerekiyor. </st></p>
			<p><st c="17004">– Doğru söylüyorsunuz, ama nasıl?</st></p>
			<p><st c="17037">– Evdekilere benim yapabileceğim bir şey var mı?</st></p>
			<p><st c="17086">– Sanmıyorum. </st><st c="17101">Size gelmezler. </st></p>
			<p><st c="17117">– Emin misin?</st></p>
			<p><st c="17130">– Maalesef eminim. </st><st c="17150">Gelseler bir şeyler düzelebilir miydi?</st></p>
			<p><st c="17188">– Sanırım bir şeyler düzelebilirdi. </st></p>
			<p><st c="17225">– Bütün bunlar hastalık, değil mi?</st></p>
			<p><st c="17259">– Kesinlikle. </st><st c="17274">Akşama kadar ruhlarını temizlemeye çalışıyor ablaların. </st></p>
			<p><st c="17330">– Annem kirletti onların ruhlarını. </st><st c="17366">Döve döve kirletti onları. </st><st c="17393">Kendilerine ne güvenleri, ne de saygıları kaldı. </st><st c="17442">Hepimiz dünyaya kadın olarak gelmenin suçluluğunu atamadık üzerimizden. </st><st c="17514">Bir yandan onlara en nadide çeyizleri hazırlarken, bir yandan da kemiklerini kırana kadar dövdü. </st><st c="17611">Yani kaşıkla verip sapıyla çıkardı. </st><st c="17647">Küçücükten bir kıza “Deli Dudu” ya da “Pis Südüklü” dersen, o çocuktan hayır mı gelir?</st></p>
			<p><st c="17733">– Sana bir isim takmadı mı?</st></p>
			<p><st c="17761">– “Hom Hom Kız” derdi bana. </st><st c="17790">Çocukluğumdan beri biraz kiloluydum ben. </st><st c="17831">Gördüğünüz gibi hâlâ da öyleyim. </st><st c="17864">Bu kilolardan bir türlü kurtulamıyorum. </st><st c="17904">Ben de sevmem kendimi. </st><st c="17927">Çirkin bulurum. </st></p>
			<p><st c="17943">– Aksine çok hoş birisin sen. </st></p>
			<p><st c="17973">– Bana moral olsun diye söylüyorsunuz. </st></p>
			<p><st c="18012">– Hayır. </st><st c="18021">Gülben de çok güzel bir kız. </st><st c="18050">Demek ki ailece güzelsiniz. </st></p>
			<p><st c="18078">– Büyük ablam en güzelimizdir. </st><st c="18109">En hasta ve en güzel. </st><st c="18131">Annem de güzel kadındı. </st><st c="18155">Ama güzellik işe yaramadı. </st><st c="18182">Her birimiz ayrı ayrı mutsuz olduk. </st><st c="18218">Sizinle konuştukça bir yandan içimdekileri boşaltmak hoşuma gidiyor, bir yandan da efkârlanıyorum. </st><st c="18317">İnsan insanın ağusunu alır derler, doğruymuş. </st><st c="18363">Kader bir gün bize de güler mi acaba?</st></p>
			<p><st c="18400">– Neden olmasın?</st></p>
			<p><st c="18417">– İnşallah... </st><st c="18432">Çok vaktinizi aldım, artık gideyim. </st><st c="18468">Ben yine gelirim, hoşça kalın. </st></p>
			<p><st c="18499">– Güle güle Neriman. </st><st c="18520">Ne zaman istersen gel, bekliyorum.</st></p>
			<p><st c="18554">Neriman yine oflayıp puflayarak odadan çıkıyor. </st><st c="18603">Anlattıklarından ben de etkileniyorum. </st><st c="18642">Kızların üçünün de durumları vahim. </st><st c="18678">Kimse durup dururken bu hale gelmiyor. </st><st c="18717">Annesini bana anlatamaması garip. </st><st c="18751">Buna hakkı yokmuş, anneyi bana Safiye anlatabilirmiş ancak. </st><st c="18811">Bu ne demek acaba? </st><st c="18830">Ayrıca annenin ölümünden hiç söz etmiyor. </st><st c="18872">Ne zaman öldüğünü bile söylemedi. </st><st c="18906">Babaya duyduğu öfkeyi de yeni fark ediyor. </st><st c="18949">Ben galiba henüz koca bir aysbergin suyun yüzünde kalan küçücük bir parçasını görüyorum. </st><st c="19038">Altta kim bilir daha neler var?</st></p>
		</div>
<div id="charCountTotal" value="19069"></div></body>
</html>
