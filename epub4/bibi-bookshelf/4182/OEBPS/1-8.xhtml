<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-8" xml:lang="tr-TR">
		<div>
			<p id="_idParaDest-4"><st c="0">Çöp Apartman – 1</st></p>
			<p><st c="17">– Doktor hanım, Orhan Hoca’nın gönderdiği hastada sıra. </st><st c="74">Adı Gülben Kahraman.</st></p>
			<p><st c="94">– Tamam Tuna, buyursun, bekliyorum.</st></p>
			<p><st c="130">Otuz yaşlarında genç bir hanım giriyor içeri. </st><st c="177">Siyah, kısa saçlı, beyaz tenli, oldukça güzel ama gergin ve utangaç bir havası var. </st><st c="261">“Hoş geldiniz” diyerek elimi uzatıyorum, elimi sıkmakta kısa bir tereddüt geçirdikten sonra tokalaşıyoruz. </st><st c="368">Bu narin ve güzel hanımın elleri sert ve kuru. </st><st c="415">Oturmasını işaret ediyorum, yine bir tereddüt geçirdikten sonra hafifçe koltuğun ucuna ilişiyor. </st><st c="512">Benimle göz göze gelmek istemiyor.</st></p>
			<p><st c="546">– Hoş geldiniz Gülben Hanım.</st></p>
			<p><st c="575">– Şey efendim, bende şey var. </st><st c="606">Orhan Bey beni size yolladı. </st><st c="635">Bütün tetkikler yapıldı, her şey normalmiş. </st><st c="679">Aslında ben deli filan değilim ama size gelmem gerekiyormuş, nedenini ben de anlamadım. </st><st c="767">Siz şimdi bana anamı, babamı, çocukluğumu filan soracaksınız. </st><st c="829">Benim öyle sorunlarım yok. </st><st c="856">Sadece şey var.</st></p>
			<p><st c="871">Bana ilk kez gelen hastaların çoğu, benim onları deli zannedeceğimi düşünürler. </st><st c="952">Bu genç hanımın ayrıca bana söylemekten çekindiği, utandığı bir sorunu var demek ki. </st><st c="1037">İnsanlar en çok cinsel sorunlarını anlatmakta zorlanırlar. </st><st c="1096">Bakalım bunun altından ne çıkacak...</st></p>
			<p><st c="1132">– Gülben Hanım ben önce sizi biraz tanıyabilir miyim? </st><st c="1187">Evli misiniz?</st></p>
			<p><st c="1200">– Yok, değilim.</st></p>
			<p><st c="1216">– Çalışıyor musunuz?</st></p>
			<p><st c="1237">– Hayır, ev kızıyım.</st></p>
			<p><st c="1258">– Demek hiç evlenmediniz?</st></p>
			<p><st c="1284">– Evlenmedim, aslında çok isteyenim oldu ama kısmet değilmiş.</st></p>
			<p><st c="1346">– Ailenizle birlikte mi oturuyorsunuz?</st></p>
			<p><st c="1385">– Evet, babam ve iki kız kardeşimle.</st></p>
			<p><st c="1422">– Ya anneniz?</st></p>
			<p><st c="1436">– Annemi kaybettik.</st></p>
			<p><st c="1456">– Peki, demek üç kardeşsiniz.</st></p>
			<p><st c="1486">– Evet.</st></p>
			<p><st c="1494">– Siz en büyükleri misiniz?</st></p>
			<p><st c="1522">– Yok, ben ortancayım.</st></p>
			<p><st c="1545">– Diğer kardeşleriniz de bekâr mı?</st></p>
			<p><st c="1580">– Evet, henüz hiçbirimiz evlenmedik.</st></p>
			<p><st c="1617">– Sizin aile evlenmeyi pek sevmiyor galiba?</st></p>
			<p><st c="1661">– Kısmet.</st></p>
			<p><st c="1671">– Onlar çalışıyor mu?</st></p>
			<p><st c="1693">– En küçüğümüz okudu, o çalışıyor.</st></p>
			<p><st c="1728">– Çok güzel bir hanımsınız, ama galiba biraz zor beğeniyorsunuz?</st></p>
			<p><st c="1793">– Zor beğenmekten değil, olmadı işte. </st><st c="1832">Biraz da şey yüzünden.</st></p>
			<p><st c="1854">– Evet, şu şeyi artık bana da söyleseniz...</st></p>
			<p><st c="1898">– Orhan Hoca size bir mektup gönderdi, onu size vereyim.</st></p>
			<p><st c="1955">Çantasından bir zarf çıkarıp uzatıyor. </st><st c="1995">Orhan Bey’in yazdığı kısa bir not var içinde. </st></p>
			<p><st c="2041">Enürezis Nokturna’sı olan hastanın organik yönden bir sorunu bulunamamıştır. </st><st c="2118">İlgilerini rica ederim. </st><st c="2142">Sevgiler. </st></p>
			<p><st c="2152">Not: İyi ki ben psikiyatr değilim. </st><st c="2187">Allah yardımcın olsun.</st></p>
			<p><st c="2209">Demek bana bir türlü söyleyemediği sorunu gece işemeleriymiş ve Orhan Hoca’yı çok yormuş. </st><st c="2300">Zaten özellikle cerrahlar bizim hastalarımıza hiç tahammül edemezler. </st></p>
			<p><st c="2370">– Şimdi anladım sorununuzun ne olduğunu. </st><st c="2411">Ne zamandan beri var?</st></p>
			<p><st c="2432">– Çok eski. </st><st c="2445">Çocukluğumdan beri.</st></p>
			<p><st c="2464">– Zor hastalık, değil mi?</st></p>
			<p><st c="2490">– Hastalık bu, değil mi?</st></p>
			<p><st c="2515">– Başka ne olabilir ki?</st></p>
			<p><st c="2539">– Ne bileyim, bizimkiler bazen mahsus yaptığımı söylüyor.</st></p>
			<p><st c="2597">– Mahsus mu?</st></p>
			<p><st c="2610">– Cahil hepsi. </st><st c="2626">Tetkikler de normal çıkınca öyle sandılar.</st></p>
			<p><st c="2668">– Çocukluğunuzda bu nedenle doktora göründünüz mü?</st></p>
			<p><st c="2719">– Pek sayılmaz.</st></p>
			<p><st c="2735">– Neden?</st></p>
			<p><st c="2744">– Bilmem, ben doktora gitmeyi sevmem, zaten buraya da zorla geldim.</st></p>
			<p><st c="2812">– Kimin zoruyla?</st></p>
			<p><st c="2829">– Neriman getirdi beni buraya.</st></p>
			<p><st c="2860">– Neriman kim?</st></p>
			<p><st c="2875">– Kız kardeşim, dışarıda bekliyor.</st></p>
			<p><st c="2910">– Peki, siz neden gelmek istemediniz?</st></p>
			<p><st c="2948">– Doktorların halledebileceği bir şey gibi gelmedi bana. </st><st c="3006">Bir sürü tetkik yaptılar, onlar da normal çıktı. </st><st c="3055">Sizinle konuşarak neyi çözeceğiz yani?</st></p>
			<p><st c="3093">– Konuşarak pek bir şeyi çözemeyeceğimiz belli. </st><st c="3142">Siz istemedikçe ben size yardımcı olamam. </st><st c="3184">Üstelik dokununca her şeyi düzeltiveren bir sihirli değnek henüz icat edilmedi.</st></p>
			<p><st c="3263">Gülben Hanım öfkeyle bakıyor yüzüme, sonra ellerini yüzüne kapatıp yüksek sesle ağlamaya başlıyor. </st><st c="3363">Bana çok kızdığı belli ama belki şimdi biraz daha açık konuşur benimle. </st></p>
			<p><st c="3435">– “Pis Südüklü’” derler bana evde, “Pis Südüklü’”.</st></p>
			<p><st c="3485">– Kim der?</st></p>
			<p><st c="3496">– Hepsi. </st><st c="3506">En çok da annem derdi. </st><st c="3529">Bir tek Neriman öyle demez. </st><st c="3557">Sizce ben de bir gün temizlenebilir miyim?</st></p>
			<p><st c="3599">– Tabii, neden olmasın, ancak bunu gerçekten istemeniz lazım. </st><st c="3662">Bu konuda sizi pek istekli görmedim. </st><st c="3699">Kaç yaşındasınız?</st></p>
			<p><st c="3716">– Otuz bir.</st></p>
			<p><st c="3728">– Ve bu yaşa kadar hiç doktora gitmediniz, neden?</st></p>
			<p><st c="3778">– ... </st></p>
			<p><st c="3785">– Ümidiniz mi yok?</st></p>
			<p><st c="3803">– Biraz öyle.</st></p>
			<p><st c="3817">– Ailenize çok kızıyorsunuz gibi geldi bana.</st></p>
			<p><st c="3862">– Yok canım, onlar da öyle söylüyor. </st><st c="3900">“Bize inat işiyorsun sen” diyorlar. </st><st c="3936">Benim için sizi arayan oldu mu?</st></p>
			<p><st c="3967">– Hayır, neden arasınlar?</st></p>
			<p><st c="3993">– Size beni anlattılar mı diye merak ettim de.</st></p>
			<p><st c="4040">– Hayır, siz anlatsanız daha doğru olmaz mı?</st></p>
			<p><st c="4085">– Ben ne anlatayım? </st><st c="4106">İşte söyledim, çocukluğumdan beri her gece yatağı ıslatıyorum. </st><st c="4169">Akşam sekizden sonra bana hiçbir şey içirmezler ama yine de ben yatağı ıslatmayı beceririm.</st></p>
			<p><st c="4260">– Demek becerirsiniz. </st><st c="4283">Peki Gülben Hanım, biraz da başka yönlerinizi anlatın bana. </st><st c="4343">Nasıl birisiniz siz?</st></p>
			<p><st c="4363">– Nasıl olacak, normal biriyim işte.</st></p>
			<p><st c="4400">– Evet, normal birisiniz ama normal insanlar da birbirlerinden farklı olurlar biliyorsunuz. </st><st c="4493">Mesela, akşama kadar neyle vakit geçirirsiniz?</st></p>
			<p><st c="4539">– Hep evdeyim, iş güç derken akşam oluyor.</st></p>
			<p><st c="4582">– Hiç sokağa çıkmaz mısınız?</st></p>
			<p><st c="4611">– Pek çıkmam. </st><st c="4626">Hem çıksam nereye gideceğim?</st></p>
			<p><st c="4654">– Arkadaşınız filan yok mu?</st></p>
			<p><st c="4682">– Yok, herkes evlendi gitti. </st><st c="4712">Ailem çok muhafazakârdır, küçükken hiçbirimize izin vermezlerdi. </st><st c="4777">Şimdi artık verseler de gidecek bir yer kalmadı.</st></p>
			<p><st c="4825">– Size gelen giden olur mu?</st></p>
			<p><st c="4853">– Yok, bize de pek gelen giden olmaz.</st></p>
			<p><st c="4891">– Ya komşular, onlarla görüşür müsünüz?</st></p>
			<p><st c="4931">– Pek komşumuz kalmadı. </st><st c="4956">Kiracıların çoğunu çıkardık.</st></p>
			<p><st c="4984">– Apartman size ait öyleyse.</st></p>
			<p><st c="5013">– Evet, babam varlıklı bir adamdır.</st></p>
			<p><st c="5049">– Peki, kiracıları neden çıkardınız?</st></p>
			<p><st c="5086">– Ev dar geldi, bir kısım eşyayı oralara koyuyoruz. </st><st c="5139">Bunların benim yatağı ıslatmamla ne ilgisi var Allah aşkına? </st><st c="5200">Bunun bir ilacı filan yok mu?</st></p>
			<p><st c="5229">“Orhan Bey haklıymış” diyorum içimden. </st><st c="5269">“Bu hasta beni de çok yoracak.” Böyle giderse ona pek fazla yardımcı olamayacağım. </st><st c="5352">Kendi bir şey anlatmadığı gibi, benim sorularıma da doğru dürüst cevap vermiyor. </st><st c="5433">Sürekli savunmada. </st><st c="5452">Keşke benimle daha açık konuşabilse. </st></p>
			<p><st c="5489">– İlaç dediniz değil mi? </st><st c="5514">Evet, ilacı var. </st><st c="5531">Şimdi size vereceğim ilacı gece yatmadan önce bir tablet alacaksınız.</st></p>
			<p><st c="5600">– Ne işe yarayacak bu ilaç?</st></p>
			<p><st c="5628">– Sizin uykunuzu hafifletmeye çalışacağım. </st><st c="5672">Yani çişinizin geldiğini hissedebileceksiniz.</st></p>
			<p><st c="5717">– İyi, tamam, verin ilacı.</st></p>
			<p><st c="5744">İlacı yazıp eline veriyorum. </st><st c="5774">Reçeteyi alıp çantasına atıyor. </st><st c="5806">Gitmek üzere ayağa kalkıyor. </st></p>
			<p><st c="5835">– Şu ilacı bir deneyelim bakalım. </st><st c="5869">Hadi öyleyse ben gidiyorum, hoşça kalın.</st></p>
			<p><st c="5909">Arkasını dönüp gidiyor. </st><st c="5934">Çok bilinmeyenli matematik sorusu gibi. </st><st c="5974">Aile içinde yoğun sorunlar var galiba. </st><st c="6013">Benimle açık konuşabilse ne iyi olurdu. </st><st c="6053">İlacı kullanacağını da sanmıyorum. </st><st c="6088">Neriman’ın baskısıyla gelmiş ve tedaviye direnci çok yüksek. </st><st c="6149">Yapabileceğim bir şey var gibi gelmiyor bana.</st></p>
		</div>
<div id="charCountTotal" value="6194"></div></body>
</html>
