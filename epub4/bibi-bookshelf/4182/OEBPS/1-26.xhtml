<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-26" xml:lang="tr-TR">
		<div>
			<p id="_idParaDest-22"><st c="0">Çöp Apartman – 6</st></p>
			<p><st c="17">Ertesi hafta perşembe günü işte yine Nerimanların apartmanının önündeyim. </st><st c="92">Bu sefer yalnız geldim. </st><st c="116">Neriman babasının yanından ayrılamıyor. </st><st c="156">Perşembe günleri muayenehanede çalışmam, yani benim dinlenme günüm ama bu gidişle daha uzun bir süre perşembeler bana kalmayacak. </st><st c="286">Apartmanın içine girince yine o tanıdık küf kokusunu duyuyorum. </st><st c="350">Merdivenleri hızlı hızlı çıkıp kapıyı çalıyorum. </st><st c="399">Beni nasıl karşılayacaklar acaba? </st><st c="433">Kapıyı Gülben açıyor, Safiye hemen arkasında. </st><st c="479">İkisinin de rengi sapsarı ve maalesef yine kokuyorlar. </st><st c="534">Ancak yüzlerinden geldiğime memnun olduklarını anlıyorum. </st><st c="592">İkisi de, “Hoş geldiniz” diyerek karşılıyorlar beni. </st><st c="645">Hemen eğilip ayakkabılarımı çıkarmak istiyorum.</st></p>
			<p><st c="692">– Aman sakın çıkarmayın, ev zaten çöplükten farksız, diyor Safiye. </st></p>
			<p><st c="760">Salona girip geçen sefer oturduğum koltuğa oturuyorum. </st><st c="815">İkisi de karşımdaki koltuklara yerleşiyorlar.</st></p>
			<p><st c="860">– Babanız nasıl?</st></p>
			<p><st c="877">– İyi değil, Neriman artık eskisi gibi eve sık gelemiyor, bırakamıyor babamı ve biz hâlâ onu görmeye gidemiyoruz. </st><st c="992">Son görevimizi yapmadan onu kaybedersek, kendimizi hiç affetmeyeceğiz. </st><st c="1063">Bu gidişle bizim evden çıkabilmemiz hayal.</st></p>
			<p><st c="1105">– İlaçlarınızı almaya başladınız mı?</st></p>
			<p><st c="1142">– Evet, ikimiz de yazdıklarınızı düzenli olarak alıyoruz ama pek bir faydasını gördüğümüz söylenemez. </st><st c="1245">Sadece Gülben artık geceleri yatağını pek ıslatmıyor, öyle değil mi Gülben? </st><st c="1321">Bu hafta galiba sadece bir kez çarşaf değiştirdik. </st></p>
			<p><st c="1372">– Öyle oldu. </st><st c="1385">Keşke bu ilacı daha önce alsaydım!</st></p>
			<p><st c="1419">– Keşke ama artık hayıflanmanın kimseye bir faydası yok. </st><st c="1477">İlaçların etkisi maalesef geç başlayacak. </st><st c="1519">Daha en az bir ayımız var. </st></p>
			<p><st c="1546">– Ya babam bu arada ölürse?</st></p>
			<p><st c="1573">– Şimdi aklımıza böyle kötü şeyler getirmeyelim. </st><st c="1623">Siz nasılsınız, ikinizi de iyi görmedim. </st><st c="1664">Çok soluk görünüyorsunuz. </st><st c="1690">Yemek yemiyor musunuz yoksa?</st></p>
			<p><st c="1718">– ...</st></p>
			<p><st c="1724">– Bakın kızlar, bu çok önemli bir konu. </st><st c="1765">Yemek yememeye devam ederseniz, ikinizi de hastaneye yatırmam gerekecek. </st><st c="1838">Bunu istemediğinizi biliyorum, şimdi söyleyin bakalım ne yapalım?</st></p>
			<p><st c="1903">– ...</st></p>
			<p><st c="1909">– Hadi kalkın bakalım, hep beraber mutfağa gidelim. </st><st c="1962">Bana bir sandalye getirirseniz, ben yine kapının önüne oturayım, siz mutfak giysilerinizi giyinin. </st><st c="2061">Hem konuşur, hem yine kahvelerimizi içeriz. </st><st c="2105">Bana kahve yapmak istemiyor musunuz yoksa?</st></p>
			<p><st c="2147">İkisi de hafifçe gülümseyerek ayağa kalkıyor. </st><st c="2194">Onlar önde, ben arkada mutfağa doğru yollanıyoruz. </st><st c="2245">Gülben bana sandalye getiriyor ama önce hep birlikte banyoya giriyoruz. </st><st c="2317">Önce ben ellerimi on kere yıkıyorum, sonra da sırayla onlar ellerini yıkarken ben yüksek sesle sayıyorum ve sonunda, “Tamam, şimdi hepimizin elleri tertemiz oldu” diyorum. </st><st c="2489">Mutfağa girmeden, ikisi de duvardaki çivide asılı beyaz önlükleri üstlerine giyip terliklerini değiştiriyorlar ve başlarına beyaz tülbentler bağlıyorlar. </st><st c="2643">Ben kapının önündeki sandalyeye oturuyorum. </st></p>
			<p><st c="2687">– Kızlar, önce yemek pişirelim. </st><st c="2719">Ben buradayım, size yardımcı olmaya çalışacağım. </st><st c="2768">Zaten karnım da aç. </st><st c="2788">Evde ne var, ne pişirebiliriz?</st></p>
			<p><st c="2818">– Aman doktor hanım, size karşı çok utanıyoruz, öyle mahcup ettiniz ki bizi. </st><st c="2896">Eskiden Neriman evdeydi, o varken kendimizi idare edebiliyorduk. </st><st c="2961">Şimdi bir kap yemek bile pişiremiyoruz kendimize. </st><st c="3011">Sanki yeteri kadar iyi yıkayamıyormuşuz gibi geliyor bize. </st><st c="3070">Birbirimize güvenemiyoruz. </st><st c="3097">O benden kötü, ben ondan. </st><st c="3123">Süt aldırıyoruz kapıcıya. </st><st c="3149">Uzun süredir sütle idare ediyoruz ama galiba olmuyor. </st></p>
			<p><st c="3203">– Olmaz tabii, aslında olmayacağını siz de biliyorsunuz değil mi?</st></p>
			<p><st c="3268">– Bilmez miyiz, domuz gibi biliyoruz her şeyi ama bu beter bir hastalık. </st></p>
			<p><st c="3342">– Demek artık bunun hastalık olduğunu sen de kabul ediyorsun. </st></p>
			<p><st c="3404">– Eskiden de biliyordum bunu ama inadımdan öyle söylüyordum. </st></p>
			<p><st c="3465">– İnat mı yoksa umutsuzluk mu?</st></p>
			<p><st c="3495">– Galiba her ikisi de. </st><st c="3519">Hem umudum yoktu, hem de isteğim. </st><st c="3553">“İyi olup da ne olacak yani?” diyordum. </st><st c="3593">“Bu dünya öyle de tatsız, böyle de...”</st></p>
			<p><st c="3631">– Ya şimdi?</st></p>
			<p><st c="3643">– Bilmem ki, hem babama gitmek zorundayız, hem de siz varsınız. </st><st c="3708">Galiba artık ikimiz de iyileşmek, herkes gibi olmak istiyoruz, öyle değil mi Gülben?</st></p>
			<p><st c="3792">– Öyle abla, hele sen böyle dedikten sonra. </st></p>
			<p><st c="3837">– Aman ne güzel, iyi olmak isteyen hastayı tedavi etmek her zaman daha kolaydır. </st><st c="3918">Böyle devam ederseniz, belki de daha çabuk düzelirsiniz. </st><st c="3975">Ne kadar memnun oldum bilseniz. </st><st c="4007">Evet, hadi şimdi işimize bakalım. </st><st c="4041">Ne yiyeceğiz?</st></p>
			<p><st c="4054">– Vallahi bilmem ki, evde pek bir şey yok ama. </st></p>
			<p><st c="4102">– Aç bakalım dolapları, ne bulacaksın?</st></p>
			<p><st c="4140">O gün yemekte mercimek çorbası, makarna ve kayısı kompostosu vardı. </st><st c="4209">Kızlar aslında çok güzel yemek yapıyor ama her şeyi sayarak tekrar tekrar yıkamak zorunda olmasalar. </st><st c="4310">Bana söz verdiler, bundan sonra kapıcıya bir şeyler aldıracaklar ve ben bir süre o eve haftada iki kez gideceğim. </st><st c="4424">Ayrıca kendi aralarında daha sıcak bir ilişki başladığını fark ettim. </st><st c="4494">Galiba az da olsa birbirleriyle konuşmaya, sohbet etmeye başlamışlar. </st><st c="4564">Beni kapıdan yolcu ederken ikisi birden soruyor:</st></p>
			<p><st c="4612">– Tekrar ne zaman geleceksiniz?</st></p>
		</div>
<div id="charCountTotal" value="4644"></div></body>
</html>
