<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-17" xml:lang="tr-TR">
		<div>
			<p id="_idParaDest-13"><st c="0">Estağfurullah!</st></p>
			<p><st c="15">Estağfurullah, estağfurullah, estağfurullah...</st></p>
			<p><st c="62">Altmış yaşlarında, kır saçlı, hafifçe kamburunu çıkararak yürüyen, iriyarı bir adam Hayri Bey. </st><st c="158">Yanında eşi olduğunu tahmin ettiğim orta yaşlı, başı eşarplı bir hanım var. </st><st c="234">Hayri Bey’in bir adım arkasında duruyor. </st><st c="275">İkisi de bir suç işlemişler gibi önlerine bakıyorlar. </st><st c="329">Hayri Bey iki elini önüne kavuşturmuş, sürekli yüksek sesle “estağfurullah” diyor.</st></p>
			<p><st c="411">– Şöyle buyurun efendim.</st></p>
			<p><st c="436">Karşımdaki kırmızı koltuklara, sanki ağır ceza mahkemesinin sanık sandalyesine oturur gibi korkarak ve çekinerek oturuyorlar. </st><st c="563">Hayri Bey sesini biraz daha alçaltarak “estağfurullah” demeye devam ediyor. </st><st c="639">Ben yanındaki hanıma soruyorum:</st></p>
			<p><st c="670">– Eşi misiniz?</st></p>
			<p><st c="685">– Evet.</st></p>
			<p><st c="693">– Önce siz anlatın, nesi var Hayri Bey’in?</st></p>
			<p><st c="736">– Doktor hanım, biz Anadolu’dan geliyoruz. </st><st c="780">Eşim devlet memuruydu. </st><st c="803">Birkaç ay önce onu aniden emekli ettiler. </st><st c="845">Hayri Bey önceleri üzüldüğünü bize belli etmedi... </st><st c="896">Beş vakit namazını kılar, camiye gider gelirdi. </st><st c="944">Kahve mahve bilmez, sevmez öyle yerleri. </st><st c="985">Sonradan bizim adama bir haller oldu. </st><st c="1023">Önce uykuları kaçtı. </st><st c="1044">Zaten az konuşurdu, hiç konuşmaz oldu. </st><st c="1083">Sonra da “estağfurullah” demeye başladı. </st><st c="1124">Biz önce ne olduğunu anlayamadık, meğer tövbe tövbe, Allah affetsin, Allah’a küfretmek gelirmiş içinden. </st><st c="1229">Dinine imanına düşkün bir adamdır, hep emekli olmayı beklerdi. </st><st c="1292">“Çalışırken yeterince ibadet edemiyorum, bir emekli olayım bütün borçlarımı ödeyeceğim, öteki dünyaya hazırlık yapacağım” derdi. </st><st c="1421">Gerçekten de emekli olur olmaz beş vakit camiye gitmeye başladı ama sonradan ne oldu anlayamadık, adam dinden imandan çıktı. </st><st c="1546">Kendi de durumuna çok üzülüyor ama elinde değil besbelli. </st></p>
			<p><st c="1604">– Peki efendim, verdiğiniz bilgilere teşekkürler. </st><st c="1654">Siz dışarı çıkabilirsiniz, biz Hayri Bey’le yalnız görüşelim.</st></p>
			<p><st c="1715">– İnşallah konuşur sizinle, ben dışarıda bekliyorum.</st></p>
			<p><st c="1768">Eşi dışarı çıkınca Hayri Bey başını biraz daha önüne eğip sesini daha da yükselterek ve hızlı hızlı “estağfurullah” çekmeye devam ediyor. </st></p>
			<p><st c="1907">– Hayri Bey lütfen bana cevap vermeye çalışın. </st><st c="1954">Önce şunu bilin ki bu bir hastalık, ben size yardımcı olmaya çalışacağım. </st><st c="2028">İçinizden bir ses sürekli Tanrı’ya küfrediyor öyle mi?</st></p>
			<p><st c="2082">Yavaşça başını öne doğru sallayarak “evet” demeye çalışıyor. </st></p>
			<p><st c="2144">– Peki, gerçekten ses mi duyuyorsunuz yoksa duymadığınız ama içinizden geçen bir düşünce mi bu?</st></p>
			<p><st c="2239">– İçimden geliyor, kafamın içinde sanki bir başkası var ve tövbe tövbe estağfurullah, sürekli Allah’a küfrediyor. </st><st c="2354">Estağfurullah. </st></p>
			<p><st c="2369">– Ve siz tövbe ederek o düşünceler için Tanrı’dan af dilemeye çalışıyorsunuz. </st></p>
			<p><st c="2447">–  Evet ama artık ne kadar affeder onu bilemem. </st></p>
			<p><st c="2494">– Ama o düşünceler size ait değil ki? </st></p>
			<p><st c="2532">– Olmaz mı, benim aklımdan geçiyor, tövbe tövbe. </st></p>
			<p><st c="2581">– Sizin iradenizle, bilerek, isteyerek söylediğiniz sözler olmadığı için, sorumluluğu size ait değildir. </st></p>
			<p><st c="2686">– Sahi mi doktor hanım, Allah bana günah yazmaz mı?</st></p>
			<p><st c="2737">– Size ait olmayan bir düşüncenin günahı neden sizin olsun ki? </st></p>
			<p><st c="2801">– Ama içimdeki ses öyle kötü şeyler söylüyor ki korkuyorum. </st><st c="2861">Bunların cezasından korkuyorum. </st></p>
			<p><st c="2893">– Neler söylüyor size?</st></p>
			<p><st c="2915">– Ah doktor hanım ah, bunları size söyleyemem, utanırım, yerin dibine geçerim. </st><st c="2995">Ben hayatımda kimseye küfretmedim, çocuğuma el kaldırmadım. </st><st c="3055">Ne günah işledim de bunlar başıma geldi bilmem ki?.. </st></p>
			<p><st c="3108">– Bu bir hastalık, herkes hasta olabilir. </st></p>
			<p><st c="3150">– Böyle hastalık mı olur, kanser olsaydım da ölseydim daha iyiydi. </st><st c="3217">Hastalığın da hayırlısı hayırsızı varmış. </st><st c="3259">Bu beni dinden imandan çıkardı, ahir ömrümde günahkâr oldum. </st><st c="3320">Ben şimdi öbür dünyaya ne yüzle gideceğim, Allah bunların hesabını bana sormaz mı?</st></p>
			<p><st c="3402">Hayri Bey yüksek sesle hıçkıra hıçkıra ağlıyor. </st><st c="3451">Susup bekliyorum, çok acı çektiği belli. </st><st c="3492">Bir an önce bu düşüncelerden kurtulması gerek. </st><st c="3539">Ağlaması biraz hafifleyince soruyorum:</st></p>
			<p><st c="3577">– Hayri Bey, bu rahatsız edici düşünceler ne zaman başladı?</st></p>
			<p><st c="3637">– On beş-yirmi gün oldu. </st></p>
			<p><st c="3663">– Nasıl başladı?</st></p>
			<p><st c="3679">– Ben birkaç ay önce aniden emekli oldum, bu düşünceler ondan sonra başladı. </st></p>
			<p><st c="3757">– Hazır değildiniz herhalde emekliliğe...</st></p>
			<p><st c="3798">– Devlet baba ani bir kararla emekli etti bizi. </st><st c="3847">Ben yıllarca o dairede müdür olmayı bekledim, kadro yoktu, bizim eski müdür yaş haddinden emekli olana kadar mecburen bekledim. </st><st c="3975">Tam ben müdür olup lojmana yerleşmiştim ki bu yasa çıktı. </st><st c="4033">Neye uğradığımı şaşırdım, bütün planlarım altüst oldu. </st><st c="4088">Ben dört-beş yıl sonra emekli olacağımı sanıyordum, kendimi ona göre hazırlamıştım. </st><st c="4172">Kendimize ait bir küçük dairemiz vardı, onu kiraya vermiştik. </st><st c="4234">Böyle olunca evden kiracıyı çıkarmamız zor oldu. </st><st c="4283">Sonunda çıktı ama evi berbat etmiş. </st><st c="4319">Neyse sonunda kendi evimize yerleştik.</st></p>
			<p><st c="4357">Ama hiçbir şey içime sinmedi. </st><st c="4388">Kullanılıp da atılan gazete kâğıdı gibi hissettim kendimi. </st><st c="4447">Buruşturup çöp sepetine atıverdiler sanki. </st><st c="4490">Çöktüm... </st><st c="4500">Sabahları erkenden kalktım, ne yapacağımı bilemedim. </st><st c="4553">Kahveye gitmem, başka bir uğraşım da yok. </st><st c="4595">Yıllardır sabah gidip akşam gelmeye alışmışız. </st><st c="4642">Sanki benim hanıma yük oluyormuşum gibi geldi bana. </st><st c="4694">İşi bitmiş, artık ölümü bekleyen yaşlı, işe yaramaz biri gibi hissettim kendimi. </st><st c="4775">Beş çocuğum var benim, hepsi de okuyor, biri gidip biri geliyor. </st><st c="4840">Ev küçük, hanımın eşi dostu geliyor, hiçbir yere sığamadım. </st><st c="4900">Anladım ki bu hayatta artık bana yer yok. </st><st c="4942">Evde olmadık şeylere karışmaya başladım. </st><st c="4983">Herkes benden rahatsız oldu. </st><st c="5012">“Sen git çarşıyı dolaş gel” demeye başladılar. </st><st c="5059">Zaten her gün beş vakit namaza camiye gidiyorum ama cami eve yakın, namazı kılıp geliyorum. </st><st c="5151">Çarşıda dolaşsam ne kadar dolaşacağım. </st><st c="5190">Bir iki dükkâna eşin dostun yanına uğradım, herkesin işi var gücü var, oralara da fazla gidemedim, sonunda iyice daraldım.</st></p>
			<p><st c="5312">Ben kalp krizi filan geçiririm de hemen öbür tarafa gidiveririm sanıyordum ama öyle olmadı. </st><st c="5405">Bir gün yine camide namaz kılarken içimden tuhaf tuhaf düşünceler geçmeye başladı. </st><st c="5488">Ben onları durdurmaya çalıştıkça arttı. </st><st c="5528">Sonra artık hiç namaz kılamaz oldum. </st><st c="5565">Sanki beni bekliyor, olmadık küfürler geçmeye başladı aklımdan. </st><st c="5629">Ben ne günah işledim bilmiyorum. </st><st c="5662">Sonralar namazı da beklemez oldu. </st><st c="5696">Şimdi artık gece gündüz o ses durmadan konuşuyor kafamda. </st><st c="5754">Önce tövbe tövbe estağfurullah, Allah’a küfrediyor, sonra da benimle uğraşıyor. </st><st c="5834">“Sen Müslüman değilsin, herkesi kandırıyorsun, cehennemde cayır cayır yanacaksın, sahtekârsın” diyor. </st><st c="5936">Daha neler neler, size söyleyemeyeceğim küfürler işte. </st><st c="5991">Siz hiç böyle hasta gördünüz mü?</st></p>
			<p><st c="6023">– Gördüm tabii, sık görülen bir hastalıktır bu. </st></p>
			<p><st c="6072">– İnşallah hastalıktır da ben de kurtulurum bundan. </st><st c="6124">Bizim oralar küçük yer, beni hemen hacı hocalara götürdüler. </st><st c="6185">Ben bu işlere pek inanmam ama insan denize düşünce yılana sarılıyor. </st><st c="6254">Belki bir umut diye peşlerine düşüp gittim. </st><st c="6298">Her biri bir şey söyledi. </st><st c="6324">Yok içime cin girmiş, yok Bismillah’sız yere basmışım ya da düşmanlarım muska yapmış filan işte. </st><st c="6421">Okudular, üflediler, muskalar yazıldı, okunmuş sularla yıkandım ama hiçbiri faydalı olmadı. </st><st c="6513">Kafamdaki ses iyice azdı, sonunda işte size geldik. </st><st c="6565">Buradan da derdime derman bulamazsam ne yaparım bilmem. </st><st c="6621">İçimdeki ses “Çek vur kendini, artık sana yaşamak haram” diyor ama, benim öbür tarafa gidecek yüzüm mü var?</st></p>
			<p><st c="6728">– Hayri Bey anlattıklarınızı dinledim. </st><st c="6768">Bu obsesif nevroz</st><span><span id="footnote-003-backlink"><a href="#footnote-003"><st c="6785">4</st></a></span></span><st c="6787"> dediğimiz bir hastalık. </st><st c="6812">Bu hastalık daha çok temiz, titiz, ayrıntıcı, mükemmelci, saygılı, dürüst ve kuralcı insanlarda olur. </st><st c="6914">Siz de öyle misiniz?</st></p>
			<p><st c="6934">– Evet, bu hastalıktan önce öyleydim ama şimdi nasılım ben de bilmiyorum. </st><st c="7009">İsterdim ki her şey dört dörtlük olsun, yerinde ve zamanında olsun. </st><st c="7077">Hiçbir şeye boş veremem. </st><st c="7102">Titizimdir. </st><st c="7114">Evdekiler bu huyumdan çok şikâyetçiler. </st><st c="7154">Düzeni severim, her şey yerli yerinde olsun isterim. </st><st c="7207">Bütün kurallara uyarım. </st><st c="7231">Dürüstümdür, haram yemem. </st><st c="7257">Kimseyi kolay kolay kırmam. </st><st c="7285">Temizliği severim, yemeklerden önce ellerimi iki üç kere sabunlarım, her yerde yemek yemem, tıraş olmadan sokağa çıkmam. </st><st c="7406">Dairede masam hep düzenliydi. </st><st c="7436">İyi bir müdür olacaktım, bizim eski müdür hiçbir şeye aldırmazdı, ben orayı adam edecektim ama Allah fırsat vermedi. </st><st c="7553">Ne yapalım, kısmet bu kadarmış. </st></p>
			<p><st c="7585">– Çok kızdınız mı bu kararı çıkaranlara?</st></p>
			<p><st c="7625">– Hükümete kızılmaz. </st><st c="7647">Ben kim oluyorum da onlara kızacağım? </st><st c="7685">Emir büyük yerden geldi, boynumuz kıldan ince. </st><st c="7732">Elimizden bir şey gelmez ki. </st><st c="7761">Tövbe tövbe estağfurullah...</st></p>
			<p><st c="7789">– Yine mi başladı?</st></p>
			<p><st c="7808">– Hiç gitmiyor ki... </st></p>
			<p><st c="7830">– Demek emir büyük yerden ha? </st><st c="7860">Ama yine de bu karara hem çok üzülmüş, hem de hakkınız yendiği için çok kızmışsınızdır. </st></p>
			<p><st c="7948">– Evet, ne yalan söyleyeyim çok üzüldüm. </st></p>
			<p><st c="7989">– Çok üzüldünüz, peki öfke nereye gitti?</st></p>
			<p><st c="8029">– Ne öfkesi?</st></p>
			<p><st c="8042">– Bu kararla size haksızlık edildiğini düşünmediniz mi?</st></p>
			<p><st c="8098">– Haksızlık edildiği doğru ama benimle birlikte çok kişi emekli oldu. </st><st c="8169">Hem kızsam ne olacak ki?..</st></p>
			<p><st c="8195">– Kızmış olacaksınız, o kadarına da hakkınız olsun bari. </st></p>
			<p><st c="8253">– Yok, ben haddimi bilirim. </st></p>
			<p><st c="8281">– Yani kendinize bu kadarcık hakkı bile tanımadınız mı?</st></p>
			<p><st c="8336">– Ne hakkı doktor hanım, tövbe tövbe... </st></p>
			<p><st c="8377">– Benim bildiğim, haksızlığa uğradığını düşünen insan kızar. </st><st c="8438">Bir şey yapar yapamaz o ayrı. </st><st c="8468">Siz duygularınıza bile hükmetmeye çalışıyorsunuz, halbuki duygularımız pek kural dinlemez. </st></p>
			<p><st c="8559">– Ne yapsaydım yani, bu kanunu çıkaranların başlarına birer kurşun sıkıp hepsini gebertse miydim, yoksa bana bir ay bile müdür olmayı kısmet etmeyen Allah’a isyan mı etseydim, tövbe estağfurullah, estağfurullah, estağfurullah...</st></p>
			<p><st c="8787">Hayri Bey hıçkıra hıçkıra ağlamaya başlıyor. </st><st c="8833">İşte sonunda neden bu hale geldiğini söyleyiverdi. </st><st c="8884">Ona çok ters gelse de içinden geçenler ağzından dökülüverdi. </st><st c="8945">Kızmış, hem de çok kızmış. </st><st c="8972">Bu yasayı çıkaranları öldürecek kadar, Tanrı’ya isyan edecek kadar çok kızmış. </st><st c="9051">Ama hiç esnekliği olmayan katı ve kuralcı kişiliği bunu hoş görememiş, suçlamış kendini.</st></p>
			<p><st c="9139">– Hayri Bey, hepimiz insanız, duygularımıza söz geçiremediğimiz zamanlar olur. </st><st c="9219">Bir insan istediğini düşünebilir ama her düşündüğünü yapmaz. </st><st c="9280">Cezayı gerektiren düşünceler ve duygular değil, eylemlerdir. </st><st c="9341">İnsanlar düşündüklerinden ya da hissettiklerinden değil, yaptıklarından sorumludurlar. </st><st c="9428">Bu Allah katında da, yasalar önünde de böyledir. </st><st c="9477">Duygularımıza zaten söz geçiremeyiz ama siz duygularınıza bile hükmetmeye kalkışmışsınız. </st><st c="9567">İçinizdeki öfke çok büyük ama bunun bilincinize çıkmasına izin vermemişsiniz. </st><st c="9645">İşte o kocaman öfke de kendine çıkacak başka bir yol bulmuş ve size rağmen akıp gidiyor. </st></p>
			<p><st c="9734">– Ama benim öfkem Rabbime değil ki tövbe tövbe. </st></p>
			<p><st c="9782">– Siz zamanında o öfkeye birazcık yol verseydiniz, bugün barajları yıkıp böyle gürül gürül akmazdı, ama bu sizin yapınız; ömür boyu hep gerekenleri, gerektiği gibi yaptınız, öyle değil mi?</st></p>
			<p><st c="9970">– Öyle yaptım, şimdiye kadar bu huyumdan hiç şikâyetçi değildim. </st><st c="10036">Çocuklar şikâyet ederdi benden. </st><st c="10068">Onlar çok katı bulurlar beni. </st></p>
			<p><st c="10098">– Siz ne düşünüyorsunuz?</st></p>
			<p><st c="10122">– Ben ne gerekiyorsa onu yapıyorum. </st></p>
			<p><st c="10159">– Sizin gibi insanlar aslında çok çalışkan ve başarılı olurlar, çok olumlu özellikleri vardır. </st><st c="10254">Toplum bayılır sizin gibilere. </st><st c="10285">Saygılı olurlar, kurallara uyarlar ama hiç hoşgörüleri yoktur. </st><st c="10348">“Ya hep ya hiç” derler, ortayı bulamazlar. </st><st c="10391">Bu yüzden yakın ilişkilerde sorun çıkar. </st><st c="10432">Özellikle gençler, bu dönemde daha fazla hoşgörü beklediklerinden, en çok onlarla anlaşmak zor olur. </st></p>
			<p><st c="10533">– Haklısınız, anneleriyle iyi anlaşıyorlar ama ben onlara göre değilim. </st><st c="10605">Ne ben onları anlayabiliyorum ne de onlar beni. </st><st c="10653">Hiç bitmiyor istekleri, her şeyin bir yeri ve zamanı var. </st><st c="10711">Onların görevi okula gitmek ve ders çalışmak. </st><st c="10757">Bunu onlara bir türlü anlatamıyorum. </st><st c="10794">“Okul zamanı TV seyredilmez, gezilmez, tozulmaz, okul bitince ne haliniz varsa görün. </st><st c="10880">İsterseniz hiç uyumayın, akşama kadar TV seyredin” diyorum. </st><st c="10940">Bu yüzden evde her gün kavga çıkar. </st></p>
			<p><st c="10976">– Bakın gördünüz mü, ne kadar kuralcısınız ve hiç hoşgörünüz yok. </st></p>
			<p><st c="11042">– Doğru değil mi ama doktor hanım, okula giden adam erken yatar. </st><st c="11107">Bunlarda disiplin yok. </st></p>
			<p><st c="11130">– Mantık olarak söyledikleriniz doğru, ancak keşke bu kadar ısrarcı ve katı olmasanız da çocuklar kendi programlarını kendileri yapabilse. </st><st c="11269">Hasta olmanızda sizin bu katı ve kuralcı kişiliğinizin rolü çok büyük. </st><st c="11340">Başkasına esnek davranamayan insan, kendisine de esnek olamaz. </st><st c="11403">Aniden emekli olup yıllardır beklediğiniz müdür koltuğunda bir ay bile oturamadan, koca lojmandan küçücük evinize taşınınca hem çok üzülmüş, hem de haklı olarak çok kızmışsınız. </st><st c="11581">İnanın, kim olsa böyle yapardı ama içinizden gelen ve mani olmakta zorlandığınız bu öfkeyi kabul etmek kişiliğinize uymamış. </st><st c="11706">İşte bu noktada biraz daha esnek olabilseydiniz, böyle hissettiğiniz için kendinizi hoş görür, bağışlar ve yavaş yavaş yeni duruma adapte olur giderdiniz. </st><st c="11861">Ama siz başkalarına gösteremediğiniz hoşgörüyü kendinize de göstermediniz. </st><st c="11936">Her taraftan sıkışan ruhsal yapı sonunda size isyan etti ve hastalandınız. </st></p>
			<p><st c="12011">– Tövbe tövbe estağfurullah, peki doktor hanım ben neden Allah’la uğraşıyorum, kafayı takacak başka şey yokmuş gibi?</st></p>
			<p><st c="12127">– Sizce neden?</st></p>
			<p><st c="12142">– Bilmem ki, ben dinden mi çıktım şimdi? </st><st c="12184">İnanın, ben dinime çok bağlı bir Müslüman’dım, ne oldu bana?..</st></p>
			<p><st c="12246">– Hayri Bey, zaten siz bu kadar inançlı olmasaydınız bu hastalık size buradan saldırmazdı. </st><st c="12338">Hayatta en çok önem verdiğiniz şey neyse, bu takıntı oradan gelir. </st><st c="12405">Örneğin, çocuğuna çok düşkün bir annede bu hastalık “Çocuğuma bir kötülük yapar mıyım?” şeklinde olur, yani en sevdiği varlığa yönelir. </st><st c="12541">Çünkü bu hastalığın amacı, bu düşünce yoluyla kişide sıkıntı yaratmaktır. </st><st c="12615">İnancı olmayan birinde Tanrı’ya küfretme şeklinde bir düşünce sıkıntı yaratmaz ve böylece biriken enerji dışarı atılamaz.</st></p>
			<p><st c="12736">– Demek benim günahkâr ya da kâfir olmamla bunun bir ilgisi yok.</st></p>
			<p><st c="12801">– Siz ne günahkârsınız ne de kâfir. </st><st c="12838">Bu, sizin durduramadığınız, tamamen sizin dışınızda bir parazit düşünce. </st><st c="12911">Yani sancı gibi bir şey. </st><st c="12936">Siz iradenizle sancıyı durdurabilir misiniz?</st></p>
			<p><st c="12980">– Sancı gibi ha? </st><st c="12998">Demek benim bir suçum yok. </st><st c="13025">Peki, bu düşünce gelince ne yapayım?</st></p>
			<p><st c="13061">– Hiçbir şey, onun önüne geçmeyin, durdurmaya çalışmayın çünkü böyle bir inatlaşmaya girerseniz o sizi yener ve sıkıntı daha da artar. </st><st c="13197">Bırakın o düşünce istediği gibi akıp gitsin. </st><st c="13242">Ama bilin ki bu size ait bir düşünce değil, sadece bir hastalık. </st></p>
			<p><st c="13307">– Çok zor.</st></p>
			<p><st c="13317">– Ayrıca size ilaç da vereceğim.</st></p>
			<p><st c="13350">– İlaç ne işe yarayacak, benim kafamın içindeki düşünceyi mi değiştirecek?</st></p>
			<p><st c="13425">– İlaç hem sizin sıkıntınızı azaltacak, hem de durmadan tekrarlayan ve sizi çok rahatsız eden bu düşünceyi yavaş yavaş yok edecek.</st></p>
			<p><st c="13556">– Zehir olsa içerim, yeter ki bitsin artık. </st></p>
			<p><st c="13601">– En az ilaç kadar önemli diğer önerim ise, bugünden itibaren, hem kendinize, hem de çevreye olabildiğince hoşgörülü olmaya çalışın. </st><st c="13734">Sizin hastalığınızın asıl ilacı hoşgörüdür.</st></p>
			<p><st c="13777">– Hoşgörü ha, estağfurullah, estağfurullah, hoşgörü. </st><st c="13831">Allahım, hoş gör beni. </st></p>
			<p><st c="13854">– Merak etmeyin, Tanrı zaten hoş görüyor kullarını; keşke hepimiz onun bu özelliklerinden bari birazını alabilsek. </st><st c="13969">Siz hem kendinizi hem de başkalarını hoş gördükçe o sizi daha çok sevecek. </st></p>
			<p><st c="14044">– Benim Allah’ın yüzüne bakacak halim mi kaldı? </st><st c="14092">Bugüne kadar ona doğru dürüst kulluk edemedim. </st><st c="14139">Tam “Artık beş vakit namazımı kılayım, oturup ibadet edeyim” dedim ama onu bile yapamadım. </st><st c="14230">Bu da yetmiyormuş gibi bir de tövbe tövbe bu küfürler çıktı başıma. </st></p>
			<p><st c="14298">– Bizim dinimizde hastaların dini görevlerini yerine getirme zorunluluğu yoktur. </st><st c="14379">Şu anda siz hastasınız ama bu hastalığın sizin yapınızla ve başınıza gelenlerle çok ilgisi var. </st><st c="14475">Olanları değiştiremeyiz ama eğer sizin yapınızı birazcık bile değiştirebilir, sizi daha esnek, daha hoşgörülü biri yapabilirsek hem siz kazanırsınız hem de çevreniz. </st><st c="14641">Ömrünüzün kalan kısmında sadece evdeki çocukların kalplerini kırmanızı önleyebilsek bile kazancımız sizin sandığınızdan daha büyük olur. </st><st c="14778">Sadece namaz kılıp akşama kadar ibadet etmek hem Tanrı hem de kul yanında makbul insan olmaya yetmez Hayri Bey. </st><st c="14890">Dünyada iki tür insan vardır. </st><st c="14920">Biri, beraber olduğu insanları mutlu edenler, diğeri de çevresini mutsuz edenler. </st><st c="15002">Siz hangi gruba giriyorsunuz?</st></p>
			<p><st c="15031">– Bilmem ki, ben her zaman doğrudan yanayımdır. </st><st c="15080">Bu yüzden bazen çabuk kızıveririm. </st><st c="15115">Herkes görevini bilse...</st></p>
			<p><st c="15139">– Yani herkes sizin düşündüğünüz gibi davransa?..</st></p>
			<p><st c="15189">– Ama ben mantıklı insanım...</st></p>
			<p><st c="15219">– Evet, öylesiniz. </st><st c="15239">Hem mantıklı hem dürüst hem de adilsiniz ama bakın bütün bunlar sizi birlikte yaşadığı insanları mutlu edenler grubuna sokamıyor. </st><st c="15369">Demek ki bir eksik var. </st><st c="15393">Bu eksiğin ne olduğunu anladınız mı?</st></p>
			<p><st c="15429">– Anladım. </st><st c="15441">Hoşgörülü değilim. </st><st c="15460">Her şey tam olsun, eksiksiz olsun derken galiba bazen ipin ucunu kaçırıyorum. </st></p>
			<p><st c="15538">– Böyle olunca da önce sizin huzurunuz bozuluyor. </st><st c="15588">Hayatta huzur çok önemli bir şeydir. </st><st c="15625">Ruhsal hastalıklar çoğu zaman huzursuzlukla başlar. </st><st c="15677">Birlikte yaşadığınız insanlar mutlu ve huzurlu olmalı ki siz de böyle olabilesiniz. </st></p>
			<p><st c="15761">– Doktor hanım, bu tedavi galiba en çok çocuklara yarayacak. </st><st c="15822">Dediğinizi yapacağım, bizim ev her zamankinden daha huzurlu olacak artık. </st></p>
			<p><st c="15896">– İnanın Hayri Bey, Tanrı’ya en büyük ibadet, onun yarattığı her şeyi sevmek ve saygı duymaktır. </st><st c="15993">Bir dahaki sefere sizi çok daha iyi göreceğimden eminim artık. </st></p>
			<p><st c="16056">– Sağ ol doktor hanım, ben size yine gelirim. </st><st c="16102">Bir kusur etmedim, değil mi?</st></p>
			<p><st c="16130">– Hayır Hayri Bey, hiçbir kusurunuz olmadı. </st><st c="16175">Kendinize iyi bakın ve söylediklerimi sakın unutmayın. </st></p>
			<p><st c="16230">Hayri Bey “Estağfurullah” diyerek odamdan çıkarken telefonum çalıyor.</st></p>
			<p><st c="16299">– Efendim Tuna.</st></p>
			<p><st c="16315">– Telefonda Esra’nın babası var. </st><st c="16349">Esra intihar girişiminde bulunmuş, şu anda hastanedeymiş, babası sizinle görüşmek istiyor. </st><st c="16440">Ay ben de çok üzüldüm, ölmez değil mi?</st></p>
			<p><st c="16478">– Bağla telefonu Tuna.</st></p>
			<p><st c="16501">– Alo, geçmiş olsun efendim, Esra nasıl? </st></p>
			<p><st c="16543">– Sormayın doktor hanım, çok miktarda ilaç almış. </st><st c="16593">Allah’tan erken fark ettik, hemen midesi yıkandı ama şu anda şuuru kapalı. </st><st c="16668">Hepimiz perişanız, annesi başından ayrılmıyor. </st><st c="16715">Ne diyorsunuz, kurtulur mu kızım?</st></p>
			<p><st c="16748">– İnşallah, ne aldığını biliyor musunuz?</st></p>
			<p><st c="16789">– Sizden önceki doktorun verdiği ilaçtan on-on beş tane almış. </st><st c="16853">Şimdi adını hatırlayamadım.</st></p>
			<p><st c="16880">– Tamam, ben biliyorum. </st><st c="16905">Merak etmeyin, o ilaç öldürmez Esra’yı. </st></p>
			<p><st c="16945">– Sahi mi söylüyorsunuz doktor hanım, ben bu müjdeyi hemen hanıma vereyim. </st><st c="17020">Hastaneden doğru dürüst bir şey söylemiyorlar. </st><st c="17067">Ama hâlâ şuuru kapalı. </st></p>
			<p><st c="17090">– Korkmayın, bir süre daha kendine gelemez ama ayıldıktan sonra vücudunda kasılmalar olabilir. </st><st c="17185">Bunlar aldığı fazla miktardaki ilaca bağlı yan etkilerdir. </st><st c="17244">Felç filan zannetmeyin diye söylüyorum. </st><st c="17284">Başka bir ilaç vererek bu semptomları durdurur doktorlar. </st></p>
			<p><st c="17342">– Ah sağ olun doktor hanım. </st><st c="17370">Hastaneden çıkar çıkmaz sizden randevu alacağız. </st><st c="17419">Durup dururken yine ne oldu bu kıza anlamadık ki. </st><st c="17469">Hoşça kalın efendim. </st></p>
			<p><st c="17490">– Güle güle, tekrar geçmiş olsun.</st></p>
			<p><st c="17523">– Alo, Tuna, merak etme Esra’nın durumu kötü değil. </st></p>
			<p><st c="17576">– Oh, çok şükür ya Rabbim. </st><st c="17603">Öyle korktum ki, nedir bu gençlerden çektiğimiz? </st><st c="17652">Keratalara rahat batıyor.</st></p>
			<hr />
			<div>
				<div id="footnote-003">
					<p><span><a href="#footnote-003-backlink"><st c="17677">4</st></a></span><span><st c="17679">.</st></span><st c="17680"> Obsesif nevroz: Takıntı hastalığı.</st></p>
				</div>
			</div>
		</div>
<div id="charCountTotal" value="17715"></div></body>
</html>
