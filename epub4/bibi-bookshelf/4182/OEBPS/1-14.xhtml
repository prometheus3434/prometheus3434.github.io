<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p id="_idParaDest-10"><st c="0">Tanrım ve Ben</st></p>
			<p><st c="14">Ramazanda okunan akşam ezanları bir başka etkiler beni. </st><st c="71">Ezanı bilen okumalı. </st><st c="92">Çünkü ezan okumak ayrı bir sanat. </st><st c="126">Meşrutiyet Caddesi’ndeki muayenehanem Kocatepe Camii’ne çok yakın olduğundan, ezan sesi çok net duyulur. </st><st c="231">Oradaki müezzin bu işi biliyor. </st><st c="263">Televizyonda sanatçılardan ezan dinlemeyi sevmiyorum. </st><st c="317">Bu iş, onların işi değil. </st><st c="343">Fazla profesyonel buluyorum. </st><st c="372">Duygulanamıyorum bile. </st></p>
			<p><st c="395">Bu akşam dinlediğim ezan beni çocukluğuma götürüyor. </st><st c="448">Beş kişilik ailemizin masaya oturup ezan sesini heyecanla bekleyişimiz, tabaklardaki çorbaların dumanı tüterken kalplerimize yayılan huzur ve sanki içimizdeki tüm kötülüklerin bu duman gibi uçup gidivermesi... </st><st c="658">Ruhlarımızın iki odalı, küçük evimiz gibi tertemiz oluvermesi... </st><st c="723">Bir daha kendimi hiç o zamanki gibi temiz hissedemedim. </st></p>
			<p><st c="779">Annem biz çocuklara tekne orucu tuttururdu. </st><st c="823">Gece hepimizi sahura kaldırır, tıka basa yedirir, sabah kahvaltı ettirmez, öğle yemeğinden sonra akşama kadar bir şey yememize izin vermezdi. </st><st c="965">Böylece yarım oruç tutar, akşam olunca hep beraber sofraya oturur, oruç bozardık. </st><st c="1047">Babam “Afferin” derdi bize. </st><st c="1075">“İyi çocuklar oldunuz. </st><st c="1098">Allah’ın rızasını kazandınız.” </st></p>
			<p><st c="1129">Rahmetli babaannem biz küçükken, annemin tüm itirazlarına rağmen, bize güya dini bilgiler verirdi. </st><st c="1228">“Allah’ın her yerde gözü vardır. </st><st c="1261">Melaikeler her yaptığınızı yazar. </st><st c="1295">Günahı da sevabı da deftere kaydeder. </st><st c="1333">Öbür dünyada size bunların hesabı sorulur” derdi. </st><st c="1383">Bunu bir türlü anlayamaz ve korkardım. </st><st c="1422">Sürekli birileri tarafından gözetlenmek ürkütürdü beni. </st><st c="1478">Tanrı’yı uzun boylu, lacivert elbiseli, yakışıklı bir erkek olarak hayal eder, elinde kâğıt kalem, benim her yaptığımı defterine not ettiğini düşünürdüm. </st><st c="1632">Benim yakışıklı Tanrım babama çok benzerdi. </st><st c="1676">Babam gibi lacivert elbiseli, uzun boylu Tanrı’dan da, babamdan da korkardım. </st><st c="1754">Ama benim babam bana kolay kolay kızmaz, beni hep sever, över, takdir eder ve bana saygı gösterirdi. </st><st c="1855">Onun yanında kendimi hep önemli hissederdim. </st><st c="1900">Küçücükken bile beni dinler, benimle her konuda sohbet eder, hatta fikrimi sorardı. </st><st c="1984">Her vesileyle bana olan güvenini belli eder, yanlış yaptığımda, bunu benim anlamamı bekler, hatalarımı hiç yüzüme vurmazdı. </st><st c="2108">Benim gururumu hiç kırmaz, başımı hep dik tutmamı isterdi. </st><st c="2167">Ama yine de korkardım ondan. </st></p>
			<p><st c="2196">Bana bu kadar saygılı birinden neden korkulur? </st><st c="2243">Neden olacak, bu büyük sevgiyi ve güveni kaybetmekten korkardım. </st><st c="2308">Şimdi anlıyorum bunu. </st></p>
			<p><st c="2330">İşte benim Tanrım babama benzerdi. </st><st c="2365">Yani beni sever, bana güvenirdi. </st><st c="2398">Yanlışımı kendimin anlamasını bekler, beni cezalandırmazdı. </st><st c="2458">Beni her zaman affetmeye, hoş görmeye hazırdı. </st></p>
			<p><st c="2505">Tanrı’dan da babamdan korktuğum gibi korkardım. </st><st c="2553">Beni cezalandırmasından değil, beni sevmemesinden, bana güvenmemesinden korkardım. </st><st c="2636">Ama beni sürekli gözetleyen, elinde kâğıt kalem benim her yaptığımı kaydeden O Tanrı içimi ürpertirdi. </st><st c="2739">Bir de ölünce sorulacak hesaplar. </st><st c="2773">Ya cezalar... </st><st c="2787">cehennemde cayır cayır yanmalar... </st><st c="2822">Uykularım kaçardı bazen. </st></p>
			<p><st c="2847">On dört-on beş yaşıma geldiğimde kafamdaki bu sorular iyice artmaya başladı. </st><st c="2924">Müslümanlık ne demekti? </st><st c="2948">Ölüm nasıl bir şeydi? </st><st c="2970">Kimler cehennemde yanacaktı? </st><st c="2999">Bunlar sadece Müslümanların mı başına gelecekti? </st><st c="3048">Ya inanmayanlar? </st><st c="3065">Onlara ne olacaktı? </st><st c="3085">Onların tanrısı olmadığına göre cezaları da olmayacak mıydı?</st></p>
			<p><st c="3145">“Tanrı bizi denemeye gönderdi dünyaya” diyordu babaannem. </st><st c="3204">Neyi deniyordu bu Tanrı? </st><st c="3229">Bizi yaratan, her yaptığımızı, her düşündüğümüzü bilen ve gören koskoca Tanrı, bizi denemeden anlayamıyor muydu nasıl olduğumuzu? </st><st c="3359">Hem her şeyi bilip hem niye sınava sokuyordu? </st><st c="3405">Sonra da kendi yarattığını beğenmeyip neden cezalandırıyordu?</st></p>
			<p><st c="3466">Annemle babam, beni, çocukları olduğum için seviyordu da, Tanrı kendi yarattığı çocuklarını neden sorgusuz sualsiz sevmiyor, neden sadece kurallara uyanları tercih ediyordu? </st><st c="3641">Ben yanlış da yapsam, annem babam beni yine de seviyordu da, Tanrı neden daha çoğunu istiyor, pek de hoşlanmadığım şeyler için beni zorluyordu? </st></p>
			<p><st c="3785">Bütün bu sorular, o gencecik kafamı iyice karıştırıyordu. </st><st c="3843">TED Koleji’nde okuyordum. </st><st c="3869">Arkadaşlarımın çoğu bu konuya hiç ilgi duymuyorlardı. </st><st c="3923">Acaba onlar gibi mi olmalıydım?</st></p>
			<p><st c="3954">Bir gün bu sorunumu annemle babama açtım. </st><st c="3997">“Kafam karışıyor benim” dedim. </st><st c="4028">Annem hoşlanmadı bu sözümden. </st><st c="4058">“Biz Müslüman’ız ve sonuna kadar Tanrı’ya inanıyoruz. </st><st c="4112">Sakın kafanı karıştırma. </st><st c="4137">Kolej’deki arkadaşlarından etkilenme” dedi. </st><st c="4181">Babam hiç sesini çıkarmadı. </st><st c="4209">Ertesi gün bana Türkçe Kur’an getirdi. </st><st c="4248">“Oku, her şeyi kendin oku ve sen karar ver” dedi. </st><st c="4298">Okudum, ama pek bir şey anlayamadım. </st><st c="4335">Peygamberimizin yaptığı savaşlar, kazandığı zaferler, birtakım yasaklar, kadınlarla ilgili birtakım kurallar. </st><st c="4445">Kafam biraz daha karıştı. </st><st c="4471">Yine babamla konuştum. </st><st c="4494">“Daha çok okumalısın, bu konuda herkes özgürdür. </st><st c="4543">İstediğin gibi düşünmekte serbestsin” dedi. </st></p>
			<p><st c="4587">Ne olurdu biraz ısrar etse, baskı yapsa da ben de rahatça isyan edebilseydim. </st><st c="4665">O böyle yapmadı, ben de isyan edemedim. </st><st c="4705">Halbuki birçok arkadaşım bu konuda aileleriyle ters düşmüş, sonunda rahatça isyan etmiş ve bu konuyu kafalarında tamamen kapatıvermişlerdi. </st><st c="4845">Onlar anne babalarını gerici olmakla suçluyor, onlarla ve inançlarıyla alay ediyor, din derslerinde öğretmen bize cinleri, şeytanı anlatırken birbirlerine göz kırpıyor ve her şeyle kolayca dalga geçebiliyorlardı. </st><st c="5058">Böylece bu sorunumu onlarla da paylaşamıyordum. </st><st c="5106">Bir iki arkadaşım vardı. </st><st c="5131">Onlar tam aksine, din dersi öğretmeninin her anlattığına inanıyor ama sorularımın hiçbirine cevap veremiyorlardı. </st></p>
			<p><st c="5245">En iyisi, çok okumalı ve bu soruların cevaplarını kendim bulmalıydım. </st><st c="5315">İşte o yaşlarda başladım bu konuda okumaya ve hâlâ okuyorum. </st><st c="5376">Bitiremedim bir türlü. </st><st c="5399">Kur’an, İncil, Tevrat, Mevlana, Yunus Emre, Budizm ve daha neler neler. </st><st c="5471">Din felsefesini ve tasavvufu çok sevdim. </st></p>
			<p><st c="5512">Babamın bana on beş yaşındayken hediye ettiği Kur’an hâlâ duruyor. </st><st c="5579">Kur’an aynı Kur’an ama mana değişti. </st><st c="5616">Şimdi artık bu konuda sorunum kalmadı. </st></p>
			<p><st c="5655">Tanrı’ya, bizi yaratan Sevgili Tanrı’ya sonuna kadar inanıyor ve onu çok seviyorum. </st><st c="5739">Biliyorum ki, o da beni seviyor. </st><st c="5772">Yarattığını seviyor. </st><st c="5793">Artık beni gözetlemiyor, denemiyor. </st><st c="5829">Bana her şeyin en güzelini sunarken, benden tek istediği, benim bu güzellikleri görmem, hissetmem ve mutlu olmam. </st><st c="5943">O sadece benim mutluluğumu paylaşmak, onu nasıl sevdiğimi, ona nasıl şükrettiğimi duymak istiyor. </st><st c="6041">Kendi güzelliğini ve gücünü biz insanlara yansıtırken, bizden de aynı güzelliklerin geri yansımasını bekliyor. </st><st c="6152">Bizi cezalandırmak değil, yeryüzü cennetine göndererek ödüllendirmek istiyor. </st></p>
			<p><st c="6230">O, her şeyi affetmeye hazır. </st><st c="6259">“Sadece kul hakkını affedemem” diyor. </st><st c="6297">“Birbirinize haksızlık ederseniz, benden değil, ondan af dileyin” diyor. </st><st c="6370">O, hepimizi, ama en çok da çalışanı ve sevmeyi bileni seviyor. </st><st c="6433">Kendi gibi, yarattığı her şeyi seveni, kendi gibi hoşgörülü ve mutlu olmayı bileni seviyor. </st><st c="6525">Acılarımızı bizimle paylaşırken umutlarımızı yitirmemizi istemiyor. </st></p>
			<p><st c="6593">Mutlu olabileni, görebileni, duyabileni, hissedebileni, etrafını da mutlu edeni seviyor. </st></p>
			<p><st c="6682">Başkalarının hakkını yiyeni değil, paylaşanı; oturanı değil, çalışanı; vazgeçeni değil, mücadele edeni; cezalandıranı değil, hoş göreni; nefreti değil, sevgiyi; gururluyu değil, alçakgönüllüyü; çevresini mutsuz ve huzursuz edeni değil, etrafına huzur, mutluluk ve neşe saçanı, cebi değilse bile gönlü zengini; kalp kıranı değil, gönül alanı daha çok seviyor. </st></p>
			<p><st c="7041">Yani kendine benzeyeni seviyor. </st><st c="7073">Okuyanı yazanı, düşüneni anlatanı, insanlar için bir şeyler yapan herkesi seviyor. </st><st c="7156">İlimi bilimi, icat edeni, keşfedeni seviyor. </st><st c="7201">Anne babalarını seven sayan, onları incitmeyen, hoş tutan çocukları seviyor. </st><st c="7278">Çocuklarını seven, onları eğiten öğreten, yediren içiren, koruyan, hoş gören anne babaları seviyor. </st></p>
			<p><st c="7378">Okuduğum kitaplar işte bana bunları anlattı. </st><st c="7423">O, dünyadan yükselen güzel sesler duymak istiyor. </st><st c="7473">Kavgaların ve savaşların sesini değil. </st></p>
			<p><st c="7512">O bekliyor, umutla bekliyor.</st></p>
			<p><st c="7540">Bir gün dünyadan gelecek,</st></p>
			<p><st c="7566">Ona mutluluk ve teşekkürlerini haykıran insanların</st></p>
			<p><st c="7617">Gönüllerinden gelecek seslerin oluşturacağı</st></p>
			<p><st c="7661">O muhteşem senfoniyi</st></p>
			<p><st c="7682">Duymayı bekliyor.</st></p>
		</div>
<div id="charCountTotal" value="7700"></div></body>
</html>
