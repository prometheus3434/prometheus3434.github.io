<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p id="_idParaDest-9"><st c="0">Kelebeğin Ömrü</st></p>
			<p><st c="15">– Gülseren Hanım, Dr. </st><st c="38">Nüvit Hanım bir hasta gönderdi, “Mümkünse hemen alıverin” diye rica etti. </st><st c="112">Şimdi onu gönderiyorum.</st></p>
			<p><st c="135">– Tamam Tuna, bekliyorum.</st></p>
			<p><st c="161">Kapı vuruluyor ve içeri üç hanım giriyor. </st><st c="204">İkisinin ağlamaktan gözleri kızarmış. </st><st c="242">Biri ise şaşkın şaşkın etrafına bakınıyor. </st><st c="285">En yaşlı olan, elime bir kâğıt uzatıyor. </st><st c="326">Nüvit Hanım’ın bana yazdığı bir mesaj bu. </st><st c="368">Okuyunca ben de donup kalıyorum. </st><st c="401">Hastaya konan teşhis çok kötü. </st><st c="432">Hemen hemen hastalığın son aşamasına gelinmiş. </st><st c="479">Tıbbın çaresiz kaldığı bir hastalık bu.</st></p>
			<p><st c="518">Demek gözü yaşlı iki hanımın durumdan haberi var ve içlerinde en genç olanı çok kısa bir süre sonra ölecek. </st><st c="627">Ve maalesef neler olduğunun henüz farkında değil. </st><st c="677">Doktor ona gerçekleri söyleyememiş. </st><st c="713">Bana neden yolladığını şimdi daha iyi anlıyorum. </st><st c="762">Ona durumu benim anlatmamı istiyor. </st><st c="798">Ne berbat bir iş bu böyle. </st><st c="825">Bu genç hanıma yakında öleceğini söylememi istiyorlar benden.</st></p>
			<p><st c="886">Başımı kaldırınca bana şaşkın gözlerle bakan gencecik kadınla göz göze geliyoruz. </st><st c="969">Karşımdaki koltuğa oturmuş, bekliyor. </st><st c="1007">Diğer iki hanım ayakta duruyorlar. </st><st c="1042">İkisi de gözlerindeki yaşı tutmaya çalışıyor. </st><st c="1088">“Siz hanımefendinin neyi oluyorsunuz?” diye soruyorum. </st><st c="1143">Biri annesi, biri de ablasıymış. </st><st c="1176">Sonra onları odadan çıkarıyorum.</st></p>
			<p><st c="1208">Şimdi odada ikimiz yalnızız. </st><st c="1238">Keşke böyle durumlarda bu kadar çok etkilenmemeyi becerebilsem. </st><st c="1302">Yıllardır bu işi yapıyorum ama bu konuda hiç yol alamadım. </st><st c="1361">Genç kadının yüzüne baktıkça içimdeki sıkıntı artıyor. </st><st c="1416">Acıyorum, üzülüyorum, içim daralıyor. </st><st c="1454">Halbuki benim görevim bu tip hastalara üzülmek değil, onlara yardım edebilmek. </st><st c="1533">İçimden geldiği gibi davranmalıyım, hissettiğimi söylemeliyim. </st><st c="1596">Kızcağız bana şaşkın şaşkın bakmaya devam ediyor. </st><st c="1646">Soğukkanlı görünmek için öyle çaba sarf ediyorum ki...</st></p>
			<p><st c="1700">– Efendim adınızı alabilir miyim?</st></p>
			<p><st c="1734">– Adım Şule. </st><st c="1748">Otuz dört yaşındayım, bekârım. </st><st c="1779">Bir bankada çalışıyorum. </st><st c="1804">Aslında benim şu anda ciddi bir şikâyetim yok. </st><st c="1851">Ağrım sızım yok. </st><st c="1868">Zaten doktora gitmeyi de sevmem. </st><st c="1901">Sadece karnımda bir şişlik var ve bu şişlik giderek arttı. </st><st c="1960">Hatta geçen ay arkadaşlarla seyahate gitmiştik, çok güzel bir geziydi. </st><st c="2031">Arkadaşlarımın bazıları “Hamile misin?” diye dalga geçtiler benimle. </st><st c="2100">Öyle olunca ben de mecburen fark edilmesin diye bol şeyler giymeye başladım. </st><st c="2177">Şimdi de öyle. </st><st c="2192">Bakın!</st></p>
			<p><st c="2198">Üzerindeki bluzu kaldırınca karnındaki şişliği görüyorum. </st><st c="2257">Gerçekten de karnı altı-yedi aylık hamile gibi. </st><st c="2305">Sesi ince ve konuşurken titriyor. </st><st c="2339">Kendini televizyon programında gibi hissediyor galiba. </st><st c="2394">Ben hâlâ ona bakmaya devam ediyorum. </st></p>
			<p><st c="2431">– Sonra geceleri yatamaz oldum bu şişlikten. </st><st c="2476">Mecburen doktora gittik. </st><st c="2501">Bir haftadır yapmadıkları tetkik kalmadı. </st><st c="2543">Sonra da, “Hemen ameliyat olman gerekiyor” dediler. </st><st c="2595">Yarın hastaneye yatacağım. </st><st c="2622">Her şey o kadar hızlı gelişti ki, ben de ne olduğunu anlayamadım. </st><st c="2688">Annemle ablam panikte. </st><st c="2711">Onlar çok korktular. </st><st c="2732">Bana çaktırmadan ağlayıp duruyorlar. </st><st c="2769">Bana kimse bir şey söylemedi. </st><st c="2799">Siz bari ne olduğunu söyleyin. </st><st c="2830">Kötü bir şey mi?</st></p>
			<p><st c="2846">– Sizin bir tahmininiz var mı?</st></p>
			<p><st c="2877">– Kötü bir şey olmasa annemle ablam bu kadar paniklemezdi. </st><st c="2937">Hem ameliyat filan diyorlar, korkuyorum.</st></p>
			<p><st c="2977">– Daha önce hiç ameliyat oldunuz mu?</st></p>
			<p><st c="3014">– Yok canım, ben doğru dürüst doktora bile gitmedim. </st><st c="3068">Korkarım ben öyle şeylerden. </st></p>
			<p><st c="3097">– Onun için mi karnınız giderek şiştiği halde buna baktırmak hiç aklınıza gelmedi?</st></p>
			<p><st c="3179">– Galiba ondan. </st><st c="3196">“Gitsem şimdi başıma iş açarlar” dedim. </st><st c="3236">Haklıymışım, baksanıza beni hemen ameliyat etmek istiyorlar. </st><st c="3297">Bu nasıl bir ameliyat, çabuk düzelir miyim?</st></p>
			<p><st c="3340">– Bu büyük bir ameliyat Şule Hanım. </st></p>
			<p><st c="3377">– Yani hemen düzelmem ha?</st></p>
			<p><st c="3402">– Evet, maalesef öyle.</st></p>
			<p><st c="3425">– Peki, bu ameliyatın ölüm riski var mı, yani masada kalabilir miyim?</st></p>
			<p><st c="3495">– Pek sanmıyorum, her ameliyatın bir riski vardır tabii ama bu risk yüksek değil. </st></p>
			<p><st c="3578">– Annemlere diyorum ki, “Hastalığımı herkese söylemeyin, ne de olsa ben bir genç kızım. </st><st c="3666">Henüz evlenmedim, kısmetim kapanır, hasta diye alan olmaz sonra.” Ama demek büyük bir ameliyat ve ben hastaneden hemen çıkamayacağım. </st><st c="3800">Bu ara bankada da işler öyle yoğun ki, benim uzun süre raporlu olmam arkadaşlarımı çok zor durumda bırakacak. </st><st c="3910">Bizim müdür rapor alana hep kızar. </st><st c="3945">Keyfimizden rapor almıyoruz ki, hastayız işte. </st><st c="3992">Neyse ben ameliyat olacağıma göre, bunun sudan bir bahane olmadığını anlar herhalde. </st></p>
			<p><st c="4077">Bankadaki işlerini, müdürün kızıp kızmayacağını düşünüyor. </st><st c="4136">Sanki apandisit ameliyatı geçirecekmiş gibi yani... </st><st c="4188">Sonra bakışlarındaki korkuyu görüyorum. </st><st c="4228">Aslında her şeyin farkında ama henüz bunları bilinçlendirmek istemiyor, henüz buna hazır değil. </st></p>
			<p><st c="4324">– İşinizi seviyorsunuz değil mi?</st></p>
			<p><st c="4356">– Ben çalışmayı severim. </st><st c="4382">Kaç yıldır bu bankadayım, ilk kez rapor kullanacağım. </st><st c="4436">Daha geçen seneki izinlerim duruyor. </st></p>
			<p><st c="4473">– Bekârım dediniz, bir erkek arkadaşınız var mı?</st></p>
			<p><st c="4521">– Yok, bugüne kadar da pek olmadı. </st><st c="4557">Tutucu bir çevrede yetişmişiz. </st><st c="4588">Öyle şeyler bize göre değil. </st><st c="4617">Eş dost aracılığıyla isteyenler oldu, onları da ben beğenmedim. </st><st c="4681">Zaten bankadan dışarı çıkamıyoruz ki... </st><st c="4721">Akşama kadar çalış, sonra koşarak eve gel. </st><st c="4764">Yeni bir çevre yok, yeni arkadaşlar yok. </st><st c="4805">Kim görecek de isteyecek beni?</st></p>
			<p><st c="4835">– Evlenmeyi istiyor musunuz?</st></p>
			<p><st c="4864">– Pek değil. </st><st c="4878">Olsa da olur, olmasa da. </st><st c="4903">Ben annemle oturuyorum. </st><st c="4927">Babam öldü, ablam da evlendi. </st><st c="4957">Şimdi ben de evlenirsem kadıncağız yalnız kalacak. </st><st c="5008">Hem annem bana çok iyi bakar. </st><st c="5038">Akşam bankadan yorgun argın gelirim, sıcak yemeğim önümde. </st><st c="5097">Evli olsam o saatten sonra bir de evde koşturacağım. </st><st c="5150">Ben halimden memnunum. </st></p>
			<p><st c="5173">– Bugüne kadar nasıl bir hayatınız oldu, halinizden hep memnun muydunuz?</st></p>
			<p><st c="5245">– Öyle sayılır, hırslı biri değilim ben. </st><st c="5287">İyi bir ailem ve iyi bir işim var. </st><st c="5322">Bankadan arkadaşlarla fırsat buldukça gezeriz. </st><st c="5369">Yani şikâyet edecek bir durumum yok. </st></p>
			<p><st c="5406">– Ne mutlu size. </st><st c="5423">İnsanın geçmişine bakıp da böyle diyebilmesi çok önemli. </st></p>
			<p><st c="5480">Sesim giderek yumuşuyor, artık ona daha yakın davranıyorum, galiba önce benim rahatlamam gerekiyor. </st><st c="5580">Ben korkmazsam o da daha az korkacak. </st></p>
			<p><st c="5618">– Şu ameliyat kafamı karıştırıyor. </st><st c="5653">Ölmek için henüz çok gencim. </st><st c="5682">Sizce de öyle değil mi?</st></p>
			<p><st c="5705">İşte oldu. </st><st c="5717">Ruhunun derinliklerinde ilk günden beri zaten var olan, o çok iyi bildiği gerçek bir çırpıda dökülüveriyor dudaklarından. </st><st c="5839">Öleceğini biliyor. </st><st c="5858">Ya ben, ben bilmiyor muyum öleceğimi? </st><st c="5896">Hepimiz, bütün insanlar bilmiyor muyuz bu gerçeği ve hepimiz sanki böyle bir gerçek yokmuş gibi yaşamıyor muyuz? </st><st c="6009">Farkımız ne? </st><st c="6022">Bir doktor gözüyle onun en fazla üç ayı var, ya benim? </st><st c="6077">Üç gün mü, üç ay mı, yoksa yıllar mı? </st><st c="6115">Eğer ben üç ay sonra öleceksem, bunu bilmek ister miydim? </st><st c="6173">Evet, ben bilmek isterdim, beni kandırsınlar istemezdim. </st><st c="6230">Belki çok korkar, belki çok üzülür, belki de kahrolurdum ama bu duygular sonunda beni terk eder, gerçeğe teslim olurdum.</st></p>
			<p><st c="6350">Şimdi yıllar önce, Hacettepe’de çalışırken yaşadığım bir başka olay geliyor aklıma. </st><st c="6435">Beyin cerrahisi bölümünden konsültasyon istemişlerdi. </st><st c="6489">Genç ve çok güzel bir hanım beyin tümörü tanısıyla ameliyata alınmış. </st><st c="6559">Ameliyattan sonra aynada kendini görünce kliniği birbirine katmış, odasına her girene eline ne geçerse fırlatmıştı. </st><st c="6675">Bütün klinik korkudan kadına yaklaşamaz olmuş ve sonunda psikiyatriden konsültasyon istenmişti.</st></p>
			<p><st c="6770">Oraya gittiğimde hemşireler yüzüme acıyarak bakmışlar, yanıma müstahdemlerden birkaç adam vermeyi önermişlerdi. </st><st c="6883">Çünkü daha kapıyı açtığınız anda yüksek sesle küfretmeye başlıyordu. </st><st c="6952">Üzerimden beyaz doktor önlüğünü çıkardım, kapıyı birkaç kez vurup girdim içeri. </st><st c="7032">Saçlarını ameliyat nedeniyle kazımışlardı, gözlerinden biri de şişmiş ve morarmıştı. </st><st c="7117">Halbuki zamanında bu kadının çok güzel olduğu söylenmişti bana. </st><st c="7181">Odaya son derece kararlı girmiş ve bir sandalye çekerek yanına oturmuştum. </st><st c="7256">Önce yüzüme şaşkın şaşkın bakmış, sonra küfretmeye başlamıştı. </st><st c="7319">Hayatımda hiç böyle küfürler duymamıştım. </st><st c="7361">Çok canım sıkılmış, hatta kızmış ama hiç tepki vermeden oturmaya ve ona bakmaya devam etmiştim.</st></p>
			<p><st c="7456">Bir süre sonra küfretmekten yorulmuş ve ağlamaya başlamıştı. </st><st c="7518">Ağlamamak, gerçekle yüzleşmemek için küfrediyordu zaten. </st><st c="7575">Sonra benim de gözlerim dolmuş, onunla saatlerce konuşmuştuk. </st><st c="7637">O da aynı soruyu sormuştu bana:</st></p>
			<p><st c="7668">–  Ölmek için çok genç değil miyim?</st></p>
			<p><st c="7703">O zaman ben de çok gençtim ve ona, “Evet, ölmek için çok gençsiniz” diyememiştim. </st><st c="7786">Halbuki tam da gerçek buydu. </st><st c="7815">O ölüyordu ve bunu benimle paylaşmak istiyordu. </st><st c="7863">Ruhunun derinliklerindeki bütün duvarları, engelleri yıkmış, gerçeği görmüş, onu tanımış, bilmiş ve bunu benimle konuşmak, paylaşmak istemişti. </st><st c="8007">Bense doktordum ama ondan daha çok korkuyordum. </st><st c="8055">Onun duvarlarını yıkmasına, gerçeğin ta kendisini korkmadan, kaçmadan, bir şeylerin ardına sığınmadan görmesini sağlamış ama tam da bunları konuşmaya sıra gelince bunu göze alamamış ve şöyle demiştim ona:</st></p>
			<p><st c="8259">– Çok genç olduğunuz, çok hasta olduğunuz doğru ama, kimin ne zaman öleceğini ancak Tanrı bilir.</st></p>
			<p><st c="8356">Çok klasik, basmakalıp bir cümleydi bu ve teselli kokuyordu. </st><st c="8418">O ise benim onu teselli etmemi değil, korkmadan, cesaretle gerçekleri söylememi bekliyordu. </st><st c="8510">Ölümü, ölümden korkmayan, bunu doğal kabul eden biriyle konuşmak, kendi korkularını paylaşmak istiyordu.</st></p>
			<p><st c="8614">– Ben de bir zamanlar güzel bir kadındım, ölüm hiç aklıma gelmiyordu ama bak şimdi ne hale geldim. </st><st c="8714">Ölüyorum, ama unutma sen de bir gün öleceksin. </st><st c="8761">Tanrı ne yaptığını bilseydi beni bu yaşta bu hale getirmezdi. </st><st c="8823">Tanrı’nın da, senin de...</st></p>
			<p><st c="8848">Bana çok kızmış, benimle bir daha konuşmayı kabul etmemiş ve birkaç hafta sonra da ölmüştü.</st></p>
			<p><st c="8940">Çok üzülmüş, kendimi tekrar tekrar sorgulamış ve bunu hocalarımla defalarca konuşmuştum. </st><st c="9030">O günden sonra hiçbir hastamı teselli etmeye çalışmamış, zor da olsa onlara gerçekleri göstermeye çalışmıştım. </st><st c="9141">İşte yıllar sonra yine aynı soruyu, yine çok genç bir kadın soruyor bana ve ben yine korkuyorum. </st><st c="9238">Ama artık korkularım doğruyu bulmamı engellemeyecek. </st><st c="9291">Üstelik hayat insana yaşayarak pek çok şeyi öğretiyormuş. </st></p>
			<p><st c="9349">– Evet, çok gençsiniz. </st></p>
			<p><st c="9372">Şule bir süre öylece yüzüme bakakalıyor. </st><st c="9413">Aniden korkunç bir olaya tanık olmuş gibi, gözbebekleri giderek büyüyor ve bir resim karesi gibi donuyor yüzü. </st><st c="9524">Sonra elleriyle yüzünü kapatıp öylece kalıyor, ağlayamıyor bile. </st><st c="9589">Sonra fısıltı gibi soruyor bana:</st></p>
			<p><st c="9621">– Ama öleceğim, değil mi?..</st></p>
			<p><st c="9649">– Hepimiz bir gün öleceğiz Şule Hanım. </st><st c="9689">Ölüm sadece size değil, bir gün hepimize gelecek. </st><st c="9739">Bunu hem biliyor, hem de bilmek, düşünmek ve kabul etmek istemiyoruz. </st></p>
			<p><st c="9809">– Ölüm nasıl bir şey acaba; şimdiye kadar hiç ölü görmedim ben. </st><st c="9873">Babam öldü ama hastanedeydi, hiçbirimiz yanında değildik. </st><st c="9931">İnsan kendini hiç ölmeyecek zannediyor. </st><st c="9971">Ben ölümü değil de yaşlılığımı düşünürdüm hep. </st><st c="10018">“Annem de ölürse yapayalnız kalırım, yalnız ne yaparım, ihtiyarlarsam bana kim bakar?” derdim. </st><st c="10113">İşte o zaman evlenmediğime üzülürdüm. </st><st c="10151">İyi ki evlenmemişim. </st><st c="10172">Bu işin hiç çaresi yok mu?</st></p>
			<p><st c="10198">– Hepimizin bir kaderi var.</st></p>
			<p><st c="10226">– Hani bir şarkı var. </st><st c="10249">“Herkes kendi kaderini yaşar” diye. </st><st c="10285">Benim kaderim kötüymüş demek. </st></p>
			<p><st c="10315">– Öyle mi, bugüne kadar çok keyifli ve huzurlu yaşamışsınız. </st><st c="10376">Bu çok önemli, değil mi?</st></p>
			<p><st c="10400">– Öyle ama çok kısa. </st></p>
			<p><st c="10422">– Kelebeğin ömrü ne kadar biliyor musunuz?</st></p>
			<p><st c="10464">– Bilmem, azdır herhalde.</st></p>
			<p><st c="10490">– Yirmi dört saat en fazla. </st><st c="10519">Kelebek, ne güzel olduğunu ne de ömrünün kısalığını biliyor. </st><st c="10580">Kısacık ömrünü gerektiği biçimde yaşıyor sadece. </st></p>
			<p><st c="10629">– Yani onlar benden de şanssız. </st></p>
			<p><st c="10661">– Dünyamız milyarlarca yıldır var. </st><st c="10696">Üzerinde aşağı yukarı on bin kuşak insan yaşamış. </st><st c="10746">İnsan ömrü şimdi giderek uzuyor ama örneğin Osmanlı padişahlarının bile pek çoğu otuzlu yaşlarda hayata veda etmişler. </st><st c="10865">Bir çıban bile o zamanlar insanı öldürebiliyormuş. </st><st c="10916">Yani o padişahlar sizce şanssız mıymış?</st></p>
			<p><st c="10955">– Padişah olmuş ama dağdaki çoban kadar bile yaşayamamış. </st><st c="11014">Yıllarca sürünmektense, az ama öz yaşamış onlar. </st><st c="11063">Aslında aynı şey belki benim için de söylenebilir. </st><st c="11114">“Hızlı yaşa, genç öl, cenazen yakışıklı olsun.” Ama işin kötüsü, ben hızlı da yaşamadım. </st><st c="11203">Para biriktirmeye uğraştım hep. </st><st c="11235">İlerde lazım olur sandım. </st><st c="11261">Ne aptalmışım. </st><st c="11276">Keşke o paraları çatır çatır yeseydim. </st><st c="11315">Daha yapmadığım öyle çok şey var ki... </st><st c="11354">Biraz daha zamanım olabilse!</st></p>
			<p><st c="11382">– Olacak, bu ameliyatı onun için yapıyorlar. </st></p>
			<p><st c="11428">– Peki, ne kadar?</st></p>
			<p><st c="11445">– Onu bilemiyorum. </st></p>
			<p><st c="11465">– Ama pek uzun değil galiba?</st></p>
			<p><st c="11493">– Galiba. </st></p>
			<p><st c="11504">– Peki, çok acı çeker miyim?</st></p>
			<p><st c="11532">– Hiç sanmıyorum. </st><st c="11551">Ameliyatın ikinci nedeni de bu. </st><st c="11583">Siz acı çekmeyin diye yapılıyor bu ameliyat. </st></p>
			<p><st c="11628">– Acı çekmek istemiyorum. </st><st c="11654">Peki, ölüm nasıl bir şey, siz doktorsunuz, bilirsiniz. </st></p>
			<p><st c="11709">– Bir düşünür ölümle ilgili olarak şöyle der: “Ölüm varsa biz yokuz, biz varsak ölüm yok.”</st></p>
			<p><st c="11799">– İnsan ölürken acı çeker mi?</st></p>
			<p><st c="11829">– Hayır, genellikle ölüm anında acı çekilmez. </st><st c="11876">Ölümden önce hastalıklar nedeniyle acı çekilir, sizin böyle bir döneminiz olmayacak çünkü biraz önce de söylediğim gibi, bu ameliyat siz acı çekmeyesiniz diye yapılacak. </st></p>
			<p><st c="12046">– Öleceğimi anlar mıyım?</st></p>
			<p><st c="12070">– Bunu gerçekten bilmiyorum. </st></p>
			<p><st c="12100">– Çok ihtiyarlasaydım, ölümden yine bu kadar korkar mıydım?</st></p>
			<p><st c="12159">– Daha çok korkardınız. </st><st c="12184">Siz o kadar cesursunuz ki...</st></p>
			<p><st c="12212">– Demek beni cesur buldunuz. </st><st c="12242">Bu kadar korkarken mi?</st></p>
			<p><st c="12264">– Ölüm bundan daha cesur nasıl karşılanır Şule Hanım. </st><st c="12319">Bu dünyayı bırakıp gitmeyi kim ister ki?.. </st><st c="12362">Geçen gün şu pencereden aşağı bakıyordum. </st><st c="12404">Yüzlerce insan ortalıkta koşturup duruyor. </st><st c="12447">“Elli yıl sonra bu insanların çoğu yaşamıyor olacak. </st><st c="12500">Yüz yıl sonra hiçbiri kalmayacak” dedim içimden. </st><span><st c="12549">Çocuklardan Tanrı’ya Mektuplar</st></span><st c="12579">, diye bir kitap var, okudunuz mu?</st></p>
			<p><st c="12613">– Okumadım.</st></p>
			<p><st c="12625">– Çocuklardan biri şöyle yazmış Tanrı’ya: “İnsanların ölmelerine izin verip yenilerini yapmak yerine, neden elindekileri tutmuyorsun?”</st></p>
			<p><st c="12760">– Ne kadar ilginç, çocuk kafası işte ama galiba tam da biz yetişkinlerin sorması gereken bir soru bu. </st><st c="12863">Niye ölüyoruz acaba? </st><st c="12884">Madem öleceğiz, neden geliyoruz bu dünyaya?</st></p>
			<p><st c="12927">– Bunlar çok önemli sorular, bu konuda ciltler dolusu kitap yazılıyor ama yine de kimse net cevap veremiyor bu sorulara. </st><st c="13049">Size ilginç gelebilecek bazı bilgiler vereyim, bir çiftin yani bir karı kocanın, yaşamı boyunca bir buçuk trilyon farklı çocuk yapabilme kapasitesi varmış. </st><st c="13205">Dr. </st><st c="13209">Tahir Ceylan’ın bir yazısında okumuştum. </st><st c="13250">Siz iki kardeştiniz değil mi?</st></p>
			<p><st c="13279">– Evet, iki kardeşiz.</st></p>
			<p><st c="13301">– Demek ki bir buçuk trilyonda iki şans varmış ve bunun birini ablanız, birini de siz kazanmışsınız. </st><st c="13403">Bu, Milli Piyango’dan büyük ikramiye kazanmaktan çok daha zor. </st></p>
			<p><st c="13466">– Bir buçuk trilyondan iki çıkarsa kaç kalır? </st><st c="13512">Demek onlar dünyaya bile gelememiş. </st></p>
			<p><st c="13548">– Gelememiş ya, siz dünyaya gelmeyi başarmış ve tam otuz dört yıl sağlıklı, huzurlu ve sevgi dolu bir ortamda yaşamışsınız. </st><st c="13672">Bunu küçümsemeyelim. </st></p>
			<p><st c="13693">– Doğru, aslında bu dünyaya hiç gelmemek de vardı. </st><st c="13744">Yüz yıl sonra sokakta gezen insanların hiçbiri kalmayacak ha?</st></p>
			<p><st c="13805">– Kalmayacak, yerine yenileri gelecek. </st></p>
			<p><st c="13845">– Yüz yıl daha yaşasam, ölümden yine korkacaktım. </st></p>
			<p><st c="13895">– Korkacaktınız. </st></p>
			<p><st c="13912">– Siz de korkuyor musunuz?</st></p>
			<p><st c="13938">– Evet, ben de korkuyorum.</st></p>
			<p><st c="13965">– Ölmek istiyor musunuz?</st></p>
			<p><st c="13990">– Hayır, hiç istemiyorum ama öleceğimi biliyorum. </st></p>
			<p><st c="14041">– Ben de...</st></p>
			<p><st c="14052">– Dünyada yaşayan tüm canlıların ortak sorunu bu. </st><st c="14103">Doğuyor, az ya da çok yaşıyor sonra da ölüyorlar. </st></p>
			<p><st c="14153">– Ne hüzünlü, değil mi?</st></p>
			<p><st c="14176">– Evet, çok hüzünlü Şule Hanım. </st><st c="14209">Diğer canlılardan biz insanların en önemli farkı, öleceğini bilerek yaşamasıdır. </st><st c="14290">Ama diğer canlılardan öyle büyük farklarımız var ki, buna değer doğrusu. </st></p>
			<p><st c="14363">– Evet, peki ya günahlar ne olacak? </st><st c="14399">Ben acaba günahkâr biri miyim?</st></p>
			<p><st c="14429">– Hiç de günahkâr birine benzemiyorsunuz. </st></p>
			<p><st c="14472">– Günahsız insan olur mu, kim bilir benim de ne çok günahım vardır. </st></p>
			<p><st c="14540">– Haklısınız, günahsız insan olmaz. </st><st c="14576">Tanrı’ya inanıyor musunuz?</st></p>
			<p><st c="14602">– İnanıyorum tabii. </st><st c="14623">Namaz kılmadım ama her sene orucumu tutar, fitremi zekâtımı veririm. </st></p>
			<p><st c="14692">– Tanrı’yla aranız nasıldır?</st></p>
			<p><st c="14720">– Bilmem ki, acaba beni cezalandırmak için mi bu hastalığı verdi bana?</st></p>
			<p><st c="14791">– Tanrı yarattığını sever, onu korur, kollar ve hoş görür. </st><st c="14851">Siz Tanrı’yı seviyor musunuz?</st></p>
			<p><st c="14880">– Sevmez olur muyum, hep şükrederdim ona. </st><st c="14923">Beni aç açık bırakmadı. </st><st c="14947">İyi bir ailem oldu. </st><st c="14967">Beni sevdiler, üzerime titrediler. </st><st c="15002">Ne kadar üzüldüklerini görmediniz mi?</st></p>
			<p><st c="15039">– Gördüm ve sizi çok sevdiklerini hemen anladım. </st><st c="15089">Siz de onları seviyorsunuz değil mi?</st></p>
			<p><st c="15125">– Hem de çok. </st><st c="15140">Annem, ablam benim her şeyimdir. </st><st c="15173">Benden önce onlara bir şey olsa, deli olurdum. </st></p>
			<p><st c="15220">– Sevgi karşılıklıdır. </st><st c="15243">Siz onları seviyorsunuz, onlar da sizi. </st><st c="15283">Siz Tanrı’yı seviyor, ona şükrediyorsunuz, o da sizi seviyor. </st><st c="15345">Tanrı en çok sevmeyi bilenleri sever. </st></p>
			<p><st c="15383">– Çok şükür Allahıma. </st></p>
			<p><st c="15405">– Siz üstelik çok çalışkan birisiniz. </st><st c="15443">Yıllardır canla başla çalışmışsınız. </st><st c="15480">Tanrı çalışanları da sever. </st></p>
			<p><st c="15508">– Yani beni erkenden öldürerek cezalandırmıyor ha?</st></p>
			<p><st c="15558">– Ölüm hepimiz için Şule Hanım. </st><st c="15591">Er veya geç, onunla buluşacağız. </st><st c="15624">Keşke bütün insanlar onu sizin gibi tevekkülle karşılayabilse. </st></p>
			<p><st c="15687">– Ölünce nereye gideceğiz acaba?</st></p>
			<p><st c="15719">– Geldiğimiz yere. </st></p>
			<p><st c="15739">– Geldiğimiz yere mi? </st><st c="15761">Biz nereden geldik ki?</st></p>
			<p><st c="15783">– Otuz dört yıl önce neredeydiniz?</st></p>
			<p><st c="15818">– Otuz dört yıl önce ben yoktum ki!</st></p>
			<p><st c="15854">– İyi ya, bir süre var olup sonra tekrar yok olacağız. </st><st c="15910">Hepimiz ölümden sonra nereye gideceğimizi merak ediyoruz, ama daha önce neredeydik, neydik, bunu merak eden yok. </st><st c="16023">Doğmadan önceki halimize geri döneceğiz. </st><st c="16064">Orada ne üzüntü, ne sıkıntı, ne korku var. </st><st c="16107">Doğmadan önceki halinizden korkuyor musunuz?</st></p>
			<p><st c="16151">– Neden korkacakmışım, o zaman ben yoktum. </st></p>
			<p><st c="16195">– Güzel, demek ki sonrasından da korkmamız için bir sebep yok, çünkü yine aynı yere gideceğiz. </st></p>
			<p><st c="16290">– Ne tuhaf şeyler konuştuk bugün sizinle. </st><st c="16332">Sizi ilk kez görüyorum. </st><st c="16356">Annemle bile konuşamayacağım şeyleri konuştuk burada. </st><st c="16410">Şu koltuğa oturduğumda canım çok sıkkındı. </st><st c="16453">Kafam karmakarışıktı. </st><st c="16475">İçimde acayip bir sıkıntı vardı. </st><st c="16508">Sanki bir uçurumdan aşağı düşüyormuşum ama bir türlü yere inemiyormuşum gibiydi. </st><st c="16589">Benimle kimse konuşmaya cesaret edemedi. </st><st c="16630">Onlar korktukça, ben daha çok korktum... </st><st c="16671">Hem bir şey olduğunu biliyorsunuz, hem de hiçbir şey yokmuş gibi davranıyorlar size. </st><st c="16756">Şimdi ayaklarım yere değdi. </st><st c="16784">Paramparça olurum sanıyordum, olmadım. </st><st c="16823">İçimdeki sıkıntı yok oldu. </st><st c="16850">Şimdi sadece üzgünüm. </st><st c="16872">Çok üzgünüm... </st><st c="16887">Ama şu son söyledikleriniz çok tuhafıma gitti, geldiğim yere geri dönüyorum. </st><st c="16964">Ne kadar doğru. </st><st c="16980">Eskiden de yoktum, yine yok olacağım. </st><st c="17018">Demek ki gideceğim yer pek yabancı sayılmaz. </st></p>
			<p><st c="17063">– Dünya var olalı milyarlarca yıl olmuş. </st><st c="17104">Sen bu milyarlarca yılın otuz dört yılında dünyaya misafir gelmişsin ve şimdi tekrar eski yerine geri dönüyorsun. </st><st c="17218">Babanın misafirliği bitmiş ve o da geri dönmüş. </st><st c="17266">Sonra annen, ablan, diğer sevdiklerin, arkadaşların sırayla geri dönecekler. </st></p>
			<p><st c="17343">– Evet, herkes misafirliği bitince geri dönecek. </st><st c="17392">Krallar, kraliçeler, sultanlar bile kalamamış bu dünyada. </st><st c="17450">Yüz yıl yaşasam yine bitecek ve ben yine korkacaktım. </st><st c="17504">Şimdi eve gidince, boy abdesti alıp dua edeceğim. </st></p>
			<p><st c="17554">– Çok iyi olur. </st></p>
			<p><st c="17570">– Tövbe edeceğim, af dileyeceğim ondan. </st></p>
			<p><st c="17610">– Tanrı ondan af dileyenleri her zaman affetmeye hazırdır. </st></p>
			<p><st c="17669">– Siz de arada bir Tanrı’yla konuşur musunuz?</st></p>
			<p><st c="17714">– Sık sık yaparım o işi. </st></p>
			<p><st c="17740">– Rahatlar mısınız?</st></p>
			<p><st c="17759">– Evet, her zaman rahatlarım. </st></p>
			<p><st c="17790">– Bu dünyayı bırakıp gitmek ne kötü. </st><st c="17827">Belki de bir daha baharı göremeyeceğim. </st><st c="17867">Kapkaranlık bir mezara atacaklar beni. </st><st c="17906">Ben karanlıktan korkarım. </st></p>
			<p><st c="17932">– Uyumayı sever misiniz?</st></p>
			<p><st c="17956">– Evet, bir zamanlar okul, sonra iş derken uykuya hiç fazla zaman ayıramadım. </st><st c="18035">Pazar sabahları öğlene kadar uyumak isterdim hep. </st></p>
			<p><st c="18085">– Yani uyumayı seviyor ve uyumaktan korkmuyorsunuz. </st><st c="18137">Ölüm sonsuz bir uykudur. </st><st c="18162">Rahat uyuduktan sonra nerede uyuduğunuz önemli mi? </st><st c="18213">Orada ne karanlık var ne de korku. </st></p>
			<p><st c="18248">– Bedenim, ellerim, yüzüm çürüyecek. </st><st c="18285">Yok olacağım. </st></p>
			<p><st c="18299">– Aslında hem yok olacağız, hem olmayacağız. </st><st c="18344">Ünlü fizik kuramını unutma; vardan yok olmaz, olamaz. </st><st c="18398">Sadece başka bir boyuta geçeceğiz. </st><st c="18433">Geldik, gördük ve gidiyoruz. </st></p>
			<p><st c="18462">– Gidiyorum...</st></p>
			<p><st c="18476">– Yalnız değilsiniz, her gün yüzlerce bebek doğarken, hiç yaşamadan ölüyor... </st><st c="18555">Ayrıca yüzlerce insan da ölüyor. </st><st c="18588">Yüz yıl sonra sokakta gezen insanların hepsi değişmiş olacak. </st></p>
			<p><st c="18650">–  Kimi pat diye kalpten gidecek, kimi trafik kazasından. </st><st c="18707">Evvelki sene bizim şubede çalışan bir arkadaşımız karısı ve çocuğuyla birlikte yaz tatilinden dönerken trafik kazasında öldü. </st><st c="18833">Ne kadar üzülmüştük ona. </st><st c="18858">Benimle yaşıttı. </st><st c="18875">Öyle pat diye gitmek galiba daha kötü ama acı çekmem inşallah. </st></p>
			<p><st c="18938">Önce sessiz, derinden gelen hıçkırıklarla, sonra ciğerlerinin bütün gücüyle, yüreğini boşaltırcasına haykırarak ağlamaya başlıyor. </st><st c="19069">Sessizce bekliyorum. </st><st c="19090">Ağlamak için bundan daha önemli ne olabilir ki?.. </st><st c="19140">Bu güzelim dünyayı bırakıp giderken ben de böyle ağlayabilecek miyim acaba? </st><st c="19216">Onunla konuştukça benim korkularımın da azalmaya başladığını hissediyorum. </st><st c="19291">Ölmek için ne kadar genç. </st><st c="19317">Ağlamakta ne kadar haklı. </st><st c="19343">Ölüm karşısında nasıl da çaresiz insanlar. </st><st c="19386">Ve her şeye rağmen ne kadar doğal ve ne kadar güçlü. </st><st c="19439">Gözlerimde biriken yaşları ona göstermemeye çalışıyorum ama görüyor. </st><st c="19508">Yavaş yavaş duruluyor, sonra kalkıp boynuma sarılıyor. </st></p>
			<p><st c="19563">– Teşekkür ederim. </st></p>
			<p><st c="19582">– Teşekkür etme, seninle konuşmak bana da iyi geldi. </st><st c="19635">Biliyorsun, bu sadece senin değil, hepimizin, tüm yaşayanların ortak kaderi. </st><st c="19712">Belki de sadece yaşayanların, canlıların değil, var olan her şeyin ortak kaderi. </st><st c="19793">Hiçbir şey değişmeden aynı kalmıyor, her şey değişiyor. </st><st c="19849">Dağlar, denizler, ağaçlar, çiçekler, hatta koskoca dünyamızın kendisi bile sürekli değişiyor. </st><st c="19943">Dünya, ay, gezegenler, hepsi dönüyor ve dönerken aşınıyor, değişiyor. </st></p>
			<p><st c="20013">– Doktor hanım, ölüm beni artık korkutmuyor, buna ben bile inanamıyorum. </st><st c="20086">Çocukken ablam başına bir çarşaf geçirir, öcü geliyor diye beni korkuturdu. </st><st c="20162">Ben de içini göremediğim bu garip şeyden önce çok korkar, sonra ablam başından çarşafı çıkarıp “Cee” diye bağırınca önce bir çığlık atar, sonra da kahkahalarla güler ve ondan neden korktuğuma kendim de şaşardım. </st><st c="20374">Siz bugün ölümün üzerindeki çarşafı kaldırdınız. </st><st c="20423">İçini görünce korkmanın ne kadar anlamsız olduğunu fark ettirdiniz bana. </st><st c="20496">Korkmuyorum ama çok üzgünüm. </st><st c="20525">Hani çok güzel bir tatil yaparsınız, tatil bitip geri dönme zamanı gelince insanın içine garip bir hüzün çöker ya, işte öyle bir şey. </st><st c="20659">Şimdi artık gideyim. </st><st c="20680">Ameliyattan sonra eğer az da olsa zamanım kalırsa ve hastaneden çıkabilirsem, size yine geleceğim. </st><st c="20779">Şu koltuğa otururken, korkak, küçük, çaresiz bir çocuktum. </st><st c="20838">Şimdi büyüdüm, kocaman oldum. </st><st c="20868">Sizin de üzüldüğünüzü görüyorum. </st><st c="20901">Doktorlar üzülmez sanırdım. </st><st c="20929">O dosyaların arasına benimki de girecek. </st><st c="20970">Hastalarınızı çabuk unutur musunuz?</st></p>
			<p><st c="21005">– Hayır, unutmam, seni de unutmayacağım. </st></p>
			<p><st c="21047">– Ben de sizi unutmayacağım. </st><st c="21076">Annem, ablam ve arkadaşlarım da hemen unutmayacaklar beni. </st><st c="21135">Bunu bilmek ne güzel. </st><st c="21157">Asıl ölüm galiba temelli unutulmak. </st><st c="21193">Ben geçen yıl trafik kazasında ölen arkadaşımı hâlâ unutmadım, yani o benim beynimin bir yerlerinde hâlâ yaşıyor. </st><st c="21307">O da sevilen bir çocuktu. </st><st c="21333">Kim bilir daha kaç kişinin beyninde yaşıyor? </st><st c="21378">Bir tek şeye pişmanım. </st></p>
			<p><st c="21401">– Ne o Şule?</st></p>
			<p><st c="21413">– Keşke daha çok insan tanıyıp daha çok insanın kalbini kazansaydım. </st><st c="21483">Şimdi düşünüyorum da, giderken yanımda götürebileceğim tek şey buymuş. </st><st c="21554">Para biriktirmiştim, hiç işe yaramadı ama arkadaşlarım beni sever, onların yüreğinin bir yerlerinde küçücük de olsa bir yerim var. </st><st c="21685">İyi ki çalışmış, bir işin ucundan tutmuş, insanlara az da olsa bir katkıda bulunmuşum. </st><st c="21772">Buna memnunum. </st><st c="21787">İyi ki kavgacı, sinirli biri olmamışım, insanları kırmamışım. </st><st c="21849">Yoksa şimdi bu kadar rahat çıkamazdım bu yolculuğa. </st></p>
			<p><st c="21901">– Sen göründüğünden çok daha derin ve olgun bir kızsın Şule. </st><st c="21962">Şu söylediklerin var ya, ölümle yüz yüze gelince en büyük âlimlerin, filozofların bile düşünemeyeceği, söyleyemeyeceği kadar önemli ve derin sözler. </st><st c="22111">Ben işimi hep çok sevdim ama bugün sen bana bir kere daha insanı sevmekte, ona hayran olmakta ne kadar haklı olduğumu gösterdin. </st><st c="22240">Güle güle git. </st><st c="22255">Yaşadığım sürece seni hiç unutmayacağım. </st><st c="22296">“Bir Şule vardı, Şule’den daha yüce” diyeceğim ve eğer sen bana gelemezsen, bir gün ben mutlaka senin yanına geleceğim... </st></p>
			<p><st c="22418">– Hoşça kal doktorum. </st></p>
			<p><st c="22440">Şule odadan süzülerek çıkıyor dışarı. </st><st c="22478">Bir süre öylece ayakta kalakalıyorum. </st><st c="22516">Sonra yavaşça pencerenin kenarına gelip aşağıdaki insanlara bakıyorum. </st><st c="22587">Yüzlerce insan, Ankara’nın Meşrutiyet Caddesi üzerinde oradan oraya koşturup duruyor. </st><st c="22673">Yüz yıl sonra hiçbiri kalmayacak. </st><st c="22707">Oyuncular değişiyor ama hayat devam ediyor. </st><st c="22751">Ölmeyi hiç istemiyorum ama galiba artık ondan daha az korkuyorum. </st></p>
			<p><st c="22817">– Doktor hanım, biliyorum yorgunsunuz ama şu bizim Hatice geldi. </st><st c="22882">İlacı bitmiş, beş dakika alıvereyim mi içeri?</st></p>
			<p><st c="22927">– Tabii Tuna, gelsin. </st></p>
			<p><st c="22950">Hatice buraya yıllardır gidip gelir. </st><st c="22987">Uzun süre gazinolarda, pavyonlarda çalışıp ailesine bakmış, bütün hayatını onlara adamış çileli bir kadın. </st><st c="23094">Şimdi de bir kızı var. </st><st c="23117">Bütün amacı onu kurtarabilmek. </st></p>
			<p><st c="23148">– Merhaba Hatice, nasılsın?</st></p>
			<p><st c="23175">– Bu ara canım sıkkın, işler iyi gitmiyor. </st><st c="23219">Kızımın başı dertte. </st><st c="23240">O öyle mahzun durdukça içim eriyor. </st><st c="23276">Annelik işte. </st><st c="23290">Yine uykularım bozuldu, sıkıntı geliyor, moralim bozuluyor. </st><st c="23350">Dışarıda bekleyen hastalar var. </st><st c="23382">Bugün sizi fazla meşgul etmesem iyi olacak. </st><st c="23426">Tuna Hanım da içeri girerken, “Fazla kalma” diye tembih etti. </st><st c="23488">İlaçlarım bitti, yazıverin de gideyim. </st><st c="23527">Başka zaman yine gelirim. </st></p>
			<p><st c="23553">– Tamam Hatice, hemen yazıyorum. </st></p>
			<p><st c="23586">– Bugün sizi solgun gördüm, hasta mısınız yoksa?</st></p>
			<p><st c="23634">– Hayır Hatice, hasta değilim, biraz üzüldüm, hepsi o kadar... </st></p>
			<p><st c="23698">– Yok yok, biraz değil, çok üzülmüşsünüz siz. </st><st c="23744">Ne yapalım, hastalar biraz beklesin. </st><st c="23781">Ben şimdi şu kapıları kapatıp biraz yanınızda oturacağım. </st><st c="23839">Size güzel bir şarkı söylesem, beni dinler misiniz?</st></p>
			<p><st c="23890">– Şarkı mı?</st></p>
			<p><st c="23902">Hatice hızla koridora çıkıp aradaki kapıları kapatarak karşımdaki koltuğa oturuyor, başını arkaya yaslayıp gözlerini kapatıyor ve başlıyor söylemeye. </st><st c="24053">Odaya yumuşacık dalga dalga bir kadın sesi yayılıyor. </st></p>
			<p><st c="24107">Koltuğuma iyice gömülüp, ben de başımı arkaya yaslıyorum. </st></p>
			<p><st c="24165">Kimseye etmem şikâyet</st><span><span id="footnote-002-backlink"><a href="#footnote-002"><st c="24186">3</st></a></span></span></p>
			<p><st c="24188">Ağlarım ben halime</st></p>
			<p><st c="24206">Titrerim mücrim gibi </st></p>
			<p><st c="24228">Baktıkça istikbalime</st></p>
			<p><st c="24248">Ne kadar güzel bir kadın ve benim bu çok sevdiğim şarkıyı nasıl da hissederek söylüyor. </st><st c="24337">Şarkı bitince gözlerini açıp muzip muzip yüzüme bakıyor. </st></p>
			<p><st c="24394">– Aslında niyetim sizi dinlendirmek ve eğlendirmekti ama “Dervişin fikri neyse zikri odur” derler. </st><st c="24493">Galiba içinizi iyice kararttım. </st><st c="24525">Öyleyse bu sayılmaz. </st></p>
			<p><st c="24546">Dürriyemin güğümleri kalaylı</st></p>
			<p><st c="24574">Fistan giymiş etekleri alaylı,</st></p>
			<p><st c="24605">Dürriyemi aldatması kolay mı</st></p>
			<p><st c="24634">– Eh bu daha iyi oldu galiba. </st><st c="24665">Ben artık gideyim. </st><st c="24684">Tuna Hanım bana yine kızacak. </st><st c="24714">Aman kızarsa kızsın. </st><st c="24735">Hiç olmazsa havanız değişti. </st><st c="24764">Üç günlük dünya be doktor hanım, hiçbir şey için üzülmeye değmez. </st><st c="24830">Bizler üzülürüz de, sizin üzülmenize dayanamayız. </st><st c="24880">Bu odaya girenler size kim bilir ne kadar iç karartıcı şeyler anlatıyorlardır. </st><st c="24959">Eh, “Ben çok mutluyum doktor hanım” diyecek halleri yok ya. </st><st c="25019">Yüzü gülen adamın burada ne işi var? </st><st c="25056">Çok zamanınızı aldım. </st><st c="25078">Allah razı olsun, benim duam yeter size. </st><st c="25119">Böyle canınız sıkılınca bir telefon etseniz koşar gelirim. </st><st c="25178">Ne yapar eder, kafanızı dağıtırım sizin. </st></p>
			<p><st c="25219">– Sağ ol Hatice. </st><st c="25236">Şarkılar harikaydı. </st><st c="25256">Ayrıca sesin de çok güzelmiş. </st><st c="25286">Ne zaman istersen gel, beklerim. </st></p>
			<p><st c="25319">– Biz bu işten yıllarca ekmek yedik doktor hanım. </st><st c="25369">Şimdi işler kesat ama ne yapalım, kurt kocayınca köpeklerin maskarası olurmuş. </st><st c="25448">Hadi artık, bu sefer gerçekten gidiyorum. </st><st c="25490">Bay bay. </st></p>
			<p><st c="25499">– Güle güle Hatice. </st></p>
			<p><st c="25519">Bir yanda Şule, bir yanda Hatice. </st><st c="25553">Bir yanda ölüm, bir yanda yaşam. </st><st c="25586">Hep iç içe, kol kola geziyorlar...</st></p>
			<hr />
			<div>
				<div id="footnote-002">
					<p><span><a href="#footnote-002-backlink"><st c="25620">3</st></a></span><span><st c="25622">.</st></span><st c="25623"> Sözleri İhsan Raif Hanım’a, bestesi Kemani Serkis Efendi’ye ait nihavent eser.</st></p>
				</div>
			</div>
		</div>
<div id="charCountTotal" value="25702"></div></body>
</html>
