<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<p id="_idParaDest-7"><st c="0">Çanlar Kimin İçin Çalıyor?</st></p>
			<p><st c="27">Yine akşam olmuş. </st><st c="46">Bir gün daha su gibi akıp gitmiş. </st><st c="80">Şimdi lambaları yakmam gerekiyor. </st><st c="114">Abajurlardan yayılan yumuşacık ışıklar, içime dolan hüznü yok ediyor. </st><st c="184">Yorgunum ama akşamı da seviyorum ben. </st><st c="222">Bütün gün odama insanların biri girip biri çıkmış. </st><st c="273">Sanki çok acıkmış da, birbirinden lezzetli yemekleri tıka basa yemiş gibiyim. </st></p>
			<p><st c="351">Tuna giriyor içeri.</st></p>
			<p><st c="370">– Randevusuz bir hasta var. </st><st c="399">Durumuna bakınca geri çevirmedim. </st><st c="433">İki üç saattir hiç konuşmadı öylece oturuyor. </st><st c="479">Şimdi onu içeri alabilir miyim?</st></p>
			<p><st c="510">– Tabii buyursun.</st></p>
			<p><st c="528">– Adı Yiğit’miş. </st><st c="546">Başka bilgi alamadım.</st></p>
			<p><st c="567">– Tamam, gelsin.</st></p>
			<p><st c="584">– Ama biraz garip. </st><st c="604">İsterseniz kapı açık kalsın.</st></p>
			<p><st c="632">– Neden, korktun mu?</st></p>
			<p><st c="653">– Bilmem. </st><st c="664">İçerde çok sakin oturuyor ama çok iriyarı ve insan ona bakınca biraz ürperiyor. </st><st c="744">Siz de dikkatli olun.</st></p>
			<p><st c="765">– Tamam. </st><st c="775">Gönder şimdi.</st></p>
			<p><st c="788">Tuna biraz endişeli dışarı çıkıyor. </st><st c="825">Halbuki bunlara alışkındır. </st><st c="853">Demek ki onu bile endişelendiren biri var dışarıda.</st></p>
			<p><st c="904">Birazdan koridordan siyah, kocaman bir gölge odama doğru yaklaşıyor. </st><st c="974">Tam karşımda hiç hareket etmeden duruyor. </st><st c="1016">Çok uzun boylu. </st><st c="1032">Üzerinde siyah dik yakalı bir kazak ve siyah ceket var. </st><st c="1088">Dev gibi bir genç adam. </st><st c="1112">Saçı sakalı birbirine karışmış. </st><st c="1144">Sol kulağında küçük bir küpe parlıyor. </st><st c="1183">Saçları omuzlarına inmiş kirli ve yağlı. </st><st c="1224">Bakışları bomboş. </st><st c="1242">Hiçbir şey görmeden boşluğa bakıyor gibi. </st><st c="1284">Yüzü bir resim karesi kadar donuk ve ifadesiz. </st><st c="1331">Bütün özensizliğine rağmen son derece düzgün yüz hatları var, yakışıklı, karizmatik bir genç. </st><st c="1425">Kilise duvarlarını süsleyen İsa ikonalarını andırıyor.</st></p>
			<p><st c="1479">Ben de ayağa kalkıyorum. </st><st c="1505">“Hoş geldiniz” diyorum. </st><st c="1529">Cevap vermiyor, öylece bakmaya devam ediyor.</st></p>
			<p><st c="1573">– Yiğit Bey, şöyle buyurun. </st><st c="1602">Adınızın Yiğit olduğunu sekreterimden öğrendim. </st></p>
			<p><st c="1650">– ...</st></p>
			<p><st c="1655">– Ayakta kalmayın. </st><st c="1675">Buyurun şöyle.</st></p>
			<p><st c="1689">Yavaşça oturuyor koltuğa. </st><st c="1716">Ellerini koltuğun iki yanına koyuyor. </st><st c="1754">Şimdi tunçtan yapılmış bir heykele benziyor. </st><st c="1799">Ben de oturuyorum. </st><st c="1818">Gerçekten dikkatli olmalıyım. </st><st c="1848">Belli ki ağır bir hasta. </st><st c="1873">Üstelik yalnız gelmiş. </st><st c="1896">Bilgi alma ya da yardım isteme şansım da yok. </st><st c="1942">Dikkatli bakınca yirmi üç-yirmi dört yaşlarında olduğunu tahmin ediyorum. </st><st c="2016">Korkutucu görüntüsüne rağmen okumuş yazmış, kültürlü biri olduğu hissediliyor.</st></p>
			<p><st c="2094">– Sizi dinliyorum Yiğit Bey.</st></p>
			<p><st c="2123">– ...</st></p>
			<p><st c="2129">– Bana biraz kendinizden bahsedin.</st></p>
			<p><st c="2164">– Beni tanımadınız mı?</st></p>
			<p><st c="2187">Sesi kalın ve yumuşak. </st><st c="2211">Bu ses beni biraz rahatlatıyor.</st></p>
			<p><st c="2242">– Daha önce tanışmış mıydık?</st></p>
			<p><st c="2271">– Beni görür görmez tanıdığınızı biliyorum. </st><st c="2316">Üstelik gerekli saygıyı da gösterdiniz. </st><st c="2356">Buna memnun oldum. </st><st c="2375">Ama korkuyorsunuz benden.</st></p>
			<p><st c="2400">– Korkuyor muyum?</st></p>
			<p><st c="2418">– Evet, ama korkmayın. </st><st c="2442">Ben iyilerin yanındayım. </st></p>
			<p><st c="2467">– ...</st></p>
			<p><st c="2472">– Size bir zarar vermeyeceğim. </st><st c="2504">Hatta isterseniz yardım ederim size. </st><st c="2541">Ama lütfen beni tanımıyormuş gibi yapmayın. </st></p>
			<p><st c="2585">İşim zor galiba. </st><st c="2602">Kendisini tanıdığımdan çok emin. </st><st c="2635">Belli ki çok ünlü biri olduğunu düşünüyor. </st><st c="2678">Ona davranışlarımı çok saygılı buldu ve bunu, onu tanıdığım şeklinde yorumladı. </st><st c="2758">Dikkatli olmalıyım. </st><st c="2778">Ağzımdan çıkacak her kelimeyi farklı algılayabilir.</st></p>
			<p><st c="2829">– Bana biraz Yiğit’ten bahseder misiniz?</st></p>
			<p><st c="2870">– Benim bundan önceki adım Yiğit’ti.</st></p>
			<p><st c="2907">– Yiğit kaç yaşında?</st></p>
			<p><st c="2928">– Yirmi üç. </st><st c="2941">Ama şimdi yaşı yok.</st></p>
			<p><st c="2960">– Ankara’da mı oturuyorsunuz?</st></p>
			<p><st c="2990">– Evet, üç dört yıldır.</st></p>
			<p><st c="3014">– Aileniz burada mı?</st></p>
			<p><st c="3035">– Hayır.</st></p>
			<p><st c="3044">– Siz burada ne yapıyorsunuz?</st></p>
			<p><st c="3074">– Tıp fakültesinde öğrenciyim.</st></p>
			<p><st c="3105">– Demek meslektaş olacağız?</st></p>
			<p><st c="3133">– ...</st></p>
			<p><st c="3139">– Kaçıncı sınıftasın?</st></p>
			<p><st c="3161">– Dört.</st></p>
			<p><st c="3169">– Nerede kalıyorsun?</st></p>
			<p><st c="3190">– Otelde.</st></p>
			<p><st c="3200">– Ne zamandan beri?</st></p>
			<p><st c="3220">– Bir aydır.</st></p>
			<p><st c="3233">– Daha önce nerede kalıyordun?</st></p>
			<p><st c="3264">– Yurtta.</st></p>
			<p><st c="3274">– Neden otele geçtin?</st></p>
			<p><st c="3296">– Yurtta olmadı. </st><st c="3314">Anlaşamadık. </st><st c="3327">Daha doğrusu, beni anlamadılar. </st><st c="3359">Onlar başka bir dünyanın insanları.</st></p>
			<p><st c="3394">– Otelde daha da yalnız kalmadın mı?</st></p>
			<p><st c="3431">– Olsun, ben artık kimseyi istemiyorum.</st></p>
			<p><st c="3471">– Okula devam ediyor musun?</st></p>
			<p><st c="3499">– Hayır, on gündür okula da gitmiyorum. </st><st c="3540">Benim artık başka görevlerim var.</st></p>
			<p><st c="3573">– Ne tür görevler?</st></p>
			<p><st c="3592">– ...</st></p>
			<p><st c="3598">– Bu soruya cevap vermek istemiyorsun. </st><st c="3638">Peki, ne yapıyorsun?</st></p>
			<p><st c="3658">– Hiç, düşünüyorum.</st></p>
			<p><st c="3678">– Ne düşünüyorsun?</st></p>
			<p><st c="3697">– Bundan sonraki görevlerimi. </st><st c="3728">Yapmam gereken çok şey var. </st><st c="3756">Madem bu görev bana verildi.</st></p>
			<p><st c="3784">– Ne zaman verildi bu görev sana?</st></p>
			<p><st c="3818">– On gün kadar önce</st></p>
			<p><st c="3838">– Nasıl oldu bu?</st></p>
			<p><st c="3855">– Otelde aynaya bakıyordum. </st><st c="3884">Birden odaya yeşil bir ışık sızdı. </st><st c="3919">Işık bir süre odada dolaştıktan sonra içime doğru girdi ve kayboldu. </st><st c="3988">O zaman içime bir rahatlık yayıldığını hissettim. </st><st c="4038">Aylardır süren sıkıntılarım bir anda kayboldu. </st><st c="4085">Aynada onun gözlerini gördüm. </st><st c="4115">Bana gülüyordu. </st><st c="4131">Daha önce bunu fark etmemem ne aptallık.</st></p>
			<p><st c="4171">– Daha önce nasıl fark edebilirdin?</st></p>
			<p><st c="4207">– Yıllardır bunun belirtileri varmış zaten ama ben anlayamamışım. </st><st c="4274">Ben diğer insanlardan hep çok farklıydım.</st></p>
			<p><st c="4315">– Diğer insanlardan farklıydın demek?</st></p>
			<p><st c="4353">– Çok farklıydım. </st><st c="4372">O yüzden kimseyle yakın arkadaşlık kuramadım. </st><st c="4418">Daha doğrusu, ne ben onlar gibi olabildim, ne de onlar beni anlayabildiler.</st></p>
			<p><st c="4493">– Demek o gün içinde bir rahatlama oldu?</st></p>
			<p><st c="4534">– Çok. </st><st c="4542">Kabıma sığamıyordum, içim patlayacak gibi oluyordu. </st><st c="4594">O ışık gelince sıkıntım bir anda kayboldu.</st></p>
			<p><st c="4636">– Belki de bir hastalığın habercisiydi.</st></p>
			<p><st c="4676">– Ne?</st></p>
			<p><st c="4682">– O sıkıntı.</st></p>
			<p><st c="4695">– Bana inanmıyor musunuz?</st></p>
			<p><st c="4721">– Seni anlamaya çalışıyorum.</st></p>
			<p><st c="4750">– Sizce ben hasta mıyım?</st></p>
			<p><st c="4775">– Olabilir.</st></p>
			<p><st c="4787">– Sizin inanıp inanmamanız durumu değiştirmez.</st></p>
			<p><st c="4834">– Peki, buraya neden geldin?</st></p>
			<p><st c="4863">– Bir kız arkadaşım vermişti bana adınızı. </st><st c="4907">Ne zamandır gelmek istiyordum. </st><st c="4938">Kısmet bugüneymiş.</st></p>
			<p><st c="4956">– Bana gelmeyi neden istedin?</st></p>
			<p><st c="4986">– İçim çok sıkılıyordu.</st></p>
			<p><st c="5010">– Ve çok yalnızdın.</st></p>
			<p><st c="5030">– Öyle.</st></p>
			<p><st c="5038">– On gündür otelden hiç çıkmadın mı?</st></p>
			<p><st c="5075">– Çıkmadım.</st></p>
			<p><st c="5087">– Yemek yedin mi?</st></p>
			<p><st c="5105">– Yemek mi?</st></p>
			<p><st c="5117">– Yoksa yemek yemek hiç aklına gelmedi mi?</st></p>
			<p><st c="5160">– Artık yemesem de olur.</st></p>
			<p><st c="5185">– Demek on gündür yemiyor, içmiyor, kimseyle konuşmuyorsun? </st><st c="5246">Uykular nasıl? </st><st c="5261">Uyuyabiliyor musun?</st></p>
			<p><st c="5280">– Hayır. </st><st c="5290">On gündür bir dakika bile uyumadım.</st></p>
			<p><st c="5325">– Yakınlarını da mı aramadın?</st></p>
			<p><st c="5355">– Niye arayacakmışım?</st></p>
			<p><st c="5377">– Hasta ve yalnızsın. </st><st c="5400">İyi bir bakıma, sevgiye, şefkate ihtiyacın var. </st><st c="5448">Yalnız olmaz.</st></p>
			<p><st c="5461">– Yalnız olmazmış. </st><st c="5481">Peki, yirmi üç yıldır oldu da şimdi mi olmuyor?</st></p>
			<p><st c="5528">– Yani yirmi üç yıldır hep yalnız mıydın?</st></p>
			<p><st c="5570">– Yalnızdım. </st><st c="5584">Çok çabaladım ama olmadı. </st><st c="5610">İnsanlar iyiyi değil, kötüyü istiyorlar. </st><st c="5651">Ailem hep iyi çocuk olmamı istedi. </st><st c="5686">Ama arkadaşlarım o iyi çocuğu hiç sevmediler. </st><st c="5732">Beni sürekli kötü olmaya teşvik ettiler. </st><st c="5773">Çok uğraştım ama kötü olamadım. </st><st c="5805">Sonunda kötü taklidi yapmaya başladım. </st><st c="5844">Karate kurslarına gittim. </st><st c="5870">Kavga ettim, öğretmenlerle alay ettim, küfrettim. </st><st c="5920">Herkesi eleştirdim, aşağıladım.</st></p>
			<p><st c="5951">– Daha mı iyi oldu böyle yapınca?</st></p>
			<p><st c="5985">– Daha iyi oldu. </st><st c="6003">Arkadaşlarım o zaman beğendiler beni. </st><st c="6041">Eskiye göre daha çok yakınlık gösterdiler. </st><st c="6084">Kızlar benimle daha fazla ilgilenmeye başladı. </st><st c="6131">Ama bu sefer de ailem karşı çıktı buna. </st><st c="6171">Eski cici çocuğu özlediler. </st><st c="6199">Kızdılar, hoşlanmadılar bu halimden. </st><st c="6236">“Sen böyle değildin, ne oldu sana?” diye sızlanıp durdular.</st></p>
			<p><st c="6295">– Eski Yiğit nasıl bir çocuktu?</st></p>
			<p><st c="6327">– Terbiyeli, efendi, çalışkan, temiz, dürüst, saygılı.</st></p>
			<p><st c="6382">– Gerçekten bu kadar mükemmel miydin?</st></p>
			<p><st c="6420">– Öyleydim.</st></p>
			<p><st c="6432">– Annen baban o zamanlar çok memnundu senden öyle mi?</st></p>
			<p><st c="6486">– Benimle gurur duyuyorlardı. </st><st c="6517">Öğretmenlerim öve öve bitiremezdi beni. </st><st c="6557">Herkese örnek gösterilen ideal çocuktum ben. </st><st c="6602">Sınıflar iftihar ve teşekkürle geçilir, okullar birincilikle bitirilirdi.</st></p>
			<p><st c="6675">– Böyle olmak nasıl bir duygu?</st></p>
			<p><st c="6706">– Çok güzel, çok kötü. </st><st c="6730">Evde annemin babamın yanında çok iyi hissederdim kendimi. </st><st c="6788">Ama dışarı çıkıp arkadaşların yanına gidince işler değişirdi. </st><st c="6850">Beni hiç sevmez ve aralarına almazlardı. </st><st c="6891">Uzaydan gelmiş bir yaratık gibiydim onlar için. </st><st c="6939">Gerçekten de onlardan farklıydım.</st></p>
			<p><st c="6972">– Nasıl farklar?</st></p>
			<p><st c="6989">– Bir kere çok güzeldim ben. </st><st c="7019">Bir erkek çocuğun bu kadar güzel olması iyi değil. </st><st c="7070">Kızlar güzel olmalı. </st><st c="7091">Mahallenin cici çocuğu. </st><st c="7115">Kimseyle kavga etmeyen üstünü kirletmeyen, derslerine çalışan, hiçbir şeye itiraz etmeyen, az konuşan, terbiyeli tuhaf bir çocuk işte. </st><st c="7250">Sadece büyükler sever böylesini.</st></p>
			<p><st c="7282">– Haklısın, anne babaların idealindeki çocuk.</st></p>
			<p><st c="7328">– Diğer çocuklara örnek gösterilince onların bana olan öfkesi iyice artardı.</st></p>
			<p><st c="7405">– Tabii ya. </st><st c="7418">Çocukları en çok kızdıran şey başkalarıyla kıyaslanmaktır.</st></p>
			<p><st c="7476">– Sonradan haklı olabileceklerini anladım. </st><st c="7520">Herkes benim gibi olmak zorunda değildi ki? </st><st c="7564">Önceleri beni aralarına almayarak cezalandırıyorlardı. </st><st c="7619">Sonraları benimle alay etmeye, dalga geçmeye başladılar. </st><st c="7676">Çok zor geldi bana. </st><st c="7696">Çok üzüldüm. </st><st c="7709">Çok ağladım. </st><st c="7722">Ailemse beni böyle olmaya zorlamayı sürdürüyor, ne kadar yalnız ve mutsuz olduğumu görmezden geliyorlardı. </st><st c="7829">Onlara göre doğru olan bendim. </st><st c="7860">Bütün çocuklar kötü, ben iyiydim. </st><st c="7894">Yapayalnız ve iyi olmak insana uymuyor. </st><st c="7934">Sonra ben de kötü olmaya karar verdim. </st><st c="7973">Lisenin son yıllarında yavaş yavaş değiştim. </st><st c="8018">Artık sınıfın elebaşı bendim. </st><st c="8048">Yapılan her isyanın altından ben çıkıyordum. </st><st c="8093">Ailem bu duruma şaşıp kaldı. </st><st c="8122">Bu sefer isyan etme sırası onlara geldi. </st><st c="8163">Evde kavga gürültü hiç eksik olmuyordu. </st><st c="8203">Onlar üstüme geldikçe ben işi daha da azıtıyordum. </st><st c="8254">Okuldaki disiplin kurulları sadece benim için toplanır oldu. </st><st c="8315">Okul psikologları bana nasihat etmekten yoruldu. </st><st c="8364">Ama hiçbiri bunları neden yaptığımı anlayamadı. </st><st c="8412">Bense bunu anlayamayan aileme ve okul yöneticilerine hayret ve dehşetle bakıyordum. </st><st c="8496">Sizce beni anlamak o kadar zor muymuş?</st></p>
			<p><st c="8534">– Seni anlayabilmeleri için önyargılarından kurtulmaları gerekiyor.</st></p>
			<p><st c="8602">– İşte bu önyargıdan hiçbiri kurtulamadı. </st><st c="8645">Arkadaşlarım ise beni bu yolda alabildiğince destekliyorlardı. </st><st c="8708">Artık yalnız değildim ama kötüydüm. </st><st c="8744">İşte ilk o zaman içimdeki kavga başladı. </st><st c="8785">İyi ile Kötü’nün kavgası.</st></p>
			<p><st c="8810">– Çünkü iyi olunca arkadaşlarını, kötü olunca aileni ve toplumu kaybettin.</st></p>
			<p><st c="8885">– Öyle oldu. </st><st c="8899">Bir türlü iki tarafı birden kazanamıyordum. </st><st c="8943">Lise bitince ailemden uzakta okumaya karar verdim. </st><st c="8994">Belki böylece evdeki kavga gürültü biraz azalırdı. </st><st c="9045">Tıp fakültesini kazanıp buraya geldim.</st></p>
			<p><st c="9083">– Neden tıp fakültesi?</st></p>
			<p><st c="9106">– Çünkü ne yaparsam yapayım, içimdeki iyi hep duruyordu. </st><st c="9164">İnsanlara yardım edersem beni daha kolay kabul edeceklerini düşünüyordum.</st></p>
			<p><st c="9237">– Tıp fakülteleri çok yüksek puanla öğrenci alıyor. </st><st c="9290">O kadar haylazlığa rağmen orayı nasıl kazandın, kursa filan gittin mi?</st></p>
			<p><st c="9360">– Gitmedim, derslere göz ucuyla baksam yetiyordu. </st><st c="9411">En haylaz dönemlerimde bile notlarım hiç düşmedi çünkü okumayı, öğrenmeyi çok seviyordum. </st><st c="9501">Her fırsatta kitap okurum ben. </st><st c="9532">Dünya, evren fizik gibi konular çok ilgimi çeker. </st><st c="9582">Teolojiye de meraklıyım. </st><st c="9607">Bütün din kitaplarını okudum ama beni rahat bırakmadılar ki...</st></p>
			<p><st c="9669">– Kim onlar?</st></p>
			<p><st c="9682">– Kim olacak, ailem, toplum, bütün insanlar. </st><st c="9728">Hep benimle uğraştılar ama ben onlardan bir türlü vazgeçemedim. </st><st c="9792">Ta ki on gün öncesine kadar. </st></p>
			<p><st c="9821">– Şimdi vaz mı geçtin?</st></p>
			<p><st c="9843">– Evet. </st><st c="9852">Artık kimse uğraşamayacak benimle. </st><st c="9887">Artık ben onlarla uğraşacağım. </st></p>
			<p><st c="9918">– Nasıl yani?</st></p>
			<p><st c="9931">– Sizler için buradayım.</st></p>
			<p><st c="9956">– Bütün insanları mı kastediyorsun?</st></p>
			<p><st c="9992">– Evet, bütün inananları. </st><st c="10019">Yoksa siz ateist misiniz? </st><st c="10045">Tanrı’ya inanmıyor musunuz?</st></p>
			<p><st c="10072">– Ateist değilim. </st><st c="10091">Din bilgisine ben de meraklıyımdır. </st><st c="10127">Bu konuda çok kitap okudum.</st></p>
			<p><st c="10154">– İncil’i de okudunuz mu?</st></p>
			<p><st c="10180">– Evet, okudum.</st></p>
			<p><st c="10196">Ürpertici bir gülümseme yayılıyor yüzüne, sonra sesi biraz daha boğuklaşarak yeniden konuşmaya başlıyor: </st></p>
			<p><st c="10302">– İçeri girer girmez tanıdınız beni. </st><st c="10339">Bunun için teşekkür ederim. </st><st c="10367">Doğru yere gelmişim. </st><st c="10388">Bu benim insanları ilk ziyaretim. </st><st c="10422">Sakın korkmayın benden. </st><st c="10446">Hazreti İsa’nın bugüne kadar kime zararı dokunmuş ki size dokunsun. </st><st c="10514">Hatta eğer isterseniz yardım ederim size.</st></p>
			<p><st c="10555">Kendisini peygamber sandığı kesinleşti. </st><st c="10596">Şimdi bir an önce bu konudan uzaklaşmamız gerekiyor.</st></p>
			<p><st c="10648">– Üniversite yıllarından hiç söz etmedin.</st></p>
			<p><st c="10690">– Hangi kimlikle fakülteye başlayacağımı önceleri bilemedim. </st><st c="10752">Çok değişik yerlerden gelen akıllı, çalışkan gençlerle bir aradaydım ama bir türlü onlarla istediğim gibi ilişki kuramıyordum. </st><st c="10879">İyi’yi mi yoksa Kötü’yü mü oynamam gerektiğini bilemedim. </st><st c="10937">Yalpalayıp durdum. </st><st c="10956">Bir süre çok efendi, temiz, çalışkan, çok okuyan, kültürlü, yakışıklı çocuk oldum. </st><st c="11039">O dönem daha çok kızlarla yakınlaşabildik. </st><st c="11082">Ama erkekler hoşlanmadı bu efendi çocuktan. </st><st c="11126">Kızlarla arkadaşlık etmek güzeldi ama yetmedi bana. </st><st c="11178">İç dünyaları çok fakirdi. </st><st c="11204">Ders, okul, güzellik ve erkekler. </st><st c="11238">Bunun dışına çıkamıyorlardı. </st><st c="11267">Benimse içimde koca bir dünya vardı. </st><st c="11304">Bu dünya benim için çok değerliydi. </st><st c="11340">Sanki tek hazinemdi benim. </st><st c="11367">Bu çok değerli hazineyi, bunu hiç anlamayan kişilerin görmesini istemiyordum. </st><st c="11445">Örneğin, Rambrant’ın çok değerli bir tablosunu, bundan hiç anlamayan birine göstermek ne ise, dünyamdaki hazineleri bu küçük kafalı, hayal yoksunu kızlara göstermek benim için oydu.</st></p>
			<p><st c="11626">– İnsanları çok mu aşağılıyorsun, bana mı öyle geldi?</st></p>
			<p><st c="11680">– Aşağılamıyorum. </st><st c="11699">Ama maalesef gerçek bu. </st><st c="11723">Üstelik isteseler kendilerini geliştirip zenginleştirebilirlerdi. </st><st c="11789">Hiç uğraşmamışlar bunlarla. </st><st c="11817">Neyseler öyle kalmışlar. </st><st c="11842">Belki de çoğu benden daha zeki ve akıllıdır. </st><st c="11887">Eğer bilgiyle, düşünceyle, hayalle geliştirmezsen akıl ve zekâ neye yarar ki? </st><st c="11965">Dedim ya, hiç uğraşmamışlar kendileriyle. </st><st c="12007">Hamlar, olgunlaşmamışlar, cahiller, bilmiyorlar, araştırmıyor, merak etmiyorlar. </st><st c="12088">Bense içimdeki, birbirinden değerli eserlerin bulunduğu bu sergiyi birileri gezsin, görsün istiyordum. </st><st c="12191">En ünlü sanatçılar bile eserleri görülsün, bilinsin ve beğenilsin ister. </st><st c="12264">Bunun gibi bir şey işte. </st><st c="12289">Bu nedenle arada bir, bunu biraz da olsa anlayabilecek kişilerin, daha çok kızların gezip görmesine izin veriyor, duydukları hayranlık için için hoşuma gidiyor ama başka türlü bir ilişki kurulamadan kızlar sergiden ayrılıyordu.</st></p>
			<p><st c="12516">– Bunlar aşk arayışları mıydı?</st></p>
			<p><st c="12547">– İlişki arayışlarıydı. </st><st c="12572">Tabii aşk ilişkilerin belki de en güçlüsü ama olmadı, olamadı. </st><st c="12635">Bir numara büyük geldim onlara.</st></p>
			<p><st c="12666">– Bu bir megalomani mi?</st></p>
			<p><st c="12690">– Sanmıyorum. </st><st c="12705">Yersiz bir beğeni değil bu. </st><st c="12733">Megalomani olsun. </st><st c="12751">Ben de hayranlıkla gezebileceğim bir sergi bulmayı isterdim doğrusu. </st><st c="12820">Ama bulamadım. </st><st c="12835">Onlarla beraber olmak ise benim için bir aşağı sınıfa inmek gibi bir şeydi. </st><st c="12911">Kendimden vazgeçmeliydim.</st></p>
			<p><st c="12936">– Peki, nasıl çözdün bu bilmeceyi?</st></p>
			<p><st c="12971">– Çözemedim. </st><st c="12985">Giderek yalnızlaştım. </st><st c="13007">Son bir hamle daha yaptım. </st><st c="13034">Saçlarımı uzattım, gitar çalmaya başladım, kulağıma küpe taktım.</st></p>
			<p><st c="13098">– Dikkat çekmeye çalıştın yani?</st></p>
			<p><st c="13130">– Öyle sayılır. </st><st c="13147">Ama o da tutmadı.</st></p>
			<p><st c="13164">– Bütün bunlar insanlarla ilişki kurmak uğruna galiba.</st></p>
			<p><st c="13219">– Galiba ama özünde ne ben değişebildim ne onlar. </st><st c="13270">Yalnızlık kaderimmiş benim. </st><st c="13298">Meğer ta o zamanlar deniyorlarmış beni. </st><st c="13338">Bu noktaya gelmek kolay olmadı. </st><st c="13370">Çok acılar çektim.</st></p>
			<p><st c="13388">– Yalnızlık herkes için zor ve sıkıcıdır.</st></p>
			<p><st c="13430">– Sıkıcı, zaten sıkıntılarım öyle başladı. </st><st c="13474">Önce uykularım bozuldu. </st><st c="13498">Sabahlara kadar uyuyamaz oldum. </st><st c="13530">İçimdeki sıkıntı giderek büyüyor, artık günlük yaşamı sürdüremiyordum. </st><st c="13601">Okula gitmek, ders çalışmak, beni anlamayan bu insancıkları görmek istemiyordum. </st><st c="13682">Bir süre sonra buna daha fazla dayanamayacağımı fark edince otele geçtim. </st><st c="13756">İnsanların arasında yalnız kalmaktansa gerçek ve somut yalnızlık bana daha iyi geldi. </st><st c="13842">Artık iç dünyamda rahatça, uzun uzun geziniyor, dış dünyada olup bitenler ise beni hiç mi hiç ilgilendirmiyordu. </st><st c="13955">Kendimi hissettikçe bazı şeyleri daha iyi görmeye başladım.</st></p>
			<p><st c="14014">– Neydi bu gördüklerin?</st></p>
			<p><st c="14038">– Neden ve niçinlerin cevapları gelmeye başladı. </st><st c="14088">Zaten başkalarından farklı olduğumu biliyor, hissediyordum ama bunu bir türlü yorumlayamıyordum. </st><st c="14185">İçimdeki sıkıntı ise artık bir volkana dönüşmüştü. </st><st c="14236">Her an patlayabilirdim. </st><st c="14260">Sanki patlarsam dünya yerinden oynayacak evrendeki düzen bozulacaktı.</st></p>
			<p><st c="14329">– Demek sıkıntın bu kadar güçlüydü?</st></p>
			<p><st c="14365">– Sahi anlıyor musunuz beni?</st></p>
			<p><st c="14394">– Evet, o kadar güzel anlatıyorsun ki...</st></p>
			<p><st c="14435">– Peki, ötekiler niye anlamadı öyleyse?</st></p>
			<p><st c="14475">– Bunları onlara da anlattın mı?</st></p>
			<p><st c="14508">– Tabii ki hayır... </st><st c="14529">Bunları ilk kez birine anlatıyorum. </st><st c="14565">Beni anladığınıza memnun oldum. </st><st c="14597">Zaten bunu hissetmesem anlatamazdım size.</st></p>
			<p><st c="14638">– Güvenine teşekkür ederim.</st></p>
			<p><st c="14666">– Ama unutmayın ki bu sonsuz bir güven değil.</st></p>
			<p><st c="14712">– Yani dikkatli olmalıyım, her an bana güvenmekten vazgeçebilirsin öyle mi?</st></p>
			<p><st c="14788">– Öyle sayılır.</st></p>
			<p><st c="14804">– ...</st></p>
			<p><st c="14810">– Size saygısızlık etmek istemem ama siz olsanız siz de böyle yapardınız. </st><st c="14885">Bulunduğum konum bunu icap ettiriyor.</st></p>
			<p><st c="14922">– Bulunduğum konum derken neyi kastediyorsun?</st></p>
			<p><st c="14968">– Neyi kastettiğimi biliyorsunuz. </st><st c="15003">Ne yapmak istediğinizi anlamıyorum.</st></p>
			<p><st c="15038">– Bak Yiğit, sana olabildiğince açık konuşuyorum. </st><st c="15089">Niyetim gerçekten sana yardım etmek. </st><st c="15126">Öncelikle hastasın, bunu kabul etmeni istiyorum.</st></p>
			<p><st c="15174">– Yani bana inanmıyorsunuz ha?</st></p>
			<p><st c="15205">— “Sana inanmıyorum” demedim. </st><st c="15236">Bütün söylediklerini dikkatle dinledim. </st><st c="15276">Çok zor, sıkıntılı ve acı dolu günler yaşamışsın. </st><st c="15326">Kaç zamandır aç, susuz ve yalnızsın. </st><st c="15363">Kafan karma karışık olmuş. </st><st c="15390">Öncelikle senin sağlığınla ilgilenmeliyiz.</st></p>
			<p><st c="15432">– Sizce ben hasta mıyım?</st></p>
			<p><st c="15457">– Sen ne düşünüyorsun? </st><st c="15481">“Hasta değilim” diyebilir misin?</st></p>
			<p><st c="15513">– ...</st></p>
			<p><st c="15519">– Bak, kalkıp bana gelmişsin. </st><st c="15550">Zihninin bir tarafı hâlâ çok sağlıklı. </st><st c="15589">Hastalığın en yoğun zamanında bile sana doğru yolu gösteriyor. </st><st c="15652">Bunu çok önemli buluyorum.</st></p>
			<p><st c="15678">– Demek şu anda ben çok hastayım?</st></p>
			<p><st c="15712">– Evet, çok hastasın.</st></p>
			<p><st c="15734">– Bana inandığınızı sanmıştım.</st></p>
			<p><st c="15765">– Sana inanıyorum. </st><st c="15785">Söylediğin her şeyi inanarak söylediğini biliyorum. </st><st c="15837">Ama kafan o kadar karışmış ki hangilerinin gerçek, hangilerinin hayal olduğunu ayırmak zorlaşmış. </st><st c="15935">Tedaviyle sen düzeldikçe göreceksin kafan netleşecek. </st><st c="15989">O zaman bir kere daha beraber düşüneceğiz. </st><st c="16032">Gerçeği birlikte anlayacağız.</st></p>
			<p><st c="16061">– Gerçek on gün önce geldi ve o gerçek artık hiç değişmeyecek. </st><st c="16125">Siz inanmasanız bile.</st></p>
			<p><st c="16146">– İsa olduğun gerçeği mi?</st></p>
			<p><st c="16172">– Sizi daha saygılı olmaya davet ediyorum. </st><st c="16216">Bana “kendini peygamber zanneden” bir deli muamelesi yapmayın sakın.</st></p>
			<p><st c="16284">– Sana hiç saygısızlık ettim mi Yiğit?</st></p>
			<p><st c="16323">– Bana Yiğit demekten de vazgeçin. </st><st c="16359">Kim olduğumu bildiğinize göre.</st></p>
			<p><st c="16389">– Peki, ona da peki ama şimdi ne yapacağız? </st><st c="16434">O zaman sen karar ver ne yapmamız gerektiğine.</st></p>
			<p><st c="16480">– Ben gideyim o zaman. </st><st c="16504">Yeteri kadar zamanınızı aldım.</st></p>
			<p><st c="16534">– Nereye gideceksin? </st><st c="16556">Otele mi?</st></p>
			<p><st c="16565">– Evet.</st></p>
			<p><st c="16573">– Yine aç susuz ve yalnız olmaya mı?</st></p>
			<p><st c="16610">– Benim için bu yalnızlık artık farklı bir boyut kazandı. </st></p>
			<p><st c="16669">– Kendinle ilgilenmiyorsun. </st><st c="16697">Sağlığına dikkat etmiyorsun. </st><st c="16726">Aç susuz insan ne kadar yaşayabilir ki? </st><st c="16766">Yakında doktor olacaksın. </st><st c="16792">Bunları herkesten daha iyi biliyorsun. </st><st c="16831">İsa bile yemek zorunda. </st><st c="16855">İsa bile hasta olabilir.</st></p>
			<p><st c="16879">– ...</st></p>
			<p><st c="16885">– Bak ben doktorum, bana gelenlere elimden geldiği kadar yardım etmeye çalışıyorum ama ben de bazen hasta oluyorum. </st><st c="17002">Yardım istemem, ilaç almam gerekiyor.</st></p>
			<p><st c="17039">– Tabii siz de insansınız.</st></p>
			<p><st c="17066">– Evet, ben de insanım, sen de. </st></p>
			<p><st c="17099">– ...</st></p>
			<p><st c="17104">– Neden gülüyorsun?</st></p>
			<p><st c="17124">– Siz insansınız, hem de iyi bir insan.</st></p>
			<p><st c="17164">– Ya sen, İsa da bir insan değil mi sence?</st></p>
			<p><st c="17207">– Beni kendinizle kıyaslamayın. </st><st c="17240">Ayıp oluyor.</st></p>
			<p><st c="17252">– Tüm peygamberler aslında çok mütevazıdır, öyle değil mi?</st></p>
			<p><st c="17311">– Öyle, ama bunun da bir ölçüsü var.</st></p>
			<p><st c="17348">– Ben o ölçüyü aşıyor muyum? </st><st c="17378">Sadece sana yardım etmek istiyorum. </st><st c="17414">Aslında şu anda “Vaktimiz doldu” deyip senin gitmene izin verebilirim ama ikimiz de bunun yanlış olduğunu biliyoruz.</st></p>
			<p><st c="17530">– Bana izin filan veremezsiniz.</st></p>
			<p><st c="17562">– Yoruldum. </st><st c="17575">Biliyor musun, sabahtan beri bu masadan hiç kalkmadım. </st><st c="17630">Akşam oldu ve ben artık yoruldum. </st><st c="17664">Hadi artık izin ver de sana yardım edeyim.</st></p>
			<p><st c="17706">– Peki, izin veriyorum.</st></p>
			<p><st c="17730">– Tamam, memnun oldum. </st><st c="17754">Önce birer çay içelim. </st><st c="17777">Madem ikimiz de yorgunuz. </st></p>
			<p><st c="17803">Çaylarımız gelene kadar ikimiz de susuyoruz. </st><st c="17848">O da, ben de yorgunuz. </st><st c="17871">Çayın yanına bisküvi istiyorum. </st><st c="17903">Çünkü Yiğit’in bir şeyler yemesi gerekiyor. </st><st c="17947">Sonra da becerebilirsem ona ilaç vereceğim. </st><st c="17991">Ayrıca bir an önce ailesine ulaşmam gerekiyor.</st></p>
			<p><st c="18037">– Çayı beğenmedin mi yoksa, neden içmiyorsun?</st></p>
			<p><st c="18083">– Buraya gelen herkese çay ikram eder misiniz?</st></p>
			<p><st c="18130">– Hayır.</st></p>
			<p><st c="18139">– Peki, öyleyse neden bana çay içiriyorsunuz?</st></p>
			<p><st c="18185">– Aklından yine neler geçiyor? </st><st c="18217">Bunun altında kötü bir niyet aramıyorsundur umarım.</st></p>
			<p><st c="18268">– Benimle neden daha açık konuşmuyorsunuz?</st></p>
			<p><st c="18311">– Sana çay ve bisküvi ikram ettim. </st><st c="18347">Çünkü kaç gündür bir şey yiyip içmemişsin. </st><st c="18390">Kan şekerin düşmüştür. </st><st c="18413">Üstelik ilaç alman gerekiyor ve aç karına ilaç alamazsın. </st><st c="18471">Yeteri kadar açık oldu mu?</st></p>
			<p><st c="18497">– Bana siz mi ilaç vereceksiniz?</st></p>
			<p><st c="18530">– Evet. </st><st c="18539">Ben ruh doktoruyum ve senin ilaç alman gerektiğini düşünüyor ve bunu sana açıkça söylüyorum. </st><st c="18632">Bunu kabul eder ya da etmezsin.</st></p>
			<p><st c="18663">– İlaç almayacağım.</st></p>
			<p><st c="18683">– Bana neden izin vermiyorsun? </st><st c="18715">Şu ana kadar hep sen beni sorguluyorsun. </st><st c="18756">Sana inanıp inanmadığımı soruyorsun. </st><st c="18793">Şimdi sıra bende. </st><st c="18811">Bana neden güvenmiyorsun? </st><st c="18837">Senin güvenini sarsacak ne yaptım? </st><st c="18872">Buraya sen geldin. </st><st c="18891">Ben seni değil, sen beni buldun. </st><st c="18924">Ve şimdi de işimi yapmama izin vermiyorsun.</st></p>
			<p><st c="18967">– Tamam, izin vereceğim. </st><st c="18993">Ne türlü ilaçlar vereceksiniz bana?</st></p>
			<p><st c="19028">– Seni rahatlatacak ve bu geceyi uyuyarak geçirmeni sağlayacak türden ilaçlar.</st></p>
			<p><st c="19107">– Ben uyumak istemiyorum.</st></p>
			<p><st c="19133">– Ama yaşamak için uyumak zorundayız. </st><st c="19172">Benim olduğum kadar sen de kendine birazcık saygılı olabilsen.</st></p>
			<p><st c="19234">– Kendime saygılı olmalıyım.</st></p>
			<p><st c="19263">– Evet, kendine saygı göstermelisin. </st><st c="19301">Şimdi iç bakalım çayını.</st></p>
			<p><st c="19325">Gözleri boşluğa doğru dalıyor. </st><st c="19357">Hiç konuşmadan bekliyorum. </st><st c="19384">Onu huzursuz edecek en küçük bir hareket zaten karışık olan kafasını iyice dağıtabilir. </st><st c="19472">Sonra yavaşça çayı eline alıp bisküvileri büyük bir hızla yemeye başlıyor.</st></p>
			<p><st c="19546">– Şimdi biraz daha iyi misin?</st></p>
			<p><st c="19576">Başını sallıyor. </st><st c="19594">Gözlerinde uzak bir gülümseme hissediyorum. </st><st c="19638">Hemen çekmeceden ilaçları çıkarıp uzatıyorum. </st><st c="19684">Avucuyla ilaçların hepsini birden ağzına atıp bir çırpıda yutuyor. </st><st c="19751">Sonra ondan ailesinin telefonunu alıyorum. </st><st c="19794">Yanında ailesiyle görüşüyorum. </st><st c="19825">“Hemen geliyoruz” diyorlar. </st><st c="19853">Bir anda yıkılıyor aile. </st><st c="19878">Onların bu hali içime dokunuyor. </st><st c="19911">Yıllarca emek ver, yedir içir, büyüt ve sonra bir gün bir telefonla bütün hayallerin, umutların, emeklerin yerle bir olsun. </st><st c="20035">Berbat bir şey. </st><st c="20051">Onlarla çok kısa konuşuyorum. </st><st c="20081">Yiğit’in etkilenmemesi gerekiyor. </st><st c="20115">Ben bütün bunları yaparken o bir heykel gibi oturuyor karşımda. </st><st c="20179">Bu olanlar onu hiç ilgilendirmiyor gibi sessiz ve ilgisiz.</st></p>
			<p><st c="20237">– İşte oldu, artık gidebilirsin. </st><st c="20271">Bu benim kartım. </st><st c="20288">Üzerinde telefon numaram var. </st><st c="20318">Bir sorun olursa beni ara. </st><st c="20345">Zaten yarın ailenle birlikte bekliyorum seni. </st><st c="20391">Yarın daha güzel olacak. </st></p>
			<p><st c="20416">Yavaşça kalkıyor yerinden.</st></p>
			<p><st c="20442">– İsa’dan korkmuyor musunuz?</st></p>
			<p><st c="20471">– Yanlış yapmadıkça korkmam gerekmiyor.</st></p>
			<p><st c="20511">– Sakın yanlış yapmayın.</st></p>
			<p><st c="20536">– Güven bana. </st><st c="20551">Yanlış yapmıyorum. </st></p>
			<p><st c="20570">Gidip gitmemekte kısa bir tereddüt geçiriyor. </st><st c="20616">Sonra yine ürkütücü bir gülümseme yayılıyor yüzüne. </st><st c="20668">Yine hayal dünyasında gezindiği belli.</st></p>
			<p><st c="20706">– Madem okudunuz söyleyin bakalım İncil’de sözü edilen yedi ölümcül günah nelerdir?</st></p>
			<p><st c="20790">– Beni imtihan mı ediyorsun?</st></p>
			<p><st c="20819">– Evet. </st><st c="20828">İnanmak istiyorum.</st></p>
			<p><st c="20846">– Birincisi açgözlülük, ikincisi hırs, üçüncüsü tembellik, dördüncüsü gurur, beşincisi şehvet, altıncısı kıskançlık, yedincisi öfke. </st><st c="20980">Oldu mu?</st></p>
			<p><st c="20988">– Tamam, siz de meraklısınız bu işlere yani, yarın yine gelirim.</st></p>
			<p><st c="21053">– Bana teşekkür etmeyecek misin?</st></p>
			<p><st c="21086">– Edeceğim, yarın.</st></p>
			<p><st c="21105">– Peki, yarın görüşmek üzere, hoşça kal. </st></p>
			<p><st c="21147">Başını hafifçe sallayarak dönüp gidiyor.</st></p>
			<p><st c="21187">Arkasından bakıyorum. </st><st c="21210">İri gölgesi koridorda kayboluyor. </st><st c="21244">Bu kadar zeki ve yetenekli ol, hayatla bu kadar mücadele et ve sonunda bu hale gel. </st><st c="21328">Ne biçim bir yazgı bu? </st><st c="21351">Bu çocuğu acaba girdiği o kör kuyudan çıkarabilecek miyim? </st><st c="21410">Yani İsa olmaktan vazgeçirebilecek miyim? </st><st c="21452">İsa olmaktan vazgeçse bile, bu hayatta aradığını bulabilecek mi?</st></p>
			<p><st c="21516">Şizofren hastaların genellikle çok zengin ve renkli bir iç dünyaları vardır. </st><st c="21594">Diğer insanlar ve hasta yakınları, o dünyada neler olup bittiğini hiç bilmedikleri için, hastaların bazı söz ve davranışlarından hiçbir şey anlamaz, onların saçma sapan konuştuğunu zannederler. </st><st c="21788">Dışardan bakıldığında böyle görünse de bütün bunların genellikle kendi içinde bir anlamı vardır. </st><st c="21885">Kimileri Yiğit’te olduğu gibi peygamberdir, kraldır, başbakan ya da devlet başkanıdır. </st><st c="21972">Yani herkesten üstün, güçlü ve kudretlidir. </st><st c="22016">Veya istihbarat birimlerinin peşinde koştuğu, sürekli izlediği, öldürmek, yok etmek istediği bir insandır. </st><st c="22123">Bütün dünya onun peşindedir, yani gerçek dünyada bir türlü kazanamadıkları önem ve itibarı bu hastalık onlara kazandırmıştır. </st></p>
			<p><st c="22249">Bu hastalar genellikle zeki, hırslı, beklentileri yüksek, yetenekli kişilerdir. </st><st c="22329">Ancak sosyal ilişkiler konusunda zayıftırlar ve kendilerine hiç güvenmezler. </st><st c="22406">İnsanlarla yakın ve dostça ilişkiler kuramazlar. </st><st c="22455">Bu da onları giderek yalnızlığa iter. </st><st c="22493">Toplumdan, ihtiyaç duydukları ilgi ve desteği alamazlar. </st><st c="22550">Çok hassas ve duyarlı olduklarından, en küçük bir şeyden alınır, kırılır ve küserler. </st><st c="22636">Diğer insanlar bu çok kırılgan, bazen çok tepkili, bazen de hiç tepki vermeyen, içine kapalı insanlarla uğraşmayı sevmezler. </st><st c="22761">Böylece ortaya tam bir sosyal başarısızlık çıkar.</st></p>
			<p><st c="22810">Toplumda aradığı desteği ve başarıyı bulamayan bu kişiler giderek içe kapanır ve gerçek yaşamda elde edemediği itibarı iç dünyalarında aramaya başlarlar. </st><st c="22965">Düşünce ve hayallerin giderek yoğunlaştığı bu dönem, kişi için çok sıkıntılı ve ıstıraplıdır. </st><st c="23059">Çünkü ne gerçek dünyadan tam kopabilmiş, ne de gerçeğin yerini almak üzere yaratılmaya çalışılan sanrı dediğimiz gerçek dışı düşünceler tam yerine oturabilmiştir. </st><st c="23222">Her şey karmakarışıktır. </st><st c="23247">Gerçek ile gerçek olmayan iç içe geçmiştir ve kişi hangisine inanacağını tam bilmemektedir. </st></p>
			<p><st c="23339">Ruhsal çatı, bütünlüğünün bozulacağını, parçalanacağını, yani gerçeklerden kopacağını hissettikçe, bu parçalanmaya mani olmaya çalışmaktadır. </st><st c="23481">Bir yandan sevilme, sayılma, önemsenme isteği karşılanmadığı için hayal kırıklığı yaşanması, bir yandan da ruhsal çatının tüm savunma hatlarıyla sağlıklı kalmaya direnmesi, kişinin kendi kendisiyle karşı karşıya gelmesine ve tam bir iç savaş yaşamasına neden olur. </st><st c="23746">Bu savaşın sonunda savunma hatları yavaş yavaş yıkılır ve ortaya çıkan ağır bunaltı ve sıkıntı öyle dayanılmaz boyutlara gelir ki, en şiddetli sancıların bile önüne geçebilir. </st><st c="23922">Kişi o dönemde çatlayacağı, parçalanacağı ya da kontrolünü kaybedip etrafındaki her şeye, herkese kendisine bile zarar verebileceğinden korkar. </st><st c="24066">Sonunda ruhsal çatı parçalanır ve savaş biter. </st><st c="24113">Beynin biyokimyası bile değişir.</st></p>
			<p><st c="24145">Ruhsal parçalanmayla birlikte sıkıntı giderek azalır. </st><st c="24200">Ve gerçek olmayan düşünceler, hayal ve düş, gerçeğin yerini alır. </st><st c="24266">Artık kişi gerçek dünyadan tamamen kopmuş ve hastalığa teslim olmuştur. </st><st c="24338">Böylece gerçek dünyadaki hayal kırıklıkları, başarısızlıklar ve yalnızlıklar sona ermiş; onun yerini sahte, yalancı ve yapay bir dünya almıştır. </st><st c="24483">Bu patlama sırasında başta duygular olmak üzere kişi büyük yara alır.</st></p>
			<p><st c="24552">Artık, sağlıklı insanlar için çok önemli olan beğenilmek, temiz ve bakımlı olmak, güzel giyinmek, para kazanmak gibi şeyler onu hiç ilgilendirmemektedir. </st><st c="24707">Çünkü o, başka bir mücadelenin içindedir. </st><st c="24749">Bazı hastaların sanrı sistemleri çok iyi yazılmış film senaryolarına benzer. </st><st c="24826">Her şey son derece sistematik ve mantıklı bir yapıdan oluşur. </st><st c="24888">Her ayrıntının bir nedeni ve anlamı vardır. </st><st c="24932">Sadece çıkış noktası gerçek değildir, yani örneğin Yiğit’te olduğu gibi, sadece İsa olduğu düşüncesi yanlıştır.</st></p>
			<p><st c="25043">Dış dünyadaki olaylar bu yapıyı daha da renklendirir ve hareketlendirir. </st><st c="25117">Yani bir anlamda sanrılar, çevrede yaşanan olaylarla beslenir. </st><st c="25180">Artık sokakta çalınan kornadan, ağlayan bir bebeğin sesi, okunan ezan, çalınan müzik, insanların söyledikleri, kapıcının tavrı, gazete ya da TV’de yayınlanan haberlere kadar her şey bu sisteme hizmet eder.</st></p>
			<p><st c="25385">Yiğit’te on gün süren yoğun sıkıntının ardından savaşı hastalık kazanmış ve o, kendini İsa Peygamber ilan edince, nihayet önemli, başarılı ve saygın olabilmiş, savaşı kazandığını zannederken kaybetmiş. </st><st c="25588">Benim odama girdiğinde, her hastada yaptığım gibi onu ayağa kalkarak karşılamamı, ona saygılı ve ilgili davranmamı, ona (yani İsa Peygamber’e) gösterilen özel bir ilgi şeklinde yorumladı ve böylece sanrı sistemi daha ilk günden dış dünyadan beslenmeye başladı. </st><st c="25849">Artık bütün çanlar onun için çalmaktadır. </st><st c="25891">Gerçek olduğuna sonuna kadar inandığı bu yalancı dünyada önemli, başarılı ve saygındır. </st><st c="25979">Yaşamı bir anlam kazanmış, önemli bir misyon üstlenmiş, kendini aniden büyük bir mücadelenin içinde buluvermiştir.</st></p>
			<p><st c="26093">Bu tür hastalar, günlük hayatta karşılaştıkları en küçük ayrıntıları bile kendilerine göre yorumlar, olaylar onları kimi zaman köşeye sıkıştırır, korkutur, acı çektirir, kimi zaman ise aradıkları zaferi onlara getirir. </st><st c="26313">Ancak sonuç ne olursa olsun, değişmeyen tek şey kişinin değeri ve önemidir. </st><st c="26389">Başlarına geldiğini sandıkları her şey onların ne kadar değerli ve önemli olduğunu bir kez daha vurgular, kanıtlar. </st><st c="26505">Çekilen bunca acılar işte bu yüzdendir.</st></p>
			<p><st c="26544">Peygamber, başbakan, kral ya da prens olmak kolay değildir. </st><st c="26605">Dünyadaki bütün gözler onun üzerindedir. </st><st c="26646">Kimileri onu kıskanmakta, kimileri ise ona gıpta etmektedir. </st><st c="26707">Düşmanı çoktur, hatta bazen bütün dünya onlara düşman olmuştur. </st><st c="26771">Yıllar önce köyden bir delikanlı getirmişlerdi. </st><st c="26819">İlk eşini hamileyken öldürmüş, hasta olduğu anlaşılınca ceza almadan salıverilmişti. </st><st c="26904">O da peygamberdi ve bir gece “karısına, düşmanları tarafından kaçırılıp tecavüz edildiği ve bebeğin başkalarından olduğu” şeklinde kulağına sesler gelmiş ve bu yüzden öldürmüştü eşini. </st><st c="27089">Sonra bütün uyarılarıma rağmen yeniden evlendirdiler onu çünkü aldığı ilaçların etkisiyle o sıralar epeyce düzelmişti. </st><st c="27208">Köy yerlerinde, kullanılan ilaç bitince bırakılır. </st><st c="27259">Bir süre sonra eşi hamileyken yine hastalandığını ve ikinci eşini de öldürdüğünü gazetelerden okudum.</st></p>
			<p><st c="27360">Bazen de o kadar önemlidirler ki, dünyadaki bütün istihbarat birimleri her an onları izlemekte, yaptığı her hareketi bir bir değerlendirmektedir. </st><st c="27507">Radyolar, televizyonlar her gün ondan bahsetmekte, bunu bazen açıkça, bazen de şifreli biçimde yapmaktadırlar. </st><st c="27618">(“Cinini Çıkardım” bölümündeki Rezzan vakasında olduğu gibi.) Hastalığın şiddetine göre hayal görme (görme halüsinasyonları), olmayan sesleri işitme (işitme halüsinasyonları) gibi daha birçok belirti bu tabloya eklenebilir. </st></p>
			<p><st c="27842">Kişi, iç dünyasında bunları yaşarken, insanlar bu garip konuşma, tavır ve davranışları bir türlü anlayamaz ve yavaş yavaş onu bir “akıl hastası” ya da “deli” olarak damgalamaya hazırlanır. </st><st c="28031">Kimileri ondan korkarken, kimileri ona acır ama hepsi de onu dışlar. </st><st c="28100">Artık o, kendilerinden biri değildir. </st><st c="28138">Kimi güler, dalga geçer, kimi uzak durur, kimi de merakla izler.</st></p>
			<p><st c="28202">“Yalnızlık Tanrı’ya mahsustur.” Bu insanları hasta eden, biyolojik yapılarındaki yatkınlığın yanı sıra, içine düştükleri korkunç yalnızlıktır. </st><st c="28346">Bundan kurtulmak için yarattıkları hayal dünyalarında ise yalnızlık bitmiştir ve bütün dünya artık onlarla uğraşmaktadır. </st><st c="28468">Kimsenin ilgilenmediği bir hiç olmaktan kurtulmuş, herkesin peşinde koştuğu bir mit haline gelmişlerdir.</st></p>
			<p><st c="28572">Kendimizin farkına vardığımız günden itibaren hepimiz, önemli, sevilen ve sayılan insan olmak isteriz. </st><st c="28676">Bu, vazgeçemediğimiz, içgüdüsel bir tutkudur. </st><st c="28722">Bu tutkuyu doyuramadığımız sürece mutsuz oluruz. </st><st c="28771">Hayatımız boş ve anlamsız olur. </st><st c="28803">Yaşama bağlılığımız giderek azalır. </st><st c="28839">Uzun lafın kısası, küseriz. </st><st c="28867">Bütün sağlıklı insanlar bununla başa çıkmanın bir yolunu arar. </st><st c="28930">Kimileri bu doyumu iş ve mesleki başarıda, kimileri aşkta, kimileri sanatta ya da ailesinde, çocuklarında evinde, kimileri bilimde ya da yardım kuruluşlarında bulur. </st><st c="29096">Hepsinde amaç aynıdır. </st><st c="29119">İyi-önemli-başarılı-sevilen ve sayılan olmak. </st><st c="29165">Din kitapları dahil, bütün kitaplar bizi buna zorlar. </st><st c="29219">Şizofreni hastası da insandır. </st><st c="29250">Ve hepimizde olduğu gibi onun içi de bu tutkuyla doludur, ancak bunu başaramaz. </st><st c="29330">Bütün gayretine rağmen, zekâsı, yetenekleri, okullardaki yüksek başarısına rağmen toplumun onu bir türlü içine almadığını, kabul etmediğini görür. </st><st c="29477">Bu yüzden başkalarını suçlar. </st><st c="29507">Halbuki bu, başkalarının suçu değildir. </st><st c="29547">İlişki kuramayan bizzat kendisidir. </st><st c="29583">Zekidir, başarılıdır, yeteneklidir, çalışkandır, bilgilidir ve iyidir; ancak bunu insanlarla paylaşmayı, başkalarıyla duygusal alışverişi beceremez. </st><st c="29732">Çevresindeki insanlar çabuk sıkılır ondan. </st><st c="29775">Bir robotla, yani duyguları olmayan ama her şeyi bilen bir robotla ne kadar arkadaşlık edilebilirse, onlarla da ancak o kadar ilişki kurulabilir. </st></p>
			<p><st c="29921">Bütün bunların sonunda yarattıkları hastalıklı hayal dünyasının içinde yıllarca gezer dururlar. </st><st c="30017">İlk zamanki heyecan ve fırtına giderek azalır, renkler solar, bağlantılar kopar, nedenler, niçinler sorulmaz olur. </st><st c="30132">Geriye yer yer kopmuş, silinmiş, solmuş bir eski filmin parçaları kalır. </st><st c="30205">Artık o, her şeyi bilen ama hissedemeyen bir robot bile değildir. </st><st c="30271">Çünkü ilgileriyle birlikte bilgileri de azalmıştır. </st><st c="30323">Üzülmeyi, şikâyet etmeyi, mutsuzluğu bile bilmediğinden, artık onun için sessiz ve durgun olan bu dünyada âdeta bir taş gibi öylece bekler. </st><st c="30463">Ne acı, ne sevinç, ne keder ve ne de heyecan duyan beyninin karanlık dehlizlerinde dolaşır durur. </st><st c="30561">Sanki ruhunu kaybetmiş, zaman durmuş, mekân değişmiştir. </st><st c="30618">Karmakarışık bir rüyada gibidir. </st><st c="30651">Ölümü, ruhsuz bedeninin yok olacağı günü beklediğini bile bilmeden.</st></p>
			<p><st c="30718">İşte Yiğit arkasını dönüp giderken, eğer tedavide başarılı olamazsak, bir heykeltıraşın elinden çıkmış kadar kusursuz, ayaklı bir kütüphane kadar bilgili bu genç adamın durumu içimi ürpertiyor. </st><st c="30913">Hastalık yeni başlıyor. </st><st c="30937">Tedaviyi reddetmeyecek kadar sağduyusu güçlü. </st><st c="30983">Aile de destek verirse... </st><st c="31009">inşallah...</st></p>
			<p><st c="31020">Ertesi gün Yiğit’in ailesi apar topar Ankara’ya geldi. </st><st c="31076">Annesi de, babası da perişandı. </st><st c="31108">Her ikisi de eğitimli ama bunun yanında kuralcı, disiplinli ve mesafeli insanlardı. </st><st c="31192">Yiğit’i hemen bir hastanenin psikiyatri kliniğine yatırdık. </st><st c="31252">Bir aydan fazla kaldı hastanede. </st><st c="31285">Taburcu olduğu gün bana yeniden geldi. </st><st c="31324">Saçı, sakalı kesilmiş, yüzünün rengi düzelmişti. </st><st c="31373">Durgundu. </st><st c="31383">İlk geldiği gün edemediği teşekkürü o gün etti. </st><st c="31431">Ne tür bir hastalık geçirdiğinin farkındaydı. </st><st c="31477">Ne de olsa o da bir tıp fakültesi öğrencisi, üstelik çok okuyan, bilen bir gençti. </st><st c="31560">Hastalığın adı onu korkutuyordu. </st><st c="31593">Benimle uzun uzun hastalığı tartıştı. </st><st c="31631">İlaçları çok düzenli kullanması gerektiğini biliyordu.</st></p>
			<p><st c="31685">Daha sonraki yıllar bana gelmeye devam etti. </st><st c="31731">Tedaviye hiç ara vermeden devam ediyor. </st><st c="31771">Ama hâlâ yalnız. </st><st c="31788">Okulu zamanında bitirdi. </st><st c="31813">O şimdi bir doktor. </st></p>
			<p><st c="31833">Çanlar onun için çalmıyor artık...</st></p>
		</div>
<div id="charCountTotal" value="31867"></div></body>
</html>
