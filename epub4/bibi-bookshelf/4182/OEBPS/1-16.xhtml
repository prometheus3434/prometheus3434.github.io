<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-16" xml:lang="tr-TR">
		<div>
			<p id="_idParaDest-12"><st c="0">Cinini Çıkardım – 4</st></p>
			<p><st c="20">Rezzan’ın annesi ve babasıyla yaptığımız görüşmenin üzerinden bir ay geçti. </st><st c="97">Rezzan randevularını iptal etti ve bir süre tedaviye ara verdi. </st><st c="161">Ve işte şimdi yeniden randevu almış, geliyor. </st><st c="207">Tedaviyi yarım bırakacağından ciddi olarak endişe etmiştim. </st><st c="267">Sanırım annesi hem bana, hem de İbrahim Bey’e kızdı o gün. </st><st c="326">Bakalım bugün bana neler anlatacak?</st></p>
			<p><st c="361">– Tuna hazırım, hastayı içeri alabilirsin. </st></p>
			<p><st c="405">– Tamam efendim, hemen gönderiyorum.</st></p>
			<p><st c="441">Rezzan her zamanki gibi kapıyı hafifçe vurarak giriyor içeri. </st><st c="504">Bana kaçamak gözlerle, sanki biraz suçlu gibi bakıyor. </st><st c="559">Saçı başı dağınık ve kirli. </st><st c="587">Sanki günlerdir hiç yıkanmamış, taranmamış gibi. </st><st c="636">Ayağa kalkıp gülümseyerek karşılıyorum onu. </st></p>
			<p><st c="680">– Hoş geldin Rezzan, nerelerdesin, merak ettim seni.</st></p>
			<p><st c="732">Yüzümdeki gülümseme rahatlatıyor onu, o da hafifçe gülümseyerek elimi sıkıp karşımdaki koltuğa oturuyor. </st></p>
			<p><st c="838">– Gelemedim işte, ama verdiğiniz ilaçları hiç bırakmadım. </st><st c="896">Annem evden çıkmamı istemedi. </st></p>
			<p><st c="926">– Neden acaba?</st></p>
			<p><st c="940">– Aslında bana pek karışmaz ama, bu ara çok gergin. </st></p>
			<p><st c="993">– Annenle babanın geçen ay buraya geldiğini biliyorsun değil mi?</st></p>
			<p><st c="1057">– Evet, biliyorum. </st><st c="1077">Annem hiç sokağa çıkmaz. </st><st c="1102">Evden çıkmak onu yormuş galiba. </st></p>
			<p><st c="1134">– Neden çıkmadığını biliyor musun?</st></p>
			<p><st c="1168">– Pek konuşmaz annem. </st><st c="1191">Dışarının tozunu sevmez. </st><st c="1216">Zaten evin işi akşama kadar ancak bitiyor. </st></p>
			<p><st c="1259">– Sen ev işi yapar mısın?</st></p>
			<p><st c="1284">– Hayır, hiç yapmam. </st><st c="1306">Her şeyi annem yapar. </st></p>
			<p><st c="1328">– Neden?</st></p>
			<p><st c="1336">– Bilmem, benden hiç böyle bir şey istenmedi. </st><st c="1383">Zaten yap dese de yapamam ki. </st><st c="1413">Bizim evde iş yapmanın bile bir sürü kuralı ve sırası vardır. </st><st c="1475">Her gün gelen bir yardımcımız var. </st><st c="1510">O nasıl yapılacağını bilir. </st></p>
			<p><st c="1538">– Peki, bugün önce biraz annenden ve sonra da Afet’ten bahsedelim mi?</st></p>
			<p><st c="1607">– Afet’ten mi? </st><st c="1623">Demek anlattılar size. </st><st c="1646">Halbuki bu konu bizim evde hiç konuşulmaz. </st></p>
			<p><st c="1689">– Sizin evde hiçbir şey konuşulmuyor galiba?</st></p>
			<p><st c="1733">– Konuşkan kimse yok ki. </st><st c="1759">Annem gerekmedikçe hiç konuşmaz, babam da gündüz işe gider, akşam yemekten sonra da yatana kadar televizyon seyreder. </st></p>
			<p><st c="1877">– Peki, sen ne yaparsın?</st></p>
			<p><st c="1901">– Ben genellikle yemekten sonra odama çekilirim ve yatana kadar hiç çıkmam. </st></p>
			<p><st c="1978">– Afet nasıl bir kızdı?</st></p>
			<p><st c="2001">– Ablam bize benzemezdi, o konuşmak, gezmek ve sık sık dışarı çıkmak, arkadaşlarıyla beraber olmak isterdi. </st><st c="2110">Ders çalışmayı sevmez ve anneme de bana da çok kızardı. </st></p>
			<p><st c="2166">– Neden?</st></p>
			<p><st c="2174">– Annem ona izin vermediği için sık sık kavga ederlerdi. </st><st c="2232">Değişik şeyler giymeyi sever, yeni aldığı giysileri annem yıkamasın diye eve gizlice getirirdi. </st><st c="2328">Annem de bunları bulur, banyo penceresinden apartman boşluğuna atardı. </st><st c="2399">Çok ağlar, bazen günlerce aç kalırdı. </st></p>
			<p><st c="2437">– Neden?</st></p>
			<p><st c="2445">– Annem ceza olarak ona yemek vermez, para vermez, bazen de döverdi onu. </st></p>
			<p><st c="2519">– Peki, baban nasıl tepki gösterirdi bunlara?</st></p>
			<p><st c="2564">– Onun haberi bile olmazdı bunlardan. </st><st c="2603">Zaten haberi olsa da babam karışmaz bu işlere. </st></p>
			<p><st c="2650">– Yani sizin evde babandan çok annenin sözü geçiyor. </st></p>
			<p><st c="2703">– Galiba, ama bütün dışarı işlerini babam yapar. </st><st c="2752">Alışveriş, bankalar, para işleri filan. </st></p>
			<p><st c="2792">– Peki, Afet’le senin ilişkin nasıldı?</st></p>
			<p><st c="2830">– Ben bazen ona yardım ederdim, annem ona para vermediği zaman ben kendi harçlığımı ona verirdim ama yine de pek sevmezdi beni. </st><st c="2959">“Sen anneme benziyorsun, ölü gibisin” derdi bana. </st></p>
			<p><st c="3009">– Neden öyle derdi acaba?</st></p>
			<p><st c="3034">– Belki biraz kıskanırdı beni çünkü ben hem daha güzeldim, hem derslerim çok iyiydi ve annem onu değil beni severdi. </st></p>
			<p><st c="3152">– Demek annen seni daha çok severdi?</st></p>
			<p><st c="3188">– Ben onu üzmezdim ki, bakın buraya bile o istemediği için bir süre gelmedim. </st></p>
			<p><st c="3267">– Sen anneni üzmüyorsun, bu doğru. </st><st c="3302">Ama hiç farklı bir şeyler yapmak istediğin olmadı mı?</st></p>
			<p><st c="3355">– Ne gibi?</st></p>
			<p><st c="3366">– Bilmem, bir arkadaşınla dışarı çıkmak filan gibi. </st></p>
			<p><st c="3419">– Benim pek arkadaşım yoktur, insanlar beni sevmiyor galiba. </st><st c="3480">Zaten onlarla ne konuşacağımı bile bilmiyorum. </st><st c="3527">Aklıma söyleyecek hiçbir şey gelmiyor. </st><st c="3566">Ayrıca kıskanıyorlar beni. </st><st c="3593">Ablamı kıskanmazlardı, onun kıskanılacak bir şeyi de yoktu zaten. </st><st c="3659">Kendini balkondan attığı gün çok ağladı. </st><st c="3700">Ben kapısına gittim, “Sus artık bağırma, senin yüzünden ders çalışamıyorum” dedim. </st><st c="3783">“Defol ölü” diye bağırdı bana. </st></p>
			<p><st c="3814">– Sonra ne oldu?</st></p>
			<p><st c="3830">– “Kapıyı kıracağım” diyordu. </st><st c="3861">Odada ne kadar eşya varsa fırlattı kapıya. </st></p>
			<p><st c="3904">– Annen ne yapıyordu?</st></p>
			<p><st c="3925">– Elinde oklavayla kapının önünde bekliyordu. </st><st c="3972">Ablam, “Açmazsanız atarım kendimi” dedi. </st><st c="4013">Ben o zaman annemin gözüne baktım, ama oklavayı bana doğru kaldırınca korkup odama kaçtım. </st><st c="4104">Sonra uzun bir sessizlik oldu. </st><st c="4135">Ben odamda, “İnşallah ablamın öfkesi geçmiştir” diye dua ediyordum. </st><st c="4203">Sonra aşağıdaki komşu kapıyı çaldı. </st><st c="4239">“Kızınız kendini aşağı attı, siz uyuyor musunuz?” diye bağırıyordu. </st><st c="4307">Ben sekiz kat merdiveni koşarak indim. </st><st c="4346">Ablam kaldırımda yatıyordu, henüz ölmemişti. </st><st c="4391">Herkes bağırıyordu. </st><st c="4411">Kapıcı, yoldan geçenler, mahallenin çocukları. </st><st c="4458">Ablamın etrafına toplanmışlardı, hepsi ona bakıyordu.</st></p>
			<p><st c="4511">Ağzının kenarında kan vardı, gözleri açıktı, bana bakıyordu sanki. </st><st c="4579">“Ben ölü değilim, bak koşarak geldim, sakın sen de ölme” dedim. </st><st c="4643">O sırada babam çarşıdan geliyordu. </st><st c="4678">O kalabalığın arasında beni görünce çok şaşırdı ve kötü bir şeyler olduğunu anladı. </st><st c="4762">Yerde yatan ablamı görünce bağırmaya başladı. </st><st c="4808">O zaman ablam ölmüştü zaten. </st><st c="4837">Sanki gülüyor gibiydi yüzü.</st></p>
			<p><st c="4864">O gülümseme gözümün önünden yıllarca gitmedi. </st><st c="4911">Keşke ben de babam gibi bağırabilseydim. </st><st c="4952">Ağlayamadım bile. </st><st c="4970">Gözümden yaş gelmedi. </st><st c="4992">Buz kalıbı gibi donup kaldım. </st><st c="5022">“Acaba ben gerçekten ölü müyüm?” diye düşündüğüm çok oldu. </st><st c="5081">Çünkü okuldaki arkadaşlarıma bakınca onların yaşadığını anlıyordum. </st><st c="5149">Hepsi de konuşuyor, gülüyor, kızıyor veya bir şeylere üzülüyorlardı. </st><st c="5218">Bense ablamın ölümüne bile üzülememiş, tıpkı bir ölü gibi donup kalmıştım. </st><st c="5293">Zaten ablamdan iki gün sonra bizim evde her şey eskisi gibi oluverdi. </st><st c="5363">Meğer evin düzenini bozan ablammış. </st><st c="5399">O gidince ev düzenli ve ıpıssız oldu. </st><st c="5437">Annem rahatladı, galiba ben de rahatladım. </st><st c="5480">Artık gürültü, patırtı bitti. </st><st c="5510">Annem sakinleşti. </st><st c="5528">Ablam, “Bu ev mezar gibi, siz de hepiniz ölüsünüz” derdi. </st><st c="5586">O ölünce ne kadar haklı olduğunu anladım. </st><st c="5628">Ev gerçekten mezar gibiymiş meğer. </st><st c="5663">Bizler de ölüler. </st><st c="5681">O mezarda yıllarca yaşadım ben. </st><st c="5713">Sonra bu adam her şeyi değiştirdi. </st><st c="5748">Beni annemden başka kimse sevmez zannediyordum. </st><st c="5796">O beni deliler gibi sevdi. </st><st c="5823">Karasevdaya tutuldu. </st><st c="5844">Benim uğruma dünyayı ayağa kaldırdı ama ben galiba bunun kıymetini bilemedim. </st><st c="5922">Benim ne kadar kötü ve ahlaksız biri olduğumu hemen anladı. </st><st c="5982">Haklı tabii, ben onun sırrını açıkladım, ona ihanet ettim. </st><st c="6041">İnanın doktor hanım, beni bu kadar sevdiğini bilmiyordum o zaman. </st><st c="6107">Bilsem söyler miydim?</st></p>
			<p><st c="6128">– Neyi?</st></p>
			<p><st c="6136">– Canım cinini çıkardım ya ortaya. </st><st c="6172">Bari arkadaşıma söylemeseydim, ama oldu bir kere. </st><st c="6222">Beni asla affetmeyecek, biliyorum. </st><st c="6257">O da benim ne kadar kirli çamaşırım varsa döktü ortaya. </st><st c="6313">Şimdi ne yapacağım ben? </st><st c="6337">Bütün televizyonlar, her gün diyetten bahsediyor. </st><st c="6387">Benim ödememi istediği bir diyet var ama ne olduğunu açık açık söylemiyor bana. </st><st c="6467">Belki de şu diyeti ödesem, beni astırmaktan vazgeçecek. </st></p>
			<p><st c="6523">– Sen yanlış anlamış olmayasın, televizyonlarda sözü edilen diyet, beslenme, kilo verme filanla ilgili. </st></p>
			<p><st c="6627">– Hayır, hayır. </st><st c="6643">O bana mesaj yolluyor, doktor hanım. </st><st c="6680">Bazen siz de çok saf oluyorsunuz. </st></p>
			<p><st c="6714">– Demek beni saf buluyorsun?</st></p>
			<p><st c="6742">– Yok, öyle demek istemedim tabii, ama siz bu adamı tanısanız eminim beni daha iyi anlayacaksınız. </st><st c="6842">Buraya hiç gelmedi değil mi?</st></p>
			<p><st c="6870">– Buraya neden gelsin?</st></p>
			<p><st c="6893">– Beni sürekli izliyor, biliyorsunuz. </st><st c="6932">Benimle ilgili sizinle konuşmak isteyebilir diye düşündüm ama zaten bizi dinliyor, sizinle konuşmasına ne gerek var. </st></p>
			<p><st c="7049">– Bu adamın sana zararı olduğu kadar faydası da olmuş galiba, baksana yıllarca kendini mezar gibi bir evde, ölü gibi hissetmişsin. </st><st c="7180">Ya şimdi nasıl hissediyorsun?</st></p>
			<p><st c="7209">– Şimdi belki de beni astıracak ama olsun, ölü gibi değilim artık. </st></p>
			<p><st c="7277">– Yani sen de diğer insanlar gibi bazen üzülüyor, bazen kızıyor, bazen de heyecanlanıyorsun öyle mi?</st></p>
			<p><st c="7377">– Hem de nasıl? </st><st c="7394">Ama haksız mıyım? </st><st c="7412">Bu adamın ne yapacağı belli mi?</st></p>
			<p><st c="7443">– Bence artık bir şey yapmayacak, sen yeteri kadar üzüldün. </st><st c="7504">Belki de ceza bitmiştir. </st></p>
			<p><st c="7529">– Hayır, hiçbir şey bitmeyecek.</st></p>
			<p><st c="7560">Hiçbir şeyin bitmesini istemiyor Rezzan, çünkü yeniden eski günlere dönmeye tahammülü yok. </st><st c="7652">Şimdi onun neden iyi olmak ve bu hastalıklı düşüncelerden kopmak istemediğini daha iyi anlıyorum. </st><st c="7750">Gerçek dünyası ne kadar fakir ve renksiz. </st><st c="7792">Mezar gibi bir evde yaşayan ölüler benzetmesi doğru galiba. </st><st c="7852">Nevin Hanım o evde kimsenin yaşamasına izin vermemiş. </st><st c="7906">Hastalık Rezzan’a tam zamanında gelmiş. </st><st c="7946">İşe başladıktan kısa bir süre sonra, orada da diğer insanlardan ne kadar farklı olduğunu, onlarla nasıl ilişki kuramadığını ve ne kadar yalnız olduğunu görünce, buna daha fazla dayanamamış bu kız. </st><st c="8143">Bense onu sağlığına kavuşturmak isterken, onu yeniden eski ölü günlerine dönmeye zorluyorum. </st><st c="8236">Buna asla izin vermeyecek Rezzan. </st><st c="8270">Galiba bu gerçeği artık kabul etsem iyi olacak. </st><st c="8318">Belki de o zaman Rezzan’a daha çok yardımcı olabilirim. </st><st c="8374">Aylardır bana geliyor ve ne konuşmalarımız, ne de aldığı onca ilaç hiçbir yarar sağlamadı. </st><st c="8465">Bana gelmesinin tek nedeni, benimle sanrı sistemini paylaşabilmek. </st><st c="8532">Bu konuyu birileriyle konuşmayı, paylaşmayı seviyor. </st><st c="8585">Ancak onu dinleyecek ne bir arkadaşı var, ne de bir yakını. </st><st c="8645">Üstelik diğer insanlar gibi onu da seven ya da ondan nefret eden birilerinin varlığı çok hoşuna gidiyor.</st></p>
			<p><st c="8749">Yakında istirahat raporu bitiyor. </st><st c="8784">Bu durumda işe başlaması mümkün değil. </st><st c="8823">Ama rapor biraz daha uzatılır ve bu kızcağız birkaç ay daha o mezar evden hiç dışarı çıkmadan, sağlıklı insanlardan uzak, yapayalnız yaşamaya devam ederse, yeniden eski işine dönmesi belki de hiç mümkün olmayacak. </st><st c="9037">Buna bir çözüm bulmalıyım. </st></p>
			<p><st c="9064">– Evet, galiba bir şeyler hemen bitmeyecek. </st></p>
			<p><st c="9108">– Hah, nihayet beni anlamaya başladınız siz. </st><st c="9153">Bitmeyecek tabii. </st></p>
			<p><st c="9171">– Rezzan raporun ne zaman bitiyor?</st></p>
			<p><st c="9205">– Üç hafta sonra işe başlamam gerekiyor. </st></p>
			<p><st c="9247">– Peki, sen işe başlamayı istiyor musun?</st></p>
			<p><st c="9287">– Hem istiyorum, hem de korkuyorum. </st><st c="9324">Başıma neler geleceğini bilmediğim için heyecanlanıyorum. </st><st c="9382">Zaten benim artık orada çalışmama izin vermezler. </st><st c="9432">Size anlatmadığım başka şeyler var. </st></p>
			<p><st c="9468">– Neymiş onlar?</st></p>
			<p><st c="9483">– Ben bir gün işyerinde tuvalete girdim ve orada mastürbasyon yaptım. </st><st c="9554">Bu adamın benim bütün yaptıklarımı filme aldığını, beni sürekli izlediğini o zaman bilmiyordum. </st><st c="9650">Bilsem yapar mıydım? </st><st c="9671">Sonradan bana kızınca bu kaseti işyerinde çalışan herkese seyrettirmiş. </st><st c="9743">Rezil etmiş beni. </st><st c="9761">Özellikle müdürüm çok kızmış bana. </st><st c="9796">“Ben o kızı namuslu, terbiyeli biri sanmıştım, demek hepimizi kandırdı” demiş. </st><st c="9875">O kaset şimdi müdürümün çekmecesinde duruyormuş. </st><st c="9924">Şimdi oradaki insanların yüzüne nasıl bakarım bilmem ki? </st><st c="9981">Hem işyerinde mastürbasyon yapmak, işten atılmak için sanırım yeterli bir sebeptir. </st><st c="10065">O yüzden işe başlama şansım hiç yok galiba. </st></p>
			<p><st c="10109">– Sen bunları nereden biliyorsun?</st></p>
			<p><st c="10142">– Son günlerde müdürün bana olan davranışları değişince anladım. </st><st c="10208">Zaten sadece müdürümün değil, bütün arkadaşlarımın tavrı değişti. </st><st c="10274">Bana kötü kötü bakmaya başladılar. </st><st c="10309">Müdür her vesileyle başkalarına bağırıp çağırmaya başladı. </st></p>
			<p><st c="10368">– Sana ne başkalarından? </st></p>
			<p><st c="10393">– Başkalarından bana ne olur mu? </st><st c="10426">Bana kızgınlığını onlardan çıkarıyor. </st><st c="10464">Öğlen yemeklerinde kimse benim oturduğum masaya oturmak istemiyor. </st><st c="10531">Bana bakıp gizli gizli konuşup gülüyorlar. </st><st c="10574">Rezil oldum herkese. </st><st c="10595">Benim vücudumun her bir köşesini gördüler. </st><st c="10638">İşin kötüsü, o sıralar ağda bile yapmamıştım. </st><st c="10684">O günden sonra bütün televizyonlar ağda reklamı yayınlamaya başladı. </st><st c="10753">Şimdi geceleri yatarken kalın pijamalar giyiyorum, yorgana sıkı sıkı sarılıp yatıyorum. </st><st c="10841">Üstüm açılmasın diye dikkat ediyorum. </st><st c="10879">Yeni filmlerde açık saçık bir şey yok. </st><st c="10918">Bu yüzden uzun süredir banyo yapmıyorum ama olan oldu bir kere. </st></p>
			<p><st c="10982">Kendi evinde bile sürekli gözetlendiğini, her hareketinin filme çekildiğini düşünüyor. </st><st c="11069">Demek banyo bile yapmıyor. </st><st c="11096">Saçı başı o yüzden yağ içinde. </st><st c="11127">Durum sandığımdan da kötü. </st><st c="11154">Artık onun deliliğine ortak olmaktan başka çare kalmadı galiba. </st><st c="11218">Ona sürekli hasta olduğunu söylemekten vazgeçip düşünce sistemini biraz olsun değiştirebilsem, korkularını hafifletebilsem, belki de daha iyi olacak. </st></p>
			<p><st c="11368">– Şimdi bu filmleri seyreden bütün erkekler benimle sevişmek istiyor. </st></p>
			<p><st c="11438">– Bunu nasıl anladın?</st></p>
			<p><st c="11459">– Eskiden namuslu bir kız sanıyorlardı beni. </st><st c="11505">Tuvalette bile mastürbasyon yaptığımı görünce, ne olduğumu anladılar. </st><st c="11575">Ayrıca vücudumu da beğendiler galiba. </st><st c="11613">Siz hiç radyo dinlemiyor musunuz?</st></p>
			<p><st c="11646">– Arada sırada dinlerim. </st><st c="11672">Ne diyor radyolar?</st></p>
			<p><st c="11690">“Mavilim, mavişelim, tenhada sevişelim” diyorlar. </st></p>
			<p><st c="11741">– Öyle bir türkü biliyorum galiba. </st><st c="11776">Sen türkü sever misin?</st></p>
			<p><st c="11798">– Eskiden pek radyo filan dinlemezdim ama şimdi ne olduğunu anlamak için sürekli radyo dinliyorum. </st><st c="11898">Benim hangi radyoyu dinlediğimi bile biliyor o adam. </st></p>
			<p><st c="11951">– Peki, bu türküyü senin için çaldıklarını nereden çıkarıyorsun?</st></p>
			<p><st c="12015">– Ayol bunu anlamayacak kadar aptal mıyım ben? </st><st c="12063">Gözlerim mavi, son günlerde işe giderken hep mavi etek ceket giyiyordum. </st><st c="12136">Daha ne desinler yani? </st><st c="12159">Sizden başka herkes her şeyi anlıyor. </st></p>
			<p><st c="12197">– Bir ben anlamıyorum ha?</st></p>
			<p><st c="12222">– Bazı şeyleri anlamamakta neden bu kadar direniyorsunuz?</st></p>
			<p><st c="12280">– Galiba yavaş yavaş ben de anlamaya başlıyorum. </st><st c="12330">Hiçbir şey için direnmiyorum, sadece bazı şeyleri yanlış anlamaktan korkuyorum.</st></p>
			<p><st c="12409">Nihayet sonunda teslim oldum işte. </st><st c="12445">Artık anlamam gerekiyor. </st><st c="12470">Sanrı sistemini biraz olsun sınırlayabilmeliyim. </st><st c="12519">Düşünceler aldı başını gidiyor. </st><st c="12551">Sisteme her gün yeni bir şey ekleniyor. </st><st c="12591">Evinde banyo bile yapamayan bu genç hanım, belki de bir süre sonra evinden hiç çıkamayacak ve bu da her şeyin sonu olacak. </st><st c="12714">Bense onun bir an önce işine başlayabilir hale gelmesini istiyorum. </st><st c="12782">Sanrı sistemine gireceğim. </st><st c="12809">Onun deliliğine ortak olacağım. </st></p>
			<p><st c="12841">– Ne yapsak acaba Rezzan? </st><st c="12867">Her taraftan kuşatılmışsın. </st><st c="12895">Evde banyoya bile girememek doğrusu zor iş. </st></p>
			<p><st c="12939">– Zor olmaz mı? </st><st c="12955">Ama, “Mavilim yazık sana” diyor türküler. </st><st c="12997">Bana hem kızıp, hem acıyorlar galiba. </st></p>
			<p><st c="13035">– Olabilir, çünkü büyük bir suçun yok bence. </st></p>
			<p><st c="13080">– Madem öyle neden asmak istiyorlar beni?</st></p>
			<p><st c="13121">– Sana daha önce de söyledim, isteseler de asamazlar seni. </st><st c="13181">Türkiye’de ölüm cezası kaldırıldı. </st><st c="13216">Üstelik bu adam ne kadar kızsa da seni sevmekten vazgeçmiyor. </st></p>
			<p><st c="13278">– Vazgeçmiyor ya. </st><st c="13296">Demek siz de öyle düşünüyorsunuz. </st><st c="13330">Beni bu kadar çok sevmese her an beni izler mi?</st></p>
			<p><st c="13377">– Tabii ya, sana çok önem verdiği belli ama ben senin filmlerini başkalarına gösterdiğini sanmıyorum. </st><st c="13480">İnsan sevdiği kadının çıplak filmlerini herkesin görmesini ister mi?</st></p>
			<p><st c="13548">– İstemez değil mi? </st><st c="13569">Ama o zamanlar bana çok kızmıştı. </st></p>
			<p><st c="13603">– Belki şimdi öfkesi geçmiştir. </st><st c="13635">Çünkü seni üzerek intikamını aldı. </st></p>
			<p><st c="13670">– Çok üzdü beni. </st><st c="13687">Yani beni astırmaktan belki de vazgeçebilir ha?</st></p>
			<p><st c="13734">– Hem astırmaktan, hem de senin filmlerini herkese göstermekten. </st></p>
			<p><st c="13800">– Ah keşke vazgeçse. </st><st c="13821">Peki, onu daha fazla kızdırmamak için sizce ben ne yapmalıyım?</st></p>
			<p><st c="13883">– Bence hiçbir yerde onunla ve bu konuyla ilgili bir şey konuşmamalısın. </st></p>
			<p><st c="13957">– Zaten sizden başka kimseyle konuşmuyorum bu konuyu. </st></p>
			<p><st c="14011">– Ama işe başlayınca da kimseye bir şey söylememelisin. </st></p>
			<p><st c="14067">– Tamam, söylemem. </st></p>
			<p><st c="14086">– Onu artık telefonla arama. </st><st c="14115">Sen aradıkça öfkesi artıyor. </st></p>
			<p><st c="14144">– Evet, galiba doğru. </st><st c="14166">Hep yüzüme kapatıyor telefonu. </st><st c="14197">Son aradığımda, “Artık polise vereceğim seni” dedi. </st></p>
			<p><st c="14249">– Demek ki ben haklıyım. </st><st c="14274">Artık onu aramamalısın. </st></p>
			<p><st c="14298">– Tamam, aramam. </st><st c="14315">Başka?</st></p>
			<p><st c="14321">– İşe başlayınca da onunla hiç konuşma. </st></p>
			<p><st c="14362">– O benimle konuşsa bile mi?</st></p>
			<p><st c="14390">– Evet, o seninle konuşsa bile cevap verme çünkü seni yanlış anlamasından korkuyorum. </st><st c="14477">Adamı yine kızdırmayalım. </st></p>
			<p><st c="14503">– Beni hep yanlış anladı zaten. </st><st c="14535">Haklısınız, çenemi tutmam gerekiyor. </st><st c="14572">Ama ya her şeye rağmen o kararından dönmezse?</st></p>
			<p><st c="14617">– Şimdilik biraz bekleyelim, neler olacağını birlikte görelim. </st><st c="14681">Duruma göre ne yapacağını beraber düşünürüz ama benimle tartışmadan karar verme ve hiçbir şey yapma. </st></p>
			<p><st c="14782">– Tamam, size sormadan bir şey yapmam. </st><st c="14821">Şu diyeti ödeyip kurtulsam diyordum, demek onu da hemen yapmasam iyi olacak. </st></p>
			<p><st c="14898">– Ne yapacaktın?</st></p>
			<p><st c="14914">– Oramı kesip atacaktım.</st></p>
			<p><st c="14939">Hay Allah, iyi ki böyle bir kararı vermekte gecikmemişim. </st><st c="14998">Aksi halde bu zavallı kız belki de kendisine çok ciddi zararlar verecekti. </st></p>
			<p><st c="15073">– Bence böyle bir şeye hiç gerek yok. </st><st c="15111">Bu adamı öyle kendine zarar vererek, oranı buranı keserek durduramazsın. </st><st c="15184">Biraz sakin ol ve bekle. </st><st c="15209">Hem bunları yaparsan belki daha çok kızar. </st><st c="15252">Sen demiyor musun “Bu adamın ne yapacağı belli değil” diye. </st><st c="15312">Dur biraz. </st><st c="15323">Hatta bu konuyu düşünme bile. </st><st c="15353">Bakalım ne yapacak. </st></p>
			<p><st c="15373">– Ay çok doğru. </st><st c="15389">Ne güzel, nihayet beni anladınız. </st><st c="15423">Artık yalnız değilim. </st><st c="15445">Siz ne derseniz onu yapacağım, çünkü siz benden hem daha akıllı, hem de daha tecrübelisiniz. </st></p>
			<p><st c="15538">– Teşekkür ederim Rezzan. </st><st c="15564">Elimden geldiği kadar sana yardımcı olmaya çalışıyorum. </st><st c="15620">Sen de hem güzel, hem zeki, hem de başarılı bir kızsın. </st><st c="15676">Başarılardan asla vazgeçmemelisin. </st></p>
			<p><st c="15711">– Eskiden ben de kendimi başarılı sanıyordum ama şimdi artık hiçbiri kalmadı. </st></p>
			<p><st c="15789">– Kendine haksızlık etme. </st><st c="15815">Bu adam hayatına gireli beri kafan karıştı, sağlığın bozuldu ve aklını işine veremedin. </st><st c="15903">Bu yüzden de başarın düştü. </st><st c="15931">Bu doğal bir şey ama toparlan artık. </st><st c="15968">Sen yine eskisi gibi başarılı olmalısın. </st><st c="16009">Unutma, bu adam seni her şeyinle sevdi. </st><st c="16049">Güzelliğin, zekân ve başarılarınla. </st></p>
			<p><st c="16085">– Benim her şeyimi sevdi. </st></p>
			<p><st c="16111">– Yine güzel, yine zekisin ama eskisi kadar başarılı değilsin. </st><st c="16174">İşine gücüne önem vermiyorsun artık. </st><st c="16211">Bence yanlış yapıyorsun. </st><st c="16236">İstesen eskisi kadar başarılı olabilirsin bence. </st></p>
			<p><st c="16285">– Sahi buna inanıyor musunuz?</st></p>
			<p><st c="16314">– İnanıyorum tabii. </st></p>
			<p><st c="16335">– Tamam, deneyeceğim. </st><st c="16357">Bugün çok zamanınızı aldığımın farkındayım. </st><st c="16401">Ama çok rahatlattınız beni. </st><st c="16429">Bu adam benim kafamı o kadar çok karıştırdı ki, ne yapacağımı şaşırmıştım. </st><st c="16504">İşin içinden çıkamıyordum. </st><st c="16531">Bu konuda birinin bana yol göstermesi ne güzel. </st><st c="16579">Çok yakında yine geleceğim. </st><st c="16607">Bunları bir kere daha düşünmem gerek. </st></p>
			<p><st c="16645">– Tamam, ama benden habersiz hiçbir şey yapma. </st><st c="16692">Sen düşün, birlikte karar verelim. </st><st c="16727">Ayrıca, kafanı hep bu işlere yorma. </st><st c="16763">Çok düşünürsen kafan daha fazla karışabilir. </st></p>
			<p><st c="16808">– Olur, teşekkür ederim doktor hanım. </st><st c="16846">Şimdi gidiyorum ama gitmeden önce sizi öpebilir miyim?</st></p>
			<p><st c="16900">– Tabii Rezzan, memnuniyetle.</st></p>
			<p><st c="16930">Elimi sıcacık sıkıyor ve yanaklarımdan öperek çıkıyor odadan. </st><st c="16993">Nihayet ona inandığımı görmek çok rahatlattı onu. </st><st c="17043">Kim bilir bana söylemediği daha neler var. </st><st c="17086">Aile ise sanki kış uykusunda. </st><st c="17116">Annenin çok ağır hasta olduğu belli ama ya baba? </st><st c="17165">Eşiyle birlikte geldikleri günden sonra ne aradı, ne sordu. </st><st c="17225">Eşinin ne kadar hasta olduğunu muhtemelen o gün, burada gördü ve bana bir daha hiçbir şey sormadı. </st><st c="17324">Yıllardır birlikte yaşadığı kadının ağır bir ruh hastası olduğunu fark etmemesi ne garip. </st><st c="17414">Bu ailenin hepsi hasta galiba. </st><st c="17445">Bir tek sağlıklı Afet varmış, gemiyi ilk terk eden de o olmuş.</st></p>
		</div>
<div id="charCountTotal" value="17507"></div></body>
</html>
