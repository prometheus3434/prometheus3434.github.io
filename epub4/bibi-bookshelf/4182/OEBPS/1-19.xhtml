<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-19" xml:lang="tr-TR">
		<div>
			<p id="_idParaDest-15"><st c="0">Suç ve Ceza</st></p>
			<p><st c="12">– Pembe Hanım İstanbul’dan geliyormuş. </st><st c="52">İki randevu birden aldı. </st><st c="77">Ama ondan önce Halil Bey genç bir delikanlı göndermiş. </st><st c="132">Randevusu yok ama “Durumu çok acil” diyor Halil Bey. </st><st c="185">“Hiç olmazsa on beş dakika görüversin Gülseren Hanım” dedi. </st><st c="245">Size çok selamları var. </st><st c="269">“Bu hafta sonu Ankara’ya gelirsem mutlaka uğrarım” diyor. </st><st c="327">Ne yapalım? </st></p>
			<p><st c="339">– Peki Tuna, önce onu alalım. </st><st c="369">Durum gerçekten acil olmasa Halil Bey böyle ısrar etmezdi. </st></p>
			<p><st c="428">– Yürüyerek mi geldiniz?</st></p>
			<p><st c="452">– Evet, hava o kadar güzel ki, yürümeye doyamadım. </st><st c="504">Bu odaya girince nasıl akşam olduğunu bilmiyorum. </st><st c="554">Bari sabahları biraz gün yüzü göreyim dedim. </st></p>
			<p><st c="599">– Çok iyi etmişsiniz. </st><st c="621">Kahvenizi içtiniz mi?</st></p>
			<p><st c="642">– Hayır, içmedim Tuna, dedim ya evden erken çıktım. </st></p>
			<p><st c="695">– Oh çok iyi etmişsiniz. </st><st c="720">Ben de sabah Levent’ten taze kahve almıştım. </st><st c="765">Hemen yapıyorum. </st><st c="782">O delikanlıyı göndereyim mi yoksa biraz nefeslenmek ister misiniz?</st></p>
			<p><st c="848">– Nefeslenecek vakit yok. </st><st c="875">Hemen yolla hastayı.</st></p>
			<p><st c="895">– Tamam efendim.</st></p>
			<p><st c="912">Açık kapıdan koyu renk takım elbiseler giymiş, uzun boylu, yirmi altı-yirmi yedi yaşlarında yakışıklı bir delikanlı giriyor. </st><st c="1038">Önce elimi sıkıyor ve saygıyla karşımdaki koltuğa oturuyor. </st></p>
			<p><st c="1098">– Adınızı alabilir miyim?</st></p>
			<p><st c="1123">– Adım Koray efendim. </st><st c="1146">Buraya gelmeyi ben istemedim, bence ruhsal bir problemim yok benim ama Halil Bey bizim başkanımızdır biliyorsunuz. </st><st c="1261">O çok ısrar edince kıramadım geldim. </st></p>
			<p><st c="1298">– Demek siz de müfettişsiniz. </st></p>
			<p><st c="1328">– Evet efendim. </st><st c="1344">İşe gireli iki yıl oldu. </st><st c="1369">Bir türlü ısınamadım ben. </st><st c="1395">Gerçi ilk aylar bir sorunum yoktu ama son günlerde artık bu işe dayanamaz oldum. </st><st c="1476">İşe gidince içime bir sıkıntı geliyor, deli olacağım sanıyorum. </st><st c="1540">Geceleri uyuyamaz oldum. </st><st c="1565">Sabah kalkıp yeniden o işyerine gideceğimi bilmek beni çıldırtıyor. </st><st c="1633">Biraz daha devam edersem bu iş beni öldürecek. </st><st c="1680">Sonunda istifa etmeye karar verdim. </st><st c="1716">Önce arkadaşlarım, sonra da başkan Halil Bey bu karara karşı çıktı. </st><st c="1784">Hepsi de “Yanlış yapıyorsun” diyorlar bana. </st></p>
			<p><st c="1828">– Peki ya siz ne diyorsunuz?</st></p>
			<p><st c="1856">– Ben istifa etmekte kararlıyım. </st><st c="1890">İstifa dilekçemi Halil Bey’e verdim. </st><st c="1927">Ama o, sizden bir cevap gelene kadar istifamı yürürlüğe koymadı. </st><st c="1992">Benim aklım başımda, ruhsal bir sorunum yok. </st><st c="2037">İstifamı vereli beri öyle bir rahatladım ki, size anlatamam. </st><st c="2098">Boğuluyordum orada. </st></p>
			<p><st c="2118">– Nasıl birisiniz siz Koray Bey?</st></p>
			<p><st c="2150">– Ben idealist biriydim. </st><st c="2176">Okulları dereceyle bitirdim hep. </st><st c="2209">Aslında müfettiş olmayı bir zamanlar çok istemiştim. </st><st c="2262">Biliyorsunuz, sınavla giriliyor buraya. </st><st c="2302">Sınavları çok iyi derecelerle kazandım. </st><st c="2342">Arkadaşlarım da, amirlerim de sever beni. </st><st c="2384">Ama olmadı işte. </st></p>
			<p><st c="2401">– Koray Bey evli misiniz?</st></p>
			<p><st c="2426">– Değilim. </st><st c="2438">Bir kız arkadaşım var ama şimdilik evlenmeyi düşünmüyorum. </st></p>
			<p><st c="2497">– Peki, işten istifa edince ne yapmayı düşünüyorsunuz?</st></p>
			<p><st c="2551">– Vallahi orası henüz pek belli değil. </st><st c="2591">Bir arkadaşım yeni bir iş kuruyor, belki ona ortak olurum. </st><st c="2650">Ama hemen değil. </st><st c="2667">Bir süre çalışmak istemiyorum. </st><st c="2698">Evde dinleneceğim. </st></p>
			<p><st c="2717">– Demek evde dinleneceksiniz. </st><st c="2747">Bir süre çalışmak istemiyorsunuz. </st><st c="2781">Ve bu işe çok isteyerek girmiştiniz. </st><st c="2818">İşyerinde bana söylemediğiniz bir sorun mu var?</st></p>
			<p><st c="2865">– Hayır, bir sorun yok. </st><st c="2890">Baksanıza başkan bile istifa etmemi istemiyor. </st></p>
			<p><st c="2937">– Demek başarılısınız. </st><st c="2960">Sizi kaybetmek istemiyorlar. </st><st c="2989">Üstelik neden istifa ettiğinizi siz de doğru dürüst bilmiyorsunuz. </st></p>
			<p><st c="3056">– Dedim ya, tuhaf bir sıkıntı geliyor bana orada. </st><st c="3106">Duramıyorum, çalışamıyorum. </st><st c="3134">Bu iş beni öldürecek, doktor hanım. </st></p>
			<p><st c="3170">– Ama yine de ruhsal bir sorununuz yok. </st></p>
			<p><st c="3210">– Yok. </st></p>
			<p><st c="3217">– Peki, bu anlattıklarınız ciddi bir sorun değil mi?</st></p>
			<p><st c="3269">– Ama onlar ruhsal değil ki, ben gayet normal biriyim. </st></p>
			<p><st c="3325">– Peki, adına ruhsal demeyelim. </st><st c="3357">Sadece şu gerçeğin altını çizelim. </st><st c="3392">Siz bu ara işe gidince içinize bir sıkıntı geliyor. </st><st c="3444">Bu sıkıntıdan kaçmak için, hiçbir başka sebep yokken, çok severek girdiğiniz işten istifa ediyorsunuz. </st></p>
			<p><st c="3547">– Evet, aynen öyle.</st></p>
			<p><st c="3566">– Peki, bu sıkıntıyı durdurabilirsek, çalışmaya devam edecek misiniz?</st></p>
			<p><st c="3636">– Bilmem ki, bu sıkıntının durdurulabileceği hiç aklıma gelmedi. </st><st c="3702">Ama yanılıyorsunuz doktor hanım. </st><st c="3735">İşe gitmezsem bende sıkıntı olmuyor. </st><st c="3772">Ben hasta olsam, sıkıntı her yerde gelir. </st><st c="3814">Anlamıyor musunuz, sadece orada geliyor. </st></p>
			<p><st c="3855">– Aksine çok iyi anlıyorum sizi. </st><st c="3888">Buraya gelirken asansöre bindiniz mi?</st></p>
			<p><st c="3925">– Evet, neden sordunuz?</st></p>
			<p><st c="3949">– Bazı hastalarım asansöre binmez, yedi katı yürüyerek çıkarlar. </st><st c="4015">Neden böyle yaptıklarını tahmin edebiliyor musunuz?</st></p>
			<p><st c="4066">– Asansör korkuları vardır. </st></p>
			<p><st c="4095">– Yani asansöre binmeyerek bazı korkulardan ve sıkıntıdan uzak durmaya çalışıyorlar. </st><st c="4180">Senin korkun da işin mi?</st></p>
			<p><st c="4204">– ... </st><st c="4211">Ama ne kadar sıkıldığımı bilmiyorsunuz. </st><st c="4251">Ölecek gibi oluyorum. </st><st c="4273">Asansör korkusu olan birini akşama kadar asansörde tutarsanız ne olur? </st><st c="4344">Ölür adam, ölür...</st></p>
			<p><st c="4362">– Sizce asansör korkusu bir çeşit ruhsal sorun değil mi?</st></p>
			<p><st c="4419">– Öyle, yani şimdi benimki de öyle bir şey ha... </st><st c="4469">Buraya gelirken kendimden öyle emindim ki... </st><st c="4514">Hay Allah ne olacak şimdi? </st><st c="4541">Ben oradan istifa edemeyecek miyim?</st></p>
			<p><st c="4576">– İsterseniz şöyle yapalım. </st><st c="4605">Siz şimdi işe gidecek durumda değilsiniz. </st><st c="4647">Ben size bir süre istirahat raporu vereyim. </st><st c="4691">Bu arada bu sıkıntıyla başa çıkabiliyor muyuz, ona bakalım. </st><st c="4751">Sonunda yine siz karar verin ne yapacağınıza. </st></p>
			<p><st c="4797">– Bu iyi işte, çünkü işe gitmem için ısrar edersiniz diye çok korktum. </st><st c="4868">Tamam, dediklerinize aynen uyacağım. </st><st c="4905">Size tekrar gelmem gerekecek herhalde. </st></p>
			<p><st c="4944">– Evet, ama bu sefer lütfen randevulu gelin.</st></p>
			<p><st c="4988">– Tamam efendim. </st><st c="5006">Bugün için özür dilerim. </st><st c="5031">Zamanınızı aldım İlk fırsatta yine geleceğim. </st><st c="5077">Halil Bey’e ne demem doğru olur?</st></p>
			<p><st c="5109">– Ben onunla konuşurum, siz sadece bu raporu verin ona. </st></p>
			<p><st c="5166">– Teşekkür ederim efendim, hoşça kalın.</st></p>
			<p><st c="5205">Şu Halil Bey hiç atlamıyor yanındakilerin sorunlarını. </st><st c="5261">Bu delikanlıyı bana göndermekle ne iyi etmiş. </st><st c="5307">Her amir onun gibi olabilseydi ne iyi olurdu. </st></p>
			<p><st c="5353">Koray bana tekrar gelmedi, yani bunun bir hastalık olabileceğine onu ikna edemedim ve maalesef bir süre sonra işinden istifa ettiğini duydum.</st></p>
			<p><st c="5494">Tuna elinde kahve tepsisiyle giriyor içeri. </st><st c="5539">Tepside kahvem ve suyumla. </st></p>
			<p><st c="5566">– Sağ ol Tuna, eline sağlık. </st><st c="5595">Mis gibi kokuyor. </st><st c="5613">Kim demiştin şimdi girecek hasta?</st></p>
			<p><st c="5646">– Pembe Hanım, hemen yolluyorum.</st></p>
			<p><st c="5679">Solgun, dolgun, geniş bir kadın Pembe Hanım. </st><st c="5725">Kumral saçları bukle bukle dökülüyor yüzüne. </st><st c="5770">Ağır makyaja rağmen gözlerinin altındaki mor halkalar kaybolmamış. </st><st c="5837">Büyük gözlerinde, korku, telaş, acele bir şeyler var. </st><st c="5891">Elini sıkıp “hoş geldiniz” diyerek karşımdaki koltuğa buyur ediyorum. </st><st c="5961">Oturur oturmaz kocaman siyah çantasını açıp karıştırmaya başlıyor. </st><st c="6028">Çıkan seslerden çantanın oldukça kalabalık olduğu anlaşılıyor. </st><st c="6091">Sonunda en altta bir yerlerden bir paket kâğıt mendili aceleyle çıkarıp yüksek sesle burnunu siliyor. </st><st c="6193">Vakit kazanmaya çalıştığını hissediyorum. </st><st c="6235">İlk kez bir ruh doktoruna geldiği belli. </st><st c="6276">Henüz acemi, korkak ve heyecanlı.</st></p>
			<p><st c="6309">Yeni gelen her hasta beni de heyecanlandırır. </st><st c="6356">Piyasaya yeni çıkmış bir kitabın kapağını açar gibi hissederim kendimi.</st></p>
			<p><st c="6427">– İstanbul’dan geldiğinizi duydum. </st><st c="6463">Size bir yorgunluk kahvesi ikram edelim mi?</st></p>
			<p><st c="6506">– Zahmet olmaz mı?</st></p>
			<p><st c="6525">– Neden olsun? </st><st c="6541">Nasıl içersiniz kahveyi?</st></p>
			<p><st c="6565">– Sade.</st></p>
			<p><st c="6573">– Siz tam tiryakisiniz galiba. </st><st c="6605">Ben de çok severim kahveyi ama çok şekerli olacak.</st></p>
			<p><st c="6655">Telefonla sekreterime Pembe Hanım’ın sade kahvesini söylüyorum. </st><st c="6720">Sonra arkama yaslanıp bekliyorum. </st></p>
			<p><st c="6754">– Nereden başlasam bilmem ki. </st><st c="6784">Size anlatmak istediğim çok şey var. </st><st c="6821">Kimseye anlatamadığım çok özel şeyler. </st><st c="6860">Artık bunları birileriyle konuşmam lazım yoksa çatlayacağım. </st><st c="6921">Ama her şey herkese anlatılmıyor. </st><st c="6955">Anneme, ablama bile söyleyemiyorum bazı şeyleri. </st><st c="7004">Hiçbir şeyi gizlemeden, saklamadan olduğu gibi anlatmak istiyorum, ama utanıyorum. </st><st c="7087">Beni ayıplayacağınızdan, kınayacağınızdan korkuyorum. </st></p>
			<p><st c="7141">– Psikiyatri insanları yargılamaz Pembe Hanım. </st><st c="7188">Sadece dinler, anlamaya, yardım etmeye çalışır. </st></p>
			<p><st c="7236">– Benim de bu ara anlaşılmaya o kadar çok ihtiyacım var ki. </st><st c="7296">Bazen kendimi ben bile anlamıyorum. </st></p>
			<p><st c="7332">O sırada kapı tıklıyor. </st><st c="7356">Tuna elinde kahve tepsisiyle içeri giriyor. </st><st c="7400">Pembe Hanım kahvesini alıyor. </st><st c="7430">İkimiz de birer yudum alıyoruz kahvelerimizden. </st><st c="7478">Oh, gerçekten güzel olmuş. </st></p>
			<p><st c="7505">Kahveyi alırken “Teşekkür ederim” dediğinde gözlerinde hafif bir gülümseme görüyorum. </st><st c="7591">Gülmek ne kadar yakışıyor yüzüne, yüz hatları işini iyi bilen bir heykeltıraşın elinden çıkmış kadar güzel ve düzgün. </st><st c="7709">Ama bu gülümsemeyi görmeden onun bu kadar güzel bir yüze sahip olduğunu fark etmedim. </st></p>
			<p><st c="7795">– Dört ve altı yaşlarında iki oğlum var. </st><st c="7836">Yani iki çocuk annesiyim. </st><st c="7862">Ve ben kocama ve çocuklarıma ihanet ettim. </st><st c="7905">Bizim oralarda bunun cezası ölümdür. </st><st c="7942">Sorgusuz sualsiz öldürürler adamı. </st><st c="7977">Bunu bile bile yaptım her şeyi. </st><st c="8009">Şimdi kocam bana, “Al şu silahı vur kendini. </st><st c="8054">Benim başımı belaya sokma. </st><st c="8081">Senin pis kanına elimi bulaştırmak istemiyorum. </st><st c="8129">Temizle namusumuzu” diyor. </st><st c="8156">İşte ben de son bir kez birisiyle bunları konuşmak istedim. </st></p>
			<p><st c="8216">Ağlıyor, gözlerinden sular seller gibi akıyor yaşlar. </st><st c="8270">Acı, hüzün, ıstırap ve ölümün sessizliği yayılıyor odaya. </st><st c="8328">İçimin ürperdiğini hissediyorum. </st><st c="8361">Kahvemden bir yudum daha içiyorum. </st></p>
			<p><st c="8396">– Baştan anlat istersen Pembe, belki bir çıkar yol buluruz.</st></p>
			<p><st c="8455">“Ama ya bulamazsak?” endişesi var içimde çünkü nasıl bir ülkede yaşadığımızı biliyorum. </st><st c="8544">Gazeteler her gün namus cinayetleriyle dolu. </st></p>
			<p><st c="8589">– Ben Doğulu bir ailenin kızıyım. </st><st c="8623">İki kardeşiz, ablam var. </st><st c="8648">Benden üç yaş büyük. </st><st c="8669">Üç kardeşim daha vardı, hepsi öldü. </st><st c="8705">Oralarda çocuğun kıymeti mi var?</st></p>
			<p><st c="8737">– Neden öldüler?</st></p>
			<p><st c="8754">– İkisi bebekken öldü, bir oğlan kardeşim traktörün altında kaldı. </st><st c="8822">Babam hayırsızın biriydi. </st><st c="8848">Zaten bu hallere düşmemin asıl sebebi o değil mi? </st><st c="8898">İçki, kumar, dayak, ne ararsanız vardı onda. </st><st c="8943">Kendimi bildiğim günden beri dayak yiyorum. </st><st c="8987">Bir hayvanmışım gibi dövdü erkekler beni. </st><st c="9029">Babam akşamları meyhanelerde içer, eve körkütük sarhoş gelirdi. </st><st c="9093">Sonra da eline odunu alır, her seferinde bir bahane bulur, döverdi bizi. </st><st c="9166">Öldüresiye döverdi. </st><st c="9186">Odunu kafamıza, gözümüze rasgele vururdu. </st><st c="9228">Ablamın bu yüzden hâlâ ayağı aksar. </st><st c="9264">Annem dayak yemekten haşat oldu. </st><st c="9297">Geceleri dayak faslı bitince yatakta sabaha kadar ağlar, babama beddua ederdim. </st><st c="9377">“Şu adam ölse de kurtulsak” derdim. </st><st c="9413">Babam öldü ama ben dayak yemekten kurtulamadım. </st><st c="9461">Sanki ben bu dünyaya erkeklerden dayak yemeye geldim. </st><st c="9515">Türkiye’de değil de bir başka ülkede dünyaya gelseydim keşke, o zaman böyle dayak yemezdim. </st></p>
			<p><st c="9607">– Kadınlar sadece üçüncü dünya ülkelerinde değil, Batılı ülkelerde de aile içi şiddete maruz kalıyor, dayak yiyor, hatta öldürülüyor. </st><st c="9741">Fransa’da yayınlanan bir rapora göre, Paris’te cinayete kurban giden kadınların yarısı kocaları tarafından öldürülüyor, ülke genelinde ise aile içi kavgalarda her beş günde bir kadın ölüyor. </st><st c="9932">Dünya Bankası’nın verilerine göre, dünyadaki kadınların yüzde yirmisi fiziksel ya da cinsel şiddete uğruyor. </st><st c="10041">ABD’de her on beş saniyede bir kadın dövülüyor. </st><st c="10089">Hindistan’da evli kadınların yüzde kırkı, Mısır’da yüzde otuz beşi kıskançlık, yemek ve temizlik yüzünden düzenli olarak dayak yiyor. </st></p>
			<p><st c="10223">– Sahi mi? </st><st c="10234">Ben sadece bizim oralarda dayak yenir sanıyordum. </st></p>
			<p><st c="10284">– Ama artık bütün dünya kadınları bu konuda mücadele ediyor. </st><st c="10345">Kadınlar artık iş dünyası ve siyasette giderek yükseliyor. </st><st c="10404">Dünya parlamentolarında sandalyelerin yüzde on beşi kadınların elinde. </st><st c="10475">Korkma Pembe, kadın daima güçlüdür, bir gün bütün bunlar tarih olacak. </st></p>
			<p><st c="10546">– İnşallah doktor hanım. </st><st c="10571">Çocuklarım bari benim yaşadıklarımı yaşamasın. </st></p>
			<p><st c="10618">Dalgalı bir deniz gibi nefes alıyor, rüzgâr gibi konuşuyor bu kadın. </st><st c="10687">Dalıp gidiyor, artık bu odada değil, hayatın karanlık kuyusuna girmiş, oradan bakıyor bana.</st></p>
			<p><st c="10778">– Ablam okumayı sevmezdi. </st><st c="10805">İlkokuldan sonra okumadı. </st><st c="10831">Erkenden evlenip gitti. </st><st c="10855">Şimdi yaramaz bir adamın kahrını çekiyor. </st><st c="10897">Bense okumayı, öğrenmeyi seviyordum. </st><st c="10934">Hep çok iyi notlarla geçtim sınıflarımı. </st><st c="10975">Doktor olmak, bu berbat hayattan kurtulmak istiyordum. </st><st c="11030">Kader izin vermedi. </st><st c="11050">Daha doğrusu, babam izin vermedi. </st><st c="11084">Liseyi bitirince tıp fakültesini kazandım. </st><st c="11127">“Olmaz” dedi. </st><st c="11141">“Ben seni oralara gönderip de ‘orospu’ yapamam.” Kız kısmı ta oralara yalnız gönderilmezmiş. </st><st c="11234">Çok ağladım, çok yalvardım. </st><st c="11262">Annem de desteklemedi beni. </st><st c="11290">“Güzelsin, okuyup da ne yapacaksın. </st><st c="11326">Çirkinler okusun. </st><st c="11344">Sen nasıl olsa bir koca bulursun. </st><st c="11378">Oralarda kandırırlar seni” dedi.</st></p>
			<p><st c="11410">Aynı yıl babamın kumar borcu olan, memleketin varlıklı ailelerinden birinin biraz geri zekâlı oğluna verdiler beni. </st><st c="11527">Kumar borcuna karşılık başlık parası almadı babam. </st><st c="11578">Neye uğradığımı bilemedim. </st><st c="11605">Kocam çok kıskanç, hasta ruhlu bir adamdı. </st><st c="11648">O da babam gibi içiyor ve eve gelince olmadık sebepten kavga çıkarıp öldüresiye dövüyordu beni. </st><st c="11744">Her gün yıkanmış mıyım diye banyoyu kontrol ederdi. </st><st c="11796">Gündüzleri o yokken eve erkekleri aldığımı, onlarla sevişip sonra banyo yaptığımı, abdest aldığımı zannederdi. </st><st c="11907">Perdelere işaret koyar, bütün vücudumu tek tek inceler, başkalarıyla seviştiğime dair kanıt arardı. </st><st c="12007">Hayatım kaymış, yine kapana kısılmıştım.</st></p>
			<p><st c="12047">Kocamın çocuğu olmuyordu. </st><st c="12074">Ben, hatanın onda olduğunu bilmiyordum. </st><st c="12114">“Kısır kadın” derdi bana. </st><st c="12140">Çocuğum olmasın diye dua eder, ondan ayrılmanın hayalini kurardım. </st><st c="12207">Ama bir cehennemden çıkıp bir başka cehenneme, yani babamın evine geri dönmeyi aklımdan bile geçirmiyordum. </st><st c="12315">Öyleyse nasıl kurtulacaktım bu işkenceden.? </st><st c="12359">Kaçıp gitsem hem nereye gideceğimi bilmiyordum, hem de yakalandığım anda beni öldüreceklerini çok iyi biliyordum. </st></p>
			<p><st c="12473">Tam üç yıl sürdü bu işkence. </st><st c="12502">Bir gün kocamın kara haberi geldi. </st><st c="12537">Meyhanede çıkan bir kavgada öldürmüşler onu. </st><st c="12582">Sakın beni ayıplamayın. </st><st c="12606">Sevindim ölümüne. </st><st c="12624">Nihayet beddualarımı Allah kabul etmiş ve beni kurtarmıştı o hasta ruhlu adamdan. </st><st c="12706">Çocuğumuz da olmadığından kocamın ailesi pek fazla sahip çıkmadı bana ve öteki cehenneme geri döndüm. </st><st c="12808">O sıralar babam hastalandı. </st><st c="12836">Çok içmekten siroz olmuş. </st><st c="12862">Artık bizi dövecek hali kalmamıştı. </st><st c="12898">Bir süre annemle baktık ona, sonra karnı şişti, inleye inleye öldü. </st><st c="12966">Dünya bir pislikten daha kurtulmuştu. </st><st c="13004">Onun ölümüne de hiç üzülmedim. </st><st c="13035">Erkeklerden nefret ediyordum.</st></p>
			<p><st c="13064">Artık annemle ikimiz kalmıştık. </st><st c="13097">İki katlı bir evin alt katında kiracı olarak oturuyorduk. </st><st c="13155">Babam sigorta emeklisiydi. </st><st c="13182">Küçük bir maaş bağladılar bize, iş aramaya başladım. </st><st c="13235">Bir iki eş dost yardımıyla küçük bir devlet memuru olmayı başardım. </st><st c="13303">Çalışkan ve becerikliydim. </st><st c="13330">İşi çok kolay öğrendim. </st><st c="13354">Aldığım para annemle beni geçindirmeye yetiyordu. </st><st c="13404">Evlenmeyi aklımdan bile geçirmiyordum. </st><st c="13443">Ama başta annem olmak üzere, yakınlarım sıkıştırıyordu beni. </st><st c="13504">“Evlenmeden olmaz, güzelsin, dulsun, adın çıkar” diyorlardı. </st><st c="13565">O sırada aynı işyerinde çalışan genç, yakışıklı bir delikanlı benimle çok ilgileniyordu. </st><st c="13654">Bizim oralı değildi. </st><st c="13675">İstanbul’dan tayinle gelmişti. </st><st c="13706">Kısa bir süre sonra ailesi beni istemeye geldi. </st><st c="13754">“Kaçırma bu oğlanı” dedi annem. </st><st c="13786">“Sen dulsun, o bekâr. </st><st c="13808">Bir daha böylesini bulamazsın.” “Peki” dedim, hemen evlendik. </st><st c="13870">Sonra da tayinimiz İstanbul’a çıktı, apar topar gittik. </st><st c="13926">Zaten onu kabul edişimin en önemli nedeni, beni bu memleketten kurtaracak olmasıydı. </st></p>
			<p><st c="14011">İstanbul’da küçük bir ev tuttuk. </st><st c="14044">İkimiz de çalışıyorduk. </st><st c="14068">Kocam, babamdan da, ilk kocamdan da daha iyiydi. </st><st c="14117">Gerçi o da içki içiyor, çoğu zaman eve geç geliyor, aldığı maaşı at yarışlarında yiyip bitiriyordu ama yine de iyi tarafları da olan biriydi. </st><st c="14259">Ben hemen hamile kaldım. </st><st c="14284">Ve iki yıl arayla iki çocuğumuz oldu. </st><st c="14322">İdare edip gidiyorduk. </st><st c="14345">Gerçi beni sürekli eleştiriyor, hiçbir şeyimi beğenmiyor, dul olduğumu her fırsatta yüzüme vuruyordu ama, ben bunlara razıydım. </st><st c="14473">İki çocuğumuz vardı ve bu düzenin bozulmasından korkuyordum. </st><st c="14534">Çocuklar büyüdükçe maddi durumumuz bozuldu, artık benim aldığım para evi çekip çevirmeme yetmiyordu. </st><st c="14635">Kocamsa parasını kendi keyfi için harcamaya devam ediyordu. </st><st c="14695">Bu yüzden kavgalar çoğaldı ve dayak başladı. </st><st c="14740">“Bıktım sizden, rahat bırakın beni” diyordu kocam. </st><st c="14791">Ne çocuklara ne bana şefkat gösteriyor, hepimizi hırpalıyordu.</st></p>
			<p><st c="14853">Beni hiç sevmiyordu. </st><st c="14875">Ne ev hanımlığımı, ne anneliğimi ne de kadınlığımı beğeniyordu. </st><st c="14939">“Sen ne biçim kadınsın, senin yüzünden erkekliğim kalmadı. </st><st c="14998">Soğuksun” diyordu bana. </st><st c="15022">Gerçekten de frijittim. </st><st c="15046">Bana dokunacak diye ödüm kopuyordu. </st><st c="15082">Zaten akşama kadar çok yoruluyordum. </st><st c="15119">Bir yandan iş, bir yandan ev ve çocuklar. </st><st c="15161">Kocam hiçbir şeyle ilgilenmiyor, her türlü sorumluluk bana kalıyordu. </st><st c="15231">Akşamları yatağa yattığımda her yanım sızlıyordu. </st><st c="15281">Yorgun olmasam da zevk almıyordum cinsellikten. </st><st c="15329">Kendimi kadın gibi hissetmiyordum ki. </st><st c="15367">Devlet dairesinde memur, evde hizmetçi, iki küçük çocuğun annesiydim ama kadın değildim. </st><st c="15456">Kendime olan güvenim de, yaşama gücüm de giderek azalıyordu. </st></p>
			<p><st c="15517">Ben ruhen zayıfladıkça eşimin öfkesi daha da arttı. </st><st c="15569">Bu yaz yine küçük bir meseleden kavga çıkardı ve “Ayrılalım” dedi. </st><st c="15636">Bugüne kadar defalarca kavga etmiştik ama hiç “ayrılalım” dememişti. </st><st c="15705">Korktum. </st><st c="15714">Ayrılmaya gücüm yoktu. </st><st c="15737">Memlekete geri dönmek düşüncesi bile beni korkutan, içimi ürperten bir fikirdi. </st><st c="15817">“Beni boşayamazsın, ayrılmayacağım senden” dedim. </st><st c="15867">Çok kızdı. </st><st c="15878">Beni arada bir döverdi ama hiç o günkü gibi dövmemişti. </st><st c="15934">Oklavayla dövdü beni. </st><st c="15956">Babam gibi. </st><st c="15968">Az kalsın ölüyordum. </st><st c="15989">Hastanelik oldum. </st><st c="16007">Çocuklarım korkudan evde saklanacak yer arıyorlardı. </st><st c="16060">Komşular hastaneye götürdü beni. </st><st c="16093">On gün rapor verdi doktorlar, yüzüm gözüm mosmor olmuştu. </st><st c="16151">Eve geldiğimde elimdeki raporu görünce bir kez daha dövdü, “Sen misin rapor alan, hadi şimdi kurtarsın bakalım seni bu rapor” diye. </st><st c="16283">Sonra biletlerimizi aldı, çocuklarla beni memlekete gönderdi. </st><st c="16345">Bir türlü öfkesi geçmiyordu. </st><st c="16374">Bense yediğim dayaklardan bitap düşmüştüm. </st><st c="16417">Üstelik korkuyordum. </st><st c="16438">İyi kötü bir düzenimiz vardı. </st><st c="16468">Bizi bırakırsa ne yapardık bilemiyordum. </st></p>
			<p><st c="16509">İşte bu berbat ruh haliyle gittim memlekete. </st><st c="16554">Annem merakla bekliyordu bizi. </st><st c="16585">Beni öyle yüzüm gözüm mosmor görünce çok fena oldu kadıncağız. </st><st c="16648">İkimiz birbirimize sarılıp uzun uzun ağladık. </st><st c="16694">“Elleri kırılsın inşallah” diyordu annem.</st></p>
			<p><st c="16735">Durdu, anlatacak hali kalmamıştı Pembe’nin... </st><st c="16782">Yüksek sesle ağlamaya başladı. </st><st c="16813">Şimdi kâğıt mendili yüzüne kapatmış hıçkıra hıçkıra ağlıyordu. </st><st c="16876">Susup, rahatlamasını bekledim. </st><st c="16907">“Bu ülkede kadın olmak zor” dedim. </st></p>
			<p><st c="16942">– Sorma doktor hanım, başıma ne geldiyse bundan geldi. </st></p>
			<p><st c="16997">Soğumuş kahvesinin son kalan yudumunu da içtikten sonra yeniden anlatmaya başladı:</st></p>
			<p><st c="17079">– Annem bir yandan beni teselli etmeye çalışıyor, bir yandan da “Ya seni boşarsa ne yaparız?” diye endişeleniyordu. </st><st c="17196">Moralim berbattı. </st><st c="17214">O sırada bizim ev sahibinin öğretmen olan oğlu da sömestr tatili nedeniyle ailesinin yanına gelmişti. </st><st c="17316">Genç, romantik, garip bir çocuktu. </st><st c="17351">Ben daha önce onunla hiç karşılaşmamıştım. </st><st c="17394">Tanıştığımız gün aramızda bir elektriklenme oldu. </st><st c="17444">Benden hoşlandığını hissettim. </st><st c="17475">Bu duygu hoşuma gitti. </st><st c="17498">Hayatım tam bir çıkmazdayken, her şeyi unutup bu çocukla ilgilenmek beni rahatlattı. </st><st c="17583">Biz artık gece yarılarına kadar cep telefonlarımızla mesajlaşıyorduk. </st><st c="17653">Ama bu işi o kadar abartmışız ki ben ona on günde yüzlerce mesaj çekmişim. </st><st c="17728">Doktor hanım beni ayıplamayın ne olur. </st></p>
			<p><st c="17767">– Rahat ol Pembe, seni ayıpladığım filan yok. </st><st c="17813">Merakla dinliyorum anlattıklarını. </st></p>
			<p><st c="17848">– Bütün bunları nasıl yaptım hâlâ inanamıyorum. </st><st c="17896">Bu arada eşim de beni aramaya başlamıştı. </st><st c="17938">Sesi biraz daha yumuşamış ve artık pek ayrılıktan söz etmiyordu. </st><st c="18003">O arayınca aklım başıma geldi. </st><st c="18034">Ben ne yapıyordum? </st><st c="18053">Kocam, çocuklarım o ara çıkıvermişti aklımdan; ilk kez kendimi bir kadın gibi hissediyordum ve genç bir erkek bana olan duygularını, aşkını, sevgisini anlatıyordu. </st><st c="18217">Ve ben bütün dertlerimi, sıkıntılarımı unutuvermiştim. </st><st c="18272">Ama kocamın sesini duyunca gerçek dünyaya geri döndüm. </st><st c="18327">Kötü şeyler yapmıştım. </st><st c="18350">Evli olduğum halde bir başka erkekle flört etmiştim. </st><st c="18403">Alnıma kara leke sürmüştüm. </st><st c="18431">Bir kadın, hele çoluk çocuk sahibi bir kadın, kolay kolay yapmaz bunu. </st><st c="18502">Ah bu kaderin gözü kör olsun. </st><st c="18532">Beni bu hallere düşürdü. </st><st c="18557">Hiçbir mazeretin beni kurtaramayacağını biliyorum ama inanın bana, ben önüme çıkan ilk erkekle kocasını aldatacak bir kadın değilim. </st><st c="18690">Ama oldu bir kere. </st><st c="18709">Sonra içime korku düştü. </st><st c="18734">Ben o cep telefonunu ne kadar pervasızca kullanmıştım. </st><st c="18789">Telefon faturası ev adresime geldi. </st><st c="18825">Şimdi o faturayı eşim görecek ve ben hemen yakayı ele verecektim. </st><st c="18891">Ben ne yapmıştım. </st><st c="18909">Demek ki o ara aklım fikrim kalmamış benim. </st><st c="18953">Hemen Turkcell’i arayıp mesajları sildirmeye çalıştım ama olmadı. </st><st c="19019">Sonunda fatura ve ayrıntılar eşimin eline geçti. </st></p>
			<p><st c="19068">– Eşin dikkatli biri demek ki. </st></p>
			<p><st c="19099">– Yoo, pek sayılmaz ama fatura o kadar abartılı ki dikkatli olmaya gerek yok. </st><st c="19177">Düşünsenize, on günde aynı numaraya yüzlerce mesaj. </st><st c="19229">Ayrıca aynı numarayla yapılan uzun telefon konuşmaları. </st><st c="19285">Ben, işi anlamasın diye çok yalanlar söyledim ama başarılı olamadım. </st><st c="19354">Hemen atlayıp memlekete geldi. </st><st c="19385">O numaranın kime ait olduğunu ortaya çıkardı. </st><st c="19431">Annemle ben, beni öldürecek sandık. </st><st c="19467">Bizim oralarda bu suçun cezası ölümdür. </st><st c="19507">Ama öldürmedi. </st><st c="19522">Beni hemen boşadı. </st><st c="19541">Beş kuruşsuz ortada kaldım. </st><st c="19569">Bunca yıllık emeğimin karşılığında hiçbir şey vermedi bana. </st><st c="19629">Boşadı ama bırakmadı. </st><st c="19651">Şu anda hâlâ aynı evde oturuyoruz. </st><st c="19686">Ne bırakıyor ne alıyor. </st><st c="19710">Her gece, işten geldikten sonra zil zurna içiyor, sonra beni karşısına alıp başlıyor sormaya. </st><st c="19804">Sorgu hâkiminden beter oldu. </st><st c="19833">Hep aynı şeyler. </st><st c="19850">“Ne yaptınız o çocukla, öpüştünüz mü, sana ne dedi, sen ona ne dedin, o mesajlarda birbirinize neler yazdınız, yattınız mı, hoşuna gitti mi?” ve daha neler neler... </st><st c="20015">Ben bu sorulara cevap vermek istemiyorum ama böyle bir hakkım yok. </st><st c="20082">Konuşsam bir türlü, konuşmasam başka bir türlü. </st><st c="20130">Zaten söylediğim hiçbir şeye inanmıyor. </st><st c="20170">“Yalan söylüyorsun” diye başlıyor beni dövmeye.</st></p>
			<p><st c="20217">Doktor hanım bu benim kocam manyak galiba, benim o adamla nasıl seviştiğimin ayrıntılarını anlatmamı istiyor. </st><st c="20328">Olacak iş mi bu? </st><st c="20345">Ben anlatmayınca da başlıyor dövmeye. </st><st c="20383">Artık konu komşuya rezil olduk. </st><st c="20415">O kadar çok dövüyor ki, konu komşu elinden alamıyor beni. </st><st c="20473">Hadi şimdi dayağı hak ettim diyelim, bundan önce niye dövüyordu beni? </st><st c="20543">O zaman suçum neydi. </st><st c="20564">Tertemiz, evine, kocasına, çocuklarına düşkün namuslu bir kadındım ben. </st><st c="20636">Onun yüzünden olmadı mı bütün bunlar? </st><st c="20674">Elleri kırılasıca.</st></p>
			<p><st c="20692">Gözlerinden alev fışkırıyor Pembe’nin. </st><st c="20732">Elindeki kâğıt mendili var gücüyle buruşturup tablaya fırlatırcasına atıyor ve derin bir nefes alıp anlatmaya devam ediyor:</st></p>
			<p><st c="20855">– Dövüyor, dövüyor, sonra da yatağa alıp sevişiyor benimle. </st><st c="20916">Bu kadar dayak yedikten, aşağılandıktan sonra, o kadın sevişmek ister mi? </st><st c="20990">Ben istemeyince bu sefer de “Aklın oynaşında, değil mi?” diye yine dövüyor. </st><st c="21066">O şöyle mi yapıyordu, yoksa böyle mi yapıyordu? </st><st c="21114">Çok zor şeyler bunlar doktor hanım. </st><st c="21150">Eskiden benim kocam cinsel açıdan bu kadar istekli değildi. </st><st c="21210">Bu olay onu çok değiştirdi. </st><st c="21238">Sanki karısıyla değil de bir sokak fahişesiyle yatar gibi yatıyor benimle. </st></p>
			<p><st c="21313">– Nasıl yani?</st></p>
			<p><st c="21326">– Yani çok hoyrat ve acımasız. </st><st c="21358">Ama bundan memnun. </st><st c="21377">Çok zevk aldığı belli. </st><st c="21400">Sonra rahatlıyor ve başlıyor özür dilemeye. </st><st c="21444">Bana yaptığı onca eziyete pişman oluyor, tatlı sözler söylüyor. </st></p>
			<p><st c="21508">– Eskiden de söyler miydi?</st></p>
			<p><st c="21534">– Yok be doktor hanım. </st><st c="21558">Ben kocamın beni sevdiğini bu olaydan sonra öğrendim. </st><st c="21612">Belki de kocam beni, ben onu başka biriyle aldatınca sevdi. </st><st c="21672">Bunları anlayamıyorum. </st><st c="21695">Bana öyle çok hakaret ediyor ki. </st><st c="21728">Artık adımı unuttu, adım orospu oldu. </st><st c="21766">Orospu aşağı, orospu yukarı. </st><st c="21795">Ettiği küfürleri duysanız aklınız durur. </st><st c="21836">Hiçbir kadın kocası tarafından bu kadar aşağılanmamıştır. </st><st c="21894">Genelev fahişesine bile bu kadar hakaret edilmez.</st></p>
			<p><st c="21943">Sonra da, “Seni seviyorum, senden vazgeçemiyorum” diyor. </st><st c="22001">Ben yıllardır canla başla bu yuvayı ayakta tutmaya çalışırken aklın neredeydi Allah’ın cezası?</st></p>
			<p><st c="22095">Ben eskiden sevişmekten hiçbir şey anlamazdım. </st><st c="22143">Kocam da bana, “Sen frijitsin” derdi. </st><st c="22181">Artık git gide benim de hoşuma gitmeye başladı. </st><st c="22229">Ama değişen ben değilim, kocam değişti. </st><st c="22269">Daha önce böyle olsaydı ne güzel olurmuş.</st></p>
			<p><st c="22310">– Kocanın, seni algılayışı değişti galiba.</st></p>
			<p><st c="22353">– Benim de bir kadın olduğumu fark edebilmesi için orospu mu olmam gerekiyormuş doktor hanım? </st><st c="22448">Ne acı değil mi? </st><st c="22465">Şimdi artık kocam beni karısı olarak değil herhangi bir fahişe olarak görüyor. </st><st c="22544">Yatakta bu durumdan ikimiz de memnunuz. </st><st c="22584">Ama ah şu yataktan hiç çıkmasak.</st></p>
			<p><st c="22616">– Yataktan çıkınca büyü bozuluyor galiba.</st></p>
			<p><st c="22658">– Bozuluyor. </st><st c="22672">O zaman bana düşman oluyor. </st><st c="22700">Sık sık tabanca getiriyor önüme. </st><st c="22733">“Al, vur kendini. </st><st c="22751">Artık bu dünyada sana yer yok. </st><st c="22782">Temizle namusumuzu” diyor. </st><st c="22809">Ama ben ölmek istemiyorum. </st><st c="22836">Suçluyum, biliyorum ama yine de kendimi öldürmeye cesaretim yok. </st><st c="22901">Üstelik iki küçük çocuğum var benim. </st><st c="22938">Bazen de moralim bozuluyor. </st><st c="22966">“Vurup kurtulayım bu azaptan” diyorum.</st></p>
			<p><st c="23004">– Pembe, sen bu olaylardan önce nasıl bir kadındın? </st><st c="23057">Karakterin, kişiliğin, huyların nasıldı?</st></p>
			<p><st c="23097">– Ben hiçbir zaman güçlü, kendine güvenen, bilinçli bir kadın olamadım. </st><st c="23170">Kocam da bu yüzden beni hep hor gördü. </st><st c="23209">O hor gördükçe, aşağıladıkça, benim kendime olan güvenim iyice azaldı. </st><st c="23280">Ama o genç öğretmenin benden hoşlanması, bana kur yapması beni çok etkiledi. </st><st c="23357">Ben o zamanlar, “Artık hiçbir erkek benden hoşlanmaz, beni beğenmez” diyordum. </st><st c="23436">İki çocuklu, yaşlı, işe yaramaz bir kadındım ben. </st><st c="23486">Kocam, “Seni boşayacağım” deyince ödüm kopmuştu. </st><st c="23535">Çocuklarım ve ben bu koca dünyada yapayalnız ne yaparız, sefil, perişan oluruz sanmıştım. </st><st c="23625">Meğer bu kadar korkmam, kendime güvenmediğimdenmiş. </st><st c="23677">İşte şimdi boşadı. </st><st c="23696">Üstelik hakkım olan parayı bile vermedi bana. </st><st c="23742">Ama artık eskisi kadar korkmuyorum. </st><st c="23778">O çocuk benim gözümü açtı. </st><st c="23805">Hâlâ çekici bir kadın olduğumu hissettirdi bana.</st></p>
			<p><st c="23853">– Sahi o çocuk ne oldu? </st><st c="23878">Nerede şimdi?</st></p>
			<p><st c="23891">– Nerede olacak, okullar açılınca geri döndü. </st><st c="23938">Ege’de bir köyde öğretmenlik yapıyor.</st></p>
			<p><st c="23975">– Ne oldu aşkınız?</st></p>
			<p><st c="23994">– Ne aşkı doktor hanım. </st><st c="24019">O ikimiz için de bir hevesti. </st><st c="24049">Geçti gitti. </st><st c="24062">Aslında onu da suçlamıyorum. </st><st c="24091">“Beni kandırdı” desem doğru olmaz. </st><st c="24126">Beni kandırmadı, vaatlerde bulunmadı. </st><st c="24164">Zaten benden on yaş küçük, gencecik bir delikanlı o. </st><st c="24217">Onunla bir hayatı hiç düşünmedim. </st><st c="24251">O da öyle. </st><st c="24262">Ama çılgın gibi bir on gün yaşadık. </st><st c="24298">Hiç sonunu düşünmeden. </st><st c="24321">Rüyada gibiydik. </st><st c="24338">Aslında hiç yatmadık onunla, yeniyetme gençler gibi öpüştük, koklaştık o kadar. </st><st c="24418">Sonra o da çok üzüldü. </st><st c="24441">Kocam çok sıkıştırdı onu, hâlâ uğraşıyor, öğretmenlikten attırmaya çalışıyor. </st><st c="24519">Bence onun bir suçu yok. </st><st c="24544">Ben istemesem olmazdı. </st><st c="24567">Çocuk değilim. </st><st c="24582">Yukarıda Allah var. </st><st c="24602">O beni kandırmadı. </st><st c="24621">Ben istedim böyle olmasını. </st><st c="24649">Hayatımın sonu gelmiş gibiydi. </st><st c="24680">Sanki artık son günlerimi yaşıyordum. </st><st c="24718">Bundan sonrası yoktu. </st><st c="24740">Yanılmışım. </st><st c="24752">Hayat bitmemiş meğer. </st><st c="24774">Ama geri dönüşü yok. </st><st c="24795">Biliyorum.</st></p>
			<p><st c="24805">– Evet ya, hayat devam ediyor. </st><st c="24837">Şimdi bundan sonrasını düşünelim.</st></p>
			<p><st c="24870">– Bundan sonrası yok ki. </st><st c="24896">Sonunda ya kocam beni öldürecek ya da benim kendimi öldürmem için zorlayacak. </st><st c="24974">Buraya niye geldim biliyor musunuz?</st></p>
			<p><st c="25009">– Hayır. </st><st c="25019">Ama galiba birine bunları anlatmak, içini dökmek istedin.</st></p>
			<p><st c="25076">– Evet, birisi beni dinlesin ve anlasın istedim. </st><st c="25126">Neden böyle yaptığımı anlasın. </st><st c="25157">Benim aslında bir fahişe olmadığımı anlasın istedim. </st><st c="25210">Size her şeyi anlattım, hiçbir şey saklamadım. </st><st c="25257">Sonuç olarak yine de yaptığımın yanlış olduğunu biliyorum. </st><st c="25316">Her gece Allah’a yalvarıp tövbe ediyorum. </st><st c="25358">Beni anladınız mı? </st><st c="25377">Bunları neden yaptığımı anladınız mı? </st><st c="25415">Azıcık da olsa bana hak verdiniz mi? </st><st c="25452">Ne olur, doğru söyleyin bana.</st></p>
			<p><st c="25481">– Seni anladığımı sanıyorum. </st><st c="25511">Üstelik anlattıklarından çok etkilendim. </st><st c="25552">Kolay şeyler değil yaşadıkların. </st><st c="25585">İyi bir evlilik yapabilseydin belki de hiç böyle şeyler yaşamayacaktın. </st><st c="25657">Başka türlü bir baban olsaydı, belki şimdi meslektaşım olacaktın. </st><st c="25723">Kaderin ta o zaman belli olmuş. </st><st c="25755">Kendini o kadar suçlama. </st><st c="25780">İnsanların değişik şartlar altında ne tür tepki vereceği, ne yapacağı belli değildir. </st><st c="25866">Hayat seni gerçekten çok zorlamış. </st><st c="25901">Babasından bu kadar çok dayak yiyerek büyüyen bir kızın, ilerde kendine güvenmesi, erkeklerle sağlıklı ilişkiler kurması beklenemez. </st><st c="26034">Her iki kocadan da dayak yemen pek tesadüf sayılmaz. </st><st c="26087">Çünkü baban sana bunu öğretmiş. </st><st c="26119">“Erkek dediğin döver.” Gerçekten de kocaların senin beklentilerini boşa çıkarmamışlar. </st><st c="26206">Eşin bir başka hanımla evlenseydi belki de dövmezdi onu.</st></p>
			<p><st c="26262">– Yani ben ne yapıp edip dövdürtmüş müyüm kendimi?</st></p>
			<p><st c="26313">– Bunun cevabı zor biraz. </st><st c="26340">Bunlar bilinçli şeyler değil. </st><st c="26370">Kimse kocasından dayak yemek istemez. </st><st c="26408">Ama insan bilerek ya da bilmeyerek, öğrendiği, alıştığı bazı şeylere karşısındakini teşvik eder. </st><st c="26505">Zaten sen de eşinin ilk zamanlar dövmediğini, giderek böyle bir davranış başlattığını ve zamanla artırdığını söylüyorsun.</st></p>
			<p><st c="26626">– Maalesef doğru.</st></p>
			<p><st c="26644">– Peki, sen hiç daha önce böyle şeyler yaşadın mı Pembe?</st></p>
			<p><st c="26701">– Olur mu doktor hanım. </st><st c="26726">Bırakın yaşamayı, aklımdan bile geçirmedim. </st><st c="26770">Ben de genç kız oldum, kadın oldum, dul oldum. </st><st c="26817">Benim de peşime düşen iyi kötü birçok adam oldu. </st><st c="26866">Kimsenin eli elime değmedi. </st><st c="26894">Ben aslında çok namuslu bir kadındım. </st><st c="26932">Bu işleri yapan kadınları da en çok ben eleştirir, ben karşı çıkardım böyle şeylere. </st><st c="27017">Hayatta hiçbir şeyi kınamayacaksın ve hiç büyük konuşmayacaksın doktor hanım. </st><st c="27095">Bizim memlekette bir komşumuzun başına böyle bir şey gelmişti. </st><st c="27158">En çok ben tepki göstermiştim ona. </st><st c="27193">“Çocukları var, olmaz öyle şey” demiştim. </st><st c="27235">Şimdi en kınadığım şeyleri ben yaptım. </st><st c="27274">Affedilir şey değil. </st><st c="27295">Hâlâ inanamıyorum olanlara.</st></p>
			<p><st c="27322">“Bilinçdışı, tuhaf bir oyun oynamış bu kadına” diye düşünüyorum. </st><st c="27388">Kocası onu hastanelik edene kadar dövüp bir de üstelik boşamaya kalkınca önce ondan intikam alıp sonra da intihar eder gibi öldürülmeyi planlamış. </st><st c="27535">İki çocuğuyla çaresiz, ortada kalacağını düşünen güvensiz, yaralı ve içi yıllardır erkeklere karşı öfke dolu bir kadın. </st><st c="27655">Kendini koruyamıyor, bırakıp gidemiyor, ne yapsa sevilmiyor, beğenilmiyor. </st><st c="27730">Çok abartılı cep telefon dökümlerinin kocasının eline geçeceğini biliyor. </st><st c="27804">Kendini çekip vurmak yerine, kocasının en kızacağı şeyi yapıyor ve biliyor ki bu yapılan şeyin cezası ölümdür. </st></p>
			<p><st c="27915">– Cep telefonu dökümlerinin eşinin eline geçeceğini biliyordun, değil mi?</st></p>
			<p><st c="27988">– Bilmez olur muyum, bile bile bu işi nasıl yaptım ben de anlamıyorum. </st><st c="28060">Ecelime mi susadım nedir? </st><st c="28086">Ama memlekete giderken öfkeden deli gibiydim. </st><st c="28132">Beni bu hale getiren adamların hepsini gebertsem kılım kıpırdamayacaktı.</st></p>
			<p><st c="28204">– İnsanlar genellikle en yakınlarına öfke duyarlar.</st></p>
			<p><st c="28256">– Neden?</st></p>
			<p><st c="28265">– Çünkü duygusal alışverişler en çok, en yakınımızdaki kişilerle kurulur. </st><st c="28340">Bunlar kimlerdir? </st><st c="28358">Annemiz, babamız, kocamız, kardeşlerimiz ya da çocuklarımız. </st><st c="28419">Sen de seni sürekli döven babana ve kocalarına duymuşsun bu öfkeyi.</st></p>
			<p><st c="28486">– Evet, babama ve kocama.</st></p>
			<p><st c="28512">– Yani bunca öfke duyduğun halde birlikte yaşamak zorunda kaldığın, üstelik muhtaç olduğun erkeklere.</st></p>
			<p><st c="28614">– Doğru; babama da, kocama da muhtaçtım.</st></p>
			<p><st c="28655">– Birinde henüz çocuktun, sana baban bakıyordu. </st><st c="28704">Diğerinde yetişkin ve kendi hayatını kazanan bir kadındın ama yine de iki çocuğunla, kocanın maddi-manevi desteğine muhtaçtın. </st><st c="28831">İşte bu çelişki, öfkenin kişiye verdiği zararı daha da artırır.</st></p>
			<p><st c="28894">– Düşmanından yardım istemek gibi bir şey bu.</st></p>
			<p><st c="28940">– İyi bir benzetme. </st><st c="28961">Ama o düşman aynı zamanda seni sevsin istediğin, muhtaç olunan biri ise kişi bu sefer de kendini suçlar. </st><st c="29066">Böylece öfke, suçluluk duygusunun ortaya çıkmasına neden olur. </st><st c="29129">Peki, sence insanlar en çok neden intihar ederler?</st></p>
			<p><st c="29179">– Suçluluk duyguları yüzünden mi?</st></p>
			<p><st c="29213">– Evet, maalesef öyle. </st></p>
			<p><st c="29237">– Size her şeyi olduğu gibi anlattım. </st><st c="29275">Böyle bir şey yaptığıma inanın çok pişmanım. </st><st c="29320">Hem yaptım, hem de çok suçlu hissettim kendimi. </st><st c="29368">Ben böyle şeyler yapacak kadın değildim. </st><st c="29409">Bir yandan beni bu hale getirenlere, bir yandan kendime lanet okudum. </st><st c="29479">Bütün bunları yaparken bir şeyler hissediyordum ama bunlar kafamda net değildi. </st><st c="29559">Şimdi yerli yerine oturmaya başladılar. </st><st c="29599">Beni bir köpek gibi döven erkeklere duyduğum öfke, sonra bu öfkenin bende yarattığı suçluluk duyguları beni bugünlere getirmiş. </st><st c="29727">O zamanlar kocam beni hemen öldürür sanıyordum.</st></p>
			<p><st c="29774">– Ama kocan seni öldürmeyince plan bozulmuş.</st></p>
			<p><st c="29819">– Ah evet. </st><st c="29831">Annem de ben de şaşırdık kaldık. </st><st c="29864">Çünkü bizim oralarda âdet böyledir. </st><st c="29900">Böyle şeyler yapan kadınlar neden niçin diye sorulmadan öldürülür.</st></p>
			<p><st c="29966">– Kocan nereli?</st></p>
			<p><st c="29982">– Orta Anadolu’dan. </st><st c="30003">Oralarda da var bu âdetler ama bizimki kadar abartılı değil.</st></p>
			<p><st c="30063">– Sence kocan seni öldürecek mi?</st></p>
			<p><st c="30096">– Sanmıyorum. </st><st c="30111">Çünkü öldürse şimdiye kadar yapardı bunu. </st><st c="30153">Ama bu işi benim yapmamı istiyor.</st></p>
			<p><st c="30186">– Peki ya sen? </st><st c="30202">Sen öldürecek misin kendini?</st></p>
			<p><st c="30230">– Korkuyorum. </st><st c="30245">Şimdi artık ölmeyi hiç istemiyorum ama bu işin altından nasıl kalkacağımı da bilmiyorum. </st><st c="30334">Çünkü biraz önce de söylediğim gibi kocam beni boşadı ama bırakmıyor.</st></p>
			<p><st c="30403">– O bıraksa her şey yoluna girer mi?</st></p>
			<p><st c="30440">– Bugüne kadar bu ihtimali hiç düşünmedim ki.</st></p>
			<p><st c="30486">– Kendine güvenmeyi hiç aklına getirmemişsin sen.</st></p>
			<p><st c="30536">– Doğru. </st><st c="30546">İnsan olduğumu, değerli, önemli olduğumu bildirmediler ki bana. </st><st c="30610">Şimdi yeni yeni, özellikle sizinle konuştukça anlamaya başladım bazı şeyleri.</st></p>
			<p><st c="30687">– Aferin Pembe. </st><st c="30704">Zeki bir kadınsın sen.</st></p>
			<p><st c="30726">– Bana aferin dediniz. </st><st c="30750">Biliyor musunuz, okulda öğretmenlerim dışında kimse takdir etmedi beni. </st><st c="30822">Ne anamdan ne babamdan ne de kocalarımdan hiç böyle sözler duymadım. </st><st c="30891">Böyle insan kendine güvenebilir mi?</st></p>
			<p><st c="30926">– Haklısın, geçmişteki boşluklar, ileri yaşlarda maalesef hiçbir zaman tam olarak doldurulamıyor. </st><st c="31025">Ama yine de artık çocuk değilsin. </st><st c="31059">Kimsenin aferinine ihtiyacın yok. </st><st c="31093">Akıllısın, işin gücün var. </st><st c="31120">Çok olmasa da bir gelirin var. </st><st c="31151">Hayat seni çok yaralamış ama görüyorum ki sen artık eski Pembe değilsin. </st><st c="31224">Bu yaralar sana güç vermiş. </st><st c="31252">Sakın bırakma kendini. </st><st c="31275">Kocan bile dövüyor ama şimdilerde ezemiyor seni. </st><st c="31324">Kızıyor ama vazgeçemiyor senden. </st><st c="31357">Korkma. </st><st c="31365">Sen hayattan değil, hayat senden korksun. </st><st c="31407">Bir daha hiç eğme başını. </st><st c="31433">Herkes hata yapabilir. </st><st c="31456">Sen bu hatanın cezasını ödemişsin zaten. </st><st c="31497">Artık kimse dövmesin seni.</st></p>
			<p><st c="31523">– Onu nasıl becereceğim?</st></p>
			<p><st c="31548">– Bak sana bir hikâye anlatayım. </st><st c="31582">Yıllar önce ben henüz çok genç bir doktorken, bir sabah garip bir adam gelmiş benim muayenehaneme. </st><st c="31681">O zamanlar Fulya adında çok genç bir sekreterim vardı. </st><st c="31736">O, sabah erken gelir, randevuları alırdı. </st><st c="31778">Ben de öğlen on ikide gelirdim. </st><st c="31810">Uzun boylu, esmer, üzerinde açık renk uzun bir pardösü olan bu genç adam Fulya’ya, “Ben cinsi sapığım. </st><st c="31913">Randevu almaya geldim” demiş. </st><st c="31943">Fulya’nın yerinde sen olsan ne yapardın?</st></p>
			<p><st c="31983">– Ay, ödüm kopardı doktor hanım. </st><st c="32017">Ben çok korkarım öyle şeylerden. </st><st c="32050">Paniğe kapılırdım herhalde.</st></p>
			<p><st c="32077">– Neden?</st></p>
			<p><st c="32086">– Neden mi? </st><st c="32099">Ayol cinsi sapıktan korkulmaz mı?</st></p>
			<p><st c="32132">– Fulya da aynen senin gibi yapmış. </st><st c="32169">Paniğe kapılmış. </st><st c="32186">Titremeye, ağlamaya başlamış. </st><st c="32216">Adamsa keyifle gülerek biraz sonra tekrar geleceğini söyleyerek gitmiş. </st><st c="32288">Fulya ağlayarak beni aradı. </st><st c="32316">“Çabuk gelin ben korkuyorum” dedi. </st><st c="32351">Hemen geldim.</st></p>
			<p><st c="32364">– Siz korkmadınız mı?</st></p>
			<p><st c="32386">– Hayır, korkmadım. </st><st c="32407">Oturdum, bekledim. </st><st c="32426">Biraz sonra adam yine geldi. </st><st c="32455">Muhtemelen benim de genç bir hanım olduğumu öğrenmiş. </st><st c="32509">Fulya bana, titreyerek geldiğini haber verdi. </st><st c="32555">“Hemen gönder içeri” dedim. </st><st c="32583">İki eli uzun pardösüsünün cebinde, siyah karmakarışık saçlı, bıyıklı, sakalları uzamış kirli görünümlü bir adam girdi içeri. </st><st c="32708">Biraz tepeden, korkacağımdan emin, müstehzi bir gülüşle bakıyordu yüzüme. </st><st c="32782">Yerimden kalkıp bu sefer ben ona gülmeye başladım. </st><st c="32833">“Siz cinsi sapıkmışsınız. </st><st c="32859">Sekreterime öyle söylemişsiniz. </st><st c="32891">Açın da bir bakalım öyleyse” dedim. </st><st c="32927">Adamın yüzündeki o müstehzi gülümseme kayboldu. </st><st c="32975">Bu sefer panik olma sırası ona geldi. </st><st c="33013">O hafifçe başını eğerek arka arka kapıya doğru gerilerken ben de gülerek ona doğru gidiyordum. </st><st c="33108">Kaçarcasına çıkıp gitti muayenehaneden. </st><st c="33148">Fulya şaşkın gözlerle izliyordu bizi. </st><st c="33186">“Adama ne yaptınız Gülseren Hanım?” diyordu bana. </st><st c="33236">Sadece sizden farklı olarak ben o adamdan korkmadım. </st><st c="33289">Herhalde o adam bir daha hiçbir kadına sataşamamıştır. </st><st c="33344">Sen bu şartlanma tepkisini bütün erkeklere karşı gösteriyorsun. </st><st c="33408">Dövülmeyi en doğal şey kabul ettiğini, onlardan çok korktuğunu hisseden erkekler de seni kıyasıya dövmeye kalkıyor.</st></p>
			<p><st c="33523">– Anlıyorum. </st><st c="33537">Doğru söylüyorsunuz. </st><st c="33558">Ben böyle korkmasaydım, dayağı bu kadar doğal kabul etmeseydim belki de dövmezdi beni kocam. </st><st c="33651">Ama ilk kocam için durum farklı. </st><st c="33684">O, kim olsa döverdi.</st></p>
			<p><st c="33704">– Haklısın. </st><st c="33717">Tabii ki bu kural herkes için geçerli değildir. </st><st c="33765">Bazı insanlar vardır ki, ne yaparsan yap faydasız. </st><st c="33816">Ama yine de bu, genel bir kuraldır.</st></p>
			<p><st c="33851">– Tamam doktor hanım. </st><st c="33874">Kim bilir belki de kaderimi değiştirebilirim. </st><st c="33920">Kendime güvenmeyi öğrenmem gerekiyor. </st><st c="33958">Anlıyorum ki başka çarem yok. </st><st c="33988">Size minnettarım. </st><st c="34006">Artık ölsem bile bir insan gibi öleceğim.</st></p>
			<p><st c="34047">– Bol şanslar Pembe. </st><st c="34069">Ölmek için acele etme. </st><st c="34092">İnsan gibi yaşamanın keyfini çıkar. </st><st c="34128">Kendine güven ve sakın başını eğme. </st></p>
			<p><st c="34164">Gülerek yanıma doğru gelip sarılarak yanaklarımdan öpüyor. </st><st c="34223">Sonra dönüp giderken başını hafifçe yukarı kaldırdığını fark ediyorum. </st><st c="34294">“Aferin Pembe” diyorum içimden, “sen bu işi becereceksin...”</st></p>
		</div>
<div id="charCountTotal" value="34354"></div></body>
</html>
