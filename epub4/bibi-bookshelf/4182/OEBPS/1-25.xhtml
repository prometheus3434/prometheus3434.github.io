<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-25" xml:lang="tr-TR">
		<div>
			<p id="_idParaDest-21"><st c="0">Panik – 1</st></p>
			<p><st c="10">– Evet Tuna, kimi alıyorsun içeri?</st></p>
			<p><st c="45">– Yeni bir hasta, Yaşar Bey...</st></p>
			<p><st c="76">– Tamam, buyursun bekliyorum.</st></p>
			<p><st c="106">Orta yaşlı, iyi giyimli, kibar, saygılı iki bey giriyor içeri.</st></p>
			<p><st c="169">– Buyurunuz efendim, hoş geldiniz. </st></p>
			<p><st c="205">– Hoş bulduk doktor hanım. </st><st c="232">Ben Zeki, Yaşar’ın ağabeyiyim. </st><st c="263">İzin verirseniz birlikte girebilir miyiz içeri?</st></p>
			<p><st c="310">– Tabii efendim, buyurun. </st></p>
			<p><st c="337">Karşımdaki kırmızı koltuklara oturup dikkatlice yüzüme baktıktan sonra, Zeki Bey konuşmaya başlıyor: </st></p>
			<p><st c="438">– Efendim önce ben anlatayım size Yaşar’ın durumunu. </st><st c="491">Kardeşim zeki, çalışkan, becerikli ve başarılı bir işadamıdır. </st><st c="554">Memlekette herkes tanır bizi, büyük işler yaparız. </st><st c="605">Yanımızda üç yüzden fazla personel çalışır. </st><st c="649">Bütün bu işlerin asıl kurucusu ve kaptanı Yaşar’dır. </st><st c="702">Hepimizden yetenekli çıktı. </st><st c="730">Biz üç kardeşiz, bir de en küçüğümüz var, ama bütün işleri sağ olsun Yaşar kotarır, biz de elimizden geldiği kadar ona yardım ederiz. </st><st c="864">Birbirine tutkun, geleneklerine bağlı, geniş bir aileyiz. </st><st c="922">Eşlerimiz de iyi anlaşır.</st></p>
			<p><st c="947">İki yıl öncesine kadar geçinip gidiyorduk ama iki yıl önce Yaşar hastalandı. </st><st c="1025">Biz de uğraşıyoruz ama Yaşar’ın yerini kimse tutamıyor. </st><st c="1081">Kaptan gemiyi terk ederse o gemi ne olur? </st><st c="1123">Hepimiz perişan olduk. </st><st c="1146">Türkiye’de kapısını çalmadığımız doktor kalmadı. </st><st c="1195">Hastanelere yatırdık, aklınıza gelebilecek her türlü tetkik yapıldı. </st><st c="1264">Hepsi de şu çantanın içinde, isterseniz bakabilirsiniz. </st><st c="1320">Hiçbirinde kayda değer bir şey çıkmadı. </st><st c="1360">Ne yapacağımızı şaşırdık. </st><st c="1386">Biz onun için ne gerekiyorsa yapmaya hazırız, gerekirse yurtdışına götürelim. </st><st c="1464">Biz imkânları geniş bir aileyiz. </st><st c="1497">Aman doktor hanım, Yaşar çok kıymetli ve çok iyi bir adamdır, insanlara çok iyiliği dokunmuştur. </st><st c="1594">İki yıldır bütün aile onun peşindeyiz. </st><st c="1633">Vermedikleri ilaç kalmadı, bu adam akıl hastası değil ki... </st><st c="1693">Veriyorlar ilacı, adam kafayı kaldıramıyor. </st><st c="1737">Zaten bir faydası da olmuyor. </st><st c="1767">Biz de çıkamadık işin içinden. </st><st c="1798">Benim söyleyeceklerim bunlar. </st><st c="1828">Eğer bana sormak istediğiniz başka şeyler varsa cevaplamaya hazırım. </st></p>
			<p><st c="1897">– Şimdilik yok Zeki Bey. </st><st c="1922">Biraz da Yaşar Bey’i dinleyelim. </st><st c="1955">Evet, Yaşar Bey siz neler anlatacaksınız?</st></p>
			<p><st c="1996">Yavaşça ona doğru dönüyorum. </st><st c="2026">Çok sıkıntılı görünüyor. </st><st c="2051">Ceketini iki eliyle arkaya doğru itip koltuğun biraz daha ucuna kayıyor. </st><st c="2124">Yüzü ter içinde. </st></p>
			<p><st c="2141">– Doktor hanım, inanın anlatmaktan yoruldum. </st><st c="2186">İki yıl önce üşüttüm, grip oldum. </st><st c="2220">“Penisilin yaptır” dedi doktorlar. </st><st c="2255">Fabrikanın yakınında bir poliklinik var, her sabah oraya iğne olmaya gittim. </st><st c="2332">İğneler çok iyi geldi, yavaş yavaş düzelmeye başlamıştım, ama sekizinci iğnenin yapıldığı an ben bir tuhaf oldum. </st><st c="2446">Başım fırıl fırıl dönmeye başladı, kalbimde bir sıkışma ve daralma hissettim, nefes alamadım, ateş bastı, sonra buz gibi ter geldi. </st><st c="2578">Ölüyorum sandım. </st><st c="2595">İğneyi yapan hemşire de korktu. </st><st c="2627">Bütün doktorlar başıma toplandı, bana başka iğneler yaptılar, serum takıldı, oksijen verdiler, bir süre sonra düzeldim. </st><st c="2747">Kalkıp işimin başına gittim.</st></p>
			<p><st c="2775">İki gün sonra odamda çalışırken aynı şey yine oldu. </st><st c="2828">Birdenbire bir sıkıntı bastı. </st><st c="2858">Elim ayağım titremeye başladı, yüzüm kızardı, kalbime bir çarpıntı geldi. </st><st c="2932">Sık sık tuvalete gitmem gerekti. </st><st c="2965">Ne olduğumu anlayamadım. </st><st c="2990">Hemen ağabeyime haber verdim, koşarak yine aynı polikliniğe gittik. </st><st c="3058">Beni hemen yatırdılar, tansiyonumu ölçtüler, on dokuz çıktı, kalp elektrosu çektiler, onlar kalp krizi geçiriyorum zannettiler, Allah biliyor ya ben de öyle zannettim. </st><st c="3226">Elektroda bir şey çıkmadı. </st><st c="3253">Kan filan aldılar, hepsi temiz çıktı. </st><st c="3291">Sonra üniversite hastanesine gittim. </st><st c="3328">Orada kalbimle ilgili daha ayrıntılı tetkikler yapıldı, yine bir şey bulamadılar ama o günden sonra bu kriz benim peşimi bırakmadı. </st><st c="3460">Gece gündüz demiyor sık sık geliyor. </st><st c="3497">Her gün hastanelere taşınmaktan yorulduk.</st></p>
			<p><st c="3538">Derin bir nefes alıyor ve hızlı hızlı anlatmaya devam ediyor Yaşar Bey:</st></p>
			<p><st c="3610">– Sonra İstanbul’a gittik. </st><st c="3638">Amerikan Hastanesi’nde bir hafta yattım. </st><st c="3679">Anjiyo dahil her türlü tetkik yapıldı, “Bir şeyiniz yok” dediler. </st><st c="3745">Hastanede yatarken iyiydim, hiç kriz gelmedi, ama çıkar çıkmaz yine başladı. </st><st c="3822">İki yıldır işle güçle uğraşamıyorum, yalnız bir yerlere gidemiyorum, evde bile yalnız kalamıyorum. </st><st c="3921">Yanımda mutlaka çok güvendiğim biri olsun istiyorum. </st><st c="3974">En çok da ağabeyime güveniyorum. </st><st c="4007">O yanımdaysa daha rahat ediyorum. </st><st c="4041">Çok kalabalığa giremiyorum, uzun yola, özellikle otoyola çıkamıyorum. </st><st c="4111">Hep bana bir şey oluverecek gibi geliyor. </st><st c="4153">Hastanelerden pek uzaklaşmak istemiyorum. </st><st c="4195">“Gez, toz, hiçbir şeyi dert etme, evin yansa dönüp bakma” dediler. </st><st c="4262">Şu ara zaten üzülecek, sıkılacak bir durumum yok ama gezip tozamıyorum. </st><st c="4334">Bu hastalık hiçbir şeyi içime sindirmiyor, her an aklımda. </st><st c="4393">“Düşünme, boş ver” diyorlar. </st><st c="4422">Bu benim elimde değil ki. </st><st c="4448">Zaten bu kriz ben onu düşünsem de geliyor, düşünmesem de. </st><st c="4506">Allah kimseye vermesin ama başından geçmeyen bunu anlamıyor. </st><st c="4567">Hiçbir şeyim yokken bile bu sefer de, “Ya gelirse” diye korkuyorum. </st><st c="4635">Bana kendini hiç unutturmuyor. </st><st c="4666">İki yıldır bambaşka bir insan oldum, özgürlüğüm gitti elimden. </st><st c="4729">Yalnız bir şey yapamıyorum ki... </st><st c="4762">Buraya bile gördüğünüz gibi ağabeyimle beraber geldik. </st><st c="4817">Yarım insan oldum sizin anlayacağınız. </st></p>
			<p><st c="4856">– Demek böyle Yaşar Bey. </st></p>
			<p><st c="4881">– Tetkikleri görmek ister misiniz doktor hanım?</st></p>
			<p><st c="4928">– Evet, iyi olur. </st></p>
			<p><st c="4947">Çantayı açıp, sırayla tetkik sonuçlarını bana uzatıyor. </st><st c="5003">Aman Tanrım bütün bu tetkiklerin hepsi bir kişiye mi yapılmış. </st><st c="5066">Neler yok ki içinde. </st><st c="5087">Milyonda bir kişide görülebilecek hastalığı bile aramışlar. </st><st c="5147">Kim bilir ne büyük paralar ödendi bu tetkiklere. </st><st c="5196">Durum bu kadar açıkken neden yaparlar bu tetkikleri bilmem ki...</st></p>
			<p><st c="5260">– Kaç para ödediniz bu tetkiklere?</st></p>
			<p><st c="5295">– Ohoo milyarlar gitti, hatta bazılarını onlar yapmak istemedi, “Çok pahalı olur” dediler ama ben ısrar ettim. </st><st c="5407">Para önemli değil, bari bulsalardı sebebini. </st><st c="5452">Hiçbirinde bir şey çıkmadı. </st></p>
			<p><st c="5480">– Siz ne düşünüyorsunuz, neyiniz var sizin?</st></p>
			<p><st c="5523">– Ben ne bileyim. </st><st c="5542">Doktorların bilmediğini ben nasıl bileyim ki?..</st></p>
			<p><st c="5589">– Ben sizin tahmininizi soruyorum sadece. </st></p>
			<p><st c="5632">– Bir şey bulamayınca “psikolojiktir” dediler ama benim bir problemim yok. </st><st c="5707">Aklım başımda çok şükür. </st><st c="5732">Sonunda, “panik atak” dediler. </st></p>
			<p><st c="5763">– Tanıyı doğru koymuşlar. </st></p>
			<p><st c="5789">– Bir sürü uyuşturucu ilaç verdiler bana, daha kötü oldum. </st><st c="5848">Bir ara biraz rahatlar gibi oldum ama bu sefer de kafayı kaldıramadım. </st><st c="5919">Ağabeyimin de dediği gibi ben işadamıyım, kendini bilmez biri değilim. </st><st c="5990">Çok şükür iyi bir işimiz var, başarılıyız. </st><st c="6033">Aile hayatım da iyidir. </st><st c="6057">Herkes birbirini sever, sayar. </st><st c="6088">Üç tane nur topu gibi evladım var, ellerinizden öperler. </st><st c="6145">İş güç beni bekliyor. </st><st c="6167">Peki, ben ne yapıyorum? </st><st c="6191">Her gece acillerden eve gelemiyorum ki... </st><st c="6233">Eğer çaresi yoksa onu da bileyim. </st><st c="6267">Öleyim desem o da olmuyor. </st><st c="6294">Anadolu’da buna, “Ne öldürür ne ondurur” derler. </st></p>
			<p><st c="6343">– Size iğne yapılırken geçirdiğiniz ilk kriz neydi Yaşar Bey?</st></p>
			<p><st c="6404">– Penisilin alerjisi dediler. </st></p>
			<p><st c="6435">– Sizce de öyle mi?</st></p>
			<p><st c="6454">– Olabilir ama madem benim bu ilaca alerjim var, ilk yapılan yedi iğne niye dokunmadı?</st></p>
			<p><st c="6541">– Penisilin alerjisinin ne zaman olacağı bilinmez. </st><st c="6593">Vücudun ani bir tepkisidir bu. </st><st c="6624">İlkinde de olabilir, beşincide de, onuncuda da... </st><st c="6674">Çok tehlikeli, ölümcül bir reaksiyondur. </st><st c="6715">Eğer poliklinikte değil de evde yapılsaydı bu iğne, kurtuluş şansınız pek yoktu. </st><st c="6796">Yani o gün siz ciddi olarak ölümden dönmüşsünüz. </st><st c="6845">Ölüme bu kadar yaklaşınca hem bedeniniz hem de ruhunuz çok etkilenmiş bundan, yani korkmuşsunuz... </st><st c="6944">Ve iki gün sonra bedeninizdeki en ufak bir değişiklik, ciddi bir alarm gibi kabul edilmiş ve o gün poliklinikte yaşadığınız her şey sırayla tekrar etmiş. </st><st c="7098">Ortaya çıkan belirtiler her ikisinde de hemen hemen aynı... </st><st c="7158">ancak vücut birinde gerçek bir tehlikeyle karşı karşıya, ikincisinde düğmeye yanlışlıkla basılmış. </st></p>
			<p><st c="7257">– Ne düğmesi bu?</st></p>
			<p><st c="7273">– Büyük binalarda hani yangın düğmeleri olur. </st><st c="7320">Yanlışlıkla basılmasın diye üzerinde cam vardır. </st></p>
			<p><st c="7369">– Evet, bizim binada da var. </st></p>
			<p><st c="7398">– Birinci krizde yani penisilinin yapıldığı gün vücudunuzda ciddi bir yangın çıkmış ve cam kırılıp yangın düğmesine basılmış. </st><st c="7524">Tüm vücut bu büyük yangınla başa çıkabilmek için alarma geçmiş. </st><st c="7588">Bütün sistemler normalden daha hızlı çalışmaya başlamış. </st><st c="7645">Neden?</st></p>
			<p><st c="7651">– Bilmem ki. </st></p>
			<p><st c="7665">– Ölüme karşı beden kendini korumaya çalışıyor. </st><st c="7713">İtfaiyecilerin, yani doktorların da yardımıyla bu yangın söndürülmüş ve alarm susmuş. </st><st c="7799">Her şey yoluna girince siz de kalkıp işinizin başına dönmüşsünüz. </st></p>
			<p><st c="7865">– Evet, biraz halsizlik vardı ama ben o zamanlar öyle her şeye pabuç bırakmazdım. </st></p>
			<p><st c="7947">– Ancak yangın düğmesinin camı kırıldığı için, bu sefer havadan nem kapmaya başlamışsınız. </st><st c="8038">En ufak bir şeyde, durup dururken, ortada yangın filan yokken alarm zırt pırt çalmaya başlamış. </st><st c="8134">Her alarmda vücut yine ciddi bir yangın var zannettiğinden, kendini korumak amacıyla bütün sistemleri harekete geçirmiş. </st><st c="8255">Böyle bir durumda kalbiniz her zamankinden daha hızlı çarpar, nefesiniz sıklaşır, kan basıncı yükselir, böbrekler daha hızlı çalışır ve bu nedenle siz daha sık tuvalete gidersiniz. </st></p>
			<p><st c="8436">– İşte bende aynen öyle oluyor ve ben bu durumda ölüyorum sanıyorum ve hemen hastaneye koşuyorum. </st></p>
			<p><st c="8534">– Yani bu alarmı siz de duyuyor, yangını ciddiye alıyor ve söndürsünler diye hemen hastaneye koşuyorsunuz. </st><st c="8641">Hastanede ne yapıyorlar size?</st></p>
			<p><st c="8670">– Artık tanıdılar beni. </st><st c="8695">Hemen bir iğne yapıyorlar. </st></p>
			<p><st c="8722">– Sizde rahatlama ne zaman başlıyor?</st></p>
			<p><st c="8758">– Bazen iğne yapılmadan önce ben rahatlamış oluyorum. </st></p>
			<p><st c="8813">– Yani vücut kısa bir süre sonra aslında ciddi bir tehlike olmadığını, bunun yanlış alarm olduğunu fark ediyor ve alarmı susturuyor. </st><st c="8946">Sistemler kendiliğinden normale dönüyor, dışarıdan bir müdahale gerekmiyor. </st></p>
			<p><st c="9022">– Ama ya daha kötü olursa? </st><st c="9049">Bazen uzun sürebiliyor. </st></p>
			<p><st c="9073">– Nasıl daha kötü?</st></p>
			<p><st c="9091">– Bunun bir adım ötesi ölüm. </st><st c="9121">Her krizde öleceğimi, bazen de delireceğimi, aklımı kaybedeceğimi sanıyorum. </st><st c="9198">Çok berbat bir hastalık bu...</st></p>
			<p><st c="9227">– Haklısınız, sürekli ölümle kol kola yaşatıyor insanı.</st></p>
			<p><st c="9283">– Aslında ölümden herkesten daha fazla korktuğum söylenemez ama herkes bir kere ölür ben her gün ölüp ölüp diriliyorum. </st><st c="9404">Ölsem de kurtulsam, o da olmuyor. </st></p>
			<p><st c="9438">– Bu hastalıktan ölünmez Yaşar Bey. </st><st c="9474">Hani biraz önce söylediniz ya, ne öldürür ne ondurur insanı. </st></p>
			<p><st c="9535">– Sahi öldürmez mi, ben her seferinde ölüyorum sanıyorum. </st></p>
			<p><st c="9593">– Öldürmez. </st><st c="9605">Bedenin ölmesini gerektiren bir şey yok ki. </st><st c="9649">Sadece bir korku reaksiyonudur. </st><st c="9681">Şimdi sizinle bir oyun oynayalım. </st><st c="9715">Şimdi şu kapı açılsa, içeri kocaman vahşi bir hayvan girse ne hissedersiniz?</st></p>
			<p><st c="9791">– Kaçarız. </st></p>
			<p><st c="9803">– Kaçamayız, oda küçük, kapının önünde vahşi hayvan var. </st><st c="9860">Pencereden atlasak yedinci kattayız, o da olmaz. </st><st c="9909">Sizi bilmem ama ben çok korkarım. </st></p>
			<p><st c="9943">– Korkulmaz mı canım, ben de korkarım. </st></p>
			<p><st c="9982">– Kalbim çarpmaya başlar, sık nefes alırım, yüzüm kızarır, soğuk soğuk terlerim, elim ayağım uyuşur, tansiyonum çıkar. </st><st c="10101">Sizde neler olur?</st></p>
			<p><st c="10118">– Bende de öyle olur, sonra da hemen tuvalete gitmem gerekir. </st></p>
			<p><st c="10181">– Bütün bunlar sizin kriz sırasında hissettiklerinize benziyor mu?</st></p>
			<p><st c="10247">– Ne benzemesi, aynısı. </st></p>
			<p><st c="10272">– Yani korku reaksiyonuyla aynı. </st></p>
			<p><st c="10305">– Ama benim korkacağım bir şey yok. </st><st c="10341">Ne vahşi hayvan var ne bir şey. </st><st c="10373">Durup dururken oluyor. </st></p>
			<p><st c="10396">– Yani yanlışlıkla basılıyor düğmeye, aslında korkacak bir şey yok. </st><st c="10464">İşte korku reaksiyonu ile panik atak arasındaki en büyük fark da budur. </st><st c="10536">Birinde korkacak gerçek bir obje vardır, kişi bütün bu belirtilerin nedenini bilir, panik atakta ise korkacak bir şey yokken durup dururken olur. </st><st c="10682">Ancak son zamanlarda bu ataklar pek durup dururken gelmiyor galiba size?</st></p>
			<p><st c="10754">– Nasıl yani?</st></p>
			<p><st c="10768">– Evde yalnız değilseniz, uzun yola çıkmamışsanız, yanınızda ağabeyiniz ya da onun kadar güvendiğiniz biri varsa veya hastanede doktorların yanındaysanız pek gelmiyor galiba?</st></p>
			<p><st c="10943">O zamana kadar hiç konuşmadan oturup bizi dinleyen Zeki Bey karışıyor söze:</st></p>
			<p><st c="11019">– Pek değil, hiç gelmiyor doktor hanım. </st><st c="11060">Öyle değil mi Yaşar?</st></p>
			<p><st c="11080">– Öyle gibi. </st></p>
			<p><st c="11094">– Hastalığınız bedensel olsa, neredesiniz, kimin yanındasınız gibi şeylerle bağlantılı olabilir mi?</st></p>
			<p><st c="11193">– Olmaması gerekir. </st></p>
			<p><st c="11214">– Demek ki kriz kendinizi güvende hissettiğiniz zaman gelmiyor. </st></p>
			<p><st c="11278">– Doğru, gelmiyor. </st></p>
			<p><st c="11297">– Öyleyse buna bir anlamda, “ölüm korkusu” diyebilir miyiz?</st></p>
			<p><st c="11356">– Evet ama ben ölümden değil, her gün ölüm korkusuyla yaşamaktan korkuyorum. </st></p>
			<p><st c="11434">– Çok doğru. </st><st c="11447">“Beklenti anksiyetesi” denir buna. </st><st c="11482">Bir şeyin olmasını beklerken duyulan sıkıntı. </st><st c="11528">O beklenen şey gerçekleştiği zaman duyulandan her zaman daha fazladır bu sıkıntı. </st><st c="11610">Bu her zaman böyledir. </st><st c="11633">Örneğin, çok kalabalık misafir bekleyen bir ev hanımında günler önce başlar bu sıkıntı. </st><st c="11721">“Ne yapacağım, nasıl yapacağım?” diye sızlanır durur. </st><st c="11775">Ama misafir geldiğinde belki o gün çok yorulur ama duyduğu sıkıntı, daha önce hissettiğinden çok daha azdır. </st><st c="11884">İşte böyle bir şey sizinki. </st><st c="11912">Üstelik sizin beklediğiniz misafir filan değil, ölüm. </st><st c="11966">O günden beri her kapı çalındığında korkuyorsunuz ama ne geliyor ne de “gelmeyeceğim” diyor.</st></p>
			<p><st c="12058">– Siz nihayet anladınız beni, oh yahu!</st></p>
			<p><st c="12097">– Diğer doktorlar da anlamış ve size hastalığınızın panik atak olduğunu söylemişler ama size belki böyle uzun uzun anlatmadılar. </st></p>
			<p><st c="12227">– Beni kimse anlamayacak sanmıştım doktor hanım. </st><st c="12276">Siz beni benden daha iyi anladınız. </st><st c="12312">Artık Amerika’ya filan gitmeme gerek yok. </st><st c="12354">Peki, ben o iğneyi olmasaydım bu hastalık bana gelmez miydi?</st></p>
			<p><st c="12414">– İlginç bir soru. </st><st c="12434">Cevap evet de olabilir, hayır da. </st><st c="12468">Panik atak şu anda dünyada çok yaygın bir hastalık. </st><st c="12520">Herkes sizin gibi ilaç alerjisi olmuyor. </st><st c="12561">En sık geçirilen bir korkuyla ortaya çıkıyor, bir bedensel hastalık, ameliyat, trafik kazası filan ama çoğu insanda durup dururken başlıyor. </st><st c="12702">İnsan bir kere panik atak geçirdi mi bu kriz büyük ihtimalle yeniden gelir. </st><st c="12778">Her geçirilen panik atak bir sonraki krize zemin hazırlar, yani geldikçe gelir. </st><st c="12858">Tedavide en önemli şey, hastayı olabildiğince bu ataklardan uzak tutmaktır, çünkü atak gelmedikçe gelme riski azalır. </st><st c="12976">Bu nedenle tedavinin özellikle ilk günlerinde, hatta ilk aylarında ilaçlar çok önemlidir. </st><st c="13066">Bu tür ataklar geçiren hastalar diğer insanlara göre daha evhamlı olurlar. </st><st c="13141">Aldıkları her ilaç onlara dokunacak sanırlar. </st></p>
			<p><st c="13187">– Bakın bu doğru, artık bu ilaçlardan korkuyorum. </st><st c="13237">Hepsi de dokunuyor bana, ya sizin verdiğiniz ilaçlar da dokunursa?</st></p>
			<p><st c="13303">– Merak etmeyin ilaçlara çok küçük dozlarla başlayacağız ve alır almaz rahatlamaya başlayacaksınız. </st><st c="13404">İlaçlarla ilgili bir şikâyetiniz olursa beni hemen arayabilirsiniz. </st><st c="13472">İlaçlardan sonra göreceksiniz, kendinizi çok daha güvende hissedeceksiniz. </st><st c="13547">Ha geldi, ha gelecek korkusu bitecek. </st></p>
			<p><st c="13585">– İlaçtan başka bir tedavisi yok mu bunun?</st></p>
			<p><st c="13627">– İnsanların genetik şifresi sonunda çözüldü biliyorsunuz. </st><st c="13687">Panik atak da orada kodlanmış. </st><st c="13718">Bu hızla giderse bilim adamları çok yakında işi kökünden halledecekler, ancak henüz o aşamaya gelmedik. </st><st c="13822">Çok yaygın bir hastalık bu. </st><st c="13850">Özellikle gelişmiş ülkelerin, gelişmiş insanlarını seviyor ve süratle yayılıyor. </st><st c="13931">Dünya Sağlık Örgütü panik atak ve depresyonun dünyada en yaygın ikinci hastalık olma yolunda olduğunu bildiriyor. </st><st c="14045">Bizim ülkemizde de son yıllarda büyük bir artış gösterdi. </st><st c="14103">Depremden Irak Savaşı’na, nükleer savaş riskinden İkiz Kuleler’in bombalanmasına, içinde yaşadığımız ekonomik krize kadar bütün dünyada yaşanan vahşet ve yıkım, insanların güven duygusunu yaraladı. </st><st c="14301">Doğaya hâkim olma çabasındaki insanlar, bütün bunlar karşısında biyolojik olarak tam bir çaresizlik, sosyal anlamda ise ağır bir yalnızlık hissettiler. </st><st c="14453">İşte siz de bunlardan nasibini alanlardan birisiniz. </st><st c="14506">Tedavide bugüne kadar pek çok yol denendi. </st><st c="14549">“Psikoterapi, psikanaliz bu işi kökünden halleder” diyenler oldu; ancak çok uzun, zahmetli ve ekonomik açıdan bedeli çok ağır olan bu yöntem pratik olarak uygulamaya geçemedi. </st><st c="14725">Ben öncelikle kişinin, hastalığını çok iyi tanımasını istiyorum. </st><st c="14790">Tedavide en önemli aşama bu. </st><st c="14819">Siz hastalığınızı yeterince iyi tanıdınız mı?</st></p>
			<p><st c="14864">– Evet, çok iyi anlattınız bana. </st></p>
			<p><st c="14898">– İkinci önemli kural, bugünden itibaren acile, hastaneye, polikliniğe filan gitmek yok. </st><st c="14987">Tetkik yaptırmak yok. </st><st c="15009">Yani çok özel durumlar dışında tüm doktorlarla ilişkinizi keseceksiniz. </st><st c="15081">Artık sizin doktorunuz benim. </st><st c="15111">Önemli bir şey olursa bir tek beni arayacaksınız. </st></p>
			<p><st c="15161">– Peki ama ya kriz gelirse?</st></p>
			<p><st c="15188">– Gelmeyecek, ilacınız yanınızda, en küçük bir sıkıntıda fazladan ilaç alabilirsiniz. </st><st c="15275">Zaten bir süre sonra ilaca da ihtiyacınız kalmayacak. </st></p>
			<p><st c="15329">– Peki, başka bir yasak var mı?</st></p>
			<p><st c="15360">– Hayır, canınız ne isterse yapabilirsiniz. </st><st c="15405">İstediğinizi yiyin için, ancak alkol yok. </st><st c="15447">İlaç alırken alkol alınmaz. </st><st c="15475">Ayrıca şimdilik kendinizi hiçbir konuda zorlamanızı istemiyorum. </st><st c="15540">Yalnız kalmak, yalnız sokağa çıkmak gibi sizi korkutan hiçbir şeyin üzerine gitmeyin.</st></p>
			<p><st c="15625">Zeki Bey bu noktada tekrar söze giriyor:</st></p>
			<p><st c="15666">– Hiç kendi uğraşmasın mı doktor hanım? </st><st c="15707">Halbuki biz ona hep çaba göster, “Yen bu hastalığı” diyoruz. </st><st c="15768">Gayret etmezse nasıl geçecek bu hastalık?</st></p>
			<p><st c="15809">– Zeki Bey, bu durumda gayret edecek gücü yok Yaşar Bey’in. </st><st c="15870">Şimdi korktuğu şeyleri denerse yenilme riski çok yüksek. </st><st c="15927">Şimdilik ondan hiçbir şey istemiyorum. </st><st c="15966">Ne zaman, “Ben iyiyim, düzeldim” derse, o zaman bunları denemeye başlayacak. </st><st c="16043">Sakın acele etmeyin, sıkıştırmayın onu. </st><st c="16083">Unutmayın, bu gerçekten zor bir hastalık. </st><st c="16125">İnsanların elinde olsa dünyada milyonlarca kişi bu yüzden psikiyatrlara taşınır mı?</st></p>
			<p><st c="16208">– Peki ama ya sonra, sonra bu hastalık geçecek mi? </st><st c="16260">Eski Yaşar’ı çok arıyoruz. </st><st c="16287">O bizim ailemizin direğiydi. </st></p>
			<p><st c="16316">– Merak etmeyin, hepsi geçecek. </st><st c="16348">Eski Yaşar size geri dönecek. </st></p>
			<p><st c="16378">– Duydun mu Yaşar, bak doktor hanım ne diyor? </st><st c="16424">Önce senin hanıma verelim bu müjdeyi.</st></p>
			<p><st c="16461">Yaşar Bey ve Zeki Bey istediklerini almış olarak çıkıyorlar odadan. </st><st c="16530">Hekimlikte bu çok önemlidir, hasta muayene odasından doyum sağlamış olarak çıkmalı. </st><st c="16614">Yoksa ne yaparsanız yapın iyi edemezsiniz onu. </st><st c="16661">Bazen aynı ilacı bir başka doktor verdiğinde iyi olmayan hasta, eğer size inanır ve güvenirse, aynı ilaç onu iyi eder. </st><st c="16780">Hem yoruldum, hem de midem kazınmaya başladı. </st><st c="16826">Yıllarca yemek bile yemeden akşama kadar aç susuz çalıştığım ve maalesef ağır bir sigara tiryakisi olduğum için, sonunda midemi hasta etmeyi başardım. </st><st c="16977">Şimdi artık biraz da Tuna’nın zoruyla öğlenleri bir iki lokma da olsa yemek yiyorum ama ne yazık ki midem artık ilaç almazsam beni rahat bırakmıyor. </st><st c="17126">Ne zaman, “Artık düzeldim” deyip ilacı kessem, kısa süre sonra tekrar ağrılar başlıyor. </st><st c="17214">Ama ben ne zaman hastalarıma, “Belki de ömür boyu tedaviye devam etmeniz gerekebilir” desem, hemen buna itiraz ediyorlar. </st><st c="17336">“Hep ilaçla mı yaşayacağız?” diyorlar. </st><st c="17375">İnsanlar ruhsal hastalıkları biraz hafife alıyorlar galiba.</st></p>
			<p><st c="17434">– Doktor hanım yemeğiniz hazır. </st><st c="17467">Bir iki lokma yiyin, dışarısı çok kalabalık. </st><st c="17512">Nebahat Hanım yine size yiyecek bir şeyler getirmiş. </st><st c="17565">Biraz bekledi ama sizin çok meşgul olduğunuzu görünce gitti. </st></p>
			<p><st c="17626">– Hay Allah, keşke birkaç dakika da olsa görüşebilseydik, özledim Nebahat Hanım’ı. </st></p>
			<p><st c="17709">– O da sizi özlemiş, “Ben yine gelirim” dedi. </st></p>
			<p><st c="17755">– Nasıl, iyi mi bari? </st><st c="17777">İnsan bir süre sonra hastalarıyla akraba gibi oluyor. </st></p>
			<p><st c="17831">– İyi iyi, benim yanımda oturdu, sohbet ettik biraz. </st></p>
			<p><st c="17884">– Tuna sen bugün keyifsiz görünüyorsun, ne oldu, bir şey mi var?</st></p>
			<p><st c="17948">– Yoo, bir şey yok.</st></p>
			<p><st c="17968">– Yapma Tuna, ben seni tanımaz mıyım?</st></p>
			<p><st c="18006">– Önemli değil, şu biraz önce çıkan delikanlıya üzüldüm. </st></p>
			<p><st c="18064">– Hangisi?</st></p>
			<p><st c="18074">– Mustafa, hani aşağıdaki sekreterin getirdiği hasta. </st></p>
			<p><st c="18129">– Ha şu Mustafa, ne olmuş ona?</st></p>
			<p><st c="18159">– Gariban, açlıktan bayılmış galiba. </st><st c="18197">Yanında parası da yoktu, vizite ücretini sekreter ile kocası ödedi... </st><st c="18267">Parayı bir türlü denkleştiremediler. </st></p>
			<p><st c="18304">– Eeee?</st></p>
			<p><st c="18311">– Hiç, keşke almasaydık, çocuğun o parayı ödeyecek hali mi var? </st><st c="18376">Bir yerde işçiymiş. </st></p>
			<p><st c="18396">– Ona mı üzüldün sen?</st></p>
			<p><st c="18417">– Üzüldüm ya, gencecik çocuk. </st><st c="18448">Olmadık insandan para almazsınız, telefonda size özellikle sordum ama siz al deyince mecburen aldım. </st><st c="18549">Bunlara karışmak bana düşmez tabii, siz emeğinizin karşılığını alıyorsunuz. </st></p>
			<p><st c="18625">– Tuna bu hafta loto oynamış mıydın sen?</st></p>
			<p><st c="18665">– Oynamaz olur muyum?</st></p>
			<p><st c="18687">– Kaç tutturdun?</st></p>
			<p><st c="18704">– Hiç tutturamadım. </st><st c="18725">Bazen üç tutardı, bu hafta onu da tutturamadım. </st><st c="18773">Neden sordunuz?</st></p>
			<p><st c="18788">– Bu hafta tutturan olmuş mu?</st></p>
			<p><st c="18818">– Bir kişi bilmiş. </st><st c="18838">800 milyar kazanmış hem de. </st><st c="18866">Ne şans değil mi? </st><st c="18884">Her hafta bu kadar vermez. </st><st c="18911">Bu sefer geçen haftadan devretti, ondan böyle çok verdi. </st><st c="18968">Bir gün mutlaka bana da çıkacak. </st><st c="19001">Şimdi bu parayı kazanan kim bilir ne yapıyordur?</st></p>
			<p><st c="19049">– Ne yaptığını gördün işte, açlıktan bayılmıştı da, senin poğaçalarla aklı başına geldi. </st></p>
			<p><st c="19139">– Kim? </st><st c="19146">Mustafa mı, o mu kazanmış! </st><st c="19173">Vay be... </st><st c="19183">Peki neden aç, neden cebinde hiç para yok, neden sevinmiyor?</st></p>
			<p><st c="19243">– Tuna, benim şimdi işim var. </st><st c="19274">Senin sorularına cevap veremeyeceğim. </st></p>
			<p><st c="19312">– Vay be... </st><st c="19324">O kazanmış ha... </st><st c="19341">ben de nasıl üzülmüştüm haline. </st><st c="19373">Az kalsın para bile verecektim ona. </st><st c="19409">Aferin, demek becermiş. </st><st c="19433">İyi olmuş, çok iyi olmuş, hiç olmazsa bir garibin işine yaramış. </st><st c="19498">İhtiyacı olan birine çıkmış hiç olmazsa...</st></p>
			<p><st c="19540">Ben odama girdiğimde Tuna hâlâ konuşuyordu...</st></p>
		</div>
<div id="charCountTotal" value="19586"></div></body>
</html>
