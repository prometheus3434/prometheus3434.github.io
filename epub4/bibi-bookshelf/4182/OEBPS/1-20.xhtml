<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-20" xml:lang="tr-TR">
		<div>
			<p id="_idParaDest-16"><st c="0">Cinini Çıkardım – 5</st></p>
			<p><st c="20">Rezzan nihayet geçen hafta işe başladı. </st><st c="61">Şimdi neler olacağını ben de merak ediyorum. </st><st c="106">Eğer bir hata yaparsa işini kaybedecek, bu da onun hayatında pek çok şeyin sonu olacak. </st></p>
			<p><st c="194">– Hoş geldin Rezzan, nasılsın, ne kadar şıksın bugün. </st></p>
			<p><st c="248">– Hoş bulduk doktor hanım, demek beni şık buldunuz. </st><st c="300">Sizin önerilerinize uyarak kendime bakıyorum. </st><st c="346">Bugün yine kuaföre gittim.</st></p>
			<p><st c="372">– Çok iyi etmişsin, neler olduğunu merak ediyorum. </st><st c="424">Anlat bakalım. </st></p>
			<p><st c="439">– İşe başlarken ne kadar heyecanlandığımı ve korktuğumu biliyorsunuz. </st><st c="509">İlk gün elim ayağım titreyerek müdürün odasına gittim. </st><st c="564">Siz bana, “Kasetle ilgili olarak kimseye bir şey sorma” demiştiniz ama hiç olmazsa müdürümden özür dilemem gerektiğini düşündüm ve “Beni affedebilecek misiniz efendim?” dedim. </st><st c="740">O sırada müdür çekmecesini açıp orada bir şeyler aradı. </st><st c="796">Ben kaseti aradığını hemen anladım. </st><st c="832">Yüzüm kıpkırmızı oldu. </st><st c="855">Benim böyle kızardığımı görünce kaseti çıkarmaktan vazgeçti. </st><st c="916">“İnsan hasta olabilir, özür dilemene gerek yok” dedi. </st><st c="970">Teşekkür edip dışarı çıktım. </st><st c="999">İnsanlar bana tuhaf tuhaf bakıyor ama kimse bana bir şey söylemiyor. </st><st c="1068">Size verdiğim sözü tutuyorum ve ben de bu konuda kimseye bir şey söylemiyorum. </st></p>
			<p><st c="1147">– Aferin Rezzan, bana verdiğin sözleri tutacağından emindim zaten. </st><st c="1214">Ya o adam ne âlemde, onu gördün mü?</st></p>
			<p><st c="1249">– O başka bir servise geçmiş, bir kere yemekte uzaktan gördüm. </st><st c="1313">Bana hiç bakmıyor ve selam vermiyor. </st><st c="1350">Sanki bana küsmüş gibi. </st><st c="1374">Yine arada bir kulağını kaşıyor ama cini çıkmıyor. </st><st c="1425">Demek ki bu olaylardan sonra cini de ona küstü. </st><st c="1473">Bu işler açık açık yapılmaz ki. </st><st c="1505">Cin küsmekte çok haklı. </st><st c="1529">Demek bana bu kadar kızmasının sebebi buymuş. </st><st c="1575">Cinini kaçırmışım meğer. </st><st c="1600">Oh çok iyi olmuş. </st><st c="1618">Bundan sonra cinsiz bakalım ne yapabilecek?</st></p>
			<p><st c="1661">– Demek cini artık yok. </st><st c="1686">Bu iyi bir şey galiba. </st><st c="1709">Bu adamdan eskisi kadar korkmana gerek kalmadı. </st></p>
			<p><st c="1757">– Yok, o kadar da değil, çünkü bu adamın eli kolu çok uzun. </st><st c="1817">Biliyorsunuz MİT’çi. </st><st c="1838">Ama yine de hiç olmazsa evde banyoya ve tuvalete daha rahat girebiliyorum. </st><st c="1913">Oralarda beni gözetleyemiyor. </st></p>
			<p><st c="1943">– Bak buna memnun oldum. </st><st c="1968">Demek sen bugün bunun için tertemiz ve şıksın. </st></p>
			<p><st c="2015">– Tabii ya. </st><st c="2027">Artık rahatça yıkanıyorum. </st><st c="2054">Böyle bakımlı olunca kendimi daha iyi hissettim. </st><st c="2103">Annem benim sık sık kuaföre gitmemden hoşlanmayacak ama madem çalışıyorum, bakımlı olmak zorundayım. </st></p>
			<p><st c="2204">– Evet, haklısın. </st><st c="2222">Peki, işyerindeki diğer arkadaşlarınla ilişkilerin nasıl?</st></p>
			<p><st c="2279">– Hepsi bana “Hoş geldin, geçmiş olsun” dedi, ben de teşekkür ettim. </st><st c="2349">Onlara hiçbir şey söylemeyeceğim, zaten söylesem de sizden başka kimse beni anlamıyor. </st><st c="2436">Bana bir şey sorarlarsa cevap veriyorum, yani mecbur kalmadıkça konuşmuyorum. </st><st c="2514">İşim çok. </st><st c="2524">Akşama kadar bilgisayarın başındayım. </st><st c="2562">Kafamı kaldıracak zamanım da yok. </st></p>
			<p><st c="2596">– İşini rahat yapabiliyor musun?</st></p>
			<p><st c="2628">– Evet, evet. </st><st c="2643">Bunlar benim iyi bildiğim konular. </st><st c="2678">Bu konuda bir sorun çıkmıyor. </st><st c="2708">Bu ilaçları hâlâ almamı istediğinizden emin misiniz?</st></p>
			<p><st c="2760">– Kesinlikle evet. </st></p>
			<p><st c="2780">– Peki, ben bu ilaçları neden alıyorum?</st></p>
			<p><st c="2819">– Rezzan biliyorsun bana ilk geldiğin günler kafan çok karışıktı. </st><st c="2886">Düşünce sistemin tamamen bozulmuştu. </st></p>
			<p><st c="2923">– Evet, ama şimdi iyiyim, kafam da eskisi kadar karışık değil. </st></p>
			<p><st c="2986">– Evet, haklısın, daha iyi olduğunu görüyorum ama ilaçları hemen kesmek doğru olmaz. </st><st c="3071">Ayrıca bu ilaçların sana bir zararı var mı?</st></p>
			<p><st c="3114">– Yok, ama biraz kilo alıyorum galiba.</st></p>
			<p><st c="3153">– Öyleyse yediklerine dikkat et. </st></p>
			<p><st c="3187">– Tamam, peki bundan sonra ne olacak sizce?</st></p>
			<p><st c="3230">– Hangi konuda?</st></p>
			<p><st c="3246">– Canım bu adam ne yapacak, merak ediyorum doğrusu. </st></p>
			<p><st c="3299">– Sen bu konuda ne düşünüyorsun?</st></p>
			<p><st c="3331">– Kim bilir kafasında neler kuruyor. </st><st c="3369">Aslında köylü kılıklı bir herif. </st><st c="3402">Giyinmeyi bile bilmiyor. </st><st c="3427">Cep telefonumda numarası vardı, sildim. </st><st c="3467">Artık onu önemsemediğimi bilsin istiyorum. </st><st c="3510">Hemen anladı. </st><st c="3524">O gece radyoda hep ayrılık şarkıları çaldırdı. </st><st c="3571">Acaba “Teklifini kabul ediyorum” desem her şey yoluna girer mi?</st></p>
			<p><st c="3634">– Hiç sanmıyorum, öyle olsaydı daha önceki telefonlarını yüzüne kapatmaz, seninle konuşurdu. </st></p>
			<p><st c="3728">– Evet, haklısınız, benimle karşılıklı konuşmak istemiyor. </st><st c="3787">Hep kafasından konuşuyor benimle. </st></p>
			<p><st c="3821">– O ne demek?</st></p>
			<p><st c="3834">– Benim kafamdan geçenleri okuduğu için o da düşünceleriyle bana cevap veriyor. </st><st c="3915">Yani kimse duymadan biz sürekli konuşuyoruz. </st><st c="3960">Geçen gün yemekte karşılaştığımızda önce, “Çok güzel olmuşsun” dedi. </st><st c="4029">Ben de içimden teşekkür ettim. </st><st c="4060">Sonra da, “Dolandırıcılık, sahte evrak tanzimi ve ahlaka aykırı hareketin cezası nedir biliyor musun?” diye sordu. </st><st c="4175">Bu adamın kafası da karışık. </st><st c="4204">Bana ilaç verdiğinize göre ben hastayım ama inanın o benden daha hasta. </st><st c="4276">Bir dediği bir dediğini tutmuyor. </st><st c="4310">Beni hem çok seviyor, hem de bana çok kızıyor. </st><st c="4357">Yahu beni cezalandıracaksan, neden “Güzel olmuşsun” diyorsun. </st><st c="4419">Benden vazgeçmeyecek. </st></p>
			<p><st c="4441">– O artık onun sorunu. </st><st c="4464">Sana dokunmasın da ne hali varsa görsün. </st></p>
			<p><st c="4505">– Benimle sonsuza kadar uğraşacak. </st><st c="4540">Rüyalarımı bile biliyor ve izliyor. </st><st c="4576">Bütün arkadaşlarımla ilişki kurdu, hepsini uzaklaştırdı benden. </st><st c="4640">Aklı sıra ben yalnız kalacağım, mecburen ona yaklaşacağım. </st><st c="4699">Halbuki ben yalnızlığa alışkınım. </st></p>
			<p><st c="4733">– Bu adama karşı eskisinden daha güçlüsün galiba. </st><st c="4783">Bir zamanlar çok korkuyordun ondan. </st></p>
			<p><st c="4819">– Evet, biraz daha güçlüyüm. </st><st c="4848">İstese de bana kötülük yapamayacak. </st><st c="4884">Çünkü benden vazgeçemiyor. </st><st c="4911">Beni hâlâ deli gibi seviyor ama onların âdetlerine göre, artık benim gibi bir kızla evlenemez. </st><st c="5006">Her yanımı herkes gördü. </st><st c="5031">Kendi etti, kendi buldu. </st><st c="5056">Madem beni bu kadar çok seviyordu, bu bantları el âleme göstermeseydi. </st><st c="5127">Benim onunla evlenmeyi kabul edebileceğim hiç aklına gelmedi. </st></p>
			<p><st c="5189">– Sahi kabul edecek miydin?</st></p>
			<p><st c="5216">– Baştan pek düşünmüyordum ama beni bu kadar çok sevdiğini anlayınca kararım değişmeye başladı. </st><st c="5313">Artık her şey için çok geç. </st><st c="5341">Ne o beni alabilir, ne ben ona gidebilirim. </st><st c="5385">Bunda ikimizin de suçu var. </st><st c="5413">Sadece onu suçlamamalıyım. </st><st c="5440">Ben de daha temiz ve namuslu bir kız olsaydım, bütün bunlar başıma gelmezdi. </st></p>
			<p><st c="5517">– Rezzan senin daha önce hiç erkek arkadaşın oldu mu?</st></p>
			<p><st c="5570">– Hayır, hiç olmadı. </st><st c="5592">Bu adamdan önce beğendiğim bir başkası vardı. </st><st c="5638">Galiba o da beni beğeniyordu ama bu adam onun beni aldatacağını anladı ve benim ondan vazgeçmemi sağladı. </st></p>
			<p><st c="5744">– Nasıl yaptı bunu?</st></p>
			<p><st c="5763">– Bana düşünceleriyle bunu anlattı, yani beni kurtardı. </st><st c="5820">Aslında her şey iyi başlamıştı. </st></p>
			<p><st c="5852">– Bir tek erkek arkadaşın bile olmadığı halde kendine ahlaksız demeni anlamıyorum. </st><st c="5935">Ayrıca bu devirde biliyorsun flört etmek ahlaksızlık sayılmıyor. </st></p>
			<p><st c="6000">– Ben kimseyle flört etmedim ama içim ahlaksız benim. </st><st c="6054">Size her şeyimi anlattım. </st><st c="6080">Cinsel isteklerim çok fazla. </st><st c="6109">Sık sık mastürbasyon yapıyorum. </st></p>
			<p><st c="6141">– Sence bu ahlaksızlık mı?</st></p>
			<p><st c="6167">– Değil mi?</st></p>
			<p><st c="6179">– Tabii değil. </st><st c="6195">Kimseyi aldatmıyorsun. </st><st c="6218">Ayrıca bu istekler her normal insanda var. </st></p>
			<p><st c="6261">– Mastürbasyon yapmak ahlaksızlık sayılmaz mı?</st></p>
			<p><st c="6307">– Tabii sayılmaz. </st></p>
			<p><st c="6326">– Ama ben bu adamı görünce içim bir tuhaf oluyor. </st><st c="6376">Anlarsınız ya. </st></p>
			<p><st c="6391">– Evet, anlıyorum. </st><st c="6410">Bu senin elinde değil. </st><st c="6433">Ona karşı bir cinsel istek duyuyorsun ama insanlar duygu ve düşüncelerinden dolayı suçlanamazlar. </st><st c="6531">Senin gibi, böyle şeyler hisseden pek çok erkek ve kadın var. </st><st c="6593">Şimdi hepsi suçlu ve ahlaksız mı?</st></p>
			<p><st c="6626">– Değil mi? </st><st c="6639">Benim hissettiklerimi başkaları da hissediyor mu?</st></p>
			<p><st c="6688">– Eğer kastettiğin cinsel istekse, evet. </st></p>
			<p><st c="6730">– Ama annem bunların çok günah ve ayıp olduğunu söylerdi bana. </st></p>
			<p><st c="6793">– Anneler genellikle öyle söyler ama bu doğru değil. </st><st c="6846">Doğal ve fizyolojik şeyler bunlar. </st><st c="6881">Ayrıca suç olan duygu ve düşünceler değil, eylemlerdir. </st><st c="6937">Bence sen son derece dürüst ve terbiyeli bir kızsın. </st><st c="6990">Tertemizsin. </st></p>
			<p><st c="7003">– Demek temizim ha? </st><st c="7023">Kendimi şimdiye kadar hiç temiz hissetmedim ben. </st><st c="7072">Öğretmenimin yaptıklarından hoşlandım ama. </st></p>
			<p><st c="7115">– Olsun, hoşlanmak da bir duygu, eylem değil. </st><st c="7161">Ayrıca o da bana doğal geldi. </st><st c="7191">Orada yanlışı yapan sen değilsin, öğretmenin. </st></p>
			<p><st c="7237">– Bunları konuşmak iyi oluyor. </st><st c="7268">Az da olsa ferahlıyorum. </st><st c="7293">İçimden çıkıyorlar. </st><st c="7313">Yıllardır bir yılan gibi çöreklenmişler içime. </st></p>
			<p><st c="7360">– Konuşmak iyidir, rahatlatır insanı. </st><st c="7398">Ama işyerinde bu adamla ilgili konuşmak yok. </st><st c="7443">Bunu sakın unutma. </st><st c="7462">Başka şeyler konuşabilirsin. </st></p>
			<p><st c="7491">– Doğru söylüyorsunuz. </st><st c="7514">Kim dost, kim düşman bilmiyorum. </st><st c="7547">Hem kulağına giderse yine bana çok kızar. </st><st c="7589">Demek ben namuslu ve terbiyeli bir kızım. </st><st c="7631">Orospu değilim. </st></p>
			<p><st c="7647">– Tabii değilsin. </st><st c="7665">Vücudunu parayla satan kadınlara öyle denir. </st><st c="7710">Sen böyle bir şey yapmadın ki. </st></p>
			<p><st c="7741">– Yapmadım. </st><st c="7753">Ben bakireyim. </st><st c="7768">Kimseyle beraber olmadım. </st><st c="7794">Bu adam bana haksızlık ediyor. </st><st c="7825">Şu filmleri herkese göstermeseydi, belki de evlenirdik onunla. </st><st c="7888">O da çok pişman. </st><st c="7905">Belki bir gün, başka bir kızla evlenecek ama beni hiç unutamayacak. </st><st c="7973">Bundan eminim. </st><st c="7988">İkimize de yazık oldu. </st><st c="8011">Ama biliyor musunuz, beni kesinlikle işten atacaklarını sanıyordum ama atmadılar. </st><st c="8093">Bundan sonra ne yaparlar bilmiyorum. </st></p>
			<p><st c="8130">– Sen iyi çalışır ve bu konuda konuşmazsan, kimse seni işten atmaz. </st></p>
			<p><st c="8198">– İnşallah. </st><st c="8210">Artık ben gideyim. </st><st c="8229">Her şey için teşekkürler. </st><st c="8255">Çok yardımcı oldunuz bana. </st><st c="8282">Sizin desteğiniz olmasa, ben işe başlayamazdım. </st></p>
			<p><st c="8330">– Seni iyi görmek beni de çok memnun ediyor. </st></p>
			<p><st c="8375">– Görüşmek üzere doktor hanım, kendinize iyi bakın. </st></p>
			<p><st c="8427">– Teşekkürler Rezzan, sen de iyi bak kendine ve sakın söylediklerimi unutma.</st></p>
			<p><st c="8503">Rezzan gülerek çıkıyor odadan. </st><st c="8535">Bugün eskiye göre çok daha iyi. </st><st c="8567">Artık banyo yapıyor, kendine bakıyor ve en önemlisi işe gidiyor ve çalışabiliyor. </st><st c="8649">Korkuları da eskiye göre çok azaldı. </st><st c="8686">Eskisi gibi asılmaktan, Devlet Güvenlik Mahkemesi’ne verilmekten söz etmiyor. </st><st c="8764">İşyerinde bu konuyu kimseyle konuşmaması da çok iyi. </st><st c="8817">Kafasında hâlâ pek çok soru ve birçok yanlış düşünce varsa da sanrı sistemi küçülüyor. </st><st c="8904">Morali ve kendine güveni daha iyi. </st><st c="8939">Suçluluk duyguları azalıyor. </st><st c="8968">Bütün bunlardan memnunum ama biliyorum ki Rezzan hâlâ çok hasta. </st></p>
			<p><st c="9033">– Doktor hanım, yurtdışından gelen bir hasta bekliyor, onu alıyorum şimdi. </st></p>
			<p><st c="9108">– Tamam Tuna, bekliyorum.</st></p>
			<p><st c="9133">Kumral, uzun boylu, incecik, güzel yüzlü genç bir hanım giriyor içeri. </st><st c="9205">Bu kış günü incecik, mavi bir pardösü giymiş üzerine. </st><st c="9259">Başında kocaman çiçekli, ipek bir başörtüsü var. </st><st c="9308">Hemen arkasından genç bir erkek bana gülümseyerek elini uzatıyor.</st></p>
			<p><st c="9373">– Ben Emine’nin kardeşiyim. </st></p>
			<p><st c="9402">– Hoş geldiniz efendim, buyurun oturun.</st></p>
			<p><st c="9441">– Emine yıllardır yurtdışında yaşıyor. </st><st c="9481">Üç çocuğu var. </st><st c="9496">Bizim enişte iyi adamdır. </st><st c="9522">Tam bir ev erkeği diyebiliriz ona. </st><st c="9557">Ama kız kardeşime bir haller olmuş. </st><st c="9593">Son aylarda saçma sapan konuşmaya başlamış. </st><st c="9637">Eniştem onun için Emine’yi bize yolladı. </st><st c="9678">“Neyi varmış, baktırın” dedi bize. </st><st c="9713">Parasını pulunu yolladı. </st><st c="9738">Ben de alıp size geldim. </st></p>
			<p><st c="9763">– Peki efendim, Emine istersen sen anlat, neyin var?</st></p>
			<p><st c="9815">– doktor hanım, bunlar anlamıyorlar beni. </st><st c="9858">Üç yıl önceye kadar benim bir şeyden haberim yoktu. </st><st c="9910">Ama üç yıl önce iş değişti. </st><st c="9938">Kulağıma bir şeyler söylemeye başladılar benim. </st></p>
			<p><st c="9986">– Ne söylediler Emine?</st></p>
			<p><st c="10008">– Dediler ki, “Senin kocan oğlan, iş yok onda. </st><st c="10056">Ayrıl ondan, seni isteyen çok. </st><st c="10087">Seni bir Müslüman’a verelim.” Önce çok canım sıkıldı. </st><st c="10141">“Siz benim kocama böyle demeye utanmıyor musunuz?” dedim. </st><st c="10199">“Biz doğruyu söylüyoruz, bunları kocan da biliyor” dediler. </st><st c="10259">Gidip kocama söyledim. </st><st c="10282">“Senin için böyle böyle diyorlar, bir şeyler yap, beni başkasına verecekler” dedim. </st><st c="10366">Hiç aldırmadı, “Saçmalama, nereden çıkarıyorsun bunları?” dedi. </st><st c="10430">Her gün kavga etmeye başladık kocamla. </st><st c="10469">Adamlar beni başkasına verecek, kocamın kılı kıpırdamıyor, demek ki doğru söylüyorlar. </st><st c="10556">Benim kocam korkağın teki. </st><st c="10583">Erkek dediğin böyle yapar mı?</st></p>
			<p><st c="10612">– Emine sana bunları söyleyenler kimler?</st></p>
			<p><st c="10653">– Bütün cemaat, sadece bana değil, bunları herkese söylüyorlar ama galiba ben üzülmeyeyim diye herkes bunu bilmiyormuş gibi davranıyor. </st><st c="10790">Aha işte kardeşim burada, her şeyden haberi var onun da ama size bile doğruyu söylemiyor. </st></p>
			<p><st c="10880">– Sen ne istiyorsun Emine?</st></p>
			<p><st c="10906">– Bana “Sen ne istiyorsun?” diye soran yok ki... </st><st c="10956">Bu gidişle galiba beni isteyenlerin en zenginine, en iyi huylusuna verecekler beni. </st></p>
			<p><st c="11040">– Kocan nasıl bir adamdır?</st></p>
			<p><st c="11066">– İyi adamdır. </st><st c="11082">Sabah gider, akşam gelir. </st><st c="11108">Hiç sesi çıkmaz. </st><st c="11125">Dövmez, sövmez, etliye sütlüye karışmaz. </st></p>
			<p><st c="11166">– Hangi ülkede yaşıyorsunuz?</st></p>
			<p><st c="11194">– Hollanda’da. </st></p>
			<p><st c="11210">– Nasıl bir yer Hollanda, alıştın mı?</st></p>
			<p><st c="11247">– Yıllardır orada yaşıyoruz. </st><st c="11277">Eşim işçi. </st><st c="11288">Bir iki Türk var bizim orada. </st><st c="11318">Onlar kendi aralarında görüşürler. </st></p>
			<p><st c="11353">– Siz neden görüşmüyorsunuz?</st></p>
			<p><st c="11381">– Kocam az konuşur, eşi dostu yoktur. </st><st c="11420">Bir yerlere gitmeyi sevmez. </st><st c="11448">Anca evde oturup televizyon seyretmeyi bilir. </st><st c="11494">Bizi gezmeye götürmez. </st></p>
			<p><st c="11517">– Ya sen nasıl birisin, senin eşin dostun var mı?</st></p>
			<p><st c="11566">– Yok, benim de yok. </st><st c="11588">Bizim eve gelen giden yok. </st><st c="11615">Allahtan, çocuklar okula gidiyor. </st></p>
			<p><st c="11649">– Peki, sen akşama kadar ne yapıyorsun?</st></p>
			<p><st c="11688">– Evdeyim, iş yaparım. </st><st c="11712">Son zamanlarda artık iş bile yapamıyorum. </st><st c="11754">Beni başkasına verecekler. </st><st c="11781">Artık canım hiçbir şey istemiyor. </st></p>
			<p><st c="11815">– Emine sen hasta olmuşsun. </st><st c="11843">Orada çok yalnız kaldın galiba. </st><st c="11875">Yalnızlık Tanrı’ya mahsustur. </st><st c="11905">Yıllardır bir evin içinde yapayalnız yaşamak kolay değil. </st></p>
			<p><st c="11963">– Hasta mı olmuşum, siz de mi inanmadınız bana?</st></p>
			<p><st c="12010">– Seni dikkatle dinledim ve neden hasta olduğunu anladım. </st><st c="12069">Eşin konuşmaz, sen konuşmazsın. </st><st c="12101">Eve gelen giden yok. </st><st c="12122">Bu zamana kadar yine iyi idare etmişsin. </st><st c="12163">Kocan ne de olsa işe gidiyor, akşama kadar insanlarla bir arada, ya sen?</st></p>
			<p><st c="12235">Emine ağlamaya başlıyor. </st><st c="12261">Bu sırada kardeşi söze giriyor:</st></p>
			<p><st c="12292">– Ama doktor hanım, bir eli yağda, bir eli balda. </st><st c="12343">Eniştem kazancını Emine’nin eline sayar. </st><st c="12384">O da istediği gibi harcar. </st><st c="12411">Sıkılırsa çıkıp gezsin, ona da karışmaz. </st></p>
			<p><st c="12452">– Altın kafeste yani, görmüyor musun delikanlı, kızcağız çok yalnız. </st><st c="12521">Ayrıca kendisi de sosyal bir kadın değil. </st><st c="12563">Sonunda hasta olmuş işte. </st><st c="12589">Ne zaman başlamış bu sesler?</st></p>
			<p><st c="12617">– Galiba üç yıldır böyleymiş. </st></p>
			<p><st c="12648">– Üç yıl mı? </st><st c="12661">Enişte bu kızın hastalandığını ancak mı anlamış?</st></p>
			<p><st c="12709">– Baştan önem vermemiş ama Emine vurup kırmaya başlayınca bize gönderdi. </st></p>
			<p><st c="12783">– Vurup kırana kadar aldırmamış ha. </st><st c="12819">Her neyse, şimdi bazı ilaçlar vereceğim. </st><st c="12860">Bunları yıllarca kullanması gerekiyor Emine’nin. </st><st c="12909">Bir süre onu Hollanda’ya yollamayın. </st><st c="12946">Burada sizinle kalsın. </st><st c="12969">İlaçlarını siz verin ve bir ay sonra yine getirin bana. </st></p>
			<p><st c="13025">– Tamam doktor hanım, eniştem parasını yolladı. </st><st c="13073">İlaçlarını hemen alır başlarız. </st><st c="13105">Emine, ilaçları alırsın değil mi?</st></p>
			<p><st c="13138">Emine hafifçe başını sallıyor. </st><st c="13170">Sonra veda edip çıkıyorlar. </st><st c="13198">Arkalarından bakıyorum, eniştenin gönderdiği para her şeyden daha önemli, Emine’nin sağlığından bile.</st></p>
		</div>
<div id="charCountTotal" value="13299"></div></body>
</html>
