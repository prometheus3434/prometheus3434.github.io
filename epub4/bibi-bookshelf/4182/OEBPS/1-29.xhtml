<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-29" xml:lang="tr-TR">
		<div>
			<p id="_idParaDest-25"><st c="0">Çöp Apartman – 7</st></p>
			<p><st c="17">Bir aydır düzenli olarak haftada iki gün Nerimanların evine gidiyorum. </st><st c="89">Her seferinde kızlar beni kapıda heyecan ve sevinçle karşılıyorlar. </st><st c="157">Gülben’in gece işemeleri tamamen kayboldu, ama genel olarak durumlarında henüz başka bir gelişme olmadı. </st><st c="262">Değişen tek şey umutları. </st><st c="288">Beni tanıdıkları günden beri hayata daha bir umutla bakıyorlar. </st><st c="352">Bu yüzden evdeki ağır, gergin ve kasvetli hava giderek dağılıyor... </st><st c="420">Safiye artık sesini hiç yükseltmiyor, birbirlerine karşı daha bir sevecenler... </st><st c="500">Babaları hâlâ hastanede ve durumu ciddiyetini koruyor, kızlar hâlâ onu ziyarete gidemedi. </st><st c="590">Bu durum beni de tedirgin ediyor.</st></p>
			<p><st c="623">Her gidişimde önce onların yemek yapmasına nezaret ediyorum, sonra da birlikte yemek yiyip kahve içiyoruz. </st><st c="731">Safiye fincanları yıkarken, ben yine sayıyorum ama eskiye göre daha çabuk yıkıyor fincanları. </st><st c="825">Hatta bir yandan da benimle sohbet ettiği için yıkadıklarına bakmıyor bile. </st><st c="901">Bazen Gülben’le, bazen de Safiye’yle yalnız konuşuyoruz. </st><st c="958">Bugün Safiye’nin günü. </st><st c="981">Gülben bizi yalnız bırakınca soruyorum:</st></p>
			<p><st c="1020">– Bugün bana biraz çocukluğundan, genç kızlığından bahsetsene Safiye. </st></p>
			<p><st c="1091">– Ne çocukluğu doktor hanım, ben hiç çocuk olmadım ki... </st><st c="1148">Evin ilk ve en büyük çocuğu olmanın cezasını çektim hep. </st><st c="1205">Annemle babamın kötü bir evliliği vardı. </st><st c="1246">Babam annemden önce bir başka hanımla evliymiş. </st><st c="1294">Kızların bile haberi yoktur bundan. </st><st c="1330">O kadından bir oğlu olmuş, birbirlerini çok severek evlenmişler. </st><st c="1395">Babam o zaman bir başka ilde görev yapıyormuş. </st><st c="1442">Çocuk hastalanmış, kadın çocuğu doktora götürmek istemiş. </st><st c="1500">Babamı aramış ama babam, “İşim var, ben gelip seni alamam, çocuğu sen götür” demiş. </st><st c="1584">Kadıncağız apar topar çocuğunu alıp bir taksiye binmiş. </st><st c="1640">Tam hastanenin önüne geldiklerinde bir kamyonun freni patlamış ve bu kazada hem babamın ilk eşi hem de bir buçuk yaşındaki oğlu ölmüş. </st><st c="1775">Babam onları kaybedince çok kötü olmuş. </st><st c="1815">Herhalde kendini çok suçlamış. </st><st c="1846">Bir yıl yas tutmuş. </st><st c="1866">Ailesi bu duruma bir çare ararken, bir yerde annemi görmüşler, beğenmişler ve babama sormadan gidip ailesinden istemişler. </st><st c="1989">Annemin ailesi bu evliliği onaylamış çünkü annem o zaman yirmi altı yaşındaymış ve oralarda yirmi altı yaş bir genç kız için oldukça tehlikeli bir yaşmış. </st><st c="2144">Annem aslında güzel bir kadındı ama o da bizim gibi titiz ve huysuzdu. </st><st c="2215">Babamdan önce iki kere nişanlanıp ayrılmış. </st><st c="2259">Aile artık evde kalacağından korkuyormuş ve babam o zamanlar oldukça iyi bir kısmetmiş. </st><st c="2347">Tahsilli, iyi aileden gelen, çok para kazanan, saygın, ciddi bir adam, üstelik çöpsüz üzüm. </st><st c="2439">Hazır evi barkı, kendine ait bir düzeni var. </st><st c="2484">Annemin ailesinin maddi durumu zaten iyi değildi. </st><st c="2534">Annem babamdan habersiz çok yardım etti onlara. </st></p>
			<p><st c="2582">– Peki, babana nasıl kabul ettirmişler?</st></p>
			<p><st c="2621">– Artık o kadarını bilmiyorum, apar topar evlendirmişler bunları. </st><st c="2688">Annem babamın eski eşinden kalan eşyaları kullanmak istememiş ama ilk zamanlar hiçbir şeye itiraz edememiş. </st><st c="2796">Neyse kısa bir süre sonra babamın tayini başka bir yere çıkmış ve annem istediğini yaptırmış. </st></p>
			<p><st c="2890">– Bunları annen mi anlattı sana?</st></p>
			<p><st c="2922">– Yok, annem bunu benim bildiğimi bilmezdi. </st><st c="2967">Anneannemden duydum ben bunları. </st><st c="3000">Çok gizli kalmak kaydıyla o bana her şeyi anlatırdı. </st></p>
			<p><st c="3053">– Peki ya sen, bunu hiç kimseye anlatmadın mı?</st></p>
			<p><st c="3099">– Hayır, kardeşlerime bile söylemedim. </st><st c="3139">İlk kez size anlatıyorum. </st><st c="3165">Bir gün bunları birine anlatabileceğime rüyamda görsem inanmazdım. </st><st c="3232">Anneannem öldüğünde ben on bir yaşındaydım. </st><st c="3276">O hayattayken her sene yazın annem bizi toplar, on beş günlüğüne memlekete giderdik. </st><st c="3361">Aslında annem ile anneannem birbirlerini hiç sevmezlerdi. </st><st c="3419">Annem onu mutsuzluğunun tek sebebi olarak görürdü. </st><st c="3470">Anneannem de, “Ben onu zorla evlendirmeseydim, böyle kocayı rüyasında görürdü o, evde kalıp kız kurusu olacaktı başıma” derdi. </st></p>
			<p><st c="3597">– Seni sever miydi anneannen?</st></p>
			<p><st c="3626">– Bilmem, o da annem gibiydi. </st><st c="3657">İçi öfke dolu yani. </st><st c="3677">Annem bir şeylerle uğraşırken beni esir alır, boyuna anlatır, içini boşaltırdı bana. </st><st c="3762">Anneme söyleyemediklerini bana söylerdi. </st><st c="3803">“Buruk kız” derdi anneme. </st></p>
			<p><st c="3829">– O ne demek?</st></p>
			<p><st c="3842">– Bilmem, ekşi suratlı demek galiba. </st></p>
			<p><st c="3880">– Demek annen size isim takmayı ondan öğrenmiş. </st></p>
			<p><st c="3928">– Ondan öğrenmiş tabii. </st><st c="3952">Aslında annem okumaya, öğrenmeye meraklı bir kadınmış. </st><st c="4007">Anneannem çok cahildi. </st><st c="4030">Beş çocuğu olmuş, dört kız, bir oğlan. </st><st c="4069">Dayım evde prens gibiydi. </st><st c="4095">Kızların yüzüne bakan olmazdı. </st><st c="4126">Her biri iyi kötü bir koca bulup evlenmişler. </st><st c="4172">Hiçbirinin kocası babam gibi değildi. </st><st c="4210">Onlar orta halli insanlar. </st><st c="4237">Babam gibi kocayı annem gerçekten rüyasında bile göremezmiş. </st><st c="4298">Babamın ilk karısı ölmeseymiş, zaten annemi almazmış. </st><st c="4352">Almış da iyi mi olmuş, orasını bilemiyorum çünkü ikisi de mutsuz oldu. </st><st c="4423">Ne annemin yüzü güldü, ne babamın, ne de bizim. </st></p>
			<p><st c="4471">– Birbirlerini sevmediler mi?</st></p>
			<p><st c="4500">– Bence annem babamı sevdi, ona yaranabilmek için yapmadığı kalmadı ama annem ruhu karanlık bir kadındı. </st><st c="4606">Onu sevmek kolay değildi. </st></p>
			<p><st c="4632">– O ne demek?</st></p>
			<p><st c="4645">– Güzeldi, becerikliydi, temizdi ama soğuk, itici, buruk bir kadındı. </st></p>
			<p><st c="4716">– Buruktu ha?</st></p>
			<p><st c="4729">– Ay öyle mi dedim? </st><st c="4750">Ne tuhaf, ama bazen isimler nasıl da yerlerini buluyor. </st><st c="4806">Annem bana “Deli Dudu” derdi. </st><st c="4836">Doğru aslında. </st><st c="4851">İlk geldiğiniz gün sizin yanınızda Gülben’e nasıl “Pis Südüklü” diye bağırdığımı unuttunuz mu?</st></p>
			<p><st c="4945">– Hayır, unutmadım ama böyle giderse unutacağım. </st></p>
			<p><st c="4995">– Sağ ol doktor hanım, beni cesaretlendiriyorsunuz. </st></p>
			<p><st c="5047">– Safiye bugün fincanları ne kadar çabuk yıkadığını fark ettin mi?</st></p>
			<p><st c="5113">– Sahi çabuk yıkadım değil mi? </st><st c="5145">Artık kendi başıma az da olsa evde bir şeyler yapabiliyorum ama daha bir fırın ekmek yemem lazım. </st></p>
			<p><st c="5243">– Olsun, her şeyin bir başlangıcı vardır. </st><st c="5285">İnşallah bunlar da senin iyileşmeye başladığının habercisidir. </st></p>
			<p><st c="5348">– İnşallah doktor hanım. </st></p>
			<p><st c="5373">– Çocukluğundan bahsediyordun. </st></p>
			<p><st c="5404">– Çocukluğumdan aklımda kalan hiç güzel bir şey yok. </st><st c="5457">Annemin buruk yüzü, babamın suskunluğu ve biz çocukların çaresizliği hiç gitmiyor aklımdan. </st><st c="5549">Annem her kız doğuruşunda öfkesini benden aldı. </st><st c="5597">Tükürür gibi bakardı yüzüme. </st><st c="5626">“Neden kız oldunuz?” dediğini duyar gibi olurdum hep. </st><st c="5680">İlk regl olduğumda on bir yaşındaydım. </st><st c="5719">Annem mutfakta fasulye ayıklıyordu. </st><st c="5755">Çok korktum. </st><st c="5768">Bunu anneme nasıl söyleyeceğimi bilemedim. </st><st c="5811">Yanına gittim, başım önümde, fısıldar gibi anlattım ona olanları. </st><st c="5877">O anda elindeki bıçakla beni öldürecek sandım. </st><st c="5924">Öyle bir baktı ki bana... </st><st c="5950">Sonra, “Bu yaşta aybaşı mı olunur, azgın kız. </st><st c="5996">Çık hemen mutfaktan, cenabetsin sen” diye bağırdı bana. </st></p>
			<p><st c="6052">– O gün annen sana kendinden iğrenmeyi öğretmiş.</st></p>
			<p><st c="6100">– Hele regl günlerimde sıkıntıdan kabıma sığamam hâlâ.</st></p>
			<p><st c="6155">– Demek fasulyeler onun için tek tek ve defalarca sabunlanıyor.</st></p>
			<p><st c="6219">– Fasulyeler mi?</st></p>
			<p><st c="6236">– Fasulyeler ya...</st></p>
			<p><st c="6255">– Hiç böyle düşünmemiştim ama en zor pişirdiğim yemek hep fasulye oldu. </st><st c="6328">Bir türlü temizleyemedim onları. </st><st c="6361">Ah ne şanssız bir kızmışım ben. </st><st c="6393">Şu dünyaya erkek olarak gelmek varmış. </st><st c="6432">Hep bunu hayal ettim yıllarca. </st></p>
			<p><st c="6463">– Ne tür hayaller?</st></p>
			<p><st c="6481">– Ben erkek olsaydım babam annemi, annem de beni sevecek sanırdım. </st><st c="6549">Daha doğrusu, annem böyle düşünürdü. </st><st c="6586">Eğer erkek çocuk doğurabilse, babamın onu seveceğini zannederdi. </st></p>
			<p><st c="6651">– Sen ne düşünüyorsun?</st></p>
			<p><st c="6673">– Şimdi şimdi anlıyorum ki, annem ağzıyla kuş tutsa babama yine de kendini sevdiremezmiş çünkü onun aklı ilk karısında kalmış. </st><st c="6801">Babamın ilk karısı anneme hiç benzemezmiş. </st><st c="6844">Neşeli, konuşkan, güler yüzlü, sevecen bir kadınmış. </st><st c="6897">Bütün memleket severmiş onu. </st><st c="6926">Mütevazı, insanlarla iyi geçinen, rahat biriymiş o. </st><st c="6978">Yani annemin tam tersi. </st><st c="7002">Annem kendini beğenmiş bir kadındı. </st><st c="7038">Sultanlara selam vermezdi. </st><st c="7065">Adamcağız kaderine razı olmuş ve hiç sorun çıkarmadan yıllarca tahammül etmiş anneme. </st><st c="7151">Ama annem intikamını fena aldı babamdan. </st></p>
			<p><st c="7192">– Neyin intikamı?</st></p>
			<p><st c="7209">– Sevilmenin intikamı. </st><st c="7233">Adamcağızı evinde oturtmadı. </st><st c="7262">Daha kapıda başlardı adamı soymaya. </st><st c="7298">Yorgun argın işten gelir, rahatça evine girip sere serpe oturamazdı. </st><st c="7367">Elbiselerini kapıda çıkarttırır, neredeyse baştan aşağı adamı soyar, öyle alırdı içeri. </st><st c="7455">O da eve gelmemek için elinden geleni yapar, gece yanlarına kadar çalışır, hafta sonları bile işe giderdi. </st><st c="7562">Ama bu arada evde neler oluyor, biz ne haldeyiz hiç haberi olmazdı. </st><st c="7630">Bizi de sevmedi galiba. </st></p>
			<p><st c="7654">– Onu da nereden çıkardın?</st></p>
			<p><st c="7680">– Bilmem, bize hiç dokunmadı desem yalan olmaz. </st><st c="7729">Ama hiç kötü davranmadı, dövmedi, sövmedi, her ihtiyacımızı karşıladı. </st><st c="7800">Bunlar sevdiğini gösterir mi sizce?</st></p>
			<p><st c="7835">– Sevmek dokunmaktır gibi gelir bana. </st></p>
			<p><st c="7874">– Bize kimse dokunmadı. </st><st c="7898">Ne annem ne babam. </st><st c="7917">Ha annem dokundu, en çok bizi döverken dokundu. </st><st c="7965">Onda da zaten pek elini kullanmaz, bazen oklavayla, bazen süpürgeyle döverdi bizi. </st><st c="8048">Hiç acımazdı bize vururken. </st><st c="8076">Bir anne gibi içi sızlamazdı yani. </st><st c="8111">Ben anne olmadım ama insanın yavrusuna biraz içi sızlar gibi geliyor bana. </st><st c="8186">Hayvanlar bile kıyamıyorlar yavrularına. </st><st c="8227">Ama o bize kıydı. </st></p>
			<p><st c="8245">– Çok canın yanar mıydı?</st></p>
			<p><st c="8269">– Canım değil, içim yanardı. </st><st c="8299">Tuhaf ama dayaktan günlerce hasta yattığım zamanlarda bile vücudumda acı hissetmezdim. </st><st c="8386">Yüreğimde volkanlar patlardı. </st><st c="8416">En çok da beni değil, kardeşlerimi dövdüğü zaman kudururdum. </st><st c="8477">Gülben’in beline vururdu oklavayı. </st><st c="8512">Nasıl sakat kalmadık hâlâ şaşıyorum. </st><st c="8549">Gerçi biz üçümüz iyi kötü hayatta kalabildik, ötekilerin bizim kadar da şansı yokmuş. </st></p>
			<p><st c="8635">– Neden?</st></p>
			<p><st c="8643">– Neden olacak, bakımsızlıktan, açlıktan. </st><st c="8686">Kız doğurduğunu görünce düşman olurdu çocuğa. </st><st c="8732">Ben o zamanlar küçüktüm, elimden bir şey gelmezdi. </st><st c="8783">Ama Neriman’ı öldüremedi, izin vermedim buna. </st></p>
			<p><st c="8829">– O günleri anlatsana. </st></p>
			<p><st c="8852">– Öyle zor ki bazı şeyleri anlatmak. </st><st c="8889">Emzirmedi çocuğu. </st><st c="8907">“Hastayım ben” der, yatağından çıkmazdı. </st><st c="8948">Ona hep ben baktım. </st><st c="8968">Biraz ele gelmeye başlayınca onu da hırpalamak istedi. </st><st c="9023">Hareketli bir çocuktu Neriman. </st><st c="9054">Ne zaman onu dövecek olsa, ben dikilirdim karşısına. </st><st c="9107">Okula gitmeye korkardım. </st><st c="9132">Ben yokken o zavallıya neler yapabileceğinden korkardım. </st><st c="9189">Onun yüzünden bana öyle çok eziyet etti ki... </st><st c="9235">“Sen karışma, bu evin kuralları var, o da öğrenecek bunları” derdi. </st><st c="9303">Zor günlerdi o günler... </st><st c="9328">Neyse, sonunda o da büyümeyi başardı. </st></p>
			<p><st c="9366">– Demek Neriman bugün hayattaysa bunu sana borçlu. </st><st c="9417">Çok fedakâr bir kızsın sen. </st><st c="9445">Okul hayatından hiç söz etmedin. </st></p>
			<p><st c="9478">– Ben lise ikiye kadar okudum, sonra o iş bitti. </st></p>
			<p><st c="9527">– Neden?</st></p>
			<p><st c="9535">– Aslında çok iyi bir öğrenciydim. </st><st c="9571">Lise ikide aynı sınıfta okuduğumuz bir delikanlı vardı. </st><st c="9627">Evleri hemen bizim evin yanındaydı. </st><st c="9663">Okula beraber gider gelirdik. </st><st c="9693">Galiba bana âşık olmuştu. </st><st c="9719">Bunu hissetmek benim de hoşuma gidiyor ama açıkça bir şeyler konuşmuyorduk. </st><st c="9795">Bir süre sonra annem, bizim okula beraber gidip geldiğimizi duymuş. </st><st c="9863">Beni karşısına aldı, ne orospuluğum kaldı, ne kahpeliğim. </st><st c="9921">Bir daha birlikte yürümemizi yasakladı. </st><st c="9961">Ertesi gün Mehmet’e, “Annem kızıyor, bir daha benim yanıma gelme” dedim. </st><st c="10034">O günden sonra birbirimize sadece uzaktan bakabildik. </st><st c="10088">Senenin sonuna doğru benim doğum günümde bana küçük bir hediye almış, onu vermek üzere yolda yanıma geldi. </st><st c="10195">Tam o sırada uzaktan annemin “Safiye” diye bağıran sesini duyduk. </st><st c="10261">O korkuyla, “Çabuk git yanımdan” dediğimi hatırlıyorum. </st><st c="10317">Sonra koca bir otobüsün fren sesi ve kanlar içinde otobüsün altında yatan zavallı çocuk. </st><st c="10406">Bana olan ilgisini hayatıyla ödedi zavallı. </st><st c="10450">Henüz on yedi yaşındaydı. </st><st c="10476">Ben yaşadım, o öldü. </st><st c="10497">Ne adaletsizlik. </st><st c="10514">Nerden bilsin benim ne kadar uğursuz bir kız olduğumu. </st></p>
			<p><st c="10569">– Ne uğursuzluğu, nerden çıkarıyorsun bunları?</st></p>
			<p><st c="10615">– Annem bana, “Sen uğursuz geldin bize” derdi. </st><st c="10663">Haklıymış. </st><st c="10674">Mehmet o gün benim yanıma gelmeseydi, bugün hayatta olacaktı. </st><st c="10736">Benim uğursuzluğum yüzünden öldü. </st><st c="10770">Aslan gibi bir delikanlıydı. </st><st c="10799">Ben Mehmet’i öyle görünce taş kesildim, kesseler kanım akmayacaktı sanki. </st><st c="10873">Bağıramadım, ağlayamadım, öylece kalakaldım. </st><st c="10918">O sırada annem geldi yanıma. </st><st c="10947">Beni kolumdan tuttuğu gibi sürüklemeye başladı. </st><st c="10995">Eve nasıl geldik hatırlamıyorum. </st><st c="11028">Sonra beni dövmeye başladı. </st><st c="11056">Bir yandan, “Uğursuz kız, el âleme rezil ettin bizi” diye bağırıyor, bir yandan ayağından çıkardığı ayakkabısıyla dövüyordu. </st><st c="11181">O gün dövülmekten ne kadar hoşlandığımı ve rahatladığımı anlatamam size. </st><st c="11254">Annem bana vurdukça sanki içimdeki pislik dağılıyor, temizleniyordum. </st><st c="11324">Hiç acı duymadım desem yalan olmaz, halbuki o gün vücudumda kırılmadık kemik kalmamış. </st><st c="11411">Bir süre sonra annem yoruldu ama ben vazgeçmesin diye, onu kızdırabilecek ne varsa yaptım. </st></p>
			<p><st c="11502">– Ne yaptın?</st></p>
			<p><st c="11514">– “Mehmet’i sen öldürdün, keşke sen ölseydin” filan dediğimi hatırlıyorum. </st><st c="11590">Annem benim ona karşı gelmeme alışkın değildir. </st><st c="11638">Deliye döndü. </st><st c="11652">Bu sefer oklavayı kaptı, onunla vurmaya başladı bana. </st></p>
			<p><st c="11706">– Evde başka kimse yok muydu?</st></p>
			<p><st c="11735">– Yoktu. </st><st c="11745">Kızlar henüz okuldan gelmemişti. </st><st c="11778">Annem o gün benim doğum günüm olduğunu biliyordu. </st><st c="11828">Hiç sevmezdi doğum günlerini. </st><st c="11858">Her doğum günümüzde bir bahane bulur, kıyameti koparırdı. </st><st c="11916">Ayrıca çok zeki ve akıllı bir kadındı. </st><st c="11955">Doğum günümde Mehmet’in benim yanıma geleceğini tahmin etmiştir o. </st><st c="12022">Yani okula, bizi birlikte yakalamaya geliyordu. </st><st c="12070">Mehmet’in bana doğru geldiğini görünce ödüm koptu ama her şey o kadar hızlı oldu ki, durduramadım onu. </st></p>
			<p><st c="12173">– Böyle olacağını bilemezdin ki...</st></p>
			<p><st c="12207">– Bu kadarını bilemezdim tabii ama onun benim yanıma gelmesini gerçekten istemiyordum. </st></p>
			<p><st c="12295">– Neden?</st></p>
			<p><st c="12303">– Ben ona layık değildim, o iyi bir çocuktu. </st><st c="12349">Ben ona sorundan başka bir şey getirmeyecektim. </st><st c="12397">Ailenin tek oğluydu. </st><st c="12418">O ölünce ailesi deliye döndü. </st><st c="12448">Ben bir daha okula gidemedim. </st><st c="12478">Onların evinin önünden geçemedim. </st><st c="12512">O günden sonra dünyayla ilişkilerim neredeyse tamamen kesildi. </st><st c="12575">Bir sürü arkadaşım vardı. </st><st c="12601">Biri bile beni ziyarete gelmedi, “Sana ne oldu?” diye soran olmadı. </st><st c="12669">Herkes Mehmet’in evine gitti. </st><st c="12699">Bana “katil” dediklerini düşündüm hep. </st><st c="12738">“Senin yüzünden öldü Mehmet, uğursuz kız, katil kız” dediler bana rüyalarımda. </st><st c="12817">Geceleri sabahlara kadar Tanrı’ya dua ederdim, beni de öldürsün diye. </st><st c="12887">Ama öldürmedi. </st><st c="12902">Günahlarımın cezası bitmeden beni öldürmeyeceğini anladım o zaman. </st></p>
			<p><st c="12969">– Neymiş senin günahların?</st></p>
			<p><st c="12995">– Ben günahkâr bir kızım, sakın bunun aksini iddia etmeye kalkışmayın. </st><st c="13067">Henüz her şeyi bilmiyorsunuz siz. </st></p>
			<p><st c="13101">– Tamam, hemen kızma. </st><st c="13123">Ama kendine haksızlık etmeni istemem doğrusu. </st></p>
			<p><st c="13169">– Bana baştan hayat haksızlık etmiş, doktor hanım. </st><st c="13220">Bir kere dünyaya erkek olarak değil, kız olarak gelmişim. </st><st c="13278">İkincisi, sevgisiz bir anneden doğmuşum ve üçüncüsü de bütün bunlara sahip bir başkası benim uğursuzluğum yüzünden daha on yedi yaşında hayata veda etmiş. </st></p>
			<p><st c="13433">– Peki, bu olaydan sonra annen ne yaptı?</st></p>
			<p><st c="13473">– Annem o gün beni dövmekten yorgun düştü ve sonunda yığılıp kaldı. </st><st c="13542">İlk kalp krizini o gün geçirdi annem. </st></p>
			<p><st c="13580">– ...</st></p>
			<p><st c="13585">– Siz bile söyleyecek bir şey bulamadınız değil mi? </st><st c="13638">Uğursuzum ben. </st><st c="13653">Koskoca Meryem Hanım beni döverken yıkılıverdi yere. </st><st c="13706">Bir süre ikimiz de yerde öylece yattık. </st><st c="13746">Benim yüzüm gözüm mosmordu. </st><st c="13774">İstesem de kalkamıyordum yerden. </st><st c="13807">Ama aklım başımdaydı. </st><st c="13829">Bir de baktım annem ölüyor. </st><st c="13857">“Bırakayım ölsün” dedim içimden. </st><st c="13890">“Mehmet öldü, o da ölsün.” Zaten onun ölmesini istemiyor muydum, “Keşke sen ölseydin” diye bağıran ben değil miydim? </st><st c="14007">Sonra bilmem neden kalkıp telefonun başına gittim. </st><st c="14058">Biraz sonra ambulans geldi. </st><st c="14086">İkimizi birden hastaneye götürdüler. </st><st c="14123">Ayrı ayrı servislere yatırdılar ikimizi de. </st><st c="14167">Sonra hastane polisi beni sorguya çekti. </st><st c="14208">“Neler oldu sizin evde?” diye. </st><st c="14239">Çünkü sol kolum iki yerinden kırılmış ve bütün vücudum yara bere içindeymiş. </st><st c="14316">Ben, “Arkadaşım kaza geçirip öldü, ben de üzüntüden ve heyecandan evin merdivenlerinden düştüm, annem de beni böyle görünce çok korktu, düşüp bayıldı” dedim. </st></p>
			<p><st c="14474">– Bu senaryoyu nasıl yazdın?</st></p>
			<p><st c="14502">– Bilmem, hemen oracıkta aklıma geliverdi işte. </st></p>
			<p><st c="14551">– Yani anneni yasalara karşı korudun. </st></p>
			<p><st c="14589">– Öyle mi yapmışım?</st></p>
			<p><st c="14608">– Gerçeği söyleseydin annen yasalar karşısında cezalı duruma düşecekti. </st></p>
			<p><st c="14681">– Annemi Allah affetsin. </st></p>
			<p><st c="14706">– Sen affettin mi?</st></p>
			<p><st c="14724">– Ben mi?</st></p>
			<p><st c="14734">– Evet, sen. </st></p>
			<p><st c="14748">– Annem onu affetmemi benden hiç istemedi ki... </st><st c="14796">Ona göre asıl suçlu hep bendim. </st><st c="14828">Hastaneden çıktıktan sonra yıllarca hep yine beni suçladı. </st><st c="14887">Mehmet’in ölümünden de, kendi geçirdiği kalp krizinden de beni sorumlu tuttu. </st><st c="14965">“Dişi köpek kuyruk sallamasa, erkek köpek etrafında dolaşmaz” derdi. </st></p>
			<p><st c="15034">– Peki, bu arada baban ne yaptı?</st></p>
			<p><st c="15066">– Hiç, hastaneye geldi gitti, doktorlarla görüştü. </st><st c="15118">İkimize de en iyi şekilde bakılmasını sağladı ama bir gün bile bana o gün ne olduğunu sormadı. </st></p>
			<p><st c="15213">– Neden sormuyor?</st></p>
			<p><st c="15230">– Neler olduğunu tahmin etmiştir belki de. </st><st c="15274">Annemin bizi nasıl dövdüğünü bilmez olur mu? </st><st c="15319">Demek ki sormak işine gelmedi. </st></p>
			<p><st c="15350">– Kardeşlerin ne yaptı?</st></p>
			<p><st c="15373">– Onlar hastaneye gelmediler, daha doğrusu onları oraya getiren olmadı. </st><st c="15446">Eve çıkınca onlar da soru sormadı. </st><st c="15481">Annemden dayak yediğimi anladılar ama gerisi bir sır olarak kaldı. </st><st c="15548">Mehmet’i de, annemin neden hastalandığını da hiç konuşmadık. </st></p>
			<p><st c="15609">– Demek böyle, o günden sonra bir daha okula da gitmedin öyle mi?</st></p>
			<p><st c="15674">– Gitmedim, zaten kimse de “Neden gitmiyorsun?” demedi. </st><st c="15731">En doğrusu bu gibi geldi onlara da. </st><st c="15767">Herkes annemin Mehmet’e üzüldüğünden hastalandığını sandı. </st><st c="15826">Sanırım benim için de öyle düşündüler. </st><st c="15865">Mehmet’in ailesi ertesi yıl başka bir şehre taşındı. </st><st c="15918">Yani kaybolup gittiler. </st><st c="15942">Annem o günden sonra bir daha eski sağlığına kavuşamadı. </st><st c="15999">İki kere ameliyat oldu. </st><st c="16023">Hep ben baktım ona. </st><st c="16043">Sonunda yine bir gün evde ikimiz yalnızken öldü annem. </st></p>
			<p><st c="16098">– Çok acılı bir hikâye. </st><st c="16122">Bu evde mi öldü annen?</st></p>
			<p><st c="16144">– Evet, şimdi benim yattığım odada öldü. </st><st c="16186">Babam bir daha o odaya girmek istemeyince mecburen orası benim odam oldu. </st></p>
			<p><st c="16260">– Nasıl oldu annenin ölümü?</st></p>
			<p><st c="16287">– Son ana kadar beni suçlamaktan vazgeçmedi. </st><st c="16333">Yıllarca ona öyle dikkatli baktım ki ama hiçbiri işe yaramadı. </st><st c="16396">Hani siz biraz önce bana sordunuz ya “Anneni affettin mi?” diye.</st></p>
			<p><st c="16460">– Evet, sordum. </st></p>
			<p><st c="16477">– Asıl o beni affetmedi. </st><st c="16502">Son sözü ne oldu biliyor musunuz? </st><st c="16536">“Pis uğursuz, senin yüzünden ölüyorum. </st><st c="16575">Öbür tarafta iki elim yakanda olacak. </st><st c="16613">Bunlar yanına kâr kalacak sanma sakın.”</st></p>
			<p><st c="16652">– Demek ölürken bile böyle dedi.</st></p>
			<p><st c="16685">– Böyle dedi ya. </st><st c="16703">Bugüne kadar intihar etmedimse, bunda annemin payı çoktur. </st><st c="16762">Madem o benim yüzümden hastalanmıştı, ona bakmak da benim görevimdi. </st><st c="16831">O ölünce de, öbür tarafa gitmekten korktum. </st><st c="16875">Orada bile rahat vermeyeceğinden korktum hep. </st><st c="16921">“İki elim yakanda” dedi bana. </st></p>
			<p><st c="16951">– Bu iki ölümden de kendini mi sorumlu tutuyorsun?</st></p>
			<p><st c="17001">– Sakın beni teselli etmeye çalışmayın. </st><st c="17042">Benim aklım başımda, neyin doğru, neyin yanlış olduğunu biliyorum. </st></p>
			<p><st c="17109">– Doktorlar insanları teselli etmez, sadece gerçekleri göstermeye çalışır Safiye. </st><st c="17191">Elinde olsa Mehmet’in ölmesine izin verir miydin? </st><st c="17241">Şimdi lütfen sen de gerçekleri söyle bana. </st></p>
			<p><st c="17284">– Ah benim dertli başım. </st><st c="17309">Onun yerine ben ölseydim keşke. </st><st c="17341">Şu dünyadan bir pislik temizlenmiş olurdu. </st></p>
			<p><st c="17384">– Yıllardır süren bitmez tükenmez yıkanmaların nedenini anlıyor musun şimdi?</st></p>
			<p><st c="17460">– Yıkanmaların mı?</st></p>
			<p><st c="17479">– Tabii ya. </st><st c="17492">Ne kadar yıkarsan yıka, ne kendini temizleyebildin, ne de eşyalarını. </st></p>
			<p><st c="17562">– İçim pis benim, hiçbir şey temizlemiyor beni. </st></p>
			<p><st c="17610">– İçin pis değil, altın gibi bir kalbin var aslında. </st></p>
			<p><st c="17663">– Gerçekten böyle mi düşünüyorsunuz?</st></p>
			<p><st c="17699">– Evet, gerçekten böyle düşünüyorum. </st><st c="17737">Mehmet’in ölümünde senin ne suçun var, üstelik belki de en az ailesi kadar üzüldün ona. </st><st c="17825">Bu kötü bir rastlantı. </st></p>
			<p><st c="17848">– Kader bu, kötü kader. </st></p>
			<p><st c="17872">– Evet, ve bütün bunlar senin elinde değildi. </st><st c="17918">Mehmet’in ölümünün senin kötü ya da uğursuz olmanla bir ilgisi yok. </st></p>
			<p><st c="17986">– Dünyada beni seven, benim varlığımdan rahatsız olmayan bir tek kişi vardı, o da benim yüzümden öldü. </st><st c="18089">Bu uğursuzluk değil mi sizce?</st></p>
			<p><st c="18118">– Uğursuzluk ne biçim bir söz, çok anlamsız. </st><st c="18164">Tanrı’nın yarattığı en üstün varlık olan insana “uğursuz” demek bence kimsenin haddine düşmemiş. </st></p>
			<p><st c="18261">– Kızdınız siz. </st><st c="18277">İnsan denen mahluku bu kadar çok mu seviyorsunuz?</st></p>
			<p><st c="18326">– Seviyorum ya, günahıyla, sevabıyla seviyorum insanları. </st></p>
			<p><st c="18385">– İlk günden beri benden nefret etmediğinizin farkındayım. </st><st c="18444">Ne tuhaf, halbuki ne kadar pis olduğumu görüyorsunuz. </st><st c="18498">Pislikten kokuyorum. </st></p>
			<p><st c="18519">– Evet, kokuyorsun. </st></p>
			<p><st c="18539">– Yine de benden iğrenmediğinize göre, siz insanları gerçekten çok seviyorsunuz. </st></p>
			<p><st c="18620">– Evet, öyle. </st></p>
			<p><st c="18634">– Bir insan günahıyla da sevilebilir mi?</st></p>
			<p><st c="18674">– Günahsız insan var mıdır acaba? </st><st c="18709">Hepimizin yaşamımız boyunca mutlaka yanlışları olmuştur. </st></p>
			<p><st c="18766">– “Hatasız kul olmaz, hatamla sev beni.” Bu şarkıyı biliyor musunuz?</st></p>
			<p><st c="18834">– Orhan Gencebay söyler. </st><st c="18860">Bilmez olur muyum. </st><st c="18879">Bizim gençliğimizin şarkıları onlar. </st></p>
			<p><st c="18916">– Ben bunlar sadece şarkılarda olur sanırdım. </st><st c="18962">Siz demek hatalarına rağmen insanları sevebiliyorsunuz. </st></p>
			<p><st c="19018">– Marifet bu zaten. </st><st c="19038">Mükemmeli sevmek marifet değil ki...</st></p>
			<p><st c="19074">– Bu taş bana, değil mi?</st></p>
			<p><st c="19099">– Anladın demek, sana tabii. </st><st c="19129">Keşke daha hoşgörülü olabilsen. </st><st c="19161">Hem kendine hem de başkalarına karşı. </st></p>
			<p><st c="19199">– Bana kimse hoşgörülü olmadı ki... </st><st c="19235">Yasaklar, kurallar ve cezalarla yetiştim ben. </st></p>
			<p><st c="19281">– Bak bunda haklısın. </st><st c="19303">Annen hoşgörüsü hiç olmayan, çok katı, kuralcı bir kadınmış. </st><st c="19364">Hep cezalandırmış seni ama farkında mısın, şimdi de aynı şeyi sen kendine yapıyorsun. </st><st c="19450">Sürekli kendini yargılıyor ve cezalandırıyorsun. </st><st c="19499">Yani anneni aratmıyorsun hani. </st></p>
			<p><st c="19530">– Annem kadar katı mıyım yani?</st></p>
			<p><st c="19560">– Bilmem, belki de daha katısın. </st></p>
			<p><st c="19594">– Annemin ölümüyle ilgili ne düşünüyorsunuz, bütün olan biteni anlattım size. </st></p>
			<p><st c="19672">– Ne söylememi istiyorsun, “Annen senin yüzünden ölmüş” mü demem gerekiyor? </st></p>
			<p><st c="19748">– Öyle değil mi?</st></p>
			<p><st c="19764">– O gün seni dövmesini ona sen mi söyledin?</st></p>
			<p><st c="19808">– Beni dövmek için o zaman haklı bir sebebi vardı. </st></p>
			<p><st c="19860">– Neymiş o haklı sebep?</st></p>
			<p><st c="19883">– Canım biliyorsunuz işte, bizi yolda Mehmet’le yan yana yakaladı. </st></p>
			<p><st c="19951">– Bu çok büyük cezalar gerektiren bir suç mu sence?</st></p>
			<p><st c="20002">– Değil mi, sizin kızınız böyle bir şey yapsa, kızmaz mıydınız?</st></p>
			<p><st c="20066">– Bir erkek arkadaşıyla yolda beraber yürüdü diye mi?</st></p>
			<p><st c="20120">– Ama Mehmet benden hoşlanıyordu. </st></p>
			<p><st c="20155">– Ne kötülük var bunda, ilerde senin de bir kızın olursa, bunlara kızacak mısın?</st></p>
			<p><st c="20235">– Ay benim kafam iyice karıştı. </st><st c="20268">Demek bunlar suç sayılmayabilir, peki ama annem beni döverken, onu kışkırttım. </st><st c="20347">Belki bir süre sonra yani yorulunca vazgeçecekti beni dövmekten. </st></p>
			<p><st c="20412">– Neredeyse anneni haklı bulduğunu söyleyeceksin. </st></p>
			<p><st c="20462">– Siz annemi haklı bulmadınız mı?</st></p>
			<p><st c="20495">– Annen seni öldüresiye döverken onu nasıl haklı bulabilirim Safiye? </st><st c="20565">İnsan çocuğunu böyle döver mi?</st></p>
			<p><st c="20595">– Siz hiç çocuğunuzu dövdünüz mü?</st></p>
			<p><st c="20629">– Ben mi, asla. </st><st c="20646">Onlar benim canım, olabildiğince çok sevdim ben onları. </st></p>
			<p><st c="20702">– Hiç hata yapmadılar mı?</st></p>
			<p><st c="20727">– Mümkün mü böyle bir şey? </st><st c="20755">Sence hata ne demek? </st></p>
			<p><st c="20776">– Kurallara uymamak demek. </st></p>
			<p><st c="20803">– Kim koyuyor bu kuralları?</st></p>
			<p><st c="20830">– Bazen Tanrı, bazen de toplum. </st></p>
			<p><st c="20863">– Peki, bu kurallar neden konuyor?</st></p>
			<p><st c="20897">– Bilmem, hepsinin bir sebebi vardır herhalde. </st></p>
			<p><st c="20945">– Haklısın, bu kurallar insanlar bir arada daha mutlu ve huzurlu yaşasın diye konuyor, yani aslında her şey insan için. </st><st c="21065">Sen bu kuralları dayak yemeden, bu kadar ağır bir şekilde cezalandırılmadan öğrenemez miydin?</st></p>
			<p><st c="21158">– Sizin çocuğunuz öğrendi mi?</st></p>
			<p><st c="21188">– Sence öğrenmiş midir?</st></p>
			<p><st c="21212">– Siz benim annemden o kadar farklısınız ki... </st><st c="21260">Sizin çocuğunuz kim bilir nasıl mükemmel biridir. </st></p>
			<p><st c="21310">– Bak yine yanıldın. </st><st c="21331">Ben onların mükemmel değil, sağlıklı, mutlu ve huzurlu olmalarını istedim. </st><st c="21406">Bunun için de en çok ihtiyaçları olan şey nedir biliyor musun?</st></p>
			<p><st c="21468">– Hoşgörü galiba. </st></p>
			<p><st c="21487">– Sen gerçekten zeki bir kadınsın. </st><st c="21522">Bugüne kadar kimse sana hoşgörülü davranmadığı için, sen hayatta en çok ihtiyaç duyduğumuz şeyi öğrenememişsin ama vakit çok geç sayılmaz Safiye. </st></p>
			<p><st c="21668">– Bilmem ki.</st></p>
			<p><st c="21680">– Üstelik annenin ölümünden kendini sorumlu tutmanı doğru bulmuyorum. </st><st c="21751">Bir kere annen seni fena halde döverken geçiriyor bu krizi. </st></p>
			<p><st c="21811">– Ama tam da o sırada ben Mehmet yerine onun ölmesini istiyordum. </st></p>
			<p><st c="21877">– Bundan doğal ne var? </st><st c="21900">Bu kadar dayağı kim yese kızar, öfkelenir. </st><st c="21943">Öfke nasıl bir duygudur biliyor musun?</st></p>
			<p><st c="21981">– Bilmez olur muyum, bunu benden iyi kimse bilemez. </st></p>
			<p><st c="22034">– Tarif et öyleyse. </st></p>
			<p><st c="22054">– Nasıl tarif edeyim; insanı boğan, içine gülle gibi oturan bir duygu işte. </st></p>
			<p><st c="22130">– Dışa yansımazsa dediğin doğru. </st><st c="22163">Aslında öfke, karşı tarafa zarar verme isteğidir ve hemen bütün insanların hiç yabancısı olmadığı bir duygudur. </st></p>
			<p><st c="22275">– Siz de öfkelenir misiniz?</st></p>
			<p><st c="22302">– Ne biçim soru bu, tabii öfkelenirim, hem de sık sık.</st></p>
			<p><st c="22357">– Yani siz de başkalarına zarar vermek istersiniz. </st></p>
			<p><st c="22409">– Evet, aynen öyle Safiye, ama ben de senin gibi bu duyguyla bir şekilde başa çıkar, insanlara zarar vermem, sadece biraz söylenirim o kadar. </st></p>
			<p><st c="22551">– Yani ben de sizin gibi mi yapıyorum?</st></p>
			<p><st c="22589">– Evet, içinden annenin ölmesini isterken, yerinden kalkamazken, ambulans çağırıp duygularının tam tersini yapıyor ve annenin yaşamasını sağlıyorsun. </st><st c="22740">Zamanında müdahale edilmeseydi belki de o gün ölecekti annen. </st><st c="22802">Ayrıca polise verdiğin ifadeyle onu bu sefer de yasalar karşısında ceza almaktan kurtarıyorsun. </st><st c="22898">Bu da yetmiyor, okula gitmeyip annene yıllarca bakıyor, hizmet ediyorsun. </st><st c="22972">Daha ne yapsaydın yani?</st></p>
			<p><st c="22995">–  Bana öyle şeyler söylediniz ki... </st><st c="23032">İşin tuhafı, bütün bunları inanarak söylüyorsunuz. </st><st c="23083">Sanki üzerimden bir yük kalktı, içim boşaldı. </st><st c="23129">Size minnettarım doktor hanım. </st><st c="23160">Bugün yine çok vaktinizi aldım. </st><st c="23192">Benim gibi birine bu kadar zaman ayırmanız, böyle uğraşmanız öyle garibime gidiyor ki... </st><st c="23281">Kendimi sizin yanınızda “önemli” hissediyorum. </st><st c="23328">Bugüne kadar hiç hissetmediğim kadar önemli. </st></p>
			<p><st c="23373">– Böyle düşünmen ne güzel. </st><st c="23400">İlk defa olumlu bir şeyler çıkıyor ağzından. </st><st c="23445">Hadi bakalım ben artık gideyim. </st><st c="23477">İlk fırsatta yine geleceğim ama biraz daha temiz bir eve gelmek ve şu mutfak köşelerinden kurtulup temiz bir salonda oturmak isterim, ne dersin?</st></p>
			<p><st c="23621">– Sizi çok iyi anlıyorum, elimden geleni yapacağım. </st></p>
			<p><st c="23674">– Ama kendini çok yorma olur mu?</st></p>
			<p><st c="23706">– Tamam doktor hanım, siz de çok yormayın kendinizi.</st></p>
			<p><st c="23759">Safiye beni kapıya kadar uğurluyor. </st></p>
			<p><st c="23796">Merdivenlerden inerken, çok acıklı bir filmden çıkmış gibi hissediyorum kendimi. </st><st c="23877">Neler anlattı bu kız bana. </st><st c="23904">Bu ne acımasızlık, bu ne vahşet... </st><st c="23939">Kimse durup dururken bu hale gelmiyor. </st><st c="23978">Zavallı Safiye. </st><st c="23994">Nasıl bir anneden dünyaya geldiğimiz ne kadar önemli... </st><st c="24050">İşte bu tam bir şans ve kısmet işi. </st><st c="24086">Ailemizi kendimiz seçmiyoruz. </st><st c="24116">Ama bu kadarına da pes doğrusu. </st><st c="24148">Anlattıklarından öyle çok etkilendim ki, onu dinlerken ağlamamak için zor tuttum kendimi... </st><st c="24240">Ben dinlerken ne hale geldim, bu kız nasıl dayanmış bu eziyete? </st><st c="24304">Zaten dayanamamış, durumu içler acısı... </st></p>
			<p><st c="24345">Hay Allah, çok etkilendim, biraz daha profesyonel olabilmeyi ne zaman öğreneceğim?</st></p>
		</div>
<div id="charCountTotal" value="24427"></div></body>
</html>
