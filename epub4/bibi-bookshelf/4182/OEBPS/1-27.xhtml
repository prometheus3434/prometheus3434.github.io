<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-27" xml:lang="tr-TR">
		<div>
			<p id="_idParaDest-23"><st c="0">Tahtını Çaldıran Adam</st></p>
			<p><st c="22">Hafifçe vurulan kapıdan iriyarı, lacivert takım elbise giymiş, esmer, kocaman pala bıyıkları olan biri giriyor içeri. </st><st c="141">Elleri iki yanında asker gibi duruyor karşımda. </st><st c="189">Başını hafifçe öne eğerek selam veriyor. </st><st c="230">Ben “hoş geldiniz” diyerek elini sıkıyorum. </st><st c="274">Son derece zarif bir biçimde sıkıyor elimi. </st><st c="318">Ben oturmadan oturmuyor. </st><st c="343">Ne kadar kibar bir adam. </st><st c="368">Halbuki görünüşü, kalıbı hiç de öyle değil. </st><st c="412">Bir de siyah gözlük taksa filmlerdeki mafya babalarına benzeyecek. </st><st c="479">Tuhaf, garip bir adam. </st><st c="502">Gergin ve heyecanlı olduğunu hissediyorum. </st><st c="545">Üstelik utangaç galiba. </st><st c="569">Kırk yaşlarında gösteriyor. </st><st c="597">Karşımda diken üstünde oturur gibi bir hali var. </st><st c="646">Benimle konuşmak belli ki ona çok zor gelecek. </st><st c="693">Ona yardımcı olmalıyım.</st></p>
			<p><st c="716">– Garip Bey’siniz değil mi?</st></p>
			<p><st c="744">– Evet, hanımefendi.</st></p>
			<p><st c="765">Önüne bakarak konuşuyor. </st><st c="791">Sesi kalın ve çok uzaklardan gelir gibi.</st></p>
			<p><st c="831">– Beni Yaşar Bey yolladı. </st><st c="858">Size selamları var.</st></p>
			<p><st c="877">– Teşekkür ederim. </st><st c="897">Yaşar Bey nasıl, iyi mi?</st></p>
			<p><st c="921">– İyiler efendim. </st><st c="940">Size hürmetleri var.</st></p>
			<p><st c="960">– Memleket neresi Garip Bey?</st></p>
			<p><st c="989">– Adana, efendim.</st></p>
			<p><st c="1007">– Ne iş yapıyorsunuz?</st></p>
			<p><st c="1029">– Ben gazino yöneticisiyim, efendim.</st></p>
			<p><st c="1066">– Gazino yöneticiliği nasıl bir iş?</st></p>
			<p><st c="1102">– Zor iş, hanımefendi. </st></p>
			<p><st c="1126">Eyvah, yahu ben bu adamı nasıl konuşturacağım? </st><st c="1173">“Evet hanımefendi”den başka bir şey söylemiyor. </st><st c="1221">Ama kanım ısındı bu adama. </st><st c="1248">Sert ve mesafeli görünümüne rağmen çok yumuşak kalpli birine benziyor.</st></p>
			<p><st c="1318">– Adanalı mısınız?</st></p>
			<p><st c="1337">– Öyle sayılır, hanımefendi.</st></p>
			<p><st c="1366">– Hep böyle az mı konuşursunuz?</st></p>
			<p><st c="1398">– Evet, hanımefendi.</st></p>
			<p><st c="1419">– Bunun yaptığınız işle bir ilgisi var mı?</st></p>
			<p><st c="1462">– Olabilir.</st></p>
			<p><st c="1474">– Aman Garip Bey, kendimi sorgu hâkimi gibi hissettirdiniz bana. </st><st c="1540">Artık ben sormasam da siz bana anlatsanız.</st></p>
			<p><st c="1582">– Kusurumu bağışlayın hanımefendi. </st><st c="1618">Benim ömrüm gazinolarda geçti. </st><st c="1649">Sizin gibi bir doktor hanımefendiye ilk kez geliyorum. </st><st c="1704">Buralarda nasıl konuşulur, nasıl oturulup kalkılır bilmem ben. </st><st c="1767">Bir pot kırmaktan, yakışıksız bir şey yapmaktan korkuyorum. </st><st c="1827">Bizim beraber olduğumuz hanımlar sizlere benzemez.</st></p>
			<p><st c="1877">– Rahat olun Garip Bey. </st><st c="1902">Son derece saygılı biri olduğunuz belli zaten. </st><st c="1949">Benim görevim sizi dinleyip anlamak. </st><st c="1986">Buraya kadar geldiğinize göre önemli bir sorununuz var herhalde.</st></p>
			<p><st c="2050">– Yaşar Bey bu kadar ısrar etmese buraya kesinlikle gelmezdim. </st><st c="2114">Sorunumuza gelince. </st><st c="2134">Boş yere sizin vaktinizi alacağım. </st><st c="2169">Böyle abuk sabuk şeylerle doktorları işgal etmek doğru değil. </st><st c="2231">Hem bu kadar özel şeyleri benim gibi bir adam size nasıl anlatacak?</st></p>
			<p><st c="2298">– Siz nasıl birisiniz Garip Bey?</st></p>
			<p><st c="2331">– Kendi halinde, disiplinli, az konuşan biriyim ben. </st><st c="2385">Kolay kolay kimseyle arkadaşlık etmem. </st><st c="2424">Kolay güvenmem. </st><st c="2440">Laubalilikten hiç hoşlanmam. </st><st c="2469">İşime önem veririm. </st><st c="2489">Zaten bütün hayatım işimdir. </st><st c="2518">Başka bir hayatım hiç yoktur. </st><st c="2548">Sabaha karşı gazinoyu kapatır, eve gelir yatarım. </st><st c="2598">Öğleden sonra tekrar gazinoya dönerim. </st><st c="2637">Gülmem, şakalaşmam. </st><st c="2657">Kimse de bana şaka maka yapamaz. </st><st c="2690">Mesafeli, ciddi insanları severim. </st><st c="2725">Ama çok gayriciddi bir iş yapıyorum. </st><st c="2762">Ve birlikte çalıştığımız insanların hepsi de gayriciddidir.</st></p>
			<p><st c="2821">– Çalışma saatleriniz bizimkinden çok farklı. </st><st c="2868">Biz kalkarken siz yatıyorsunuz. </st><st c="2900">Bu durum toplumla ilişkilerinizi nasıl etkiliyor?</st></p>
			<p><st c="2949">– Toplum benim için gazinodur. </st><st c="2981">Bunun dışında pek kimseyle ilişkim yoktur.</st></p>
			<p><st c="3023">– Evli misiniz?</st></p>
			<p><st c="3039">– Evliyim ve iki yetişkin çocuğum var. </st><st c="3079">Üniversitede okuyor ikisi de.</st></p>
			<p><st c="3108">– Kaç yaşındasınız siz?</st></p>
			<p><st c="3132">– Kırk bir.</st></p>
			<p><st c="3144">– Çok mu erken evlendiniz?</st></p>
			<p><st c="3171">– On yedi yaşında evlendim.</st></p>
			<p><st c="3199">– Çok erken değil mi?</st></p>
			<p><st c="3221">– Hem de çok erken. </st><st c="3242">“Evlenir misin?” diye bana soran olmadı ki. </st><st c="3286">Akrabadan biriyle beni evlendirdiler, oldu bitti.</st></p>
			<p><st c="3335">– Nasıl gidiyor evlilik?</st></p>
			<p><st c="3360">– İyi iyi. </st><st c="3372">Sorun yok. </st><st c="3383">Daha doğrusu, sorun varsa da benim haberim yok. </st><st c="3431">Ben eve sadece para götürürüm. </st><st c="3462">Başka hiçbir şeye karışmam. </st><st c="3490">Bir de saygı isterim. </st><st c="3512">Zaten var mıyım yok muyum belli değil. </st><st c="3551">Sabah gelir, uyanınca da bir iki lokma bir şeyler yer çıkarım. </st><st c="3614">Benim hanım becerikli kadındır. </st><st c="3646">Her şeyi o halleder.</st></p>
			<p><st c="3666">– Siz iyi bir eş misiniz?</st></p>
			<p><st c="3692">– Hayır, ama kötü bir eş de değilim. </st><st c="3730">Dedim ya yokum ben.</st></p>
			<p><st c="3749">– Kaç yıldır bu işi yapıyorsunuz?</st></p>
			<p><st c="3783">– On beş yıldır. </st><st c="3801">Köyden gelince ufak ufak bu işlere başladım. </st><st c="3846">Patronlar kısa sürede güvendiler bana. </st><st c="3885">İşte o zamandan beri de gazinolarda yaşıyorum.</st></p>
			<p><st c="3931">– Memnun musunuz işinizden?</st></p>
			<p><st c="3959">– Memnunum. </st><st c="3972">Beni dışarıdaki hayattan kurtardı. </st><st c="4007">Ben dışarda yapamazdım. </st><st c="4031">Burası daha küçük bir dünya ve kuralları belli. </st><st c="4079">Ben de kurallara uymayı severim.</st></p>
			<p><st c="4111">– Peki, anladığım kadarıyla buraya kadar bir sorun yok.</st></p>
			<p><st c="4167">– Sorun biraz komik. </st><st c="4189">Hanımefendi, ben kendime bile ters gelen bir şey yaptım. </st></p>
			<p><st c="4246">Yine başını öne eğiyor. </st><st c="4270">O kocaman adamın yanakları pembeleşiyor. </st><st c="4311">Şimdi bir çocuk gibi kızarıyor karşımda. </st><st c="4352">Ne yaptı acaba bu adam kendisini bu kadar utandıracak? </st><st c="4407">Sonra gözlerindeki nemi fark ediyorum. </st><st c="4446">Ama filmlerdeki lacivert takım elbiseli, iriyarı, kara gözlüklü adamlar hep kavga eder, hiç ağlamazlar. </st><st c="4550">İçeri girer girmez bu koca adamın aslında ne kadar duygusal biri olduğunu hissetmiştim. </st><st c="4638">Demek yanılmamışım.</st></p>
			<p><st c="4657">– Şey bacım, ayıplamayın beni sakın. </st><st c="4695">Ah bu Yaşar Bey. </st><st c="4712">Ben “gitmem” dedim, bu kadar ısrar edilmez ki. </st></p>
			<p><st c="4759">Artık hanımefendilik bitti. </st><st c="4787">Bana “bacım” diyor.</st></p>
			<p><st c="4806">– Fena mı oldu Garip Bey? </st><st c="4833">Bakın ne güzel konuşuyoruz. </st><st c="4861">İnsanız, hepimizin konuşmaya, paylaşmaya ihtiyacımız var. </st><st c="4919">Bakın siz yıllardır bunu hiç yapmamış, her şeyi içinizde biriktirmişsiniz. </st><st c="4994">Tabii insan bu kadar yıl konuşmazsa, şimdi biraz zorlanır.</st></p>
			<p><st c="5052">– Biraz zorlanırmış. </st><st c="5074">Pek biraz değil bacım. </st><st c="5097">Ben bu işi beceremiyorum.</st></p>
			<p><st c="5122">– Garip Bey âşık mı oldunuz yoksa?</st></p>
			<p><st c="5157">– Ah bacım ah, sorma. </st><st c="5180">Bu yaştan sonra olacak iş değil biliyorum ama bu sefer gönül ferman dinlemedi. </st><st c="5259">Halbuki ben hiç böyle bir adam değilim. </st><st c="5299">Yıllardır ne kadınlar geldi geçti. </st><st c="5334">Herkes bana, “Sen taş mısın be adam” derdi. </st><st c="5378">Ben de kendimi hakikaten taş zannederdim. </st><st c="5420">En güzeli bile kılımı kıpırdatmazdı. </st><st c="5457">Onun için patronlar çok güvenirdi bana. </st><st c="5497">Bu işi yapan adam böyle yapmalı. </st><st c="5530">İyi meyhaneci herkese içirip kendi içmeyendir. </st><st c="5577">Ama öyle biri çıktı ki, aklımı başımdan aldı. </st><st c="5623">Feleğim şaştı. </st><st c="5638">Neye uğradığımı şaşırdım. </st><st c="5664">Eski Garip gitti, başka Garip geldi. </st><st c="5701">Herkes anladı. </st><st c="5716">Nasıl anlamasın. </st><st c="5733">Gülmeyen Garip güler, konuşmayan Garip konuşur oldu. </st><st c="5786">Ayağım yerden kesildi. </st><st c="5809">Meğer ben hep gecede yaşarmışım da güneşi, aydınlığı bilmezmişim. </st><st c="5875">Hayatıma güneş doğdu, içimde çiçekler açtı. </st><st c="5919">Yüz kiloluk koca Garip tüy gibi hafifledi de, kanadı olsa uçarım sandı.</st></p>
			<p><st c="5990">Ne güzel konuşuyor bu adam, duygularını ne güzel anlatıyor.</st></p>
			<p><st c="6050">– Eskiden âşıkları görünce kızardım. </st><st c="6088">“Boş iş bunlar” derdim. </st><st c="6112">Ama yine de bazen sokaklarda el ele gezen sevgilileri görünce içim sızlardı. </st><st c="6189">Hani herkesin bir hayali vardır ya benim hayalim de buydu. </st><st c="6248">Yeniyetme gençler gibi sevgilimle el ele gezebilmek. </st><st c="6301">Çocukça hayaller. </st><st c="6319">Koca adama yakışır mı bunlar. </st><st c="6349">Kırk bir yaşındayım, yirmi iki yaşında oğlum, yirmi yaşında kızım var benim. </st><st c="6426">Hayat erken ihtiyarlattı beni. </st><st c="6457">Hiç bilmedim ben öyle şeyleri. </st><st c="6488">Ömrüm pavyonlarda geçti, beni bilen bilir, harama uçkur çözmedim.</st></p>
			<p><st c="6553">Sonra birden ne oldu bana anlamadım. </st><st c="6591">Elektrik çarpmışa döndüm. </st><st c="6617">O ötekilerden farklıydı. </st><st c="6642">Gençti, güzeldi ve temizdi. </st><st c="6670">Kirlenmesine gönlüm razı olmadı. </st><st c="6703">Önce korumak geldi içimden. </st><st c="6731">Yardım etmek, destek olmak. </st><st c="6759">Sonra bir de baktım gönlüm su olup akıvermiş. </st><st c="6805">Hepsi iki ay sürdü. </st><st c="6825">Nasıl da inandım ona. </st><st c="6847">O da beni sevdi sandım. </st><st c="6871">Yeniyetme kızlara çevirdi beni. </st><st c="6903">Benim bildiğim adamlar kızları baştan çıkarır. </st><st c="6950">Kötü yola düşürür onları. </st><st c="6976">Bizde tersi oldu. </st><st c="6994">O beni baştan çıkardı. </st><st c="7017">O beni kandırdı. </st><st c="7034">Yoldan çıkardı resmen. </st><st c="7057">Sonra da bırakıp gitti. </st><st c="7081">Genç ve zengin bir sevgili buldu kendine. </st><st c="7123">Gözümün içine baka baka kandırdı beni. </st><st c="7162">Meğer ötekilerden bir farkı yokmuş. </st><st c="7198">Benim de diğer adamlardan farkım yokmuş. </st><st c="7239">“Salak mı bu herifler” derdim, “ne çabuk inanıveriyorlar kadınlara?” En salağı benmişim meğer. </st></p>
			<p><st c="7334">Başka türlü bir yerim vardı benim o âlemde. </st><st c="7378">Sayarlardı beni. </st><st c="7395">Bilirlerdi onlar gibi olmadığımı. </st><st c="7429">Sadece gönlümü değil, tahtımı da çaldı benim. </st><st c="7475">Alelade biri oluverdim. </st><st c="7499">Kandırılmış, elindeki horozşekeri alınmış küçücük, zavallı bir çocuğa döndüm. </st><st c="7577">İçim yandı bacım, içim yandı. </st><st c="7607">Kendi başıma söndüremedim bu yangını. </st><st c="7645">Onu bile beceremedim. </st><st c="7667">Yaşar Bey acele yolladı beni size. </st><st c="7702">Kızınca iyi kızarım ben. </st><st c="7727">Kolay kızmam ama kendi öfkemden kendim bile korkarım. </st><st c="7781">Anladı herkes rahat duramayacağımı. </st><st c="7817">Bir o kadın korkmadı benden. </st><st c="7846">“Eceline susamış bu kadın” dedi herkes. </st></p>
			<p><st c="7886">İşte böyle bacım. </st><st c="7904">Güneş gitti yine karanlıkta kaldım. </st><st c="7940">Yıllardır alışkınım ben ışıksız yaşamaya. </st><st c="7982">Ama güneşi bir kez görünce karanlığa dayanamıyor insan. </st><st c="8038">Çivisi çıktı hayatımın. </st><st c="8062">Yirmi günde sekiz kilo verdim. </st><st c="8093">Uyku durak kalmadı bende. </st><st c="8119">Yıllardır hayal ettiğim el ele sokaklarda sevgilimle gezmenin yerini onu nasıl öldüreceğimin planları aldı. </st><st c="8227">Gözümü kapattığım anda her yeri kırmızı kan kaplıyor. </st><st c="8281">Sonra da o kanın içinde o da boğuluyor, ben de. </st></p>
			<p><st c="8329">Var mı bunun bir çaresi? </st><st c="8354">Kandan başka ne temizler bu pisliği bacım?</st></p>
			<p><st c="8396">Hafifçe ürperdiğimi hissediyorum. </st><st c="8431">Bu adam ciddi. </st><st c="8446">Yaşar Bey’in bu adamı bana neden bu kadar ısrarla yolladığını şimdi daha iyi anlıyorum. </st><st c="8534">İçindeki bu sıkıntıyı yok edemezsek o kadını öldürecek. </st><st c="8590">Muhtemelen hem kendini hem de kadını öldürecek. </st><st c="8638">Aslında vahşi bir adam. </st><st c="8662">Duyguları çok şiddetli ve yıllardır hiç dışarı yansıtmadığı için evcilleşememiş. </st><st c="8743">Olduğu gibi, ilk haliyle muhafaza etmiş onları. </st><st c="8791">Demirden bir sandığın içine koyup koca bir kilit asmış üstüne. </st><st c="8854">Bu kadın işte bu sandığı açmış. </st><st c="8886">Sahiden hiç korkmamış mı bu adama yaklaşmaya. </st><st c="8932">Bu ne cesaret, bu ne pervasızlık. </st><st c="8966">Bunları fark etmeyecek kadar aptal bir kadın bu adamı baştan çıkaramaz. </st><st c="9038">Yoksa ölmeye karar verdi de kendini öldürmeye mi cesaret edemedi? </st><st c="9104">Bunu başkasına yaptırmanın yolunu mu arıyor? </st><st c="9149">Ya da heyecan mı arıyor sadece? </st><st c="9181">Hayatının hiç önemi yok mu? </st><st c="9209">Ölümle dans etmeyi mi seviyor?</st></p>
			<p><st c="9239">Bakalım sandığı tekrar kapatabilecek miyiz?</st></p>
			<p><st c="9283">– Ne güzel anlattınız bana Garip Bey. </st><st c="9322">Bir de “Konuşmayı sevmem” diyorsunuz. </st><st c="9360">Bence siz bol bol konuşun. </st><st c="9387">Sizin kadar duygularını güzel ifade eden az insan tanıyorum. </st><st c="9448">Siz anlatırken benim bile gözlerim yaşardı. </st><st c="9492">Gözlerimi yaşartan yaşadıklarınız değil, duygularınız ve bunu ifade ediş tarzınız. </st><st c="9575">Demek bu aşkı bu kadar derinden hissederek yaşadınız. </st><st c="9629">Size bu kadar güzel şeyler yaşatan bu kadına neden bu kadar çok kızıyorsunuz.</st></p>
			<p><st c="9706">– Ne dedin bacım, niye mi kızıyorum?</st></p>
			<p><st c="9743">– Tabii ya. </st><st c="9756">Dünya gözüyle güneşi göstermiş size. </st><st c="9793">Bunu hiç yaşamamaktan daha iyi değil mi? </st><st c="9834">Kapkara bir çölde çiçek açtırmış. </st><st c="9868">Ölmek, öldürmek neden? </st><st c="9891">Yaşanmış bitmiş. </st><st c="9908">Güzel bir rüya görüp sonra uyanmışsınız. </st><st c="9949">Böyle güzel bir rüyayı hiç görmeseniz daha mı iyi olurdu? </st><st c="10007">Yaşadığınız güzelliklerin kıymetini neden bilmiyorsunuz? </st><st c="10064">Bu, belki de sizin anılarınız içinde en değerlisi. </st><st c="10115">Onu yerine koyup kaldığınız yerden hayata devam etmek varken niye kahrediyorsunuz kendinizi?</st></p>
			<p><st c="10207">– Beni kandırdı, beni terk etti, arkasına bile bakmadan çekip gitti diyorum size.</st></p>
			<p><st c="10289">– Siz onu sevdiniz de o sizi sevmedi mi yani?</st></p>
			<p><st c="10335">– Ne sevmesi, oynadı benimle.</st></p>
			<p><st c="10365">– Sizi bırakıp gittiği için mi böyle düşünüyorsunuz?</st></p>
			<p><st c="10418">– He ya. </st><st c="10428">Seven insan bırakıp gider mi?</st></p>
			<p><st c="10457">– Sizi aslında hiç sevmeyen, sizi kandıran, duygusuz bencil birini bu kadar sevebilir miydiniz? </st><st c="10554">Yıllardır bu âlemde yaşamış biri böyle bir hata yapabilir mi?</st></p>
			<p><st c="10615">– Yaptı işte. </st><st c="10630">Baştan ben de öyle sandım.</st></p>
			<p><st c="10656">– Ben sizin gibi düşünmüyorum. </st><st c="10688">Belli ki o da sizde bir şeyler buldu. </st><st c="10726">Sevdi sizi. </st><st c="10738">Ama dünyada her şey öyle dümdüz değil. </st><st c="10777">Kimse kötü olmak için kötülük yapmaz. </st><st c="10815">Kim bilir bizim bilmediğimiz ne var bu işin içinde?</st></p>
			<p><st c="10866">– Gönlünü eğlendirdi. </st><st c="10889">Daha iyisini bulunca da sattı beni.</st></p>
			<p><st c="10924">– Siz yıllardır kendini şöyle ya da böyle satan hanımlarla berabersiniz. </st><st c="10998">Onları iyi tanıyorsunuz. </st><st c="11023">Siz bari onlara karşı bu kadar acımasız olmayın. </st><st c="11072">Tanrı’nın verdiği canı almayı yine Tanrı’ya bırakın. </st><st c="11125">Sizin derdinizin ilacı hoşgörü. </st><st c="11157">Hem kendinize hem de başkalarına karşı daha hoşgörülü olmayı deneyin. </st><st c="11227">Anlıyorum ki sadece o kadına değil, kendinize de kızıyorsunuz.</st></p>
			<p><st c="11289">– Kızıyorum ya. </st><st c="11306">Kendimi el âleme oyuncak ettirdim.</st></p>
			<p><st c="11340">– Bak Garip Kardeş. </st><st c="11361">Bana her şeyi en samimi şekilde anlattın. </st><st c="11403">Ne bir eksik ne bir fazla. </st><st c="11430">Seni kınamak, ayıplamak ya da seninle alay etmek, yaşadıklarını küçümsemek hiç aklımdan geçmedi. </st><st c="11527">Hepimiz insanız. </st><st c="11544">Sevmek insana en yakışan duygu. </st><st c="11576">Bunun oyuncak olacak nesi var? </st><st c="11607">Seni kimsenin ayıpladığı filan yok. </st><st c="11643">Esas sen yapıyorsun bunu. </st><st c="11669">Sen kendine yakıştıramamışsın sevmeyi.</st></p>
			<p><st c="11707">– Sevmeyi değil kandırılmayı, aldatılmayı.</st></p>
			<p><st c="11750">– Burada eğer biri utanacaksa o sen değilsin. </st><st c="11797">Bırak onu da sahibi düşünsün. </st><st c="11827">Biz insanlar aldatılanı, kandırılanı değil, kandıranı kınarız. </st><st c="11890">Uğraşma kendinle bu kadar. </st><st c="11917">Önce kendini affet, gerisi kolay. </st></p>
			<p><st c="11951">Bir anda hıçkırıklara boğuluyor o koca adam. </st><st c="11996">Bırakıyorum, hiç dokunmuyorum. </st><st c="12027">Kim bilir o demir sandığın içinde onu bu kadar ağlatacak daha neler var? </st><st c="12100">Boşuna mı takmış o koca kilidi? </st><st c="12132">Sonra yine yavaşça konuşmaya başlıyor. </st><st c="12171">Sesi şimdi daha yumuşak.</st></p>
			<p><st c="12195">– Kusura bakma bacım. </st><st c="12218">Senin karşında böyle çocuk gibi...</st></p>
			<p><st c="12252">– Çocuk gibi değil, insan gibi Garip Kardeş.</st></p>
			<p><st c="12297">– Demek beni ayıplamadınız ha?</st></p>
			<p><st c="12328">– Aksine, rahatladığınızı, öfkenizin azaldığını, kendinize biraz olsun şefkat gösterebildiğinizi gördüm. </st><st c="12434">Biraz önce size tavsiye ettiğim ilacı kullanmaya başladınız bile. </st><st c="12500">Ne güzel. </st><st c="12510">Demek yıllar sonra âşık oldunuz. </st><st c="12543">Âşık olmak nasıl bir şey Garip Bey?</st></p>
			<p><st c="12578">– Kötü bacım, kötü. </st><st c="12599">İnsanın aklı başından gidiyor.</st></p>
			<p><st c="12629">– Ama biraz önce aşkla ilgili çok güzel şeyler söylediniz, kitaplarda, şiirlerde bile okumadım ben bu kadarını.</st></p>
			<p><st c="12741">– O zaman öyleydi ama bağlandım ona. </st><st c="12779">Beni bırakıp gidince eşekten düşmüş karpuza döndüm. </st><st c="12831">Paramparça oldum. </st><st c="12849">Onu öldürmeden kendimi toparlayamam artık.</st></p>
			<p><st c="12891">– Halbuki karıncayı bile incitemeyecek kadar duygulu bir insansınız siz.</st></p>
			<p><st c="12964">– Bunun böyle olduğunu bir tek ben bilirdim, herkes korkar benden.</st></p>
			<p><st c="13031">– Çok haklısınız, içeri ilk girdiğinizde kalıbınız ve görüntünüz beni bile etkiledi ama sizi tanıdıkça anlıyorum ki, bu koca gövdenin içinde çok yumuşak ve hassas bir yürek taşıyorsunuz. </st><st c="13219">İnsanlar haklı, kimseye açmamışsınız içinizi.</st></p>
			<p><st c="13264">– Açmamak değil bacım, açamadım. </st><st c="13298">Bu da benim yapım.</st></p>
			<p><st c="13316">– Galiba biraz da yaptığınız iş sizi böyle olmaya zorlamış.</st></p>
			<p><st c="13376">– Ama bu sefer, “İnsanlar haklıymış benden korkmakta” dedim. </st><st c="13438">Her gece o kadını nasıl öldüreceğimi düşünüyorum. </st><st c="13488">O zaman rahatlıyorum.</st></p>
			<p><st c="13509">– Sizi bu kadar mutlu etmeyi, ayaklarınızı yerden kesmeyi başaran bu kadını öldürünce rahatlıyorsunuz demek.</st></p>
			<p><st c="13618">– Ama beni sattı, bırakıp gitti. </st></p>
			<p><st c="13652">Yine ağlamaya başlıyor. </st><st c="13676">Gururu çok incinmiş ve onu öldürerek yaralarını sarabileceğini sanıyor.</st></p>
			<p><st c="13747">– Sizi şimdi ağlatan aşk mı, öfke mi?</st></p>
			<p><st c="13785">– Öfke tabii.</st></p>
			<p><st c="13799">– Ama hani bu kadına âşıktınız? </st><st c="13832">Aşk dünyadaki duyguların en güzelidir. </st><st c="13871">Bu güzelim duygu neden bir anda duyguların en tehlikelisi olan öfkeye döndü?</st></p>
			<p><st c="13947">– Çünkü gururum kırıldı, el âleme iki paralık oldum.</st></p>
			<p><st c="14000">– O çok sevdiğiniz kadını öldürerek gururunuzu kurtaracaksınız öyle mi?</st></p>
			<p><st c="14072">– Ama bana yanlış yaptı.</st></p>
			<p><st c="14097">– Siz hiç hayatınızda yanlış yapmadınız mı?</st></p>
			<p><st c="14141">– İnsanız tabii, ama kimsenin gururuyla duygularıyla oynamam ben.</st></p>
			<p><st c="14207">– Kaç yaşındaydı bu hanım?</st></p>
			<p><st c="14234">– On dokuz.</st></p>
			<p><st c="14246">– On dokuz yaşında ha? </st><st c="14270">On dokuz yaşında pavyonda çalışıyor ve sizinle oynuyor. </st><st c="14326">Görmüyor musunuz, o sizinle değil, hayat onunla oynamış.</st></p>
			<p><st c="14382">– Baştan ben de öyle düşünmüştüm; haline acımış, yardım etmeye çalışmıştım. </st><st c="14459">Sonradan beni de baştan çıkardı.</st></p>
			<p><st c="14491">– Nasıl bir kadındı, biraz anlatsanız onu.</st></p>
			<p><st c="14534">– Güzeldi, saftı. </st><st c="14553">Zaten bu saflığı yüzünden düşmüş buralara. </st><st c="14596">Diğerlerine benzemiyordu. </st><st c="14622">Durup durup ağlardı. </st><st c="14643">Kime güvendiyse fos çıkmış. </st><st c="14671">Beni severdi veya benim aptal kafam öyle zannederdi. </st><st c="14724">Sonra zengin ve genç bir adam geldi gazinoya. </st><st c="14770">Benim kızı beğendi ve aldı götürdü. </st><st c="14806">“Gitmem” demedi. </st><st c="14823">Tıpış tıpış düştü arkasına, gitti.</st></p>
			<p><st c="14857">– Sizce neden gitti?</st></p>
			<p><st c="14878">– Ne bileyim ben, sütü bozukmuş zaten.</st></p>
			<p><st c="14917">– Peki, sütü bozukmuş, başka?</st></p>
			<p><st c="14947">– Başkasını bilmem.</st></p>
			<p><st c="14967">– Ben de bilmiyorum ama birlikte düşünelim, siz bu âlemi benden iyi tanıyorsunuz. </st><st c="15050">Bu kadın neden hiç tanımadığı bir adamın peşine düşüp gitsin?</st></p>
			<p><st c="15111">– Para var işin ucunda. </st><st c="15136">Adam “Gel sana ev açayım” demiştir.</st></p>
			<p><st c="15171">– Yani biraz daha güven içinde ve rahat yaşayacak.</st></p>
			<p><st c="15222">– He ya. </st><st c="15232">Diyorum ya, sattı beni.</st></p>
			<p><st c="15255">– Sadece sizi mi satmış, “Beni severdi” dediniz. </st><st c="15305">Ya kendi duyguları, istekleri, hayalleri... </st><st c="15349">Onlar nerede?</st></p>
			<p><st c="15362">– Hepsini birden gözünü kırpmadan harcadı.</st></p>
			<p><st c="15405">– Hiç birlikte hayal kurar mıydınız?</st></p>
			<p><st c="15442">– Kurardık.</st></p>
			<p><st c="15454">– O ne isterdi?</st></p>
			<p><st c="15470">– Benimle evlenmek, anne olmak, namuslu bir kadın olarak herkes gibi yaşamak isterdi.</st></p>
			<p><st c="15556">– Güzel hayallermiş ama bunların gerçekleşmeyeceğini ikiniz de biliyordunuz değil mi?</st></p>
			<p><st c="15642">– Biliyorsunuz, ben evliyim.</st></p>
			<p><st c="15671">– Bunu o da biliyordu değil mi?</st></p>
			<p><st c="15703">– Tabii biliyordu. </st><st c="15723">Ben ona hiç yalan söylemedim. </st></p>
			<p><st c="15753">– Peki, ona ne vaat ediyordunuz?</st></p>
			<p><st c="15785">– Ona hiçbir vaatte bulunmadım ama o, ömrüm oldukça onu koruyup kollayacağımı ve ondan hiç vazgeçmeyeceğimi biliyordu. </st><st c="15905">Ona sahip çıkacaktım. </st><st c="15927">Bunlar yetmedi ona.</st></p>
			<p><st c="15946">– Üzüldüm o kızın haline, on dokuz yaşında düştüğü durumlara bakın. </st><st c="16015">Ailesi filan yok mu?</st></p>
			<p><st c="16035">– Yok sayılır. </st><st c="16051">Bir üvey ablası var, biraz o sahip çıkıyordu.</st></p>
			<p><st c="16096">– Demek gururunuzu kurtarmak için öldürmeyi düşündüğünüz kadın, on dokuz yaşındaki bu zavallı?</st></p>
			<p><st c="16191">– Yani ben haksız mıyım?</st></p>
			<p><st c="16216">– Kocaman bir adam, küçücük bir çocuğu öldüresiye dövünce ne kadar haklı olabilirse o kadar haklısınız. </st><st c="16321">Sizin bir işiniz, aileniz ve toplumda bir yeriniz var. </st><st c="16376">Bugününüz de belli, yarınınız da. </st><st c="16410">Ya onun nesi var? </st><st c="16428">Ne bugünü belli, ne yarını. </st><st c="16456">Ne ailesi, ne doğru dürüst bir işi, ne de itibarı var. </st><st c="16511">Siz onu kendinizle nasıl mukayese edersiniz. </st><st c="16556">Siz kocaman ve güçlü bir adamsınız, o ise zayıf, çelimsiz bir çocuk. </st><st c="16625">Tabii eğer isterseniz onu dövebilir, hatta öldürebilirsiniz. </st><st c="16686">Ama bu hiç de adil olmaz. </st><st c="16712">Üstelik onu öldürerek gururunuzu kurtaracağınızı sanıyorsanız yanılıyorsunuz. </st><st c="16790">Bu olsa olsa sizi küçültür.</st></p>
			<p><st c="16817">– Küçültür mü? </st><st c="16833">Bizim âlemde işler öyle değildir bacım. </st><st c="16873">Kadın sana yanlış yapmışsa onu cezalandıracaksın.</st></p>
			<p><st c="16922">– Demek sizin âlemde bir zavallıyı öldürmek size itibar katacak. </st><st c="16988">Katil olarak temizleneceksiniz. </st><st c="17020">Karısını öldüren bir genç hatırlıyorum, benim elimi sıkmamıştı. </st><st c="17084">“Ben katilim, kirliyim, size de bu pisliği bulaştırmam” demişti.</st></p>
			<p><st c="17148">– Öyle dedi ha?</st></p>
			<p><st c="17164">– Hiç daha önce birini öldürdünüz mü?</st></p>
			<p><st c="17202">– Yok be bacım, Allah korusun. </st><st c="17234">Yapmadım öyle şey.</st></p>
			<p><st c="17252">– Evet, bence de Allah korusun. </st><st c="17285">Ben isteyerek veya istemeyerek adam öldürmüş insanlar tanıyorum. </st><st c="17350">Kendini gerçekten affedebileni hiç görmedim. </st><st c="17395">Bu beter bir iş. </st><st c="17412">Toplum affetse kendileri affetmiyorlar. </st><st c="17452">Çok yıllar önce birini öldürmüş yaşlı bir adamcağız vardı. </st><st c="17511">Bunadı, her şeyi unuttu, çocuklarının adını bile hatırlamıyordu ama unutamadığı bir tek şey vardı, o da öldürdüğü adamın adıydı.</st></p>
			<p><st c="17639">– Unutulmuyor demek, ben onu zaten unutmayacağım.</st></p>
			<p><st c="17689">– Bence de onu unutmamalısınız. </st><st c="17722">Yaşanan bunca güzellik unutulmamalı. </st><st c="17759">Ama sizin niyetiniz kötü. </st><st c="17785">O kızı korkarım özlemle değil, öfkeyle anacaksınız. </st><st c="17837">Keşke biraz daha cesur olabilseniz.</st></p>
			<p><st c="17872">– Nasıl yani, şimdi ben korkak mıyım?</st></p>
			<p><st c="17910">– Galiba öylesiniz, baksanıza sizi terk etti diye hemen onu öldürmeye kalkıyorsunuz. </st><st c="17996">Korkak insanlar adam öldürür. </st><st c="18026">Cesur ve kendine güvenen insanlar, nefsi müdafaa dışında başkalarına zarar vermezler. </st><st c="18112">Özellikle böyle bir eşitsizlik varsa.</st></p>
			<p><st c="18149">– Nasıl bir eşitsizlik var burada?</st></p>
			<p><st c="18184">– Garip Bey, farkında değil misiniz, o daha bir çocuk. </st><st c="18240">On dokuz yaşında henüz. </st><st c="18264">Doğruyu yapmayı bilebilse, genç ve güzel bir kızın pavyonlarda ne işi var? </st><st c="18339">Hangi genç kız ister bunu? </st><st c="18366">Buralara gelene kadar kim bilir başına neler geldi? </st><st c="18418">Bunları eminim siz benden daha iyi biliyorsunuz.</st></p>
			<p><st c="18466">– ...</st></p>
			<p><st c="18472">– Doğru değil mi söylediklerim? </st><st c="18505">Siz bir öfkenin esiri olacak insan mısınız? </st><st c="18549">Ayrıca yıllardır içinde yaşadığınız o âlemin insanlarına pek benzemiyorsunuz siz.</st></p>
			<p><st c="18630">– Doğrudur, pek benzemem.</st></p>
			<p><st c="18656">– Öyleyse cesur olun, âlemin kurallarını değil, kendi kurallarınızı uygulayın.</st></p>
			<p><st c="18735">– Katil olmayı kim ister bacım, aslında bu işler bana göre değil. </st><st c="18802">Ama içimdeki bu öfkeyi ne yapacağız?</st></p>
			<p><st c="18838">– Çocukluğunuzda maruz kaldığınız haksızlıkların, acıların, sizi sevmesi gerekenlerin sevmeyip sizde bıraktığı boşlukların ve yıllardır yaşadığınız istismarların bedelini bu kıza mı ödeteceksiniz?</st></p>
			<p><st c="19035">– Ne ilgisi var doktor hanım?</st></p>
			<p><st c="19065">– Ne ilgisi mi var? </st><st c="19086">Sevilmiş, sayılmış, kendiyle barışık insanların katil olduğunu hiç duydunuz mu?</st></p>
			<p><st c="19165">– Ne yani, ben ben değil de başka biri olsaydım böyle kızmaz, o kadını öldürmeye kalkmaz mıydım?</st></p>
			<p><st c="19262">– Her terk edilen insan, onu terk edeni öldürmeye kalksaydı, dünya nüfusu yarıya inerdi. </st><st c="19352">Sık sık gazetelerde bu tür cinayetler yer alıyor. </st><st c="19402">Öldürenler nasıl insanlar sizce?</st></p>
			<p><st c="19434">– Aldatılan erkekler, öldürüp temizliyor namusunu.</st></p>
			<p><st c="19485">– Yapma Garip Kardeş. </st><st c="19508">Adam öldürenler namuslu da, adam öldürmeyenler namussuz mu yani? </st><st c="19573">Öyleyse cezaevinde yatanlar hep namuslu insanlar, dışarıda gezenlerde iş yok, ne dersin? </st><st c="19662">Ama bir insanı öldürmenin hiçbir haklı sebebi olamaz. </st><st c="19716">Adam öldürenler genellikle sevilmemiş, sayılmamış, umutsuz, duygularını kontrol etmekte zorluk çeken, alıngan, kırılgan, hayatı boyunca pek çok haksızlığa uğramış, içi öfke ve kin dolu insanlardır.</st></p>
			<p><st c="19913">– Bu kadın yanlış yapmasa, benim de onu öldürmem gerekmeyecekti.</st></p>
			<p><st c="19978">– Sen kimsin Garip Bey, Tanrı mı?</st></p>
			<p><st c="20012">– Estağfurullah.</st></p>
			<p><st c="20029">– Adam öldürmüş her insanın kendine göre haklı bir nedeni vardır. </st><st c="20096">Çoğu sonradan pişman olur ama iş işten geçer. </st><st c="20142">Yıllardır çeşitli nedenlerle içinde biriken öfkeyi, bu kızdan çıkaracaksın. </st><st c="20218">İnsanların hangi nedenlerle adam öldürdüğüne dikkat ettin mi hiç? </st><st c="20284">Ne kadar sudan sebepler olduğunu fark ettin mi?</st></p>
			<p><st c="20331">– O kıza acıdınız siz. </st><st c="20355">Halbuki o beni üç kuruşa satan bir fahişe.</st></p>
			<p><st c="20397">– Sizinle beraber olduğu o iki ay içinde de fahişe değil miydi?</st></p>
			<p><st c="20461">– Öyle sayılır, ama temizdi o zaman.</st></p>
			<p><st c="20498">– Sizinle beraberken temiz, başkasına gidince pis öyle mi?</st></p>
			<p><st c="20557">– Aman hanımefendi, siz neler söylediğinizin farkında mısınız?</st></p>
			<p><st c="20620">– Bu kızın çok tecrübesiz, saf ve temiz olduğunu biraz önce siz söylediniz. </st><st c="20697">Yani bu işte henüz pişmemiş, profesyonelleşmemiş. </st><st c="20747">Bu ilk işi miydi?</st></p>
			<p><st c="20764">– Öyleydi.</st></p>
			<p><st c="20775">– Ve daha ilk işinde onu koruyan, kollayan, şefkat gösteren, temiz ve güçlü bir adama âşık oldu. </st><st c="20873">Aynen böyle değil mi?</st></p>
			<p><st c="20894">– Galiba öyle oldu.</st></p>
			<p><st c="20914">– Siz sahip çıkmasaydınız, belki sizin kızınızın da böyle bir kaderi olacaktı.</st></p>
			<p><st c="20993">– Aman Allah korusun. </st><st c="21016">Ben buna asla izin vermem.</st></p>
			<p><st c="21042">– Onun ne yazık ki sizin gibi bir babası yok. </st><st c="21089">Ne dediğimi iyi anlıyor musunuz Garip Bey?</st></p>
			<p><st c="21131">– Anlıyorum bacım, anlıyorum. </st><st c="21162">Ama keşke onu bu kadar çok sevmeseydim.</st></p>
			<p><st c="21201">– Bu kadar çok sevdiğiniz için mi onu öldüreceksiniz?</st></p>
			<p><st c="21255">– Bu kadar sevmesem, böyle içim yanar mıydı?</st></p>
			<p><st c="21300">– O, sizin için yıllardır içinize gömdüğünüz hayallerin bir sembolü olmuş. </st><st c="21376">Onu kaybedince umutlarınız, hayalleriniz de bitmiş. </st><st c="21428">Bütün bunların sorumlusu o değil.</st></p>
			<p><st c="21461">– Ben hiç gülmedim bacım. </st><st c="21488">Hayat benim için hep bir mücadele oldu. </st><st c="21528">Kimse beni ben olduğum için sevmedi, adam yerine koymadı. </st><st c="21586">Ama bu kız başkaydı. </st><st c="21607">Anamdan, babamdan, karımdan görmediğimi gösterdi bana. </st><st c="21662">Meğer ben de herkes gibi gülebiliyormuşum. </st><st c="21705">Sonra da bırakıp gitti. </st></p>
			<p><st c="21729">Yine ağlıyor Garip Bey. </st></p>
			<p><st c="21753">– Şimdi gördünüz mü neden ağladığınızı? </st><st c="21793">Yıllardır ruhunuza bir diken gibi batan o kocaman, karanlık boşluğu doldurmuş bu kız. </st><st c="21879">Aslında ona teşekkür borçlusunuz. </st><st c="21913">Ama sakın unutmayın, o boşluğun sorumlusu bu kız değil. </st><st c="21969">Siz kendi kaderinize ağlıyorsunuz. </st></p>
			<p><st c="22004">– Ağlarım ya. </st><st c="22018">Yıllardır hiç ağlamamıştım. </st><st c="22046">Bu kızı tanımasaydım belki de hiç ağlamayacaktım kendime. </st></p>
			<p><st c="22104">– Öyleyse iyi ki onu tanımışsınız. </st><st c="22139">İki ay da olsa sevgiyi, aşkı tattırmış size. </st><st c="22184">Hiç yaşamamaktan daha iyi değil mi?</st></p>
			<p><st c="22219">– İyi ki yaşamışım ha? </st><st c="22243">Kim bilir, belki de öyledir. </st><st c="22272">Aslında içimdeki öfkenin birazının da kendime olduğunun farkındayım. </st><st c="22341">“Sen kendini ne zannediyorsun?” diyorum bazen. </st><st c="22388">“Sevilecek biri olsan, bugüne kadar seni de bir seven olurdu.”</st></p>
			<p><st c="22450">– Kendine haksızlık etme Garip Kardeş. </st><st c="22490">Kaderimizi biz çizemiyoruz her zaman. </st><st c="22528">Kimse sevmedi diye sen de vazgeçme kendinden. </st><st c="22574">Ve hiç olmazsa seni sevenin kıymetini bil. </st></p>
			<p><st c="22617">– O kız beni sevdi, bunu anladınız siz ama terk edip gidince yüreğime hançer saplandı sandım. </st><st c="22711">Ama gitse bile beni sevdiği doğru. </st></p>
			<p><st c="22746">– Oh, nihayet bazı gerçekleri gördünüz. </st><st c="22786">Sizi sevmesi gerekenlerden zamanında alamadığınız ne varsa, cömert bir anne gibi vermiş size. </st><st c="22880">Yılların hasretiymiş bu. </st></p>
			<p><st c="22905">– Nasıl da biliyorsunuz. </st><st c="22930">Bu kızın yanında sevildiğimi hissettim ben. </st><st c="22974">İçime beton dökülmüş gibiydi. </st><st c="23004">Hiç yüzüm gülmez, hiç iyi bir şey hissetmezdim eskiden. </st><st c="23060">Bu kız yumuşattı, gevşetti beni. </st><st c="23093">Hiç konuşmayan ben, konuşmaya başladım. </st><st c="23133">İçimdeki o ağırlık kayboldu. </st><st c="23162">Ama sonra bir kuş gibi uçup gidiverdi hayatımdan. </st><st c="23212">Ben yine acılarımla baş başa kaldım. </st></p>
			<p><st c="23249">– Ama o acıların sebebi bu kız değil, bunu anladınız değil mi?</st></p>
			<p><st c="23311">– Anladım galiba, o kız bana bu acıları unutturmuştu. </st></p>
			<p><st c="23366">– Garip Kardeş, hepimizin içinde az çok geçmişin gölgesi var. </st><st c="23428">Sanma ki bu acıyı yaşayan tek sensin. </st><st c="23466">Bak kısa da sürse sevmiş ve sevilmişsin. </st><st c="23507">Dünyada hiçbir şey sonsuz değildir. </st><st c="23543">Her şeyin bir başlangıcı ve bir sonu var. </st><st c="23585">Ama biraz olsun kendini sevmeyi becerebilirsen, bundan sonra daha huzurlu bir hayatın olur. </st></p>
			<p><st c="23677">– İnşallah doktor hanım, inşallah. </st><st c="23712">Ama ben bundan sonra kendimi sevemem, benim için çok geç. </st></p>
			<p><st c="23770">– Ama belki nefret etmekten vazgeçersin. </st></p>
			<p><st c="23811">– Bak belki bu olabilir. </st><st c="23836">Şimdiye kadar ya acıdım ya da nefret ettim kendimden. </st><st c="23890">Hep tiksindim. </st><st c="23905">Ama o beni sevdi. </st><st c="23923">Önce çok şaştım bu işe, inanmadım. </st><st c="23958">Tam inanmaya başlamıştım ki, çekip gitti. </st><st c="24000">Çılgına döndüm. </st><st c="24016">Bir kere daha haklı çıktım. </st><st c="24044">“Sen kendini ne sandın, seni kim sever ki?” dedim içimden. </st></p>
			<p><st c="24103">– Siz yetişkin bir insansınız, çocuk değilsiniz. </st><st c="24152">Hepimizin her yaşta sevgiye ihtiyacı var, ama öncelikle kendimiz hoş tutmalıyız kendimizi. </st></p>
			<p><st c="24243">– Kendimi hoş tutmayı becerebilir miyim bilmiyorum ama bir deneyelim bakalım. </st></p>
			<p><st c="24321">– Böyle düşünmeniz bile yeter. </st><st c="24352">Eminim becereceksiniz. </st><st c="24375">İçinizdeki öfke şimdi biraz azaldı mı?</st></p>
			<p><st c="24413">– Azaldı. </st><st c="24424">Aslında inanın doktor hanım, ben adam öldürecek biri değilim. </st><st c="24486">Ne oldu bana anlamadım. </st><st c="24510">Gözüm döndü. </st><st c="24523">Ama iyi ki o ara kız çıkmadı önüme. </st><st c="24559">Ve iyi ki buraya gelip sizinle konuştum. </st><st c="24600">Haklıymış Yaşar Bey. </st><st c="24621">Biz cahil insanlarız. </st><st c="24643">Psikiyatriden, psikolojiden filan anlamayız. </st><st c="24688">O ısrar etmese, benim aklıma tövbe gelmezdi buraya gelmek. </st><st c="24747">Biraz önce “Kimler adam öldürür?” derken, ben alınmayayım diye “cahiller” demediniz. </st><st c="24832">Cahillik çok kötü şey. </st><st c="24855">Ben onun için çocuklarım sonuna kadar okusun istiyorum. </st><st c="24911">Babaları gibi olmasınlar. </st></p>
			<p><st c="24937">– Çocuklarınızın iftihar edecekleri, gurur duyacakları bir babaları var. </st></p>
			<p><st c="25010">– Sağ olun. </st><st c="25022">Ben artık gideyim. </st><st c="25041">Allah razı olsun. </st><st c="25059">Hakkını helal et bacım. </st><st c="25083">Sayende daha cesur olacağım. </st></p>
			<p><st c="25112">Sonra ayağa kalkıyor. </st><st c="25134">Ceketinin önünü saygıyla ilikleyip tam karşımda eli iki yanında asker gibi duruyor. </st><st c="25218">Vedalaşmak üzere elimi uzatıyorum. </st><st c="25253">Elimi sıkmıyor. </st><st c="25269">Eğilip öpüyor elimi...</st></p>
		</div>
<div id="charCountTotal" value="25291"></div></body>
</html>
