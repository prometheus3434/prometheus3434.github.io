<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p id="_idParaDest-6"><st c="0">Çöp Apartman – 2</st></p>
			<p><st c="17">– Tuna kimi alıyoruz?</st></p>
			<p><st c="39">– Neriman Kahraman. </st><st c="60">Hani geçen gün bize gelen Gülben Hanım vardı ya, işte onun kız kardeşi. </st><st c="132">Zaten Gülben’i buraya o getirmişti.</st></p>
			<p><st c="167">– Tamam Tuna, buyursun bekliyorum.</st></p>
			<p><st c="202">Güleç, aydınlık ve güzel yüzlü genç bir hanım giriyor içeri. </st><st c="264">Uzun boylu, beyaz tenli, kumral, hafif topluca... </st><st c="314">Bana gülümseyerek elini uzatıyor, tokalaşıyoruz. </st><st c="363">Karşımdaki kırmızı koltuğa oturur oturmaz konuşmaya başlıyor:</st></p>
			<p><st c="424">– Gülseren Hanım geçen hafta size ablamı getirmiştim, hatırlarsınız. </st><st c="494">Gülben Kahraman. </st><st c="511">Bu sefer de kendim için geldim. </st><st c="543">Aslında biz tüm aile size gelmeliyiz. </st><st c="581">Bana kalırsa evde herkes hasta, en sağlamı benim diyebilirim ama bu evde yaşamak zaten başlı başına bir hastalık sebebi. </st><st c="702">Son günlerde iyice daraldım, artık kimseye tahammülüm kalmadı. </st><st c="765">Ben devlet memuruyum, ağır ve çok sorumluluk isteyen bir işim var. </st><st c="832">Akşama kadar işte çok yoruluyorum. </st><st c="867">Akşam eve gelince biraz huzur istiyorum ama nerde? </st><st c="918">Sanki ev değil Nazi kampı. </st><st c="945">İstediğin gibi oturamazsın, kalkamazsın. </st><st c="986">Hafta sonu derseniz evde çalışmaktan canım çıkıyor. </st><st c="1038">Pazartesi sabahları işe gidince bütün vücudum sızlıyor. </st><st c="1094">Bana yazık değil mi?</st></p>
			<p><st c="1114">– Neriman Hanım tam anlayamadım, neden bu kadar çok yoruluyorsunuz?</st></p>
			<p><st c="1182">– Neden mi? </st><st c="1195">Ayol ben yapmasam kim yapacak? </st><st c="1226">Yine evde sırtımıza giyecek çamaşır kalmadı. </st><st c="1271">Babam yaşlı ve hasta. </st><st c="1293">Şekeri var, tansiyonu yüksek. </st><st c="1323">Sürekli doktor kontrolünde. </st><st c="1351">Doğru dürüst bakıma ihtiyacı var. </st><st c="1385">En çok da ona üzülüyorum. </st><st c="1411">Zaten babam olmasa bu evde bir gün bile durmam ama ona kıyamıyorum.</st></p>
			<p><st c="1478">– Neriman Hanım, ben anlattıklarınızdan pek bir şey anlamadım. </st><st c="1542">Sizin evde neler oluyor? </st><st c="1567">Yanlış hatırlamıyorsam ablalarınız çalışmıyor, yani ikisi de evde. </st><st c="1634">Onlar ev işi yapmazlar mı?</st></p>
			<p><st c="1660">– Ah benim ablalarım. </st><st c="1683">Bütün bu rezillik onların yüzünden değil mi? </st><st c="1728">Gülben size neler anlattı bilmiyorum ama anlatması gerekenlerin hiçbirini söylemediğinden eminim. </st><st c="1826">Zaten buraya zorla, benim hatırım için geldi.</st></p>
			<p><st c="1871">– Neden, kendisi bu illetten kurtulmak istemiyor mu?</st></p>
			<p><st c="1924">– İnat işte. </st><st c="1938">Bugüne kadar onları ben bile anlayamadım. </st><st c="1980">Başka bir dünyada yaşıyorlar sanki. </st><st c="2016">Bir şeyleri değiştirmek için hiçbir çabaları olmadığı gibi, benim gayretlerime de engel oluyorlar. </st><st c="2115">Onlar zaten bitmiş ama böyle giderse beni de bitirecekler.</st></p>
			<p><st c="2173">– Neriman Hanım, şunu baştan anlatsanız.</st></p>
			<p><st c="2214">– Haklısınız Gülseren Hanım, ama hangi birini anlatayım bilmiyorum ki. </st></p>
			<p><st c="2286">– İsterseniz kendi sorunlarınızdan başlayın.</st></p>
			<p><st c="2330">– Benim bütün vücudumda sivilce gibi bir şeyler çıktı. </st><st c="2386">Dairenin doktoruna gösterdim, psikolojik dedi, bir psikiyatra başvurmamı söyledi, ben de size geldim. </st><st c="2488">Kollarıma bakarsanız görürsünüz.</st></p>
			<p><st c="2520">– Evet, görüyorum; ne zaman çıktı bunlar?</st></p>
			<p><st c="2562">– Geçen hafta. </st><st c="2578">Bazen daha da artıyor, bazen de hafifliyor. </st><st c="2622">Ben aslında neden çıktığını biliyorum.</st></p>
			<p><st c="2660">– Bunu ben de öğrenebilir miyim?</st></p>
			<p><st c="2693">– Geçen ay babam yine hastalandı, bir süre hastanede yattı, şekerini düşürünce çıkardılar. </st><st c="2785">Tabii birkaç ziyaretçi geldi eve ve bizim evin düzeni iyice bozuldu. </st><st c="2854">Bütün bunlar biliyorum ki yine benim başımda patlayacak. </st><st c="2911">Sinir oldum. </st><st c="2924">Sabah bir kalktım ki, bütün vücudumu sivilceler basmış. </st><st c="2980">O ev artık altı ayda bile temizlenmez ama olsun, pis evde daha rahat ediyoruz. </st><st c="3059">Nasıl olsa pis diye kurallar azalıyor. </st><st c="3098">Sadece mutfak temiz.</st></p>
			<p><st c="3118">– Ne oldu sizin eve, neden pislendi?</st></p>
			<p><st c="3155">– Ne de olsa insanlar girdi çıktı.</st></p>
			<p><st c="3190">– Bilmece gibi konuşuyorsunuz Neriman Hanım.</st></p>
			<p><st c="3235">– Sizi kızdırdım galiba ama inanın niyetim bu değil. </st><st c="3289">Bizim evi anlatmak öyle kolay mı sanıyorsunuz? </st><st c="3336">Peki öyleyse başlıyorum. </st><st c="3361">Mutfak temiz çünkü mutfağa girmeden önce her şey banyoya konur, akar suyun altında üç kez yıkanır, sonra mutfağa girebilir. </st><st c="3485">Sonra bu bulaşıklar tek tek yine akar suyun altında üç kez sabunlanır, üç kez durulanır, sonra da bulaşık makinesine atılır.</st></p>
			<p><st c="3609">– Bütün bunlardan sonra bir de bulaşık makinesine atılıyor ha, peki sırtınıza giyecek çamaşır kalmamış, o neden?</st></p>
			<p><st c="3722">– Çünkü çamaşır yıkamak bizim evde çok büyük hadisedir. </st><st c="3779">Önce bütün leğenler üç kez toz deterjanla ovulur, sonra içlerine temiz su doldurulur. </st><st c="3865">Her bir çamaşır önce tek olarak sırayla o leğenlerde sabunlanır ve üç kez akar suda durulandıktan sonra çamaşır makinesine atılır. </st><st c="3996">Sonra leğenlerdeki sular dökülür, yine her biri toz deterjanla ovulur, yeniden su doldurulur ve ikinci parça aynı işlemi görmek üzere leğene atılır. </st><st c="4145">Ha sahi bu arada şeyi unuttum, her seferinde çamaşırı yıkayan kişi her leğendeki işi bitince ellerini dirsek hizasına kadar deterjanla yıkar.</st></p>
			<p><st c="4286">– Bütün bunlar tek parça çamaşır için mi?</st></p>
			<p><st c="4328">– Evet, mesela bir fanilanın çamaşır makinesine girebilmesi için geçen süre, eğer ben yıkarsam bir saat, ablalarım yıkarsa iki üç saati bulur. </st><st c="4472">Bu yüzden kimse kolay kolay çamaşır değiştirmez ve kirlilerimizin renkleri siyaha yakındır. </st><st c="4564">Ne yapsanız onları ağartamazsınız. </st><st c="4599">Böyle olunca bir de çamaşır suyunda bekletmek gerekir. </st><st c="4654">Eh, akşama kadar bu hızla ancak iki gömlek bir fanila yıkayabilirsiniz.</st></p>
			<p><st c="4725">– Peki, Gülben’in ıslattığı çarşaflar ne oluyor?</st></p>
			<p><st c="4774">– Onlar yıkanmak üzere çöp torbalarına dolduruluyor, ağızları sıkıca bağlanıyor ve boş dairelerden birine konuyor, sırası gelince yıkanmak üzere. </st></p>
			<p><st c="4921">– Peki, sıra onlara gelebiliyor mu?</st></p>
			<p><st c="4956">– Vallahi şimdiye kadar gelmedi, bundan sonrasını bilmem.</st></p>
			<p><st c="5014">– Nasıl yani, yıllardır bütün çarşaflar torbalarda duruyor mu?</st></p>
			<p><st c="5077">– Çoğu duruyor. </st><st c="5094">Daha doğrusu, torbaya girip de sonradan yıkanan çarşaf hiç olmadı ama bazen babam yeni çarşaf almamakta çok direnirse aynı gün yıkanıyor.</st></p>
			<p><st c="5231">– Peki, torbadaki çarşaflar yıllardır zaten kokmuş ve çürümüştür, onlar neden atılmıyor?</st></p>
			<p><st c="5320">– Bizim evde hiçbir şeyi atamazsınız. </st><st c="5359">Atılacak her şey çöp torbalarına özenle yerleştirilir, ağızları bağlanır ve atılmadan önce iyice kontrol edilmek üzere boş dairelere dizilir.</st></p>
			<p><st c="5500">– Daireler onun için mi boşaltıldı?</st></p>
			<p><st c="5536">– Gülben mi söyledi dairelerin boşaltıldığını?</st></p>
			<p><st c="5583">– Evet.</st></p>
			<p><st c="5591">– Onun için tabii. </st><st c="5611">Önceleri bizim evin boş duran odalarına konuyordu. </st><st c="5662">Onlar tıka basa dolunca sıra kiracıları çıkarmaya geldi.</st></p>
			<p><st c="5718">– Eviniz kaç metrekare?</st></p>
			<p><st c="5742">– İki yüz. </st><st c="5754">Dört oda bir salon.</st></p>
			<p><st c="5773">– Kaç daire boşaltıldı?</st></p>
			<p><st c="5797">– Üç, birinde de biz oturuyoruz. </st><st c="5831">Geriye giriş katındaki iki daire kaldı. </st><st c="5871">Şimdilik orada kiracılar oturuyor.</st></p>
			<p><st c="5905">– Peki, baban bunlara nasıl izin veriyor?</st></p>
			<p><st c="5947">– Adamcağız ne yapsın, bizim iki cadı evde idareyi ele almış, kimse gık diyemiyor.</st></p>
			<p><st c="6030">– Gık demenin cezası ne?</st></p>
			<p><st c="6055">– Kıyamet kopar, avazları çıktığı kadar ağlar ve bağırırlar. </st><st c="6117">Adamcağız rezillikten korkuyor.</st></p>
			<p><st c="6148">– Peki, “salon pis” dedin. </st><st c="6176">O ne demek?</st></p>
			<p><st c="6187">– Salona ziyaretçiler girip çıktı ve orası bizimkilerin gözünde kirlendi. </st><st c="6262">Artık orada rahatça oturabilir, her yere dokunabilir, döküp saçabilirsiniz. </st><st c="6338">Ama oradan evin temiz bölümlerine giremezsiniz. </st><st c="6386">Örneğin, mutfak temiz. </st><st c="6409">Salondan çıkıp oraya girebilmeniz için, doktorların ameliyata girerken giyindiği gibi baştan ayağa kadar özel giysiler giyeceksiniz. </st><st c="6542">Yoksa orası da kirlenir.</st></p>
			<p><st c="6566">– Ne olur kirlenirse?</st></p>
			<p><st c="6588">– Mutfak da kirlenirse bizim evde hayat tamamen durur, yemek bile yiyemezsiniz.</st></p>
			<p><st c="6668">– Peki, kirlenen yerleri neden temizlemiyorsunuz?</st></p>
			<p><st c="6718">– Oraları temizlemek kolay mı? </st><st c="6750">Mesela, salonun temizlenmesi aylar sürer. </st><st c="6792">Koca salonun tek tek her yeri defalarca silinecek, ovulacak ve her seferinde kullandığınız su ve bez değişecek. </st><st c="6904">Aman Gülseren Hanım, çok iyi anlamadığınızın farkındayım. </st><st c="6962">Çünkü bizim evde mantık yoktur. </st></p>
			<p><st c="6994">– Sen nasıl yaşıyorsun bu evde, yoksa sen de mi onlar gibisin?</st></p>
			<p><st c="7056">– Henüz tam değil. </st><st c="7076">Benim de pek normal olduğum söylenemez tabii ama ben onlar kadar değilim. </st><st c="7150">Zaten inşallah ilk fırsatta çıkacağım o evden. </st></p>
			<p><st c="7197">– Senin çıkmana itiraz eden var mı?</st></p>
			<p><st c="7232">– Olmaz olur mu? </st><st c="7250">Ama bana sökmez onların edepsizlikleri. </st><st c="7290">Babam olmasa bir gün durmayacağım ama ben de gidersem ölür o zavallı. </st></p>
			<p><st c="7360">– Ablaların bütün bunların hastalık olduğunu görmüyorlar mı?</st></p>
			<p><st c="7420">– Hayır, asla, bunları hastalık olarak kabul etmiyorlar. </st><st c="7478">Gülben’i gördünüz işte. </st><st c="7502">Hiç olmazsa gece işemeleri dursun diye size getirdim onu. </st><st c="7560">Hem o iyileşse bile en büyük ablam evdeki düzenin değişmesine asla izin vermez. </st><st c="7640">Sizin anlayacağınız, işimiz çok zor. </st><st c="7677">Ben size yine geleceğim, daha anlatacak çok şey var. </st><st c="7730">Ayrıca bu evde kafayı bozmamak için benim çoktan size gelmem gerekiyordu. </st><st c="7804">Biliyorum, çok konuştum ama bütün bunları ilk kez birine anlatıyorum. </st><st c="7874">Nasıl anlatayım ki, el âlem deli der bize. </st></p>
			<p><st c="7917">– Tamam Neriman Hanım, Ben hemen sizi biraz rahatlatmaya çalışayım. </st><st c="7985">Bu yazdığım ilaçları lütfen düzenli alın; merak etmeyin, pek uyku filan yapmaz yani çalışmanıza engel olmaz, sizi yine bekliyorum. </st></p>
			<p><st c="8116">– Tekrar görüşmek üzere Gülseren Hanım. </st><st c="8156">Her şey için teşekkürler.</st></p>
			<p><st c="8181">Neriman oflayıp puflayarak çıkıyor odadan. </st><st c="8225">Ne garip bir aile ve ne biçim bir ev orası? </st><st c="8269">Demek 200’er metrekarelik üç daire ağzına kadar çöp torbalarıyla dolu. </st><st c="8340">Koca daireler bu torbaları muhafaza edebilmek için boşaltılıyor. </st><st c="8405">Bu aile benim tahmin ettiğimden daha patolojik galiba. </st><st c="8460">Atılamayan binlerce çöp torbası yıllardır duruyor. </st><st c="8511">Onlar çoktan çürümüş ve kokmuştur. </st><st c="8546">Mahalle acaba kokudan rahatsız olmuyor mu? </st><st c="8589">Belki de torbaların ağızları sıkıca bağlı olduğundan koku henüz yayılmadı. </st><st c="8664">Daha önceden çöp evlerin varlığını duyuyordum ama hiç çöp apartman duymamıştım. </st><st c="8744">Şimdiden o evde yaşayan iki kişiyi tanıyorum. </st><st c="8790">Neriman da, Gülben de son derece güzel ve zarif genç kızlar. </st><st c="8851">Üstelik giyim kuşamlarında ve genel görünümlerinde, bir çöp evden çıktıklarına dair hiçbir kanıt yok. </st><st c="8953">Neriman anlatmasa, bunu asla tahmin edemezdim. </st><st c="9000">Yılların tecrübesi bile burada işe yaramadı.</st></p>
		</div>
<div id="charCountTotal" value="9044"></div></body>
</html>
