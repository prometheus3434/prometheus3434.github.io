<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
		<div>
			<p id="_idParaDest-2"><st c="0">Cinini Çıkardım – 1</st></p>
			<p><st c="20">Ankara’ya yağmur yağıyor. </st><st c="47">Bütün şehir sanki gri ve kirli bir tülle örtülüvermiş. </st><st c="102">Meşrutiyet Caddesi’ndeki muayenehanemde, yedi kat yüksekten şehre bakıyorum. </st><st c="179">Her taraf nasıl da kalabalık. </st><st c="209">Koca koca otobüsler, arabalar ve insanlar. </st><st c="252">Herkesin acelesi var. </st><st c="274">Oradan oraya koşturan bu insanlar nefes aldıklarının, yaşadıklarının, var olduklarının farkındalar mı acaba? </st><st c="383">Buradan bakarken bazen aşağıdaki insanlara imrendiğim de oluyor. </st><st c="448">Onlar şimdi, fark etmeseler bile hayatın tam ortasındalar, yaşıyorlar. </st><st c="519">Ya ben? </st><st c="527">Ben odamdaki masamda otururken biraz hayatın dışındayım sanki. </st><st c="590">Kendimi değil, başkalarının hayatını yaşıyorum. </st><st c="638">Çok severek, büyük bir heyecanla seyredilen bir film gibi. </st><st c="697">İşte yine gong çaldı, bakalım bugün neler görecek, neler duyacak ve neleri paylaşacağım? </st><st c="786">Şimdi artık kendi hayatım ve sorunlarımdan yavaş yavaş uzaklaşıyorum. </st><st c="856">Başka dünyalara yelken açmaya hazırım artık. </st><st c="901">Masama doğru geçerken sevgili sekreterim Tuna giriyor içeri:</st></p>
			<p><st c="961">– Yeni bir hasta bekliyor, oldukça sıkıntılı bir genç hanım. </st><st c="1023">Yanında babası var. </st><st c="1043">Zor zapt ediyor kızı. </st><st c="1065">Adı Rezzan. </st><st c="1077">Bir an önce içeri alalım yoksa tutamayacağız... </st><st c="1125">Eyvah, yine ortalık karıştı galiba, isterseniz siz bir bakın...</st></p>
			<p><st c="1188">– Tamam Tuna, geliyorum.</st></p>
			<p><st c="1213">Tuna’yla salona doğru yöneliyoruz. </st><st c="1249">Şu anda içeride başka hasta yok. </st><st c="1282">Sarışın, soluk yüzlü, ince, zarif bir kız salonun tam ortasında ellerini kollarını sallayarak bağırıp duruyor. </st><st c="1393">O kadar hızlı konuşuyor ki, söyledikleri kolay anlaşılmıyor ama çok öfkeli olduğu belli. </st><st c="1482">Babası kızını susturmaya çalışıyor, ancak ona her dokunduğunda kızın öfkesi biraz daha artıyor. </st><st c="1578">Sonra aniden çantasını babasına doğru savuruyor. </st><st c="1627">Adam sendelerken Tuna çevik bir hareketle yakalıyor onu. </st><st c="1684">Çantanın tokası yüzünü yırtmış, hafifçe kan sızıyor. </st><st c="1737">Babası korku ve şaşkınlıkla bakıyor kıza. </st><st c="1779">Orta yaşlı, kır saçlı, gri takım elbise giymiş, kibar görünüşlü bir adam. </st><st c="1853">Kız sanki birinden kaçıyor gibi salonda koşturmaya başlıyor. </st><st c="1914">Kızın uzun sarı saçları var. </st><st c="1943">Günlerdir hiç taranmamış gibi yüzüne ve omuzlarına dökülmüş. </st><st c="2004">Panik içinde. </st><st c="2018">O sırada sehpanın üzerinde duran vazoyu kapıyor, tam babasına fırlatmak üzereyken beni görüyor. </st><st c="2114">Göz göze geliyoruz. </st><st c="2134">Şimdi sağ eliyle vazoyu havaya kaldırmış, bu sefer bana fırlatmaya hazırlanıyor. </st><st c="2215">Şu anda hepimizi düşman gibi görüyor. </st><st c="2253">Yapacağımız en küçük hata hepimize pahalıya mal olacak. </st><st c="2309">Ben hemen kızın babasının durduğu tarafa yöneliyorum.</st></p>
			<p><st c="2362">– Şimdi lütfen herkes otursun. </st><st c="2394">Hepiniz sakin olun. </st><st c="2414">Beyefendi, Tuna Hanım sizinle ilgilenecek.</st></p>
			<p><st c="2456">Sonra kıza doğru dönüyorum:</st></p>
			<p><st c="2484">– Merhaba, ben Doktor Gülseren.</st></p>
			<p><st c="2516">Ona elimi uzatıyorum. </st><st c="2539">Bir süre öylece bakıyor yüzüme, sonra yavaş yavaş elinde tuttuğu vazoyu aşağıya doğru indiriyor, nereye koyacağını bilemiyor, ona sehpayı işaret ediyorum. </st><st c="2694">Vazoyu yerine koyunca elini uzatıp benim elimi sıkıyor. </st></p>
			<p><st c="2750">– Sizi o mu gönderdi?</st></p>
			<p><st c="2771">– Hayır, ama böyle ortalıkta konuşmamız doğru olmaz, gelin benim odamda konuşalım.</st></p>
			<p><st c="2854">– Böyle ortalıkta olmaz, olmaz, olmaz. </st><st c="2894">Her yerde gözü var onun. </st><st c="2919">Yüzlerce gözü var. </st><st c="2938">Cinini çıkardım, o zaman kızdı, çok kızdı. </st><st c="2981">Asacaklar beni. </st><st c="2997">Devlet Güvenlik Mahkemesi’nde yargılayacaklarmış. </st><st c="3047">Bana dokunmayın, sakın dokunmayın, sonra size de kızar! </st><st c="3103">Benim yüzümden babamı da asacaklar. </st><st c="3139">Dokunma diyorum, anlamıyor. </st><st c="3167">Geri zekâlı. </st><st c="3180">Assınlar da gör!..</st></p>
			<p><st c="3198">– Aslında babanızı korumaya çalışıyorsunuz galiba?</st></p>
			<p><st c="3249">– Öf be çok şükür, biri beni anladı. </st><st c="3287">Kaç gündür bunu ona anlatamıyorum. </st><st c="3322">Türkçe konuşuyorum ben Türkçe! </st><st c="3353">Başımız belada, ayılın artık, kış uykusuna mı yattınız? </st><span><st c="3409">Are you sleeping, are you sleeping, brother John.</st></span><st c="3458"> Adam zıvanadan çıktı, gebertecek hepimizi! </st><st c="3502">Evimizin içine kadar girdi, şimdi de gözetliyor bizi. </st><st c="3556">Her şeyi duyuyor, dikkatli konuşun. </st><st c="3592">Sonra demedi demeyin...</st></p>
			<p><st c="3615">– Tamam, ama ben ne olduğunu tam anlayamadım. </st><st c="3662">Çok karışık anlattınız. </st><st c="3686">Gelin odamda konuşalım.</st></p>
			<p><st c="3709">O kadar otoriter bir sesle konuşuyorum ki, beni takip ediyor, karşımdaki koltuğa oturup etrafı incelemeye başlıyor.</st></p>
			<p><st c="3825">– Siz doktor musunuz?</st></p>
			<p><st c="3847">– Evet.</st></p>
			<p><st c="3855">– Ne doktorusunuz?</st></p>
			<p><st c="3874">– Ruh doktoruyum.</st></p>
			<p><st c="3892">– Yani ben deli miyim?</st></p>
			<p><st c="3915">– Bilmem, ama biraz gergin ve sıkıntılı gördüm sizi. </st><st c="3969">Üstelik anlattıklarınızdan hiçbir şey anlamadım. </st><st c="4018">Neler oluyor Allah aşkına, şunu baştan anlatsanıza.</st></p>
			<p><st c="4069">– Yapabileceğiniz bir şey yok, ben söyledim bunu onlara ama kimse beni anlamak istemiyor. </st><st c="4160">Bizim şu ara çok ciddi sorunlarımız var. </st><st c="4201">Benim sıkıntım da, uykusuzluğum da bundan. </st><st c="4244">Ama anlamak istemiyorlar beni.</st></p>
			<p><st c="4274">– Ne gibi sorunlar?</st></p>
			<p><st c="4294">– Sizin bu konuda yapabileceğiniz bir şey yok.</st></p>
			<p><st c="4341">– Belki de haklısınız ama anladığım kadarıyla ailenizle bu sorunları istediğiniz gibi konuşamıyor, paylaşamıyorsunuz. </st><st c="4460">Belki bir şey yapamasam bile ben sizi dinleyebilirim.</st></p>
			<p><st c="4513">– Her şey herkese anlatılmaz ki...</st></p>
			<p><st c="4548">– Doğru, ama ben herkes değilim. </st><st c="4582">İnsanlar en gizli sırlarını anlatmak için özel olarak gelirler ruh doktorlarına.</st></p>
			<p><st c="4662">– Ama belki burayı da dinliyordur. </st><st c="4698">Ya size anlattıklarımı da duyarsa?</st></p>
			<p><st c="4732">Başını sağa sola çevirip gözleriyle odayı taramaya başlıyor. </st></p>
			<p><st c="4794">– Kim duyarsa?</st></p>
			<p><st c="4808">– Aman, boş verin. </st><st c="4828">Cinini ortaya çıkardım adamın. </st><st c="4859">Meğer cini varmış. </st><st c="4878">Bir tek ben fark ettim bunu. </st><st c="4907">Ama şimdi durum çok kötü. </st><st c="4933">Benim başıma gelenleri bir bilseniz. </st><st c="4970">Rezil etti beni herkese. </st><st c="4995">Kim bilir daha neler yapacak. </st><st c="5025">Sadece beni cezalandırsa buna da razıyım ama ailem de nasibini alacak bütün bunlardan. </st><st c="5112">En çok da babam için üzülüyorum...</st></p>
			<p><st c="5146">– Kim bu adam?</st></p>
			<p><st c="5161">– Siz hiçbir şey bilmiyorsunuz ki, her şeyi baştan anlatmam gerekecek.</st></p>
			<p><st c="5232">– Tamam, baştan başlayalım öyleyse.</st></p>
			<p><st c="5268">– Ben iki yıldır bakanlıkta çalışıyorum. </st><st c="5310">Orada çalışan aptal bir adam var, bana âşık oldu. </st><st c="5360">Köylünün teki. </st><st c="5375">Adam kafayı taktı bana. </st><st c="5399">O da benim gibi mühendis ama dünyadan haberi yok. </st><st c="5449">Benim hoşlandığım bir başkası vardı, meğer o beni aldatacakmış. </st><st c="5513">Ben ne bileyim... </st><st c="5531">O her şeyi biliyor. </st><st c="5551">MİT’çi midir nedir? </st><st c="5571">Benim düşündüklerimi bile biliyor. </st><st c="5606">Ben kafamdan geçiriyorum, o bana yüksek sesle cevap veriyor. </st><st c="5667">Geçen gün yine böyle benim düşüncelerimi okurken birden elini kulağına doğru götürdü ve hafifçe kaşıdı kulağını. </st><st c="5780">O zaman anladım her şeyi...</st></p>
			<p><st c="5807">– Neyi anladınız?</st></p>
			<p><st c="5825">– Neyi olacak, cini olduğunu. </st><st c="5856">Siz hiç </st><span><st c="5864">Alaaddin’in Sihirli Lambası’</st></span><st c="5892">nı okumadınız mı?</st></p>
			<p><st c="5910">– Okudum.</st></p>
			<p><st c="5920">– Kulağını kaşıyınca cin çıkıyormuş meğer. </st><st c="5964">Ama bunu benim anladığımı fark etti, yüzü bir anda allak bullak oldu. </st><st c="6034">O gün eve gelince işyerinden bir kız arkadaşımı cep telefonundan aradım ve “Bu adamın cini varmış, bugün ben onun cinini çıkardım” dedim. </st><st c="6172">“Saçmalama” dedi, bana inanmadı. </st><st c="6205">Anneme de söyledim, o da inanmadı bana. </st><st c="6245">Cafer meğer benim cep telefonlarımı dinliyormuş. </st><st c="6294">Bunu başkalarına söylediğimi anlayınca çok kızdı... </st><st c="6346">Halbuki onlar inanmadılar bana.</st></p>
			<p><st c="6377">– Nereden anladınız size çok kızdığını?</st></p>
			<p><st c="6417">– Beni cezalandırmaya karar verdi. </st><st c="6453">Önce benim yataktaki görüntülerimi filme aldı.</st></p>
			<p><st c="6499">– Nasıl yaptı bunu?</st></p>
			<p><st c="6519">– Nasıl yaptığını ben de tam olarak bilmiyorum ama galiba cep telefonumu kamera olarak kullandı ve bu filmleri işyerimde çalışan herkese gösterdi.</st></p>
			<p><st c="6666">Aniden yüksek sesle ağlamaya başlıyor, sonra yüzüne bir gülümseme yayılıyor. </st><st c="6744">Sağ bacağını sürekli titretiyor. </st><st c="6777">Saçları yüzüne dağılmış, gözlerini görmekte zorluk çekiyorum. </st><st c="6839">Saçları terden ıslanmış. </st><st c="6864">Gözleri mavi galiba ve tuhaf bir pırıltı var bakışlarında. </st><st c="6923">Arada bir bana bakıyor ama beni gördüğünü sanmıyorum. </st><st c="6977">Kendi kendine mırıldanır gibi konuşuyor. </st><st c="7018">Parmağında mavi taşlı bir yüzük var. </st><st c="7055">Yüzüğü bir çıkarıp bir takıyor. </st><st c="7087">Yüz hatları ve duyguları sürekli değişiyor. </st><st c="7131">Bazen sıkıntısı iyice artıyor, bazen o tuhaf gülümseme yayılıyor yüzüne ve biriyle konuşur gibi başını öne arkaya hafifçe sallıyor. </st></p>
			<p><st c="7263">– Demek filme alıyor sizi?</st></p>
			<p><st c="7289">– Her yerde, belki burada bile... </st><st c="7324">Herkes gördü her yerimi.</st></p>
			<p><st c="7348">– Bunu nereden anladınız?</st></p>
			<p><st c="7374">– Herkesin bakışlarından bu filmleri gördükleri belli oluyor. </st><st c="7437">Orası benim yatak odam, çıplak da gezerim, sağımı solumu da açarım, donumu da çıkarırım... </st><st c="7528">Hatta belki mastürbasyon da yaparım ama hiçbir mahremiyetim kalmadı. </st><st c="7597">Bütün özel hayatımı gözler önüne serdi. </st><st c="7637">Bir kızın en mahrem yeri televizyonlarda gösterilirse ne olur? </st><st c="7700">Ben şimdi ne yapacağım, bir daha o işyerine nasıl giderim, oradaki insanların yüzüne nasıl bakarım!</st></p>
			<p><st c="7799">– Adınızı bile söylemediniz bana.</st></p>
			<p><st c="7833">– Rezzan.</st></p>
			<p><st c="7843">– Rezzan Hanım sizin kafanız çok karışmış.</st></p>
			<p><st c="7886">– Hayır, benim kafam karışık filan değil. </st><st c="7929">Siz de anlamayacaksınız beni... </st><st c="7961">Karışık olan, olaylar. </st><st c="7984">Eskiden ne kadar sakin bir hayatım vardı benim. </st><st c="8032">Şimdi halime bakın, elin köylüsü ne işler açtı başıma... </st><st c="8089">Bir de işe son gittiğim gün benim yanımda bir arkadaşına, “Dün gece televizyonda yayın aniden kesildi” diyor. </st><st c="8199">Hem bu kadar şey yap, hem de ilişkiyi pat diye bitir.</st></p>
			<p><st c="8252">– Bunu tam anlayamadım.</st></p>
			<p><st c="8276">– Yani bana diyor ki “Senin artık her yerini herkes gördü, kirlendin sen, orta malı oldun ve ben artık seni istemiyorum... </st><st c="8400">İlişkimiz kesildi” diyor. </st><st c="8426">O gece yarısı evinden telefonla aradım onu. </st><st c="8470">“Sen ne demek istiyorsun bana, beni istemenin başka yolları vardı, neden bunu benimle açık açık konuşmadın?” dedim. </st><st c="8586">Bana abuk sabuk cevaplar verdi. </st><st c="8618">Ne demek istediğimi güya anlamamış. </st><st c="8654">“Bir sorun varsa yarın işyerinde konuşuruz” filan dedi. </st><st c="8710">Ben o gece onu defalarca aradım. </st><st c="8743">Hep yüzüme kapattı telefonu. </st><st c="8772">Hem bu kadar iş çevir hem de, “Siz ne demek istiyorsunuz, gece yarısı beni neden rahatsız ediyorsunuz?” de. </st><st c="8880">Bari beni bu kadar çok istiyorsun, benim için çevirmediğin dolap kalmadı, bunu biraz olsun erkekçe yap. </st><st c="8984">Ben şimdi ne yapacağım bilmem ki. </st><st c="9018">Üstelik bana kimse inanmıyor. </st><st c="9048">Siz de inanmadınız değil mi?</st></p>
			<p><st c="9076">– Rezzan Hanım, sizi gerçekten anlamaya çalışıyorum ama anlattıklarınız çok karışık şeyler. </st><st c="9169">Ayrıca bazılarını siz bile anlayamıyorsunuz. </st><st c="9214">Üstelik bugün sizi çok sıkıntılı görüyorum.</st></p>
			<p><st c="9257">– Bir kerede bütün bunları anlayamadınız tabii, haklısınız. </st><st c="9318">Her şey o kadar karışık ki... </st><st c="9348">Ben bile bazen işin içinden çıkamıyorum ama çok zor durumdayım. </st><st c="9412">Bir şeyler yapmam gerekiyor.</st></p>
			<p><st c="9440">– Bence bu ara bir şeyler yapmak için acele etmeyin. </st><st c="9494">Biz sizinle bütün bu olanları yeniden düşünelim. </st><st c="9543">Ama önce sizin dinlenmeniz, uyumanız ve biraz kafanızı toparlamanız gerek, yoksa bu işlerin içinden çıkamayacağız. </st><st c="9658">Size biraz ilaç vereyim ister misiniz?!</st></p>
			<p><st c="9697">– Ne ilacı?</st></p>
			<p><st c="9709">– Şu ara sizin rahat uyumanızı sağlayacak ve bu sıkıntıyı biraz olsun hafifletecek ilaçlar.</st></p>
			<p><st c="9801">– Hayır, ilaç istemem, ben hasta değilim.</st></p>
			<p><st c="9843">– Ben de size hastasınız demedim ama siz biraz toparlanın ki, bu olayların altından kalkabilesiniz.</st></p>
			<p><st c="9943">– Bu adam benim peşimi bırakmadıkça ilaç ne işe yarayacak ki?</st></p>
			<p><st c="10005">– Siz daha rahat ve sağlıklı olursanız, sorunların üstesinden gelmeniz daha kolay olur.</st></p>
			<p><st c="10093">– İyi peki. </st><st c="10106">Verin ilacı bari, ama ağır bir şey vermeyin. </st><st c="10151">Uyuşturmasın beni.</st></p>
			<p><st c="10169">– Tamam, sadece geceleri yatarken bir tablet alacaksınız. </st><st c="10228">Bu benim kartım, sizi haftaya yine bekliyorum. </st><st c="10275">Bu konuları daha sakin kafayla bir kere daha konuşalım.</st></p>
			<p><st c="10330">– Tamam, gelirim. </st><st c="10349">Hiç olmazsa dinlediniz beni... </st><st c="10380">Sizce bugün burada konuştuklarımızı da dinledi mi bu adam?</st></p>
			<p><st c="10438">– Sanmıyorum.</st></p>
			<p><st c="10452">– Siz onu tanımıyorsunuz, size bir kötülük etmese bari. </st><st c="10509">Sizce bu adam beni seviyor mu?</st></p>
			<p><st c="10539">– Çok zor bir soru. </st><st c="10560">Ben henüz olayları tam anlayamadım ama ben size sorayım aynı soruyu.</st></p>
			<p><st c="10628">– Vallahi hiç bilemiyorum. </st><st c="10656">İlk günler beni deli gibi sevdiğinden eminim. </st><st c="10702">Belki de dünyada hiçbir erkek bir kadını bu kadar çok sevmemiştir. </st><st c="10769">Zaten ne yaptıysa bu yüzden yaptı.</st></p>
			<p><st c="10803">– Bunu nasıl fark ettiniz?</st></p>
			<p><st c="10830">– Geçen gün bir arkadaşına, “Benim yaptığım yemeği hiçbir erkek yapamaz” dedi. </st><st c="10910">Aklı sıra bana mesaj gönderiyor.</st></p>
			<p><st c="10942">– Nasıl bir mesaj?</st></p>
			<p><st c="10961">– Canım bunda anlaşılmayacak ne var. </st><st c="10999">“Seni benim kadar hiçbir erkek sevemez” diyor.</st></p>
			<p><st c="11045">– Peki, bütün bunları neden size açık söylemiyor?</st></p>
			<p><st c="11095">– İşte orasını ben de anlayamıyorum. </st><st c="11133">Sanırım çekiniyor benden. </st><st c="11159">Onu reddedeceğimden korktu.</st></p>
			<p><st c="11186">– Peki, bu konuda haklı mı? </st><st c="11215">Sizin de ona bir ilginiz var mı?</st></p>
			<p><st c="11247">– Baştan pek yoktu ama beni ne kadar çok sevdiğini ve istediğini hissedince, ben de ondan etkilendim galiba ama bu konuda yine de kafam karışık.</st></p>
			<p><st c="11392">– Evet, bu ara kafanız karışmış, bu doğru. </st><st c="11436">Birkaç gün rahat uyursanız belki bir dahaki sefer bunları daha etraflı konuşuruz sizinle.</st></p>
			<p><st c="11525">– Tamam, her şey karmakarışık. </st><st c="11557">Sonra konuşuruz.</st></p>
			<p><st c="11573">– Haftaya yine bekliyorum sizi. </st><st c="11606">İlacınızı almayı unutmayın sakın.</st></p>
			<p><st c="11639">– Tamam, tamam.</st></p>
			<p><st c="11655">Bana veda bile etmeden, başı önünde çıkıyor odadan. </st><st c="11708">Hemen arkasından babası giriyor içeri. </st></p>
			<p><st c="11747">– Nasıl doktor hanım? </st><st c="11769">Ne oldu benim kızıma?</st></p>
			<p><st c="11790">– Kızınız gerçekten hasta, onu bana hemen getirmekle çok iyi etmişsiniz. </st><st c="11864">Bana biraz Rezzan’ı anlatır mısınız?</st></p>
			<p><st c="11900">– Ah benim kızım, dünyanın en iyi kızıdır o. </st><st c="11946">Bugün beni neredeyse dövecekti, siz de gördünüz. </st><st c="11995">Halbuki biz bugüne kadar onun yüksek sesini bile duymamıştık. </st><st c="12057">Ne kadar iyi huylu bir çocuktur bilseniz. </st><st c="12099">Benim kızım iki yıl önce üniversiteyi dereceyle bitirdi ve mühendis oldu. </st><st c="12173">Ben devlet memuruyum, birkaç yıl önce emekli oldum. </st><st c="12225">Annesi ev hanımıdır. </st><st c="12246">Biraz titiz bir kadındır eşim. </st><st c="12277">Evde rahat bırakmaz bizi. </st><st c="12303">Her şey onun istediği gibi olacak yoksa kıyamet kopar. </st><st c="12358">Ama Rezzan bir gün bile itiraz etmedi annesine. </st><st c="12406">Kendi halinde çalışkan, terbiyeli bir çocuktur. </st><st c="12454">Öteki genç kızlar gibi gezmeyi tozmayı pek sevmez.</st></p>
			<p><st c="12504">– Neden?</st></p>
			<p><st c="12513">– Neden mi? </st><st c="12526">Pek alışmadı galiba çocuk bunlara. </st><st c="12561">Dedim ya annesi biraz titizdir diye. </st><st c="12598">Böyle şeylere izin vermez bizim hanım. </st><st c="12637">Kız da akşamları odasına çekilir, kitabını okur...</st></p>
			<p><st c="12687">– Başka kardeşi var mı Rezzan’ın?</st></p>
			<p><st c="12721">– Kardeşi mi? </st><st c="12736">Yok, yok. </st><st c="12746">Bir tane işte. </st><st c="12761">Elimizde bir o var. </st><st c="12781">O da böyle oldu. </st><st c="12798">Ne yapacağız biz şimdi?</st></p>
			<p><st c="12821">– Rezzan’ın hiç arkadaşı yok mu?</st></p>
			<p><st c="12854">– Yok galiba, bizim eve kimse gelip gitmez. </st><st c="12899">Annesi izin vermez eve arkadaş getirmesine. </st><st c="12943">Belki işyerinde merhaba dediği arkadaşları vardır.</st></p>
			<p><st c="12993">– Peki ya sizin ve eşinizin arkadaşı var mı?</st></p>
			<p><st c="13038">– Yok, bizim de yok. </st><st c="13060">Eve gelen giden olmaz. </st><st c="13083">Dedim ya bizim hanım misafir sevmez.</st></p>
			<p><st c="13119">– Peki, Rezzan nasıl yaşar, ne yapar?</st></p>
			<p><st c="13157">– Okuldan mezun olunca bu işe girdi. </st><st c="13195">Sabah gider, akşam gelir. </st><st c="13221">Sonra da odasına çekilir.</st></p>
			<p><st c="13246">– Hafta sonları, işe gitmediği günler ne yapar?</st></p>
			<p><st c="13294">– Ne yapsın, evinde oturur, dinlenir. </st><st c="13333">Ne olsa bütün hafta çalışıyor.</st></p>
			<p><st c="13363">– Hiç dışarı çıkmaz mı, sinemaya bile gitmez mi?</st></p>
			<p><st c="13412">– Gitmiyor galiba.</st></p>
			<p><st c="13431">– Demek gitmiyor galiba. </st><st c="13457">Peki, evde ilişkiler nasıl?</st></p>
			<p><st c="13484">– İyidir, kavga gürültü olmaz. </st><st c="13516">Bizim hanım konuşmayı pek sevmez. </st><st c="13550">Akşamları o örgü örer, ben televizyon seyrederim, Rezzan da odasında kitap okur.</st></p>
			<p><st c="13630">– Yani kimse kimseyle konuşmaz mı?</st></p>
			<p><st c="13665">– Canım her gün ne konuşalım? </st><st c="13696">Önemli bir şey olursa konuşuruz tabii.</st></p>
			<p><st c="13734">– Peki, bir genç kızın iş ya da okul dışında evden hiç çıkmaması, hiç kimseyle arkadaşlık etmemesi ve evde bile konuşmaması sizce normal mi?</st></p>
			<p><st c="13875">– Ama bu yeni olmadı ki, benim kızım hep böyleydi. </st><st c="13927">Ah bizim hanım ah, hepsi onun yüzünden.</st></p>
			<p><st c="13966">– Peki, biraz da hastalıktan bahsedelim. </st><st c="14008">Ne zaman hastalandı?</st></p>
			<p><st c="14028">– Tam olarak bilmiyoruz onu. </st><st c="14058">Akşamları odasına çekildiği için bir tek yemekte görüyorduk yüzünü. </st><st c="14126">Son günlere kadar bir şey fark etmedik. </st><st c="14166">İki üç gün önce akşam yemeğinde fısıltıyla konuşmaya başladı. </st><st c="14228">“Bizim evi dinliyorlar, onun için yavaş konuşuyorum, dikkatli olun” dedi. </st><st c="14302">Güya evin her yanına kamera yerleştirmişler, televizyonda bizi gösteriyorlarmış. </st><st c="14383">Abuk sabuk konuşmaya başladı. </st><st c="14413">Asacaklarmış, keseceklermiş. </st><st c="14442">Bizim dünyadan haberimiz yokmuş. </st><st c="14475">Arada bir İngilizce konuşuyor. </st><st c="14506">Önce şaka yapıyor sandım. </st><st c="14532">Hanım da ben de anlamadık. </st><st c="14559">“Saçmalama” dedik. </st><st c="14578">Sonra baktık bizimki çok ciddi. </st><st c="14610">Tuhaf tuhaf hareketler yapıyor, sanki birisiyle konuşuyor. </st><st c="14669">İki gece hiç uyumadı. </st><st c="14691">Sabaha kadar evin içinde gezdi ve kendi kendine konuştu. </st><st c="14748">Bir ara ben kalktım, bir de baktım mutfaktan ekmek bıçağını almış, kolunu kesecek. </st><st c="14831">“Kestim artık, yeter kestim artık” diyor bir yandan. </st><st c="14884">Hemen koşup bıçağı aldım elinden. </st><st c="14918">O zaman anladım durumun çok ciddi olduğunu. </st><st c="14962">Bu kız belki bir gün bizi de keser. </st><st c="14998">Sizden hemen randevu aldım ve zorla buraya getirdim.</st></p>
			<p><st c="15050">– Kızınız çok hasta.</st></p>
			<p><st c="15071">– Demek hasta ha? </st><st c="15090">Hasta, evet. </st><st c="15103">Bunu biliyorum. </st><st c="15119">Bizim yüzümüzden, değil mi?</st></p>
			<p><st c="15146">– Ben öyle bir şey demedim.</st></p>
			<p><st c="15174">– Ah ben ne yapacağım şimdi? </st><st c="15204">Hanım bir yandan, kız bir yandan.</st></p>
			<p><st c="15237">– Eşiniz nasıl?</st></p>
			<p><st c="15253">– Nasıl olsun, her zamanki gibi. </st><st c="15287">Bön bön bakıyor yüzüme. </st><st c="15311">Dünya yıkılsa umurunda olmaz onun. </st><st c="15346">Yeter ki her yer temiz olsun. </st><st c="15376">O da ayrı bir konu. </st><st c="15396">Her neyse, şimdi Rezzan’a ne yapacağız? </st><st c="15436">Böyle birdenbire ne oldu bu kıza? </st><st c="15470">Düzelir mi peki?</st></p>
			<p><st c="15486">– İnşallah efendim. </st><st c="15507">Kendisine bir ilaç yazıp verdim. </st><st c="15540">İlaca itiraz etmedi.</st></p>
			<p><st c="15560">– İşte bu iyi. </st><st c="15576">Çünkü bizim zorumuzla asla ilaç filan almaz. </st><st c="15621">Demek ilacı kullanacak.</st></p>
			<p><st c="15644">– Onu hastaneye yatıralım ister misiniz?</st></p>
			<p><st c="15685">– Yok, olmaz, ne hastanesi. </st><st c="15714">Kızımı tımarhaneye mi yatıracağım? </st><st c="15749">O koskoca mühendis. </st><st c="15769">İyi bir işi var. </st><st c="15786">“Tımarhanede yatmış” dedirtmem. </st><st c="15818">Evde tedavi olmaz mı?</st></p>
			<p><st c="15839">– Olur, ama dikkatli olmalısınız. </st><st c="15874">Hem kendine, hem de size zarar verebilir.</st></p>
			<p><st c="15915">– Bunlar nasıl benim başıma geldi, inanamıyorum. </st><st c="15965">Tamam, ben bu işi üstüme alıyorum. </st><st c="16000">Gerekirse sabaha kadar uyumam, bakarım kızıma. </st><st c="16047">Bu ilaç ne işe yarayacak?</st></p>
			<p><st c="16072">– Kızınıza bu hastalığın tedavisinde kullandığımız bir ilaç verdim. </st><st c="16141">Onun bozulan düşünce sistemini düzeltmeye çalışıyorum. </st><st c="16196">Umarım haftaya bana daha iyi gelecek.</st></p>
			<p><st c="16233">– Haftaya tekrar mı geleceğiz? </st><st c="16265">Peki, kendisi bunu kabul etti mi?</st></p>
			<p><st c="16298">– Evet, kabul etti. </st><st c="16319">Dedim ya kızınızın tedaviye uyumu çok iyi.</st></p>
			<p><st c="16361">– Aman öyle olsun, doktor hanım. </st><st c="16395">Siz ne zaman gerekli görürseniz gelsin. </st><st c="16435">Peki, bize ne tavsiye edersiniz, biz ona nasıl davranalım?</st></p>
			<p><st c="16493">– Öncelikle sakin bir ortam ona iyi gelir. </st><st c="16537">Kafası zaten çok karışık, bir de biz onun kafasını karıştırmayalım. </st><st c="16605">Ona pek soru sormayın, istemedikçe televizyon bile seyretmesin. </st><st c="16669">Yakın, ilgili ve şefkatli davranın ve hiçbir konuda üzerine gitmeyin.</st></p>
			<p><st c="16738">– Tamam, tamam. </st><st c="16755">Bunların hepsini yaparız. </st><st c="16781">Yeter ki o iyi olsun. </st><st c="16803">Kızım düzelirse size minnettar olurum doktor hanım.</st></p>
			<p><st c="16854">– İnşallah efendim. </st><st c="16875">Bunu ben de çok isterim. </st><st c="16900">Elimden geleni yapacağımdan emin olun. </st><st c="16939">Ancak bu durumda işe gidemez.</st></p>
			<p><st c="16968">– Önemli değil, zaten iki gündür işe gitmiyor. </st><st c="17016">Bir doktor arkadaşımdan hemen bir rapor alırım ben.</st></p>
			<p><st c="17067">– En az yirmi günlük olsun rapor.</st></p>
			<p><st c="17101">– Tamam, o kolay. </st><st c="17120">Yirmi gün sonra iyi olsa bari. </st><st c="17151">Sağ olun doktor hanım. </st><st c="17174">Haftaya görüşmek üzere öyleyse. </st><st c="17206">Hoşça kalın.</st></p>
			<p><st c="17218">Elimi sıkarken saygıyla eğiliyor ve gözleri nemli odadan çıkıyor. </st><st c="17285">Bütün bu yaşananların hüzünlü tortusu çöküyor kırmızı koltuklu, küçük odama... </st></p>
		</div>
<div id="charCountTotal" value="17364"></div></body>
</html>
