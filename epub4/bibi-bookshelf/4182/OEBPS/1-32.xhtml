<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-32" xml:lang="tr-TR">
		<div>
			<p id="_idParaDest-27"><st c="0">Binbir Gece Masalı – 2</st></p>
			<p><st c="23">Zafer Bey sözünü tuttu ve tam bir ay sonra Nihal Hanım’ı yine getirdi. </st><st c="95">Önce Zafer Bey giriyor içeri. </st></p>
			<p><st c="125">– Buyurunuz Zafer Bey, hoş geldiniz. </st></p>
			<p><st c="162">– Hoş bulduk Gülseren Hanım. </st></p>
			<p><st c="191">Zafer Bey yine her zamanki zarafetiyle elimi sıkıyor ve karşımdaki koltuğa oturmadan önce benim yerime oturmamı bekliyor. </st><st c="313">Dikkatli bakıldığında yüzünde yine hafif bir hüzün bulutu var. </st></p>
			<p><st c="376">– Nasılsınız, ne var ne yok?</st></p>
			<p><st c="404">– Sağ olun, sayenizde Nihal daha iyi. </st><st c="443">Bayılmalar ve diğer şikâyetler yavaş yavaş azalıyor. </st><st c="496">Sizin söylediklerinizi tam olarak uyguluyor. </st><st c="541">Ben de ona her gün soruyorum. </st><st c="571">“Duşunu aldın mı, yürüyüşlerini yaptın mı, su içmeyi sakın unutma” diye. </st><st c="644">Ona çok şık bir eşofman ve lastik ayakkabılar aldım. </st><st c="697">Benim bu ilgim hoşuna gidiyor. </st><st c="728">Birkaç kez bayıldı ama bu sefer doktor çağırmadım. </st><st c="779">Kısa sürede toparlandı. </st><st c="803">Ayrıca onu iki kez sinemaya götürdüm. </st><st c="841">Yaptığı yemekleri beğeniyor, yeni bir şey giyerse, “Çok yakışmış, güle güle giy” diyorum. </st><st c="931">Hatta geçen hafta kuaföre gidecekmiş, “Saçlarını biraz kestir istersen, kısa saç sana yakışıyor” dedim. </st><st c="1035">Elimden gelenler bunlar. </st><st c="1060">Daha başka ne yapabilirim bilmiyorum. </st></p>
			<p><st c="1098">– Bunların hepsi de çok güzel. </st><st c="1129">Böyle devam ederseniz Nihal Hanım’ın yakında bir şeyi kalmayacak. </st></p>
			<p><st c="1195">– Bunu ben daha ne kadar devam ettireceğim?</st></p>
			<p><st c="1238">– O sizin karınız. </st><st c="1258">Sizin onu sevdiğinizi, ona önem verdiğinizi hissetmek istiyor. </st><st c="1321">Bundan daha doğal ne var? </st><st c="1347">Bunun süresi mi olur?</st></p>
			<p><st c="1368">– Evet haklısınız, buna hep devam etmeliyim. </st></p>
			<p><st c="1414">– Çok zor mu oluyor?</st></p>
			<p><st c="1434">– Zor oluyor, aslında pek içimden gelmiyor. </st></p>
			<p><st c="1479">– Size kalsa akşam işten eve gelince doğru odanıza girip hiç kimseyle konuşmayacak ve ilgilenmeyeceksiniz öyle mi?</st></p>
			<p><st c="1593">– Galiba öyle. </st></p>
			<p><st c="1609">– Bu yalnızlık daha ne kadar sürecek?</st></p>
			<p><st c="1646">– Ben de bilmiyorum. </st><st c="1668">Memlekette bir tek arkadaşım bile yok. </st></p>
			<p><st c="1707">– Babanızla ilişkiler nasıl gidiyor?</st></p>
			<p><st c="1743">– Pek iyi sayılmaz. </st><st c="1764">On beş gün önce amcamı kaybettik. </st><st c="1798">Amcam çocuğu olmadığı ve beni öz oğlu kadar sevdiğinden, bir süre önce beni evlat edinmişti. </st><st c="1891">Amcam ölünce tüm malvarlığı bana kaldı. </st><st c="1931">Böylece babamla artık ortak olduk. </st><st c="1966">Bu onun pek hoşuna gitmedi. </st><st c="1994">Oğluyla ortak olmak zoruna gitmiş olmalı. </st><st c="2036">Fabrikalarla ilgili bir iki önerim oldu. </st><st c="2077">Daha doğrusu, Almanya’da öğrendiklerimi burada uygulamak istedim ama izin vermedi. </st><st c="2160">“Her şey eskisi gibi olacak, ben sağken ne dersem o olur” dedi. </st></p>
			<p><st c="2224">– Siz ne yaptınız?</st></p>
			<p><st c="2242">– Yıllardır ne yapıyorsam onu. </st></p>
			<p><st c="2274">– O yüzden mi bugün biraz hüzünlü gördüm sizi? </st></p>
			<p><st c="2321">– Biz hüzünle arkadaş olduk. </st><st c="2350">Benden hiç ayrılmıyor desem yeridir. </st></p>
			<p><st c="2387">– Sizin için yapabileceğim bir şey var mı?</st></p>
			<p><st c="2429">– İlginize teşekkür ederim. </st><st c="2458">Sizinle konuşmak bana iyi geliyor. </st><st c="2493">Daha önce de söylediğim gibi uzun süredir bu kadar özel sorunlarımı kimseyle konuşmuyordum. </st><st c="2585">Biraz daha hafiflemiş olarak çıkıyorum bu odadan. </st></p>
			<p><st c="2635">– Eşinizle arkadaşlık etmeye ne dersiniz. </st><st c="2677">Bakın o sizinle öyle ya da böyle ilişki kurmayı çok istiyor. </st><st c="2738">Siz de çok yalnızsınız. </st><st c="2762">Zorla ilgilenmek yerine bazı şeyleri paylaşın eşinizle. </st><st c="2818">Bütün dünyaya kapılarınızı kapatmışsınız. </st><st c="2860">Yalnızlık Tanrı’ya mahsustur. </st><st c="2890">Deneyin lütfen, göreceksiniz ikinize de iyi gelecek. </st></p>
			<p><st c="2943">– Yapabileceğimi pek sanmıyorum ama madem siz öyle diyorsunuz, deneyeceğim. </st></p>
			<p><st c="3019">– Memnun oldum. </st><st c="3035">Şimdi de eşinizi görebilir miyim?</st></p>
			<p><st c="3068">– Tabii efendim. </st><st c="3086">Ben izninizi rica edeyim. </st><st c="3112">Tekrar teşekkür ederim, bir ay sonra görüşürüz. </st></p>
			<p><st c="3160">Ayağa kalkıp önünü ilikliyor ve yine hiç arkasını dönmeden elimi sıkıp çıkıyor. </st><st c="3240">Nihal Hanım yine çok şık. </st><st c="3266">Saçları kısa kesilmiş. </st><st c="3289">Kısa saçlar gerçekten de ona çok yakışmış, çok daha genç ve güzel olmuş. </st></p>
			<p><st c="3362">– Hoş geldiniz Nihal Hanım, saçlarınızı kestirmişsiniz, yakışmış size. </st></p>
			<p><st c="3433">– Zafer Bey öyle istedi, ben de kestirdim. </st><st c="3476">O da çok beğendi. </st></p>
			<p><st c="3494">– Ne güzel, nasılsınız? </st></p>
			<p><st c="3518">– İyiyim doktor hanım, bayılmalarım seyrekleşmeye başladı. </st><st c="3577">Henüz tam düzelmedim ama yavaş yavaş geçiyor, bu iğneler bana çok iyi geldi, gerçi çok canımı yakıyor ama yine de ben razıyım. </st></p>
			<p><st c="3704">– Diğer önerilerime de uyuyor musunuz?</st></p>
			<p><st c="3742">– Hepsine aynen uyuyorum. </st><st c="3769">Zafer Bey tıpkı bir öğretmen gibi izliyor beni, sağ olsun çok ilgileniyor. </st></p>
			<p><st c="3844">– Eşiniz sizinle hep böyle ilgilenir mi?</st></p>
			<p><st c="3884">– Vallahi ne desem bilmem ki. </st><st c="3915">Ona kalsa odasından hiç çıkmayacak ama son zamanlarda eskisi gibi değil. </st><st c="3988">Birkaç kez sinemaya gittik, şimdiye kadar hiç gitmemiştik. </st></p>
			<p><st c="4047">– Erkekler güler yüzlü ve sağlıklı hanımları çok severler. </st><st c="4106">Siz düzeldikçe o da sizinle daha çok beraber olmak istiyor. </st></p>
			<p><st c="4166">– İnşallah öyle olur. </st><st c="4188">Aslında memlekette eş dost çok ama ne de olsa insanın kocasının yeri başka. </st><st c="4264">Size benimle ilgili bir şey söyledi mi?</st></p>
			<p><st c="4303">– Sizin düzelmeye başladığınızı o yüzden çok memnun olduğunu söylüyor. </st><st c="4375">“Bu hastalık yüzünden birbirimizden çok uzaklaşmışız meğer” diyor. </st></p>
			<p><st c="4442">– Hastalık yüzünden mi uzaklaşmışız?</st></p>
			<p><st c="4478">– Öyle diyor eşiniz. </st><st c="4500">“Nihal düzeldikçe ilişkimiz de düzeliyor” diyor. </st></p>
			<p><st c="4549">– Demek öyle diyor. </st><st c="4569">Ben onu hiç anlayamıyorum. </st><st c="4596">Eskiden sadece hastalandığım zaman yanıma gelirdi. </st></p>
			<p><st c="4647">– Sizin sağlığınız tabii ki onu çok ilgilendiriyor ama artık eskisi gibi hasta olmayacağınızı bilmek onu da rahatlatmış. </st><st c="4768">Bana öyle geldi ki şimdi sizin her şeyinizle daha çok ilgileniyor. </st></p>
			<p><st c="4835">– Doğru, sabahları yürüyüş yapayım diye bana eşofman ve spor ayakkabılar almış. </st><st c="4915">Sık sık işyerinden telefonla arayıp “Su içmeyi unutma” diyor. </st><st c="4977">Eskiden yapmazdı bunları. </st><st c="5003">Keşke hep böyle ilgilense benimle. </st><st c="5038">Bazen varlığımı bile unutuyor gibi geliyor bana. </st></p>
			<p><st c="5087">– Ama çok methediyor sizi. </st></p>
			<p><st c="5114">– Öteki doktorlara, “Kocama söyleyin benimle biraz ilgilensin” demiştim. </st><st c="5187">Onlar da söylemişler ama hiç faydası olmadı, üstelik kızdı bana, onun için size bir şey söylemedim. </st><st c="5287">Siz ona ne dediniz ki bu kadar değişti?</st></p>
			<p><st c="5326">– Çok mu değişti sahi?</st></p>
			<p><st c="5349">– Değişti ya, keşke hep böyle olsa.</st></p>
			<p><st c="5385">– İnşallah daha da değişecek. </st><st c="5416">Siz şimdi yine benim önerilerime aynen uyun. </st><st c="5461">Eşinizin yanında artık pek hastalıktan söz etmeyin. </st><st c="5513">Erkekler mızmız kadınları sevmez. </st><st c="5547">Neşeli ve mutlu görsün sizi. </st></p>
			<p><st c="5576">– Tamam doktor hanım, hasta bile olsam onun yanında belli etmeyeceğim. </st><st c="5647">Size nasıl teşekkür etsem bilmem ki. </st></p>
			<p><st c="5684">– Rica ederim, benim için en büyük ödül sizi sağlıklı ve mutlu görebilmek. </st><st c="5759">Bir ay sonra daha iyi bekliyorum sizi. </st></p>
			<p><st c="5798">Nihal Hanım gülerek yanıma geliyor ve beni yanaklarımdan öperek vedalaşıyor. </st><st c="5875">Keşke bir gün onu gerçekten mutlu görebilsem...</st></p>
		</div>
<div id="charCountTotal" value="5922"></div></body>
</html>
