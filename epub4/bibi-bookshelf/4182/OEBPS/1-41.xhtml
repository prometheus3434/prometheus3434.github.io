<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-41" xml:lang="tr-TR">
		<div>
			<p id="_idParaDest-36"><st c="0">Çöp Apartman – 11 (Üç yıl sonra)</st></p>
			<p><st c="33">Neriman evlenir evlenmez hamile kaldı ve nur topu gibi bir oğlan doğurdu. </st><st c="108">Çocuğa “Can” adını koydular, çünkü artık bu çocuğu hepsi de canı gibi seviyor. </st><st c="187">Can şimdi iki buçuk yaşında ve Safiye çocuğa çok düşkün. </st><st c="244">Her gün ya o Nerimanlara gidiyor ya da Neriman’ın çocuğu getirmesini istiyor. </st><st c="322">Onun her şeyiyle yakından ilgileniyor ve âdeta üzerine titriyor. </st><st c="387">Çocuğa yedirilecek gıdalar defalarca yıkanıyor, oyun oynadığı yerler dezenfekte ediliyor. </st><st c="477">Can’ın en ufak bir hastalığında ortalık ayağa kalkıyor ve eve doktorun biri gidip biri geliyor. </st><st c="573">Çocuk hem muhteşem bir sevgi selinde büyüyor, hem de ona çok katı bir disiplin uygulanıyor.</st></p>
			<p><st c="664">Can’ın babası oldukça rahat biri, bütün bunlardan pek hoşlanmıyor ama onu dinleyen kim. </st><st c="753">Benim yaptığım büyük baskılarla, Safiye, Neriman’ın kocasına pek ilişmiyor. </st><st c="829">Ona kalsa damat beyin her hareketi yanlış ya da eksik. </st><st c="884">Çocuğuyla yeterince ilgilenmiyor, ona kötü örnek oluyor, sürekli maç seyrediyor diye sızlanıp duruyor. </st><st c="987">Hatta bu yüzden Neriman’a da sık sık sert çıkışları oluyor. </st><st c="1047">Onu, çocuğuna yeterince özen göstermemekle, kocasına çekidüzen vermemekle suçluyor. </st><st c="1131">Ben her seferinde devreye giriyor ve Safiye’yi onlardan uzak tutmaya çalışıyorum. </st><st c="1213">Neriman aslında çok iyi bir anne ve mükemmel bir ev hanımı. </st><st c="1273">Hem kocasını hem de ablalarını kırmadan idare etmeye çalışıyor.</st></p>
			<p><st c="1336">Can en çok Safiye teyzesini seviyor. </st><st c="1374">Onun yanında çok mutlu, çünkü Safiye çocukla gerçekten çok ilgileniyor, ama nasıl oturması gerektiğinden, nasıl yemek yemesi gerektiğine kadar onun her şeyin en doğrusunu yapmasını istiyor. </st><st c="1564">Zaman zaman çok yorulsalar da, uflayıp puflasalar da genel olarak herkes hayatından memnun. </st><st c="1656">Can hepsinin yaşam amacı haline geldi.</st></p>
			<p><st c="1694">Bu arada apartman komşularından birinin erkek kardeşi Gülben’e talip oldu. </st><st c="1770">İki yıl önce eşini kaybetmiş, çocuğu olmayan ve Gülben’den dokuz yaş büyük, halde kabzımal, yakışıklı, varlıklı bir adammış. </st><st c="1895">Safiye bu evliliğe onay vermekte biraz zorlandıysa da, Gülben’in ve Neriman’ın baskısıyla sonunda o da “evet” dedi ve Gülben bu adamla sade bir törenle evlendi.</st></p>
			<p><st c="2055">Onun evden ayrılışı Safiye’yi pek etkilemedi, hatta Gülben’in de kendine ait bir düzeni, bir ailesi olmasından memnun oldu. </st><st c="2180">Yalnız kalışına da aldırmadı çünkü artık onun hayatında Can vardı ve Can onun her şeyiydi. </st><st c="2271">Bütün amacı, onu mükemmel bir insan olarak yetiştirmek ve onunla gurur duymaktı.</st></p>
			<p><st c="2351">Gülben evlendikten üç ay sonra bir gün eşi onu bana getirdi. </st><st c="2413">Bu tam bir tesadüftü çünkü adamcağız bizim yıllardır tanıştığımızı bilmiyordu ve benim adımı yakın bir arkadaşından duymuştu. </st><st c="2539">Tuna, Gülben’in yeni soyadını bilmediğinden, randevu defterindeki ismi tanımamış ancak yıllardır bir psikiyatri muayenehanesinde sekreter olarak çalışmanın verdiği tecrübeyle, eşine hiçbir şey belli etmemiş ve onları sanki ilk kez görüyormuş gibi davranmıştı. </st></p>
			<p><st c="2799">– Doktor hanım, Gülben yanında yakışıklı bir adamla geldi ama beni hiç tanımıyormuş gibi davranınca durumu anladım. </st><st c="2915">Kocası bize önceden geldiğini bilmiyor galiba. </st><st c="2962">Şimdi onları alacağım içeri. </st></p>
			<p><st c="2991">– Aferin sana Tuna, demek Gülben de buraya geleceklerini bilmiyordu, bize haber vermediğine göre. </st></p>
			<p><st c="3089">– Herhalde öyle oldu, aman iyi ki bir pot kırmadım. </st><st c="3141">İkisini birlikte mi alayım içeri?</st></p>
			<p><st c="3174">– Öyle yap.</st></p>
			<p><st c="3186">Gerçekten de uzun boylu, iriyarı, yakışıklı bir adam giriyor içeri. </st><st c="3255">Yanında biraz utangaç, hiç yüzüme bakmadan karşımdaki koltuğa oturan Gülben var. </st><st c="3336">Ayağa kalkıp “Hoş geldiniz” diyorum. </st><st c="3373">Adam hemen konuşmaya başlıyor:</st></p>
			<p><st c="3403">– Doktor hanım, yakın bir arkadaşımdan öğrendim adınızı. </st><st c="3461">Onlar size çok hasta getirmişler. </st><st c="3495">Bu benim karım. </st><st c="3511">Adı Gülben. </st><st c="3523">Üç ay önce evlendik. </st><st c="3544">Ben ilk eşimi iki yıl önce kanserden kaybettim. </st><st c="3592">İyi bir evliliğimiz vardı ama çocuğumuz olmadı. </st><st c="3640">Karım bunu çok büyüttü. </st><st c="3664">Yıllarca kafasına taktı. </st><st c="3689">Gitmediğimiz doktor kalmadı ama ne yapalım Allah vermedi işte. </st><st c="3752">Karım sonunda üzüntüden kanser oldu, iki yıl önce de öldü. </st><st c="3811">Çok üzüldüm tabii ama ölenle ölünmüyor. </st><st c="3851">Üç ay önce aileler araya girdi ve Gülben’le evlendik. </st><st c="3905">Allah için hakkını yemek istemem temiz, tertipli, düzenli bir ev hanımı. </st><st c="3978">Sessiz, sakin, az konuşan bir insan. </st><st c="4015">Çok güzel yemek yapıyor, ama bütün bunların yanında bir kötü huyu var ki, buna ben dayanamam. </st></p>
			<p><st c="4109">– Neymiş Gülben Hanım’ın kötü huyu?</st></p>
			<p><st c="4144">– Aslında biraz anlatayım, sonra ben çıkıp sizi yalnız bırakacağım. </st><st c="4213">Kendisi çok titiz. </st><st c="4232">Akşam yorgun argın eve geliyorum ama karım beni içeri almıyor. </st><st c="4295">Neymiş efendim, dışarının pisliğini eve getiriyormuşum. </st><st c="4351">Kapının önünde beni baştan aşağı soyuyor. </st><st c="4393">Ben ilk günler nasıl olsa düzelir diye pek ses çıkarmadım ama ben öyle pek sıkıntıya gelemem. </st><st c="4487">Canım sıkılmaya başladı. </st><st c="4512">O temiz de biz pis miyiz yani? </st><st c="4543">Ben de severim temizliği. </st><st c="4569">Bir giydiğim gömleği bir daha giymem. </st><st c="4607">Sık sık yıkanırım. </st><st c="4626">Ellerimi sabunlamadan sofraya oturmam, ter kokan insanları hiç sevmem ama bu kadarı da fazla. </st><st c="4720">Kendisine bunu defalarca söyledim ama bir faydası olmadı. </st><st c="4778">Bağırıp çağırmak da istemiyorum, üzülüyor, ağlıyor sonra. </st><st c="4836">Benim lafım bir kulağından girip öbüründen çıkıyor. </st><st c="4888">Bu bir hastalık galiba, onun için aldım size getirdim. </st><st c="4943">İnşallah kurtarırsınız bizi bu dertten. </st></p>
			<p><st c="4983">– İnşallah efendim. </st></p>
			<p><st c="5003">– Adım Selami, size kendimi tanıtmayı unuttum. </st><st c="5050">Şimdi ben çıkıyorum, ikiniz konuşun, ne zaman isterseniz onu yine size getiririm. </st></p>
			<p><st c="5132">– Tamam Selami Bey, ben eşinize ne düşündüğümü söyleyeceğim.</st></p>
			<p><st c="5192">Selami Bey saygılı bir şekilde eğilerek elimi sıkıyor ve odadan çıkıyor. </st><st c="5266">Külhanbeyvari bir havası var. </st><st c="5296">O çıkınca Gülben başlıyor gülmeye. </st></p>
			<p><st c="5331">– Ayol, şu hale bakın, korkudan kalbim duracak sandım. </st><st c="5386">“Seni doktora götüreceğim” dedi. </st><st c="5419">Ben ne bileyim, beni size getireceğini? </st><st c="5459">Başka birine gideceğiz sandım. </st></p>
			<p><st c="5490">– Keşke bana daha önce geldiğini söyleseydin kocana. </st></p>
			<p><st c="5543">– Aman doktor hanım söyler miyim hiç, aman ne olur siz de hiç bahsetmeyin bundan. </st><st c="5625">Benim ve ailemin buraya geldiğini kimsenin bilmesini istemiyorum. </st><st c="5691">İçeri ilk girdiğimizde Tuna Hanım işi belli edecek diye ödüm koptu. </st></p>
			<p><st c="5759">– Neden korkuyorsun bundan bu kadar?</st></p>
			<p><st c="5795">– Geçmişimiz o kadar kirli ki, kocam bunları duysa zaten beni almazdı. </st><st c="5867">Yıllarca yatağını ıslatan, çöplerin içinde yaşayan birini kim ister ki?..</st></p>
			<p><st c="5940">– Her şeyi bilmese de olur ama buraya titizliğin nedeniyle geldiğini bari bilse iyi olacaktı. </st><st c="6035">Her neyse, şimdi söyle bakalım, neler oluyor sizin evde?</st></p>
			<p><st c="6091">– Canım ne olacak, Selami size her şeyi anlattı zaten. </st><st c="6147">Haklı değil miyim Allah aşkına? </st><st c="6179">Ne olur yani dışarı elbiseleriyle içeri girmese. </st></p>
			<p><st c="6228">– Gülben ne söylediğinin farkında mısın? </st><st c="6269">Annenin babana yaptıklarını şimdi sen kocana yapıyorsun; üstelik bunun bir hastalık olduğunu ve kocanın bundan ne kadar rahatsız olduğunu kabul etmek istemiyorsun. </st><st c="6433">Bak kocan çok iyi bir adama benziyor, seni seviyor ve beğeniyor ama o babana pek benzemiyor. </st><st c="6526">Bunları sen ne kadar ısrar edersen et, kabul etmez, sonra yuvan bozulur. </st></p>
			<p><st c="6599">– Ama başka türlü de benim içime sinmiyor. </st><st c="6642">Ben artık eskisi gibi hasta değilim. </st><st c="6679">Her işimi yapıyorum, çamaşırımı, bulaşığımı yıkıyorum. </st><st c="6734">Evim tertemiz. </st><st c="6749">Ona çeşit çeşit yemekler yapıyorum. </st><st c="6785">Ne olur o da biraz bana saygılı olsa?</st></p>
			<p><st c="6822">– Gülben bunun saygıyla ne ilgisi var? </st><st c="6862">Ondan istediğin normal bir şey değil ki. </st></p>
			<p><st c="6903">– Size söyleyemediği başka bir şey daha var. </st><st c="6948">“Ben çıkınca sen söyle” diye tembih etti bana. </st></p>
			<p><st c="6995">– Neymiş o?</st></p>
			<p><st c="7006">– Ben de nasıl söylesem bilmem ki, utanıyorum işte. </st></p>
			<p><st c="7059">– Cinsel bir sorun mu?</st></p>
			<p><st c="7081">– Evet. </st></p>
			<p><st c="7090">– Ne var bunda utanacak? </st><st c="7115">Sen artık evli bir hanımsın. </st><st c="7144">Bana ilk geldiğin günü hatırlıyor musun, o zaman da gece işemelerini bana söylemekte ne kadar güçlük çekmiştin. </st></p>
			<p><st c="7256">– Hatırlamaz olur muyum hiç. </st><st c="7285">Kocamla ilişkiden sonra bütün çarşafları değiştiriyorum. </st><st c="7342">Onun hemen yıkanmasını ve bütün çamaşırlarını değiştirmesini istiyorum. </st><st c="7414">Tabii ben de öyle yapıyorum. </st></p>
			<p><st c="7443">– Peki o ne diyor?</st></p>
			<p><st c="7461">– O, ilişkiden sonra sabaha kadar öyle yatıp sabah işe giderken yıkanıp çamaşırlarını değiştirmek istiyor. </st><st c="7569">“Ben gidince ne yaparsan yap, çarşafları değiştir, kendin yıkan ama beni huzursuz etme” diyor. </st></p>
			<p><st c="7664">– Haklı galiba. </st></p>
			<p><st c="7680">– Siz de hep ona hak veriyorsunuz. </st><st c="7715">Şimdi artık ben korkudan böyle bir ilişki hiç istemiyorum, bana yanaşacak diye ödüm kopuyor. </st><st c="7808">Akşama kadar zaten evde yorgunluktan canım çıkıyor, bir de gece kalk yıkan, çarşafları değiştir, bütün bunlar zor geliyor bana. </st></p>
			<p><st c="7936">– Bak sana bile yaptıkların fazla geliyor. </st></p>
			<p><st c="7979">– İyi ama başka türlüsünü de ben istemiyorum. </st><st c="8025">Aslında bana kalsa hiç cinsel ilişki istemiyorum. </st></p>
			<p><st c="8075">– Neden Gülben?</st></p>
			<p><st c="8090">– Aklımı bu işlere veremiyorum, benim aklım iş bitince değişecek çarşaflarda, yıkanmada, temizlenmede kalıyor. </st></p>
			<p><st c="8202">– Demek temizlik, yine hayattaki her şeyin önüne geçti. </st><st c="8258">Yaşamın bundan başka anlamı yok mu Gülben?</st></p>
			<p><st c="8300">– Her şeyin tertemiz olduğunu bilirsem, sıra başka şeylere de gelecek ama hiçbir zaman tüm dünya temiz olamıyor ki...</st></p>
			<p><st c="8418">– Bunun olamayacağını sen de biliyorsun. </st><st c="8460">Ne zaman sen de herkes gibi olmayı ve yaşamayı isteyeceksin?</st></p>
			<p><st c="8520">– Bundan pek ümidim yok. </st></p>
			<p><st c="8546">– Hâlâ bir arkadaşın, eşin dostun yok mu?</st></p>
			<p><st c="8587">– Yok. </st><st c="8595">Eşimin akrabaları gelip gitmek istiyorlar ama ben hiçbirine fazla yüz vermiyorum. </st><st c="8677">Hoşlanmıyorum evime sık sık misafir gelmesinden. </st><st c="8726">Aklım hep temizlikte kalıyor. </st><st c="8756">Onlar gidince bütün evi baştan silip süpürmek kolay mı?</st></p>
			<p><st c="8811">– Peki, sen onlara gitmiyor musun?</st></p>
			<p><st c="8846">– Ben de gitmiyorum, hem onlarla oturup kalkmaktan zevk almıyorum, hem de ben gidersem onlar da gelir. </st></p>
			<p><st c="8950">– Halbuki sen kimseyi istemiyorsun, peki Safiye ile Neriman gidip geliyorlar mı?</st></p>
			<p><st c="9030">– Onlar geliyor, ben de onlara gidiyorum. </st></p>
			<p><st c="9073">– Bu yaptıklarına onlar ne diyor?</st></p>
			<p><st c="9106">– Neriman söylenip duruyor, “Ben senin kocanın yerinde olsam, bir dakika durmaz, boşarım seni” diyor. </st></p>
			<p><st c="9209">– Safiye ne diyor?</st></p>
			<p><st c="9227">– “Anneme çektin sen” diyor. </st></p>
			<p><st c="9257">– Sen ne diyorsun?</st></p>
			<p><st c="9275">– Öyle oldu, ne yapalım, bazı şeyler elde değil. </st></p>
			<p><st c="9325">– Yani seni insanların, özellikle kocanın böyle kabul etmesini istiyorsun? </st></p>
			<p><st c="9400">– ...</st></p>
			<p><st c="9405">– Ya etmezse?</st></p>
			<p><st c="9419">– Bilmem ki...</st></p>
			<p><st c="9434">– Peki, böyle kabul edilmek yerine iyi olmayı, herkes gibi yaşamayı neden istemiyorsun?</st></p>
			<p><st c="9522">– Dedim ya ümidim yok. </st></p>
			<p><st c="9546">– Bunun adı ümitsizlik değil Gülben, tembellik ve inatçılık. </st><st c="9607">Sen istemedikçe ben sana bir şey yapamam. </st><st c="9649">Sana sadece bol şans diliyorum. </st></p>
			<p><st c="9681">– Bana ilaç bile vermeyecek misiniz?</st></p>
			<p><st c="9717">– Versem alacak mısın?</st></p>
			<p><st c="9740">– Bilmem ki...</st></p>
			<p><st c="9755">– İlk gelişinde de böyle demiş ve verdiğim ilacı almamıştın. </st><st c="9817">Peki Gülben, fikrini değiştirirsen beklerim. </st></p>
			<p><st c="9862">– Tamam doktor hanım, ne olur bana kızmayın. </st></p>
			<p><st c="9907">– Bu senin hayatın, ben karışamam ki...</st></p>
			<p><st c="9946">– Peki doktor hanım, hadi ben gideyim, hoşça kalın.</st></p>
			<p><st c="9998">Gülben elimi sıkıp çıkıyor odadan. </st><st c="10034">Değişmemeye, düzelmemeye nasıl da direniyor. </st><st c="10079">Bu evlilik belli ki böyle yürümeyecek. </st><st c="10118">Demek bu şansı bile kullanmak istemiyor. </st><st c="10159">Ortanca çocuk olmak, bazı insanları ne kadar güvensiz, kararsız ve umutsuz yapıyor, hayatla mücadele etmekten nasıl da korkutuyor...</st></p>
		</div>
<div id="charCountTotal" value="10291"></div></body>
</html>
