<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-23" xml:lang="tr-TR">
		<div>
			<p id="_idParaDest-19"><st c="0">Cinini Çıkardım – 6</st></p>
			<p><st c="20">Rezzan’ı tanıyalı sekiz ay oldu. </st><st c="54">Şu sıralar işe düzenli gidip geliyor, dış görünüşü artık çok düzgün. </st><st c="123">Haftada bir kez kuaföre gidiyor ve artık ona dışarıdan bakan hiç kimse onun hasta olduğunu düşünmez. </st><st c="224">Sessiz, sakin, bakımlı ve güzel bir kız. </st><st c="265">Ancak düşünce sistemindeki bozukluk biraz sınırlanmış olsa da yine aynen duruyor. </st><st c="347">En önemli fark, bu konuyu artık benden başka kimseyle konuşmaması. </st><st c="414">İşyerindeki arkadaşlarıyla zaten ilişkisi çok az, onlarla iş konuları dışında hemen hiç konuşmuyor. </st><st c="514">İş dışında ise hiç arkadaşı yok. </st><st c="547">Evde yine eski düzen sürüyor. </st><st c="577">Ev temiz, her öğün güzel yemekler yapılıyor, akşam yemekten sonra baba TV seyrediyor, anne örgü örüyor, Rezzan da erkenden odasına çekiliyor. </st><st c="719">Ne kavga dövüş var, ne de ilişki. </st><st c="753">Rezzan bu düzene yıllardır alışkın olduğu için hiç şikâyet etmiyor. </st><st c="821">Hayatı hiçbir renk ve heyecan olmadan dümdüz gidiyor. </st><st c="875">Eve gelen giden yok. </st><st c="896">Güzel, alımlı bir kız olmasına rağmen, ilişki kurmayı bilmediğinden kimse ona yaklaşamıyor. </st><st c="988">Koskoca dünyada yapayalnız ve bu yalnızlığının tek sebebi olarak o adamı görüyor. </st><st c="1070">Ona yaklaşanı hemen durdurduğunu, belki de cezalandırdığını düşünüyor. </st><st c="1141">Halbuki bu kız belki de doğduğu günden beri yalnız. </st><st c="1193">Kimseyle ilişki kurmasına, gezip eğlenmesine, ders dışında başka şeyler yaşamasına hiç izin verilmemiş. </st><st c="1297">O da işe başlayana kadar sadece kendisinden isteneni yapmış ve bütün hayallerini ileriki bir güne ertelemiş. </st><st c="1406">“Okul bitsin, işte o zaman ben de herkes gibi yaşayacağım” demiş. </st><st c="1472">Ama, yaşamanın bir sanat olduğunu ve bu sanatın sadece ve sadece deneye yanıla öğrenilebildiğini fark edememiş. </st></p>
			<p><st c="1584">İşte yine karşımda oturuyor. </st><st c="1613">Mavi etek ceket giymiş. </st><st c="1637">Hafif makyajı, fönlü sarı saçlarıyla yine güzel ve çekici. </st></p>
			<p><st c="1696">– Merhaba Rezzan, nasılsın, ne var ne yok görmeyeli?</st></p>
			<p><st c="1748">– Merhaba, doktor hanım, iyiyim. </st><st c="1782">Yuvarlanıp gidiyoruz işte. </st><st c="1809">Akşama kadar işyerinde çok yoruluyorum. </st><st c="1849">Bu ara işler yoğun. </st><st c="1869">Bilgisayarın başından hiç kalkamıyorum. </st><st c="1909">Bir tek öğle yemeklerinde bir saat, biraz olsun dinleniyorum. </st></p>
			<p><st c="1971">– Öğlenleri yemeğe gitmiyor musun?</st></p>
			<p><st c="2005">– Gidiyorum, on beş dakikada yemeğimi yiyip geliyorum. </st></p>
			<p><st c="2061">– Sonra ne yapıyorsun?</st></p>
			<p><st c="2083">– Hiç, odamda oturuyorum. </st></p>
			<p><st c="2110">– Diğerleri ne yapıyor?</st></p>
			<p><st c="2133">– Onlar yemeğe hep birlikte gidiyorlar, yemekten sonra da beraber gezip dolaşıyorlar. </st></p>
			<p><st c="2220">– Sen onlarla birlikte değil misin?</st></p>
			<p><st c="2255">– Onlar yakın arkadaşlar. </st><st c="2282">Benim yakın arkadaşım yok. </st><st c="2309">Onların yanına gitsem, benden rahatsız olurlar. </st></p>
			<p><st c="2357">– Keşke senin de böyle yakın arkadaşların olsa. </st></p>
			<p><st c="2405">– Olamaz ki, o adam bana kimsenin yaklaşmasına izin vermiyor. </st><st c="2467">Ne kız ne erkek. </st><st c="2484">İnsanlar benim yanıma gelip başlarını belaya mı soksunlar? </st><st c="2543">Sadece ben değil, herkes korkuyor bu adamdan. </st></p>
			<p><st c="2589">– Öğrencilik yıllarında yakın arkadaşın var mıydı?</st></p>
			<p><st c="2639">– Pek yakın arkadaşım yoktu; hem dersler çok ağırdı, hem de annem onlarla gezip tozmama izin vermezdi. </st><st c="2743">Ne beni onlara gönderir, ne de onların bizim eve gelmesine izin verirdi. </st><st c="2816">Belki de o yüzden ben zaten yakın arkadaşa alışkın değilim. </st><st c="2876">Bu adam aklı sıra beni bu yolla cezalandırmaya çalışıyor ama bilmiyor ki, bunlar bana vız gelir. </st></p>
			<p><st c="2973">– Demek bunlar sana vız gelir. </st><st c="3004">Bakıyorum bu adamdan artık eskisi gibi korkmuyorsun. </st></p>
			<p><st c="3057">– Yine biraz korkuyorum tabii ama eskisi kadar değil. </st><st c="3111">Bazen ona acıyorum. </st><st c="3131">Benden başka hiçbir şey düşünemiyor. </st><st c="3168">İyice taktı bana kafayı. </st><st c="3193">Bütün arabalar bizim evin önünden geçerken korna çalıyor. </st></p>
			<p><st c="3251">– Neden?</st></p>
			<p><st c="3259">– Aklı sıra bana mesaj yolluyor. </st></p>
			<p><st c="3293">– Ne diyor?</st></p>
			<p><st c="3304">– Canım bunda anlamayacak ne var, “Aklım sende, senden başka bir şey düşünemiyorum, sakın beni unutma, sen de beni düşün” diyor. </st></p>
			<p><st c="3434">– Demek böyle diyor. </st></p>
			<p><st c="3455">– Sahi onun ne demek istediğini gerçekten anlamıyor musunuz yoksa benim ağzımdan duymak istediğiniz için mi böyle yapıyorsunuz?</st></p>
			<p><st c="3582">– Biraz anlıyorum ama ben ne de olsa bu adamı senin kadar iyi tanımıyorum. </st><st c="3658">Yanlış bir yorum yapmamak için de sana soruyorum. </st><st c="3708">Demek bütün arabalar sizin kapının önünden geçerken korna çalıyor, peki bu adam onları nereden tanıyor?</st></p>
			<p><st c="3811">– Kimi?</st></p>
			<p><st c="3819">– Korna çalan adamları?</st></p>
			<p><st c="3843">– Ne bileyim ben, bu adamın tanımadığı yok ki. </st><st c="3891">Geçen gün kuaföre giderken arkamda iki oğlan konuşuyordu. </st><st c="3949">Yüksek sesle konuşuyorlar ki, ben onları duyabileyim. </st><st c="4003">Biri diyor ki, “Yahu adam kıza sırılsıklam âşık, gözü dünyayı görmüyor. </st><st c="4075">Ne biçim aşk bu böyle.” Öbürü de diyor ki, “Şu kız yanlış yapmasa bari, yoksa bizim de başımız belaya girecek.”</st></p>
			<p><st c="4186">– Bu ne demek?</st></p>
			<p><st c="4201">– Bana mesaj yolluyor işte. </st><st c="4230">“Ben seni hâlâ çok seviyorum, yanlış yapma” diyor. </st><st c="4281">Zavallı delikanlıların haline üzüldüm. </st><st c="4320">Demek bana kızarsa herkesi mahvediyor. </st></p>
			<p><st c="4359">– Peki, onu kızdırmamak için ne yapmalısın?</st></p>
			<p><st c="4402">– Geçmişimde onu kızdıracak çok şey var, zaten onun için benimle evlenemiyor. </st><st c="4481">Ama beni sevmekten yine de vazgeçmiyor. </st></p>
			<p><st c="4521">– Bu da senin hoşuna gidiyor galiba?</st></p>
			<p><st c="4557">– Tabii hoşuma gidiyor. </st><st c="4582">Dünyada hiçbir kadın benim kadar sevilmemiştir belki de. </st><st c="4639">Düşünsenize, adam benim uğruma dünyayı ayağa kaldırıyor. </st><st c="4696">Biz bir gün kavuşabilirsek, herkes derin bir nefes alacak. </st><st c="4755">Arada bir, özellikle kitap okurken bu adamı unutuyorum. </st><st c="4811">İşte o zaman telefon çalıyor. </st><st c="4841">Açıyorum, yanlış numara. </st><st c="4866">Yani bana kendini hatırlatıyor. </st></p>
			<p><st c="4898">– Arayan sence o mu?</st></p>
			<p><st c="4918">– Tabii o. </st></p>
			<p><st c="4930">– Peki, seninle neden konuşmuyor?</st></p>
			<p><st c="4963">– Benimle konuşmamaya kararlı, artık bunu anladım. </st><st c="5015">Çünkü bana hem çok kızıyor, hem de benden vazgeçemiyor. </st><st c="5071">Benim ne düşündüğümü, onu sevip sevmediğimi anlamaya çalışıyor. </st><st c="5135">Ben de hiçbir şey belli etmiyorum. </st><st c="5170">İçimden bile onu sevdiğimi söylemiyorum. </st><st c="5211">Çıldırıyor. </st></p>
			<p><st c="5223">– Neden böyle yapıyorsun? </st><st c="5249">Onunla oyun mu oynuyorsun?</st></p>
			<p><st c="5275">– Oynuyorum tabii. </st><st c="5295">O benimle çok oynadı, şimdi sıra bende. </st><st c="5335">Madem beni bu kadar seviyordu, bunu zamanında düşünecekti. </st><st c="5394">Ben onu kırk kere aradım. </st><st c="5420">Her seferinde telefonu yüzüme kapattı. </st><st c="5459">Güya ne dediğimi anlamıyormuş falan filan işte. </st><st c="5507">Siz o günleri biliyorsunuz. </st><st c="5535">Çok üzdü beni. </st><st c="5550">Her şeyimi kasete aldı, bütün dünyaya rezil etti beni. </st><st c="5605">Manyak ne olacak. </st><st c="5623">Bu adam tam bir manyak. </st><st c="5647">Ne yaptığını bilmiyor. </st><st c="5670">Aklı sıra o benimle dalga geçecekti, şimdi ben onu köşeye sıkıştırdım. </st><st c="5741">Aşağılık duygusu var bu adamda. </st><st c="5773">Köylü ne olacak. </st><st c="5790">Benim gibi bir kızı rüyasında bile göremez. </st><st c="5834">Doğru dürüst konuşamıyor bile. </st><st c="5865">Köylü gibi konuşuyor. </st><st c="5887">Giyinmekten, kuşanmaktan haberi yok. </st><st c="5924">Ben ona iki numara büyük geldim. </st><st c="5957">Salak, benim de onu sevebileceğim hiç aklına gelmedi. </st></p>
			<p><st c="6011">– Demek şimdi artık sen de onu seviyorsun. </st></p>
			<p><st c="6054">– Seviyorum galiba, ama her zaman değil. </st><st c="6095">Bazen ondan nefret ediyorum. </st><st c="6124">Beni de mahvetti, kendini de. </st><st c="6154">Ama bazen de düşünüyorum, böylesi daha iyi oldu. </st><st c="6203">Evlenseydik ben onunla yapamazdım. </st><st c="6238">O köylülerin arasına giremezdim. </st><st c="6271">Belki de o zaman beni sevmekten vazgeçerdi. </st><st c="6315">Böylesi daha iyi oldu. </st></p>
			<p><st c="6338">– Böylesi derken ne demek istiyorsun?</st></p>
			<p><st c="6375">– Yani bu ilişki hiç bitmeden ölene kadar sürüp gidecek. </st><st c="6433">Başka insanlar bu adamın zulmünden hiç kurtulamayacak, çünkü o beni hep adım adım izleyecek. </st><st c="6526">Herkesi de beni izlemesi için seferber edecek. </st><st c="6573">Belki bir gün başkasıyla evlenecek. </st><st c="6609">Şu sıralar işyerinde böyle konuşmalar geçiyor. </st><st c="6656">Kendine göre birini alacak. </st><st c="6684">Belki çocukları olacak ama beni hiç unutmayacak, aklı hep bende kalacak. </st><st c="6757">Bana ulaşamayacak. </st><st c="6776">Nereye gitsem, nefesini ensemde hissediyorum. </st><st c="6822">Arabalar korna çalıyor, bindiğim taksilerin şoförleri hep onun adamı. </st><st c="6892">Kuaföre gidiyorum, daha içeri girer girmez, bana, ondan gelen mesajları nakleden şarkılar çalıyorlar. </st><st c="6994">Hele akşamları odama çekilip radyoyu açmıyor muyum, uyuyana kadar bana şarkılarla ilanı aşk ediyor. </st></p>
			<p><st c="7094">– Sen onun için erkenden odana çekiliyorsun demek?</st></p>
			<p><st c="7144">– Eğlenceli oluyor. </st><st c="7165">Bazen radyolara telefon edip benim için kendisi şarkı istiyor. </st><st c="7228">Benimle yüz yüze konuşmuyor ama bana ulaşabilmek için her yolu deniyor. </st></p>
			<p><st c="7300">– Bütün bunlar çok eğlenceli şeyler. </st><st c="7337">Bakıyorum hayatın eskiye göre çok daha renkli. </st></p>
			<p><st c="7384">– Öyle tabii, bütün bunlar benim de hoşuma gidiyor. </st><st c="7436">Ama eskiden öyle değildi. </st><st c="7462">Biliyor musunuz, o dönem bana çok faydanız oldu. </st><st c="7511">Ne kadar perişandım, hatırlıyor musunuz? </st><st c="7552">Kafam ne kadar karışıktı. </st><st c="7578">Ruh gibiydim. </st><st c="7592">Şimdi nihayet aklım başıma geldi. </st><st c="7626">Üstelik çok eğlenceli bir hayatım var artık. </st><st c="7671">Bu adamdan korkmamayı öğrettiniz bana. </st><st c="7710">Aslında boş yere korkmuşum o zaman. </st><st c="7746">Siz bana hep, “Sen hastasın” derdiniz ve ben size çok kızardım. </st><st c="7810">“Beni hiç anlamıyor” derdim içimden. </st><st c="7847">Meğer siz haklıymışsınız. </st><st c="7873">Ben gerçekten hastaymışım. </st><st c="7900">O ilaçları bir dönem alıyorum derdim size ama almazdım. </st><st c="7956">Sonradan siz beni anladıkça, ilaçları düzenli olarak almaya başladım. </st><st c="8026">Korkularım kayboldu, moralim düzeldi. </st><st c="8064">Kendime güvenim geldi. </st><st c="8087">Bu adam az kalsın, kendi gibi beni de hasta edecekti. </st></p>
			<p><st c="8141">– Bugün ne kadar açık konuşuyorsun Rezzan, keşke hep böyle açık olabilse ilişkimiz. </st></p>
			<p><st c="8225">– Bundan sonra hep böyle olacak. </st><st c="8258">Çünkü sizin bana dost olduğunuzu anladım artık. </st><st c="8306">“Bu adamdan hiç kimseye söz etme, bu konuyu kimseyle konuşma” dediniz bana. </st><st c="8382">Ne kadar haklıymışsınız. </st><st c="8407">O günden beri ben güçlendim, o zayıfladı. </st><st c="8449">Artık hiç kimseden bana ait bilgi alamıyor. </st><st c="8493">Cinini de kaybetti. </st><st c="8513">Yani hem kör hem sağır oldu. </st><st c="8542">Ben de konuşmayınca bütün yollar kapandı. </st><st c="8584">Bana ulaşamıyor artık. </st><st c="8607">Kedinin ciğere baktığı gibi uzaktan bakabiliyor sadece. </st><st c="8663">Sizden korkuyor. </st><st c="8680">Bir tek sizi denetleyemiyor. </st><st c="8709">Siz güçlü bir kadınsınız. </st><st c="8735">Onun gibiler vız gelir size. </st></p>
			<p><st c="8764">– Demek benim için böyle düşünüyorsun. </st></p>
			<p><st c="8803">– Öyle tabii, ilk geldiğimde burayı da dinliyor ve izliyor sanıyordum ama şimdi anladım ki, size hiç yaklaşamıyor. </st><st c="8918">Onun için burada rahatça istediğim gibi konuşabiliyorum. </st><st c="8975">Siz nasıl böyle güçlü olabildiniz doktor hanım?</st></p>
			<p><st c="9022">– Hayatın içinde düşe kalka insan güçleniyor. </st></p>
			<p><st c="9069">– Ben de öyle düşündüm. </st><st c="9093">Ben galiba biraz hayatın dışında kaldım. </st><st c="9134">Sadece ders çalışıp iyi not alarak, dereceyle okul bitirerek hayat öğrenilmiyor. </st><st c="9215">Ben öğrenciyken hayatı orası zannederdim ama okul bitip de işe başlayınca işler karıştı. </st><st c="9304">İşyerinde ne ders var ne sınav. </st><st c="9336">Bunlar hem yok hem var aslında. </st><st c="9368">Aynı işi yapıyorsunuz, aynı derecede başarılısınız ama o bir üst makama geçiyor siz aynı yerde sayıyorsunuz. </st><st c="9477">Ben işyerinde bana verilen her işi en iyi şekilde yaptığımdan eminim ama orada hiçbir zaman beni ne şef yapacaklar, ne de müdür. </st><st c="9606">Çünkü nedir bilmiyorum ama bende bir eksik var. </st></p>
			<p><st c="9654">– Nedir bilmiyor musun sahi?</st></p>
			<p><st c="9682">– Siz biliyorsunuz değil mi? </st><st c="9712">Tamam, tamam. </st><st c="9726">Siz vermeyin bunun cevabını. </st><st c="9755">Her şey okulda öğrenilmiyor. </st><st c="9784">Bunu keşke annem babam da bilseydi. </st><st c="9820">Afet eğer ölmeseydi bu eksik onda olmayacaktı. </st><st c="9867">Hiçbir zaman iyi bir öğrenci olmadı o. </st><st c="9906">Aklı fikri sokakta, gezmekte ve arkadaşlarındaydı. </st><st c="9957">Benim yerime şimdi bu işi o yapıyor olsaydı, eminim ki çok daha iyi bir yerde olacaktı. </st></p>
			<p><st c="10045">– Ama o da senin yerinde olamazdı çünkü sen oraya diploman olmasa giremezdin. </st></p>
			<p><st c="10123">– Bu da doğru. </st><st c="10138">Hem diploman olacak, hem hayatı tanıyacak ve seveceksin. </st><st c="10195">İkisi birden nasıl olur bilmem ki. </st><st c="10230">Her neyse. </st></p>
			<p><st c="10241">– Bu söylediklerin çok önemli şeyler Rezzan. </st><st c="10286">İnsanın kendini tanıması ve bilmesi kadar büyük irfan yoktur. </st><st c="10348">Bugün sen ne kadar gerçekçisin?</st></p>
			<p><st c="10379">– Sayenizde doktor hanım ama bu söylediklerim hoşuma gitmiyor. </st><st c="10443">Çok eksiğim var benim. </st><st c="10466">Bunları tamamlayabileceğimi hiç sanmıyorum. </st><st c="10510">Başkalarının çok kolay yaptığı şeyler benim için çok zor ve önemli. </st><st c="10578">Bunu kimse anlamaz. </st><st c="10598">Örneğin, birine “günaydın, nasılsın” demek başkaları için günlük, olağan bir şey ama ben bunu bile yapmakta zorlanıyorum. </st><st c="10720">İnsanlarla ne konuşacağımı, nasıl konuşacağımı bilmiyorum. </st></p>
			<p><st c="10779">– Doğru, bunlar seni zorluyor ama asla vazgeçmemelisin. </st><st c="10835">Bir gün gelecek, sen de bunları yaparken çok zorlanmayacaksın. </st></p>
			<p><st c="10898">– Bu doğru değil. </st><st c="10916">Ben hep zorlanacağım çünkü ben bunları öğrenmek için uğraşırken onlar boş durmuyor ki, onlar da yeni şeyler öğrenmeye ve bunları uygulamaya devam ediyorlar. </st><st c="11073">Türkçeyi, burada doğup büyüdüğümüz için böyle su gibi konuşabiliyoruz. </st><st c="11144">Sonradan Türkçe öğrenen biri anadili gibi konuşabilir mi bu dili? </st></p>
			<p><st c="11210">– Anadili gibi olmasa da bir gün gelir konuşur, anlar ve anlatır. </st></p>
			<p><st c="11276">– Bundan vazgeçmemi istemiyorsunuz, siz haklısınız ama ben bu konuda size söz veremiyorum. </st><st c="11367">Keşke ömür boyu öğrenci olarak kalsaydım. </st><st c="11409">En iyi bildiğim iş bu çünkü. </st></p>
			<p><st c="11438">– Şimdi çalıştığın işyerinde de sorumluluklarını en iyi şekilde yerine getiriyorsun, öyle değil mi?</st></p>
			<p><st c="11537">– Öyle aslında ama “aferin” diyen yok. </st><st c="11577">Amirlerim benden memnun mu, değil mi bilmiyorum. </st><st c="11626">Bu konuda hiç ipucu vermiyorlar. </st><st c="11659">Öyle dümdüz gidiyor iş hayatım. </st><st c="11691">Her neyse, bu adam eğlendiriyor beni. </st><st c="11729">Akşam olsa da bir an önce evime gitsem diye dört gözle bekliyorum. </st></p>
			<p><st c="11796">– Evde ne var?</st></p>
			<p><st c="11810">– Canım anlattım ya size. </st><st c="11837">Eve girer girmez açıyorum radyoyu, yatana kadar eğlendiriyor beni. </st><st c="11904">Bazı gün morali çok bozuk oluyor, şarkılarda yalvarıp duruyor bana. </st><st c="11972">Bazen öfkeli oluyor, bana kızdığını anlıyorum. </st><st c="12019">Bazen de gelecekteki güzel günlerden bahsediyor. </st><st c="12068">“Sakın ümidini kesme, bir gün mutlaka kavuşacağız seninle” diyor. </st><st c="12134">Daha ilk şarkıda anlıyorum o gün ne hissettiğini. </st><st c="12184">Beni bir zamanlar çok üzdü ama şimdi düşünüyorum da iyi ki var. </st><st c="12248">O olmasa çok sıkılacaktım bu hayattan. </st><st c="12287">Neyse bugün çok konuştum galiba, izin verirseniz ben gideyim artık. </st><st c="12355">İlaca devam edecek miyim?</st></p>
			<p><st c="12380">– Evet, şimdilik ilaca devam ama bugün gerçekten çok iyisin sen Rezzan. </st><st c="12453">Böyle devam et, sakın hayattan vazgeçme. </st></p>
			<p><st c="12494">– Tamam doktor hanım, hoşça kalın. </st><st c="12529">İyi ki siz de varsınız. </st></p>
			<p><st c="12553">– Teşekkür ederim Rezzan, hoşça kal.</st></p>
			<p><st c="12589">Rezzan gülümseyerek odadan çıkıyor. </st><st c="12626">Durum çok daha iyi. </st><st c="12646">Uzun süredir göremediği pek çok gerçeğin artık farkında. </st><st c="12703">Eksiklerini görüyor. </st><st c="12724">Keşke bir adım daha atabilse, ama o son adımı belki de atmak istemiyor. </st><st c="12796">Bu konuda onu daha fazla zorlamamalıyım.</st></p>
		</div>
<div id="charCountTotal" value="12836"></div></body>
</html>
