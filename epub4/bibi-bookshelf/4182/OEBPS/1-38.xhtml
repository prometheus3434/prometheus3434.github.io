<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-38" xml:lang="tr-TR">
		<div>
			<p id="_idParaDest-33"><st c="0">Kırık Hayatlar</st></p>
			<p><st c="15">Bu sabah evden erken çıktım. </st><st c="45">Hava o kadar güzel ki, işe yürüyerek gitmeye karar verdim. </st><st c="104">Ankara’ya nihayet bahar gelmiş. </st><st c="136">Güneş pırıl pırıl. </st><st c="155">Tabiat uyanmış. </st><st c="171">Ağaçlara bir telaş gelmiş. </st><st c="198">Ne uzun bir kıştı. </st><st c="217">Aylardır çırılçıplaktı zavallılar. </st><st c="252">Şimdi hepsi birden giyinecekler. </st><st c="285">Ağır ağır, her birine hayran hayran bakarak yürüyorum. </st><st c="340">Çok dikkatli bakıyorum. </st><st c="364">Çünkü kış bitince her sabah aynı yoldan yürüyerek giderim muayenehaneye ve bir gün sonra her biri ne kadar çiçek açmış fark ederim. </st><st c="496">Tabiatı, ağaçları ve çiçekleri çok sevmeme rağmen hiçbirinin adını bilmem. </st><st c="571">Kimi insan bakınca tanır. </st><st c="597">Ben isimlerini bilmem. </st><st c="620">Ama severim onları. </st><st c="640">Bazen dokunmak, okşamak gelir içimden. </st><st c="679">Hatay Sokak’ın üzerinde hepsinden farklı bir ağaç vardır. </st><st c="737">Dallarını öyle güzel uzatır ki sağa sola. </st><st c="779">En çok ona bakarım. </st><st c="799">Tembeldir. </st><st c="810">Çıplaklıktan en geç o kurtulur. </st><st c="842">Ağır ağır morarır. </st><st c="861">Mor çiçekler, sanki özel olarak elde yapılıp üzerine monte edilmiş gibidir. </st><st c="937">Yaza doğru yeşillenmeye başlar. </st><st c="969">Dallarının birazı mor, birazı yeşil olur. </st><st c="1011">O ağaç tam yeşile dönünce bilirim ki artık bahar bitti, yaz geldi. </st><st c="1078">İçimden dua ederim, bir dahaki baharı görebilmek için. </st></p>
			<p><st c="1133">Büklüm Sokak’tan işte bu duygularla ağır ağır yürürken bir apartmanın alçak duvarlarının üzerine oturmuş üç erkek dikkatimi çekiyor. </st><st c="1266">Ortada genç, çok genç bir delikanlı, iki tarafında babası olabilecek yaşta iki erkek. </st><st c="1352">Onlardan biri delikanlının beyaz gömleğinin yakasından tutmuş sarsıyor çocuğu. </st><st c="1431">Bir şeyin hesabını soruyorlar ondan. </st><st c="1468">Çocuğun yüzü kıpkırmızı, gözleri büyümüş. </st><st c="1510">Hani derler ya, kesseniz kanı akmayacak. </st><st c="1551">Sonra o adam elinin tersiyle şiddetli bir tokat atıyor çocuğa. </st><st c="1614">Onda hiç tepki yok. </st><st c="1634">Sokak ortasında on sekiz-on dokuz yaşlarında bir delikanlı muhtemelen babasından tokat yiyor. </st><st c="1728">Çocuk artık şimdi gerilmiş bir yay gibi. </st><st c="1769">Ölebilir de öldürebilir de. </st><st c="1797">Titriyor. </st><st c="1807">Hani hızlı giden bir araba, önüne aniden çıkan bir şeye çarpmamak için acı bir fren yapar ya. </st><st c="1901">İşte aynen öyle. </st><st c="1918">Lastiklerini yakarak ortalığı çınlatan bir sesle fren yapıyor o çocuk. </st><st c="1989">Tepki göstermemek, bir şeyler yapmamak için kendini nasıl zor zapt ettiğini görüyorum. </st><st c="2076">Yanındaki o iki adamsa bunun hiç farkında değil. </st><st c="2125">O çocuğun şu anda ne kadar yaralandığını, bunu ömrü boyu nasıl unutmayacağını, bu yüzden hem kendine hem başkalarına ne büyük zararlar vereceğini anlamaya hiç niyetli görünmüyorlar. </st></p>
			<p><st c="2307">Belli ki delikanlı, babaya ters gelen bir şey yapmış. </st><st c="2361">Belki bir gönül işi, belki başka bir şey. </st><st c="2403">Hesap soruyor oğluna. </st><st c="2425">Çocuğun canını ne kadar yakabilir, gururunu ne kadar kırabilirse, o kadar iyi eğittiğini düşünecek. </st><st c="2525">Ya da kendi öfkesinden o kadar çabuk kurtulacak. </st><st c="2574">İnsan kendi çocuğuna nasıl böyle kıyabilir? </st><st c="2618">Belki ona da böyle kıymışlar. </st><st c="2648">Ağaçlar henüz yeni büyürken, narin bir fidanken köküne kezzap dökmek gibi bir şey bu. </st><st c="2734">Bu çocuk bundan sonra kendine nasıl güvenecek nasıl saygı duyacak? </st><st c="2801">Toplum içinde utanmadan sıkılmadan nasıl var olacak? </st></p>
			<p><st c="2854">O kadar üzülüyorum ki, yanlış olduğunu bildiğim halde yavaşça yaklaşıyorum yanlarına. </st><st c="2940">Üçü birden bana bakıyorlar. </st><st c="2968">Adamların bakışı hiç de hoş değil. </st><st c="3003">“Sana ne?” der gibi. </st><st c="3024">Muhtemelen bana da tepki göstermeye hazırlanıyorlar. </st><st c="3077">Öyleyse pek yumuşak davranmamalıyım. </st><st c="3114">Hatta olabildiğince otoriter bir tavır gerekiyor. </st><st c="3164">Zaten sigaradan iyice bozulmuş sesimi biraz yükselterek ve daha da kalınlaştırarak konuşmaya başlıyorum.</st></p>
			<p><st c="3268">– Neyi oluyorsunuz bu gencin?</st></p>
			<p><st c="3298">– Babasıyım.</st></p>
			<p><st c="3311">– Ben de amcası.</st></p>
			<p><st c="3328">– Demek babası ve amcası. </st><st c="3355">Kaç yaşındasın sen delikanlı?</st></p>
			<p><st c="3384">– On yedi.</st></p>
			<p><st c="3395">– Daha çok gençsin. </st><st c="3416">İnsan gençken daha kolay hata yapabilir. </st><st c="3457">Ben doktorum. </st><st c="3471">Ruh doktoruyum. </st><st c="3487">Gördüklerim hoşuma gitmedi. </st><st c="3515">Üzüldüm. </st><st c="3524">Hiçbir şey olmamış gibi yürüyüp gidemedim. </st><st c="3567">Çocuklarımıza daha saygılı ve şefkatli olmalıyız. </st><st c="3617">On yedi yaşında bir delikanlıyı, hem de sokak ortasında tokatlayamazsınız.</st></p>
			<p><st c="3691">– Siz onun ne yaptığını biliyor musunuz?</st></p>
			<p><st c="3732">– Adam mı öldürdü?</st></p>
			<p><st c="3751">– Hayır.</st></p>
			<p><st c="3760">– Hırsızlık mı yaptı?</st></p>
			<p><st c="3782">– Hayır.</st></p>
			<p><st c="3791">– Ne yaptığını öğrenmek istemiyorum. </st><st c="3829">Siz gençliğinizde hata yapmadınız mı? </st><st c="3867">Onun bir daha yanlış yapmasını istemiyorsanız ona böyle unutamayacağı cezalar vermeyin, gururunu kırmayın. </st><st c="3974">Utandırmayın çocuğu. </st><st c="3995">Göreceksiniz daha iyi olacak. </st><st c="4025">Ne dersin delikanlı? </st></p>
			<p><st c="4046">Çocuk kıpkırmızı yüzüyle bir an yan gözle bakıyor bana. </st><st c="4102">Bu bakıştaki minneti hissediyorum.</st></p>
			<p><st c="4136">– Gönül işi mi yoksa?</st></p>
			<p><st c="4158">Başını belli belirsiz hafifçe sallıyor. </st><st c="4199">Tekrar babaya dönüyorum. </st><st c="4224">Onu rahatlatmazsam delikanlıyı kurtarmış olmayacağım.</st></p>
			<p><st c="4277">– Beyefendi, affedersiniz. </st><st c="4305">Çok müdahaleci davrandığımın farkındayım. </st><st c="4347">Nezaket gösterip beni hoş karşıladınız. </st><st c="4387">Annelik işte. </st><st c="4401">Benim de bu yaşta bir oğlum var. </st><st c="4434">Birden o geldi aklıma. </st><st c="4457">Ben ona hiç kıyamam. </st><st c="4478">Eminim siz de delikanlıyı çok seviyorsunuz ama babalar, annelerden biraz daha farklı oluyor. </st><st c="4571">Eminim her zaman böyle yapmıyorsunuz.</st></p>
			<p><st c="4608">– Yok canım. </st><st c="4622">Hep böyle yapmam tabii.</st></p>
			<p><st c="4645">– İnşallah bir daha bunu hiç yapmazsınız. </st><st c="4688">Ne de olsa o sizin oğlunuz. </st><st c="4716">Aslında çok iyi bir çocuğa benziyor. </st><st c="4753">Öyle midir?</st></p>
			<p><st c="4764">– İyidir. </st><st c="4775">Arada böyle haylazlıkları var işte.</st></p>
			<p><st c="4810">– Olur o kadar. </st><st c="4827">Gençlik dedim ya. </st><st c="4845">Unutmayın, oğlunuz ilerde adam olsun istiyorsanız ona saygılı ve şefkatli davranmalı, hoşgörülü olmalısınız.</st></p>
			<p><st c="4953">– Siz televizyona çıkıyor musunuz?</st></p>
			<p><st c="4988">– Çıkıyorum ya. </st><st c="5005">Orada her gün anlatıyorum bunları.</st></p>
			<p><st c="5039">– Sizi hatırladım.</st></p>
			<p><st c="5058">– Demek beni dinlediniz ama söylediklerimin tam tersini yapıyorsunuz. </st><st c="5129">Bir daha böyle yapmak yok. </st><st c="5156">Konuşun oğlunuzla. </st><st c="5175">Ama bir daha asla böyle yapmayın. </st></p>
			<p><st c="5209">Şimdi üçü de ayağa kalkmışlar. </st><st c="5240">Önce delikanlının elini sıkıyorum. </st><st c="5275">Onu önemsediğimi belli etmeye çalışıyorum. </st><st c="5318">Benim delikanlıya gösterdiğim saygı babasını ve amcasını etkilesin istiyorum. </st><st c="5396">Onların elini sıkarken ikisi de hafifçe eğiliyorlar. </st><st c="5449">Televizyona çıkıyor oluşum bana duydukları saygıyı artırdı. </st><st c="5509">Halbuki son zamanlarda televizyona filan çıktığım yok. </st><st c="5564">Beni hatırladıkları da palavra. </st><st c="5596">Benim ses tonum ve yaklaşım biçimim öyle düşünmelerine neden oldu. </st><st c="5663">Bu durum benim de işime geldi. </st><st c="5694">Böylece onlar üzerinde daha etkili olabildim. </st><st c="5740">Arkamdan öylece bakıyorlar. </st><st c="5768">Başlarından bir kova soğuk su dökülmüş gibi oldu ve sorgu bitti. </st><st c="5833">Benim de istediğim buydu zaten. </st></p>
			<p><st c="5865">Tekrar kaldığım yerden yürümeye devam ediyorum. </st><st c="5913">Hatay Sokak’taki tembel ağaçta henüz hareket yok. </st><st c="5963">Demek ki yaza daha çok var. </st><st c="5991">Karşıya geçiyorum. </st><st c="6010">Taksi durağındaki şoförlerle selamlaşıyoruz. </st><st c="6055">Apartmanın arkasındaki küçücük dükkânın sahibi anahtarcı ve çırağı her zamanki gibi kapının oralarda dolaşıyorlar. </st><st c="6170">Onlara da “günaydın” deyip giriyorum içeri. </st><st c="6214">Allahtan asansör çalışıyor, aksi halde yedi kat merdiven çıkmak hiç işime gelmiyor. </st></p>
			<p><st c="6298">Tuna yine güler yüzüyle karşılıyor beni. </st><st c="6339">Hastalar benden önce gelip oturmuşlar bile. </st><st c="6383">Ben üzerimdeki paltoyu çıkarırken Tuna hızlı hızlı konuşmaya başlıyor. </st><st c="6454">Arayanlar, ilaç yazmamı isteyenler, muhasebecilerin istekleri, yeni faturalar. </st><st c="6533">Randevulardaki sıkışıklık. </st><st c="6560">Mutlak bugün görmem gereken hastalar. </st></p>
			<p><st c="6598">Bütün bunları çabucak halletmemiz gerekiyor çünkü randevuları kaydırırsak sonra çok zor durumda kalıyoruz.</st></p>
			<p><st c="6704">– Tamam Tuna, gerisini sonra hallederiz. </st><st c="6746">Sen hemen hastayı içeri al.</st></p>
			<p><st c="6773">– Kahve içtiniz mi?</st></p>
			<p><st c="6793">– Hayır, içmedim.</st></p>
			<p><st c="6811">– Tamam, hemen yapıyorum kahvenizi. </st><st c="6848">Bu arada hastayı gönderiyorum. </st><st c="6879">Reyhan Hanım, bize ilk kez geliyor. </st><st c="6915">Çok zarif bir hanım.</st></p>
			<p><st c="6935">– Peki canım, al içeri.</st></p>
			<p><st c="6959">Uzun boylu, çok güzel, balıketli bir hanım giriyor içeri. </st><st c="7018">Kumral saçlarına sarı röfleler yaptırmış. </st><st c="7060">Giyiminden, saçlarından ve tırnaklarındaki kırmızı ojelerden, kendine özen gösterdiği belli oluyor. </st><st c="7160">Ama yüz hatları çok gergin. </st><st c="7188">En ufak bir dokunuşta boşalmaya hazır bir zemberek gibi.</st></p>
			<p><st c="7244">– Hoş geldiniz.</st></p>
			<p><st c="7260">Zarif bir hareketle elimi sıkıp karşımdaki koltuğa oturuyor. </st><st c="7322">Sonra aceleyle çantasını açıp bir paket kâğıt mendil çıkarıyor. </st><st c="7386">Bir yandan onunla oynarken, ben daha ağzımı açamadan sular seller gibi anlatmaya başlıyor:</st></p>
			<p><st c="7476">– Benim bir komşum size geliyor. </st><st c="7510">Ondan aldım adresinizi. </st><st c="7534">Benim öyle ciddi bir hastalığım filan yok. </st><st c="7577">Ama sizinle bazı şeyler konuşmaya geldim. </st><st c="7619">Bunları beni anlayacak birisiyle konuşmam gerekiyor. </st><st c="7672">Aksi halde gerçekten hasta olacağım. </st><st c="7709">Hayatım iyi gitmiyor. </st><st c="7731">Başıma gelenleri hiç hak etmiyorum. </st></p>
			<p><st c="7767">Gözlerinden yaşlar süzülmeye başlıyor. </st><st c="7806">Oturur oturmaz kâğıt mendili neden hazırladığını şimdi anlıyorum. </st><st c="7872">Devam ediyor konuşmaya:</st></p>
			<p><st c="7895">– Tabii siz beni tanımıyorsunuz. </st><st c="7929">Şimdi kendimi methetmek gibi olacak ama ben gerçekten de dört dörtlük bir kadınım. </st><st c="8012">Çok temiz, tertipli ve becerikli bir ev hanımıyım. </st><st c="8063">Çok güzel yemek yaparım. </st><st c="8088">İki çocuğum var. </st><st c="8105">Onlara da iyi bakarım. </st><st c="8128">Güler yüzlüyümdür. </st><st c="8147">Akşamları kocamı dört gözle bekler ve onu kapıda karşılarım. </st><st c="8208">Tertemiz giyinir, makyajımı yapar beklerim onu. </st><st c="8256">Etrafında pervane olurum. </st><st c="8282">Sofrasını kurar, kahvesini yapar, meyvesini bile soyar eline veririm. </st><st c="8352">Geceleri öyle diğer hanımlar gibi pijamalarla filan girmem yatağa. </st><st c="8419">Bir sürü açık saçık birbirinden güzel geceliğim vardır. </st><st c="8475">Ama ne yaparsam yapayım, hiçbiri makbule geçmiyor. </st><st c="8526">Kocamın ilgisini çekemiyorum. </st><st c="8556">Beni artık sevmiyor galiba. </st><st c="8584">Bu gidişle ona hiç yaranamayacağım. </st></p>
			<p><st c="8620">Yeniden ağlamaya başlıyor. </st><st c="8647">Eğer gerçekten söylediği gibiyse, bu adam ne istiyor acaba? </st><st c="8707">Fakat son söylediği kelime dikkatimi çekiyor. </st><st c="8753">“Bu adama yaranamayacağım galiba.” Yaranmak da nereden çıkıyor?</st></p>
			<p><st c="8816">– Peki o ne istiyor?</st></p>
			<p><st c="8837">– Ne istediği belli değil ki. </st><st c="8868">Bir anlasam ne istediğini. </st><st c="8895">O bizi istemiyor. </st><st c="8913">Bizden sıkılıyor. </st><st c="8931">Eve gelmesin de, gerisi önemli değil.</st></p>
			<p><st c="8968">– Eve gelmiyor mu?</st></p>
			<p><st c="8987">– Herkes gibi işinden çıkınca doğru eve gelmez. </st><st c="9036">Hep bahaneler uydurur. </st><st c="9059">“Yok şuraya uğrayacağım, yok işim uzadı.” Adamın eve gelirken ayakları ters gidiyor. </st><st c="9144">Kırk yılda bir eve zamanında gelse, “Bizimle biraz ilgilen, hiç olmazsa arabayla şöyle bir dolaştır” derim, onu da yapmaz.</st></p>
			<p><st c="9266">– Neden?</st></p>
			<p><st c="9275">– Neden olacak, yorgunmuş, ben onu hiç anlamıyormuşum. </st><st c="9331">Biz akşama kadar onu bekliyoruz. </st><st c="9364">İstiyoruz ki eve gelince bizimle biraz ilgilensin, gülelim, oynayalım, ama nerde. </st><st c="9446">Suratını asıp oturur. </st><st c="9468">Onun bu ilgisizliği sinirlerimi iyice bozdu. </st><st c="9513">Ondan şüphelenmeye başladım. </st><st c="9542">Aklıma kötü kötü şeyler gelmeye başladı.</st></p>
			<p><st c="9582">– Nasıl yani?</st></p>
			<p><st c="9596">– Bir başka kadın. </st><st c="9616">Cüzdanını, ceplerini ve cep telefonunu karıştırmaya başladım. </st><st c="9678">Cep telefonunda bir sürü acayip mesaj bulmayayım mı? </st><st c="9731">İyice çıldırdım. </st><st c="9748">Artık kavgasız günümüz kalmadı. </st><st c="9780">Ev savaş alanına döndü. </st><st c="9804">Kocam her şeyi inkâr ediyor. </st><st c="9833">Benim adım “deli”ye çıktı. </st><st c="9860">“Düş yakamdan, bıktım artık, bırak beni, uğraşacak başka bir şey bul kendine” diyor. </st><st c="9945">Sonunda suçlu ben oldum. </st><st c="9970">Beni bu hale o getirdi, size her şeyi anlattım. </st><st c="10018">Haklı değil miyim Allah aşkına? </st><st c="10050">Ne olur doğruyu söyleyin bana.</st></p>
			<p><st c="10080">– Size haklısınız desem, sorun hallolacak mı?</st></p>
			<p><st c="10126">– Olsun, hiç olmazsa içim rahatlar. </st><st c="10163">Siz benim yerimde olsanız ne yapardınız?</st></p>
			<p><st c="10203">– Henüz bilmiyorum. </st><st c="10224">Anlamak istediğim bazı şeyler daha var. </st><st c="10264">Yani sonuç olarak eşin sana kızgın ve seni istemiyor, öyle mi?</st></p>
			<p><st c="10326">– Öyle, beni istemiyor.</st></p>
			<p><st c="10350">– Ya sen?</st></p>
			<p><st c="10360">– Doktor hanım, ben kocamı seviyorum. </st><st c="10399">Asla onsuz yaşayamam.</st></p>
			<p><st c="10420">– Ve o da bunu biliyor.</st></p>
			<p><st c="10444">– Biliyor tabii, her gün söylüyorum. </st><st c="10482">Eskiden o da beni severdi. </st><st c="10509">Ama şimdi beni sürekli aşağılıyor. </st><st c="10544">Hiçbir şeyimi beğenmiyor. </st><st c="10570">Sanki o beyefendi, ben de halayık. </st><st c="10605">O böyle yaptıkça benim ona düşkünlüğüm artıyor.</st></p>
			<p><st c="10652">– Sen böyle yaptıkça o da senden uzaklaşıyor.</st></p>
			<p><st c="10698">– Sonunda ruh sağlığım bozuldu. </st><st c="10731">Evhamlar, korkular başladı bende. </st><st c="10765">Her an bayılacak ölecek gibi hissediyorum kendimi. </st><st c="10816">İçimde sürekli bir sıkıntı ve korku var. </st><st c="10857">Aklıma hep kötü şeyler geliyor. </st><st c="10889">Kocamı sürekli yanımda istiyorum. </st><st c="10923">Ama o yanımdayken sürekli ona saldırıyorum. </st><st c="10967">“Sen bana şunu yaptın, sen bana bunu yaptın.” Hiç rahat vermiyorum adama.</st></p>
			<p><st c="11040">– O da senden kaçıyor.</st></p>
			<p><st c="11063">– Öyle oluyor. </st><st c="11079">Benden uzak duruyor. </st><st c="11100">O uzak durdukça benim öfkem artıyor. </st><st c="11137">Ah doktor hanım, ben bunları hiç hak etmedim. </st><st c="11183">Elimden geldiğince mükemmel bir kadın olmaya çalıştım. </st><st c="11238">Benim ödülüm bu olmamalıydı. </st><st c="11267">Hem sağlığımı kaybettim, hem kocamı. </st><st c="11304">İşte bu adaletsizliğe çıldırıyorum.</st></p>
			<p><st c="11339">– Bana biraz çocukluğundan ve ailenden bahseder misin?</st></p>
			<p><st c="11394">– Orta halli bir ailenin kızıyım. </st><st c="11429">Babam memurdu. </st><st c="11444">Sessiz sakin bir adamdı. </st><st c="11469">Ama içki içerdi. </st><st c="11486">Annemle bu yüzden çok kavgaları olurdu. </st><st c="11526">Biz üç kardeştik. </st><st c="11544">Bir ablam, bir de erkek kardeşim var.</st></p>
			<p><st c="11581">– Nasıldı ilişkileriniz?</st></p>
			<p><st c="11606">– Eh işte. </st><st c="11618">Ablam ilk çocuk. </st><st c="11635">Aramızda dört yaş vardır. </st><st c="11661">Her şeyin iyisi ona alınırdı. </st><st c="11691">Benden önce genç kız olduğu için, onun daha şık olmasını isterlerdi. </st><st c="11760">Çünkü iyi bir koca bulması gerekiyordu. </st><st c="11800">Annemle ablamın arası çok iyiydi. </st><st c="11834">İkisi arkadaş gibi oturur konuşur, dertleşirlerdi. </st><st c="11885">Tabii ben o zaman daha küçüktüm. </st><st c="11918">Aralarına almazlardı beni. </st><st c="11945">Ben de hep ağlar, huysuzluk ederdim. </st><st c="11982">Erkek kardeşim evin en küçüğü olduğu için hep hoş görülürdü. </st><st c="12043">Yani sizin anlayacağınız, çocukluğumda da hep hakkımı yediler.</st></p>
			<p><st c="12105">– Ortanca çocuk olmak biraz zordur. </st><st c="12142">Birinci ve sonuncu çocuklar her zaman daha avantajlıdır. </st><st c="12199">Demek o zaman da hakkını yediler.</st></p>
			<p><st c="12232">– Öyle oldu. </st><st c="12246">Beni başlarından savmaya çalışırlardı. </st><st c="12285">O zaman da kimseye yaranamazdım.</st></p>
			<p><st c="12317">– Demek sen hep yaranmak istedin.</st></p>
			<p><st c="12351">– Ama insanlar nankör, kimseye yaranamadım işte.</st></p>
			<p><st c="12400">– Yaranmak ne demek biliyor musun?</st></p>
			<p><st c="12435">– Biliyorum tabii, yaranmak beğenilmek, sevilmek filan.</st></p>
			<p><st c="12491">– Tam öyle değil; beğenilmek, sevilmek ve kabul edilebilmek için fazladan bir çaba harcamak, gereğinden fazlasını yapmak galiba. </st><st c="12621">Neden sen hep yaranmaya çalışıyorsun? </st><st c="12659">Bak hem ailene hem kocana aynı şeyi yapıyorsun.</st></p>
			<p><st c="12706">– Yaptığım halde olmuyor. </st><st c="12733">Bir de yapmasam ne olurdu bilmem ki.</st></p>
			<p><st c="12769">– Sahi öyle yapmasan ne olurdu? </st><st c="12802">Gel beraber düşünelim. </st></p>
			<p><st c="12825">Bir an duruyor. </st><st c="12841">Belli ki kafası karıştı. </st><st c="12866">Ona hiç beklemediği bir şey sordum.</st></p>
			<p><st c="12901">– Vallahi bunu hiç düşünmemiştim. </st><st c="12936">Ben hep iyi yaptım sanıyorum. </st><st c="12966">Sizce daha iyi olmak suç mu? </st><st c="12995">Mükemmel olmaya çalışmakla yanlış mı yapmışım yani?</st></p>
			<p><st c="13046">– Bana kızdın mı?</st></p>
			<p><st c="13064">– Yok kızmadım. </st><st c="13081">Ben size derdimi anlatmaya geldim.</st></p>
			<p><st c="13115">– Ben de sana haksızlık ediyorum. </st><st c="13150">Tıpkı onlar gibi.</st></p>
			<p><st c="13167">– Siz doktorsunuz. </st><st c="13187">Bana niye haksızlık edesiniz?</st></p>
			<p><st c="13216">– Niyetim sana haksızlık etmek değil tabii. </st><st c="13261">Ama anlamanı istediğim bazı şeyler var. </st><st c="13301">Demek, sen herkes gibi içinden geleni yaparsan seni kimse sevmez ve kabul etmez.</st></p>
			<p><st c="13381">– Sizce de öyle değil mi? </st><st c="13408">Bu kadar gayret ettiğim halde sonuca baksanıza?</st></p>
			<p><st c="13455">– Tamam ama önce şu konuda anlaşalım. </st><st c="13494">Senin doğal halini insanlar sevmez ve kabul etmez, öyle mi?</st></p>
			<p><st c="13553">– Öyle herhalde.</st></p>
			<p><st c="13570">– ...</st></p>
			<p><st c="13576">– Ben bunu böyle düşünmemiştim. </st><st c="13609">Onun için mi böyle herkese yaranmaya çalışıyorum?</st></p>
			<p><st c="13658">– Bunu araştıralım. </st><st c="13679">Herkese mi yaranmaya çalışıyorsun?</st></p>
			<p><st c="13713">– Galiba. </st><st c="13724">Arkadaşlarım, komşularım, kayınvalidem...</st></p>
			<p><st c="13765">– Nasıldır kayınvalidenle ilişkilerin?</st></p>
			<p><st c="13804">– Çok iyidir. </st><st c="13819">Eşimin bütün sülalesi çok sever beni.</st></p>
			<p><st c="13856">– Neden?</st></p>
			<p><st c="13865">– Neden olacak, böyle gelini kim sevmez ki. </st><st c="13910">Yedirir içirir ve çok hürmet ederim onlara.</st></p>
			<p><st c="13953">– Bu konuda da aşırıya kaçar mısın?</st></p>
			<p><st c="13989">– Galiba. </st><st c="14000">Şimdi düşünüyorum da. </st><st c="14022">Kayınvalidem ağzına geleni söyler bana. </st><st c="14062">Kızlarına bile daha saygılıdır. </st><st c="14094">Çekinir onlardan.</st></p>
			<p><st c="14111">– Ama senden çekinmez.</st></p>
			<p><st c="14134">– Hiç çekinmez benden.</st></p>
			<p><st c="14157">– Çünkü ne yaparsa yapsın senin ona yaranmaya çalışacağını biliyor.</st></p>
			<p><st c="14225">– Öyle de oluyor zaten. </st><st c="14250">Hiç sözünü sakınmaz.</st></p>
			<p><st c="14270">– Ya annen baban?</st></p>
			<p><st c="14288">– Babam öldü. </st><st c="14303">Annemle en çok ben ilgilenirim. </st><st c="14335">Maddi manevi elim üzerindedir. </st><st c="14366">Evinin işini yapar, misafirini ben ağırlarım. </st><st c="14412">Sürekli hediyeler alırım. </st><st c="14438">Ama o yine de öteki çocuklarını daha çok sever. </st><st c="14486">Halbuki onlar benim yaptığımın yarısını yapmazlar. </st><st c="14537">Onlara hiçbir şey söyleyemez. </st><st c="14567">Her türlü sitemi banadır.</st></p>
			<p><st c="14592">– Bu son duruma, kocanla arandaki sorunlarına ne diyor annen?</st></p>
			<p><st c="14654">– Ne diyecek, beni suçluyor. </st><st c="14684">“Senin lafın sözün hiç bitmez. </st><st c="14715">Bıktırdın adamı” diyor. </st><st c="14739">Düşünün, öz annem bile böyle diyor.</st></p>
			<p><st c="14774">– Ne demek o. </st><st c="14789">Gerçekten mızmız bir kadın mısın sen?</st></p>
			<p><st c="14826">– Şu anda öyleyim galiba. </st><st c="14853">Ama beni bu hale onlar getirdi.</st></p>
			<p><st c="14884">– Nasıl bir çocuktun, o zaman da mızmız mıydın?</st></p>
			<p><st c="14932">– Ben hatırlamıyorum ama annem öyle diyor.</st></p>
			<p><st c="14975">– Mızmız ne demek?</st></p>
			<p><st c="14994">– Canım işte sürekli mızırdanan demek.</st></p>
			<p><st c="15033">– Mızırdanmak, şikâyet etmek mi?</st></p>
			<p><st c="15066">– Evet.</st></p>
			<p><st c="15074">– Sürekli sitem eden, şikâyet eden biri ha?</st></p>
			<p><st c="15118">– Sizce ben öyle biri miyim?</st></p>
			<p><st c="15147">– Ben seni yeni tanıyorum. </st><st c="15175">Bu soruyu bence sen cevaplandır.</st></p>
			<p><st c="15207">– Öyle galiba. </st><st c="15223">Yahu sonunda yine suçlu ben oldum.</st></p>
			<p><st c="15257">– Mızmız, sürekli şikâyet eden, sitem eden biriyle beraber olmak hoşuna gider mi?</st></p>
			<p><st c="15339">– Gitmez. </st><st c="15350">Onların da hoşuna gitmiyor zaten. </st><st c="15384">İşleri bitince bucak bucak kaçıyorlar benden. </st><st c="15430">Ama beni bu hale onlar getirdi, neden anlamıyorsunuz?</st></p>
			<p><st c="15483">– Çok iyi anlıyorum. </st><st c="15505">Seni de suçluyor değilim. </st><st c="15531">Sadece bazı şeyleri asıl senin anlamanı istiyorum. </st><st c="15582">Şimdi başka bir soru daha. </st><st c="15609">Senin yerinde bir başkası olsa, o da aynen senin gibi mi yapardı?</st></p>
			<p><st c="15674">– Evet, başka çare yok ki.</st></p>
			<p><st c="15701">– Yok mu? </st><st c="15712">Senin yerinde ben olsam mesela, bana da bunları yapabilirler mi?</st></p>
			<p><st c="15776">– Siz mi? </st><st c="15787">Size yapamazlar.</st></p>
			<p><st c="15803">– Neden?</st></p>
			<p><st c="15812">– Siz yaptırmazsınız ki.</st></p>
			<p><st c="15837">– Aramızda ne fark var?</st></p>
			<p><st c="15861">– Siz... </st><st c="15871">Canım doktorsunuz.</st></p>
			<p><st c="15889">– Doktorlara böyle yapılmaz mı? </st><st c="15922">Başka ne fark var?</st></p>
			<p><st c="15940">– Siz onlara yaranmaya filan çalışmazsınız ki.</st></p>
			<p><st c="15987">– Kötü mü olur?</st></p>
			<p><st c="16003">– Yoo, niye kötü olsun. </st><st c="16028">İşlerine gelirse!..</st></p>
			<p><st c="16047">Karşılıklı gülüyoruz.</st></p>
			<p><st c="16069">– Ay güldürdünüz beni. </st><st c="16093">Epeydir gülmemiştim.</st></p>
			<p><st c="16113">– Gülmek sana yakışıyor. </st><st c="16139">Zaten çok hoş bir hanımsın.</st></p>
			<p><st c="16166">– Neye yaramış benim güzelliğim. </st><st c="16200">Kader güldürmüyor beni.</st></p>
			<p><st c="16223">– Yapma Reyhan, hâlâ buna kader mi diyorsun? </st><st c="16269">Seni dört dörtlük donatıp yollamışlar dünyaya. </st><st c="16316">Sen böyle yapar, aklını hiç kullanmaz, kendini hiç sevmez ve beğenmezsen kader ne yapsın?</st></p>
			<p><st c="16405">– İş yok bende.</st></p>
			<p><st c="16421">– Evet, haklısın. </st><st c="16440">İş yok sende. </st><st c="16454">Böyle gidersen yazık olacak sana.</st></p>
			<p><st c="16487">– Yazık olacak ha. </st><st c="16507">Dost acı söylermiş. </st><st c="16527">Ama olsun, açık konuşuyorsunuz benimle. </st><st c="16567">Demek ben bir yerlerde hata yapıyorum. </st><st c="16606">Biraz anlıyorum galiba.</st></p>
			<p><st c="16629">– İstersen şu işi baştan alalım. </st><st c="16663">Şimdi akşam kocan eve geliyor. </st><st c="16694">Kapıyı çalıyor, açıyorsun. </st><st c="16721">Sonrasını anlat bakalım bana.</st></p>
			<p><st c="16750">– Önceyi mi anlatayım, sonrayı mı?</st></p>
			<p><st c="16785">– İkisini de anlat.</st></p>
			<p><st c="16805">– Önceleri yani ilk evlendiğimiz zamanlar giyinir, süslenir, yemekleri hazırlar, evi temizler, sofrayı bile kurar, onu beklerdim.</st></p>
			<p><st c="16935">– Sonra?</st></p>
			<p><st c="16944">– O gelince aslında bunlara memnun olurdu. </st><st c="16988">Sarılır öperdim onu. </st><st c="17009">Ama o pek konuşmayı sevmez. </st><st c="17037">Bense benimle konuşsun, bana bir şeyler anlatsın, iltifat etsin filan isterdim. </st><st c="17117">Önceleri sorun buradan çıkardı.</st></p>
			<p><st c="17148">– O ne isterdi?</st></p>
			<p><st c="17164">– O yemeğini yesin, sonra biraz gazete, biraz televizyon. </st><st c="17223">Sonra da yatmak isterdi.</st></p>
			<p><st c="17247">– Ne iş yapıyor eşin?</st></p>
			<p><st c="17269">– Bankacı. </st><st c="17281">Ama çok çalışıyor.</st></p>
			<p><st c="17299">– Yani eve gerçekten yorgun geliyor.</st></p>
			<p><st c="17336">– Evet, yoruluyor ama yine de istese benimle ilgilenebilir.</st></p>
			<p><st c="17396">– Seninle ilgilenmek ne demek?</st></p>
			<p><st c="17427">– Canım söyledim ya işte. </st><st c="17454">Benimle konuşsun.</st></p>
			<p><st c="17471">– Ne konuşsun?</st></p>
			<p><st c="17486">– İşyerinde olanları anlatsın, benim halimi hatırımı sorsun. </st><st c="17548">Şaka yapsın.</st></p>
			<p><st c="17560">– O zaman da sitem eder miydin ona?</st></p>
			<p><st c="17596">– Ederdim. </st><st c="17608">Küserdim hatta. </st><st c="17624">Bazen ağlardım.</st></p>
			<p><st c="17639">– Yani mızmızlanırdın?</st></p>
			<p><st c="17662">– Galiba.</st></p>
			<p><st c="17672">– Sonra kocanın her şeyini karıştırmaya başladın.</st></p>
			<p><st c="17722">– Karıştırdım.</st></p>
			<p><st c="17737">– Şimdilerde nasıl oluyor?</st></p>
			<p><st c="17764">– Kapıdan girer girmez başlıyorum konuşmaya.</st></p>
			<p><st c="17809">– Dır dır dır, ha?</st></p>
			<p><st c="17828">– Maalesef öyle. </st><st c="17846">Sürekli suçluyorum onu. </st><st c="17870">“Senin yüzünden bu hallere geldim, kıymetimi bilmedin, ne yapsam yaranamadım sana. </st><st c="17953">Bir de üstüne üstlük aldattın beni” diyorum.</st></p>
			<p><st c="17997">– Bu kadarcık mı?</st></p>
			<p><st c="18015">– Yine dalga geçiyorsunuz benimle. </st><st c="18051">Aslında gerçeğini konuşmak gerekirse bu kadarcık değil. </st><st c="18107">Bütün gece hiç susmuyorum. </st><st c="18134">Sürekli sitem ediyorum.</st></p>
			<p><st c="18157">– Yatakta neler oluyor?</st></p>
			<p><st c="18181">– Yatana kadar dünyayı başına yıktığım için zaten çoktan küsmüş oluyoruz birbirimize.</st></p>
			<p><st c="18267">– Ertesi akşam yine aynı şey ha.</st></p>
			<p><st c="18300">– Evet. </st><st c="18309">Böyle giderse beni boşayacak. </st><st c="18339">Onun için geldim ya size.</st></p>
			<p><st c="18364">– Bir de “Evhamlar sıkıntılar filan var” dedin.</st></p>
			<p><st c="18412">– Var ya. </st><st c="18423">Zaten kavga etmezsek acillere gidiyoruz.</st></p>
			<p><st c="18463">– Neden?</st></p>
			<p><st c="18472">– Bana fenalık geliyor. </st><st c="18497">Bayılıyorum. </st><st c="18510">Korkuyor adamcağız bana bir şey olacak diye. </st><st c="18555">Kaptığı gibi götürüyor beni.</st></p>
			<p><st c="18583">– Kaç zamandır bu iş böyle sürüyor?</st></p>
			<p><st c="18619">– Vallahi epeyce oldu. </st><st c="18643">Birkaç yıl.</st></p>
			<p><st c="18654">– Reyhan, senin kocan çok iyi adammış, bunca zaman bu eziyete katlandığına göre.</st></p>
			<p><st c="18735">– Dalga geçmeyin benimle doktor hanım.</st></p>
			<p><st c="18774">– Ben çok ciddiyim. </st><st c="18795">Bir başkası çoktan bırakır giderdi seni.</st></p>
			<p><st c="18835">– Aslında o da gidecek de, çocuklar yüzünden gidemiyor. </st><st c="18892">Ayrıca iyi adamdır benim kocam.</st></p>
			<p><st c="18923">– Baştan beri çok düşmüşsün kocanın üzerine.</st></p>
			<p><st c="18968">– Evet, çok sevdim onu.</st></p>
			<p><st c="18992">– Bunun sevmekle bir ilgisi yok, aranızdaki dengeyi bozmuşsun.</st></p>
			<p><st c="19055">– Ne dengesi?</st></p>
			<p><st c="19069">– O efendi, sense köle olmuşsun. </st><st c="19103">Ama bu rolü ona veren sensin. </st><st c="19133">Her hareketinle “Sen efendisin, ben senin kölenim” demişsin ona. </st><st c="19198">Sonra da köle, efendisinden sürekli sevgi dilenmiş.</st></p>
			<p><st c="19249">– Evet, bütün istediğim bir yudum sevgiydi.</st></p>
			<p><st c="19293">– Halbuki sen ona ihtiyacı olan sevgiyi, ilgiyi ve şefkati o hiç istemeden hep fazlasıyla vermişsin. </st></p>
			<p><st c="19395">– Hâlâ veriyorum.</st></p>
			<p><st c="19412">– Efendiler kölelerini fazla şımartmak istemezler.</st></p>
			<p><st c="19463">– Aynen öyle oldu. </st><st c="19483">“Yediğin önünde, yemediğin arkanda. </st><st c="19519">Daha ne istiyorsun?” der bana.</st></p>
			<p><st c="19549">– Yani sen çantada keklik, o bulunmaz Hint kumaşı.</st></p>
			<p><st c="19600">– Ne güzel söylediniz. </st><st c="19624">Gerçekten de öyle sanıyor kendini.</st></p>
			<p><st c="19658">– O öyle sanmıyormuş. </st><st c="19681">Sen onun öyle sanmasını sağlamışsın.</st></p>
			<p><st c="19717">– Doğru ya.</st></p>
			<p><st c="19729">– “Sen ne yaparsan yap ben seni severim. </st><st c="19771">Yeter ki sen beni sev” demişsin ona.</st></p>
			<p><st c="19807">– Öyle dedim. </st><st c="19822">Öyle hissettim.</st></p>
			<p><st c="19837">– O da mesajı almış ve senin gösterdiğin yolda yürümüş. </st><st c="19894">Şimdi buna kader mi diyelim yani?</st></p>
			<p><st c="19927">– Allah Allah!..</st></p>
			<p><st c="19944">– Çocukluğumuz hepimiz için önemlidir. </st><st c="19984">Çünkü bize verilen ya da bir şekilde bizim üstlendiğimiz ilk rol neyse fark etmeden ömrümüzün sonuna kadar hep o rolü oynarız. </st><st c="20111">Bu bazen iyi bir roldür. </st><st c="20136">Ama eğer seninki gibi kötü bir rolse, bunu kaderimiz sanır ve ömür boyu kadere isyan ederiz. </st><st c="20229">Ama gördüğün gibi bu senin benimsediğin bir rol. </st><st c="20278">Asla kader değil.</st></p>
			<p><st c="20295">– Yani istesem değiştirebilirim?</st></p>
			<p><st c="20328">– Tabii. </st><st c="20338">Üstelik bunu değiştirmek aslında hiç de zor değildir. </st><st c="20392">Bunun iki kuralı vardır: Birincisi, önce hayattaki beğenilmeyen bu rolü tanımak, fark etmek, anlamak. </st><st c="20494">İkincisi, bunu değiştirmeyi gerçekten çok istemek. </st><st c="20545">Şimdi sen birinci kuralı hallettin yani rolünü tanıdın ve anladın. </st><st c="20612">Sıra geldi ikinci kurala. </st><st c="20638">Bunu yapmayı gerçekten istiyor musun?</st></p>
			<p><st c="20675">– İstemez olur muyum doktor hanım? </st><st c="20711">Bu uğurda her türlü mücadeleye hazırım. </st><st c="20751">Ben tembel bir kadın değilim. </st><st c="20781">Biraz önce “Sende iş yok” dediniz bana. </st><st c="20821">Ama öyle olmayacak. </st><st c="20841">Bu sefer aklımı kullanacağım. </st><st c="20871">Zaten size gelmekle en büyük akıllılığı yapmışım. </st><st c="20921">Yakınlarım, arkadaşlarım, “Ne işin var senin ruh doktorunda, sen deli misin?” diyorlardı. </st><st c="21011">“Sana ilaç verip gönderecek. </st><st c="21040">İlaç senin hangi sorununu çözer?” Ama ben kendi kararımı verdim ve size geldim. </st><st c="21120">Benim gözlerimi açtınız. </st><st c="21145">Sevgi ve şefkat dilenen o kadın olmayacağım artık. </st><st c="21196">Çocukluğundaki mızmız, doyumsuz, kendini bir türlü sevdirememiş, kabul ettirememiş Reyhan’ın o talihsiz rolünü terk edeceğim. </st><st c="21322">Onurlu, gururlu, sağlam ve daha cesur bir kadını oynayacağım. </st><st c="21384">Aslında pek öyle değilim biliyorsunuz. </st><st c="21423">Ama olsun. </st><st c="21434">Bundan sonra bu gerçeği sadece ben bileceğim. </st><st c="21480">Her ne pahasına olursa olsun bir daha o mızmız Reyhan’ı kimse görmeyecek. </st><st c="21554">Bundan daha mutsuz olamam ya.</st></p>
			<p><st c="21583">– Harika, bravo sana. </st><st c="21606">Kim demiş sende iş yok diye. </st><st c="21635">Başaracağından hiç kuşkum yok. </st><st c="21666">Görüyorum ki bunu gerçekten istiyorsun. </st></p>
			<p><st c="21706">O günden sonra Reyhan Hanım tekrar tekrar geldi bana. </st><st c="21760">Yeni rolüne ısınabilmek için çok çalışması gerekti. </st><st c="21812">İşte son gelişinde söylediklerinden birkaç cümle:</st></p>
			<p><st c="21861">– Bugün artık size teşekkür etmeye geldim Gülseren Hanım. </st><st c="21920">Siz benim kaderimi değiştirdiniz. </st><st c="21954">Ben artık başka bir Reyhan oldum. </st><st c="21988">Eşimle ilişkilerimiz o kadar değişti ki bazen içimden gülmek geliyor. </st><st c="22058">O artık bir efendi değil, çünkü kölesini kaybetti. </st><st c="22109">Kölesiz efendilik olmuyormuş. </st><st c="22139">O günden sonra eşim benden tek bir sitem duymadı. </st><st c="22189">O dırdırlar yok artık. </st><st c="22212">Akşam kocam eve gelince, onu yine güler yüzle karşılıyorum, her hizmetini yapıyorum ama ondan sevgi ve ilgi dilenmiyorum. </st><st c="22334">O konuşmazsa ben de konuşmuyorum, yorgunsa buna saygı gösteriyorum. </st><st c="22402">Eskisi gibi çok üzerine düşmüyorum, özel şeylerini karıştırmıyorum. </st><st c="22470">Şimdi artık o benim halimi hatırımı sorar oldu. </st><st c="22518">Beni eskisinden çok sevdiğini hissediyorum çünkü artık bir yerlerde oyalanmadan, erkenden eve geliyor... </st><st c="22623">Evimi, çocuklarımı ve kocamı ihmal etmiyorum ama artık benim de kendime ait bir hayatım var. </st><st c="22716">Bir yardım derneğinin en aktif üyesiyim. </st><st c="22757">Yeni yeni arkadaşlar edindim. </st><st c="22787">Yapmak istediğim daha pek çok şey var. </st><st c="22826">Vakit yetmiyor. </st><st c="22842">Keyifliyim, mutluyum, yaşamayı seviyorum ve en önemlisi, eski korkularımdan kurtuldum. </st><st c="22929">Kocamı seviyorum ama onu kaybetmekten eskisi kadar korkmuyorum. </st><st c="22993">O da beni kaybetmek istemiyor ama hayat bu. </st><st c="23037">Günün birinde ayrılmamız gerekirse ona da itirazım olmaz.</st></p>
			<p><st c="23094">Anneme yine gidiyorum. </st><st c="23118">Elimden geldiği kadar yardımcı olmaya çalışıyorum. </st><st c="23169">Ancak kendi hayatımdan pek fedakârlık yapmadan, yani abartmadan yapılan yardımlar bunlar. </st><st c="23259">Kayınvalideme gelince; ben insanları kırmayı sevmem. </st><st c="23312">Ona yine saygıda kusur etmiyorum ama ilişkimiz daha mesafeli. </st><st c="23374">Eskiden yaptığımın yarısını yapıyorum ama o, artık bana teşekkür ediyor, “En sevdiğim gelinim sensin” diyor. </st><st c="23483">Almadan vermek Tanrı’ya mahsusmuş. </st><st c="23518">Karşılıksız vermeler bitti artık.</st></p>
			<p><st c="23551">Uzun lafın kısası, kimseye yaranmaya çalışmıyorum. </st><st c="23603">Çok değiştiğimin farkındayım. </st><st c="23633">İlk zamanlar çok acemilik çektim çünkü bütün bunlar içimden gelmiyordu. </st><st c="23705">Böyle olması gerektiği için yapıyordum. </st><st c="23745">Şimdi öyle değil. </st><st c="23763">Galiba bu halimi benimsedim artık. </st><st c="23798">Daha doğrusu, insanlar benim bu halimi öyle çok desteklediler ki, buna ben de şaştım kaldım. </st><st c="23891">Ve görüyorum ki bu Reyhan çok daha değerli ve itibarlı oldu. </st><st c="23952">Korkularım azaldıkça yeni rolüme daha çabuk ısındım. </st></p>
			<p><st c="24005">Onurlu, gururlu, sağlam ve cesur bir kadını oynarken, bir de baktım ki gerçekten öyle olmuşum. </st><st c="24100">Geçmiş yıllara acıyorum şimdi. </st><st c="24131">Meğer böyle yaşamak ne güzelmiş. </st><st c="24164">Şimdi sitem etme sırası başkalarında. </st><st c="24202">En çok da kocam sitem ederse gülüyorum. </st><st c="24242">Ve hoşlanmıyorum bana sitem edilmesinden.</st></p>
			<p><st c="24283">O artık;</st></p>
			<p><st c="24292">Mükemmel değil,</st></p>
			<p><st c="24308">Mızmız değil,</st></p>
			<p><st c="24322">Fedakâr değil,</st></p>
			<p><st c="24337">Mutsuz hiç değil...</st></p>
		</div>
<div id="charCountTotal" value="24357"></div></body>
</html>
