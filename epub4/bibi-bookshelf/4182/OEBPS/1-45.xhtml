<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-45" xml:lang="tr-TR">
		<div>
			<p id="_idParaDest-40"><st c="0">Okur Mektupları</st></p>
			<p><st c="16">Yazıma annemle başlamak istiyorum. </st><st c="52">Kitap, 20 Ağustos 2004 günü çıktı piyasaya. </st><st c="96">20 Ağustos annemin tam 75. </st><st c="123">doğum günüydü. </st><st c="138">Her yıl anneme, onu sevindirebileceğini düşündüğüm ufak tefek hediyeler alırım doğum günlerinde. </st><st c="235">75. </st><st c="239">yıl hediyesi Madalyonun</st><span><st c="262"> İçi</st></span><st c="266">’ydi. </st><st c="273">Kızı tarafından kendisine ithaf edilen kitap, çok hoş bir tesadüfle tam da o gün geldi eline. </st><st c="367">Sevgili anneciğim, pek iyi görmeyen gözleriyle, tam üç günde okuyup bitirdi kitabı ve aradan tam bir buçuk yıl geçmesine rağmen, </st><span><st c="496">Madalyonun İçi</st></span><st c="510"> hâlâ başucunda, Kuran-ı Kerim’in hemen yanında durur ve her iki kitap da hiç elinden düşmez.</st></p>
			<p><st c="603">Bu kitap yayınlandıktan kısa bir süre sonra, ilk baskısı tükendi. </st><st c="670">Çünkü özellikle üzerinde adımı gören hastalarım onu hemen almış, bir çırpıda okumuşlardı. </st><st c="760">Kimi kitapta kendini aramış, kimi de yıllardır tanıdığı doktorunun neler yazdığını merak etmişti. </st><st c="858">Kitabı okuyan kişilerin pek çoğu mektupla, telefonla veya bizzat yanıma gelerek bana ulaştı. </st><st c="951">Kimi beni tanımak istiyor, kimi ise zaten yıllardır tanıdığı doktorunu kutlamak veya bir şeyler sormak istiyordu. </st><st c="1065">Her birinin gözlerinde, bana bakarken çevreye yayılan bir yumuşaklık, bir sevecenlik, bir ışık, bir pozitif enerji vardı. </st><st c="1187">Her birinin kullandığı kelimeler farklı olsa da ortak içerik şuydu: “Mesajı aldım, ondan bende de var...” Aramızda “sevgi ortaklığı, sevgi zinciri” kurulmuştu ve bu zincir kitapla birlikte giderek uzuyordu.</st></p>
			<p><st c="1393">Sıra, kitapları imzalatmaya gelmişti. </st><st c="1432">Muayenehanem günlerce, bizzat gelip kitaplarını imzalatmak isteyenlerle dolup taştı. </st><st c="1517">Bana kitaptaki hikâyelerle ilgili sorular soruyor, kitabı çok kolay okuduklarını söylüyor, yazmaya devam etmemi istiyorlardı. </st><st c="1643">Bana gösterdikleri ilgi ve destek nedeniyle, her birine buradan ayrı ayrı teşekkür ediyorum. </st></p>
			<p><st c="1736">Birinci hayalim olan kitap yayınlandıktan sonra sıra ikinci hayalimi gerçekleştirmeye gelmişti. </st><st c="1832">Amacım, ülkemizde yaşayan her kesimden insanın, hastane koridorlarında dolaşmadan, en iyi ve en kaliteli hizmeti alabileceği özel bir psikiyatri merkezi kurmaktı. </st><st c="1995">TC. </st><st c="1999">Sağlık Bakanlığı’nın da desteğiyle, 2005 yılı Mayıs ayında “Özel MADALYON Psikiyatri Merkezi” Ankara’nın Çankaya ilçesinde kuruldu.</st></p>
			<p><st c="2130"> “MADALYON”a gelen kişilerin sayısı arttıkça, yazacak hayat hikâyeleri de artıyor. </st></p>
			<p><span><st c="2213">Madalyonun İçi</st></span><st c="2227"> yayımlandıktan sonra okurlardan ve hastalarımdan aldığım mektuplardan bazılarını sizlerle paylaşmak istiyorum.</st></p>
			<p><st c="2338">Saygılarımla</st></p>
			<p><st c="2351">Hoş geldin yerli “Yalom”,</st></p>
			<p><st c="2377">Bir ay önce sessiz sedasız bir kitap yayımlandı. </st><span><st c="2427">Madalyonun İçi </st></span><st c="2442">adlı bu yapıt, dinamik psikoterapiler alanında deneyimli, birikimli ve özgün yaklaşımları olan, ancak akademik çevrelerde pek tanınmayan Ankaralı bir ruh hekiminin kaleminden çıktı. </st><st c="2624">Sevgili can dostum ve meslektaşım Dr. </st><st c="2662">Gülseren BUDAYICIOĞLU, yıllardır beklediğim böylesi bir kitabı her nasılsa sonunda çıkarabildi. </st><st c="2758">Kişisel, mesleki deneyimlerinden seçip bizlere sunduğu “vaka öykülerini”, “Bir Psikiyatrın Not Defterinden” türü bir alçakgönüllü tutumla bizlerle paylaşıyor.</st></p>
			<p><st c="2916">Kitabı estetik, mesleki, bilimsel kaygılarla değerlendirmek, başka bir yazımın konusu olacak. </st><st c="3011">Ancak hemen, ilk elden düşüncelerimi belirtmem gerekirse, bu kitap bir edebiyat yapıtı. </st><st c="3099">İnsan ilişkilerindeki sorunlara ve insanın içsel yaşantılarına, değerler dünyalarına odaklanmayı meslek olarak seçmiş bir uzmanın, bunu nasıl bir estetik duyarlılıkla başarabildiğini maalesef Türk dilinde sıkça görebilmiş değiliz. </st><st c="3330">Tam da bu noktada Yalom gibi ünlü bir psikoterapistin son on yılda Türk okuru tarafından da büyük bir beğeniyle okunduğunu hatırlamamız gerekir. </st><st c="3475">Yalom’un öyküleri ne denli ilginç, çarpıcı olsa da, dünyada bu denli popüler olmasını sağlayan şeyin, kullandığı dil olduğu kanısındayım. </st><st c="3613">Ayrıca Türkçe çevirilerinin de bir o kadar başarılı olduğu göz önünde tutulursa, Yalom’u psikiyatriye meraklı olanların dışındaki genel aydın okurun büyük bir ilgiyle bağırlarına basmaları daha kolay anlaşılır. </st><st c="3824">Ne tesadüf ki, Yalom’u Türkçeye kazandıran yayınevinin, “Artık yeter, piyasa doydu Yalom’a, artık bizden de bir Yalom çıksın” arayışı içinde iken, sevgili Gülseren’i keşfettikleri anlaşılıyor.</st></p>
			<p><st c="4016">Böyle bir kitabı, Türkiye’de sayıları binleri aşan ruh sağlığı profesyonelleri içinde bir tek Gülseren başarabilirdi. </st><st c="4135">Bu kanıya nasıl vardığımı isterseniz kısaca anlatayım.</st></p>
			<p><st c="4189">Yıl 1973. </st><st c="4200">Hacettepe Psikiyatri Kliniği o dönemin en çağdaş psikiyatri hizmetlerinin verildiği modern bir klinik. </st><st c="4303">Hocalarımızın hemen hepsi yurtdışında, çoğu da Amerika’da dinamik psikiyatri ve psikoterapi eğitimi görmüş, seçkin, genç psikiyatri uzmanları. </st><st c="4446">Geleneksel ve tanımlayıcı psikiyatrinin İstanbul ve Ankara’da hüküm sürdüğü yıllar. </st><st c="4530">Mazhar Osman, Faruk Bayülken, İhsan Şükrü Aksel ve onların en parlak tilmizi Ayhan Songar gibi karizmatik psikiyatri devlerinin İstanbul’da sürdürdükleri Avrupa yönelimli ruh hekimliği yürürlükte iken, Ankara’da hocaların hocası Rasim Adasal’ın neredeyse tek başına otorite olarak ruh sağlığı alanını kuşattığı 1960’lı yılların sonlarında, bizim Hacettepe’yi kuran hocalarımızın başlattığı tıbbi devrim, özellikle de psikiyatri eğitiminde neredeyse tartışılmaz bir ekol olarak, meslektaşlarımızın kıskanç bakışları içinde giderek devleşmektedir.</st></p>
			<p><st c="5075">Bizler 1970’li yıllarda böylesi bir dinamik, canlı, görülmemiş bir biçimde demokratik bir eğitim ve kültür ortamında yetişmekteyiz.</st></p>
			<p><st c="5207">Ankara Tıp mezunu bir bayan asistan olarak aramıza katılan sevgili Gülseren’in, başta asistan ve hatta hoca takımının bazıları tarafından biraz istihza ile karşılandığını hatırlıyorum. </st><st c="5393">Öğrencilik yıllarında TRT’de başarılı bir spiker olarak tüm Türkiye’nin tanıdığı, gösterişli, diksiyonu mükemmel, kendinden emin duruşu ve kılık kıyafetiyle sıra dışı bu arkadaşı benimsemekte, biz Hacettepe kökenli arkadaşların bir hayli zorlandığımızı itiraf etmeliyim.</st></p>
			<p><st c="5663">Yetiştiği tıp ekolünün neredeyse tam karşıtı bir anlayış içinde çalışan bu klinikte kısa zamanda kendisini kabul ettirip sevdirmesi, doğrusu her babayiğidin başaracağı iş değildi. </st><st c="5844">Uzmanlık sonrası akademik kadroya geçebilmek için birbirleriyle kıyasıya yarışan on kadar uzman arkadaş içinde, sessiz sedasız ve göze batar bir hırs sergilemeden hocaların tümünün beğenisini ve sevgisini kazanan bu sıcak, doğal, cin gibi zeki arkadaşımızı epeyce kıskandığımızı hatırlıyorum. </st><st c="6137">Her birimizin doçentlik hazırlıkları bütün hızıyla sürerken, ne olduğunu anlamadığımız bir biçimde Gülseren’in üniversiteyi bırakmaya ve serbest olarak çalışmaya karar verdiğini öğrendik. </st><st c="6325">Kimimiz şaşırdı ve kızdı, kimimiz en büyük rakip ayrıldı diye sevindi. </st><st c="6396">Ben de bu kadar özgüveni yüksek, değerli bir meslektaşımı yitirmekten hem üzüldüm, hem de imrenmeyle karışık bir şekilde kıskandım onu. </st><st c="6532">O kendini ne sanıyordu? </st><st c="6556">Hocalarımızın tümünün, tam gün çalışmayı ilke olarak benimsediği ve piyasaya çıkmanın hor görüldüğü bir dönemde bu işi nasıl başaracaktı? </st><st c="6694">İlgi ve merakla izlemeye başladım. </st><st c="6729">Nasılsa bir gün ayağı sürçecek ve el aman dileyip yuvaya gururu kırılmış bir biçimde geri dönecekti. </st><st c="6830">Ya da meslek etiğini hiçe sayarak çok kazanma yoluna gidecekti. </st><st c="6894">Ama bunların hiçbiri olmadı. </st><st c="6923">Yıllardır hakkında şaibeli hiçbir olaya tanık olmadık. </st><st c="6978">Ayrıldıktan sonra üniversiteden hiçbir konuda yardım ve destek istemedi. </st><st c="7051">Üstelik Ankara’nın en çok kazanan, en ünlü ve en çok sevilen ruh hekimi olmayı da başardı.</st></p>
			<p><st c="7141">Bu başarının sırrını her zaman merak etmişimdir.</st></p>
			<p><st c="7190">Ben de 1990’lı yıllarda, Hacettepe Üniversitesi’nde öğretim üyesiyken, yarı özerk bir biçimde çalışmak ve gerçek rüştümü kanıtlamak sevdasına düştüm ve muayenehane açmaya karar verdim. </st><st c="7376">Bu kararı yürekten destekleyen tek dostum Gülseren oldu.</st></p>
			<p><st c="7432">Serbest çalışmanın inceliklerini bana inanılmaz sevecen bir üslupla anlattığı özel görüşmelerimizi hiçbir zaman unutamam.</st></p>
			<p><st c="7554">Yaptığı işe bu kadar saygı ve sevgiyle bağlı, insan sıcaklığı hiç tükenmeyen, insandan bahsederken gözleri bu kadar pırıl pırıl ışıldayan meslektaşlarımın çok olduğunu söyleyemem. </st><st c="7735">Onun bunları bir gün yazacağını biliyordum ve bunu bütün yüreğimle destekliyordum ama böyle bir edebi yapıt beklemiyordum doğrusu. </st><st c="7866">Yine şaşırttın bizi Gülseren.</st></p>
			<p><st c="7895">Bütün aydınların, Türkiye’de her kesimin ve özellikle psikiyatri asistanlığı yapan genç arkadaşlarımızın mutlaka okuması gereken bir kitap.</st></p>
			<p><st c="8035">Ellerin dert görmesin sevgili arkadaşım.</st></p>
			<p><st c="8076">Türkçeye böyle dolu dolu, sıcak, doğal, anlamlı bir edebiyat yapıtı kazandırdığın için AŞKOLSUN SANA...</st></p>
			<p><st c="8180">Profesör Doktor Cengiz Güleç</st></p>
			<p><st c="8209">03.09.2004</st></p>
			<p><st c="8220">Doktor Hanım,</st></p>
			<p><st c="8234">Kitabınızın iklimi olsaydı bu sonbahar olurdu. </st><st c="8282">Derin bir hüzün insanı kendi girdabına kapıveriyor. </st><st c="8334">Hüzün, aradığını bulamamak veya bulduğunu yitirmekten doğuyor. </st><st c="8397">“Hastalarınızda” ve “sizde” hüzün hissettim.</st></p>
			<p><st c="8441">Bir “deliniz” olarak, kitabınızda yer alan hastalarınız ve sizinle ilgili bir psikanaliz de benim yapmama izin verir misiniz?</st></p>
			<p><st c="8567">Siz hiç hastalarınızla “ortak” bir şeyleri ruhunuzda paylaştığınızı düşündünüz mü? </st><st c="8651">Kaç hayatı yaşıyorsunuz doktor hanım? </st><st c="8689">Kaç hayata ortak oluyorsunuz? </st><st c="8719">Kaç insanla ortaklık kuruyorsunuz ve böyle bir şey nasıl olabiliyor? </st><st c="8788">Şaşkınım. </st><st c="8798">Bu kadar çok ve çeşitli insanla ortak olabilmek, onların hayatını paylaşabilmek, nasıl bir insana özgü olabilir? </st><st c="8911">İnsanlığın bütün duygu ve düşünce repertuarına sahip olabilmekle. </st><st c="8977">Bu çok şaşırtıcı. </st><st c="8995">Nasıl bir ruhsal zenginlik bu? </st><st c="9026">Ve bu zenginlik, aynı zamanda, nasıl bu kadar zengin bir biçimde söze dökülebilir? </st><st c="9109">Buna da şaşkınım.</st></p>
			<p><st c="9126">Kitabınızın siz dahil bir tür “Memleketimden İnsan Manzaraları” olduğunu hiç düşündünüz mü? </st><st c="9219">Kitabınızı okurken, sizi hiç tanımamış olsaydım bile, sizi tanıyacağımı anladım. </st><st c="9300">Tıpkı öykülerini anlattığınız hastaları hiç görmediğim halde hissettiğim gibi. </st><st c="9379">Bence gerçekten bilmek, hissetmekle aynı şeydir. </st><st c="9428">Sizin literatürünüzde “empati” denen şey, Türkçesiyle “eşduyum” veya “duygudaşlık”.</st></p>
			<p><st c="9511">Kitabınızda insanlarla inanılması son derece güç bir biçimde empati yapabildiğinizi gördüm. </st><st c="9604">Bir insanla empati yapabilmek için, o insanda hissettiğimiz her ne ise “o şeyin” kendisinin, ona empati yapan kişinin ruhunda bulunması gerekir. </st><st c="9749">Bu nedenle sizin bütün o hastalarınızla empati yapabildiğinizi, onları en derinden hissettiğinizi görünce, onlarda hissettiğiniz “şeyden” sizde de bulunduğunu düşünmek yanlış olur mu? </st><st c="9933">Bu nedenle herkeste, hepimizde “ortak” bir şeyler olmasa birbirimizi anlayabilir miydik? </st><st c="10022">Duygudaş olamamak, eninde sonunda duygusuz olmak demek değil midir? </st><st c="10090">Öyleyse hepimiz “deli” miyiz? </st><st c="10120">Yoksa yalnızca “insan” mıyız? </st><st c="10150">O yüzden kitabınızdaki insanlar ve siz ortaksınız. </st><st c="10201">Hepimiz ortağız.</st></p>
			<p><st c="10217">Kitabınızdaki ortak tema nedir? </st><st c="10250">Tek kelimeyle ARAYIŞ. </st><st c="10272">Yaşamlarına anlam arayan insanlar. </st><st c="10307">Anlam, ancak anlamsızlığın boşluğu varsa aranır. </st><st c="10356">Anlam, yaşam artık anlamını yitirmişse aranır.</st></p>
			<p><st c="10402">Huzur arayan insanlar: Huzur, rahatı bozulmuş, bir tedirgin dünyada en çok ihtiyaç duyulan duygu değil midir?</st></p>
			<p><st c="10512">Güven arayan insanlar: Güven, insanın en çok kendi yazgısının denetimini yitirdiği zamanlarda, yazgının kaprisli fırtınalarında alabora olduğumuzda aranmaz mı?</st></p>
			<p><st c="10672">Aşk arayan insanlar: Aşk, en çok sınırlı olduğumuzu hissettiğimiz, sevmeyi ve sevilmeyi bilmeyi unuttuğumuz zamanlarda eksikliği hissedilen bir özlem değil mi?</st></p>
			<p><st c="10832">Aidiyet arayan insanlar: Ait olmak, ölümlülüğünü bilen insanın uzayda başıboş sürüklenen bir kaya parçası gibi boşlukta yaşarken, bir büyük güzelliğin parçası olmayı araması değil mi?</st></p>
			<p><st c="11016">Ve insanlığını arayan insanlar: İnsan, insanlığını en çok yitirdiği, kendisini tutsak hissettirecek kadar maddileşen bir dünyada, özünde sonsuzluğu özleyen insanın, kendini araması değil midir?</st></p>
			<p><st c="11210">İnsan, bugün şiddetle bir anlam, huzur, güven, aşk, aidiyet ve insanlık arıyor.</st></p>
			<p><st c="11290">Hepimiz ortağız.</st></p>
			<p><st c="11307">Çünkü hepimiz insanız.</st></p>
			<p><st c="11330">Bir fırtınaya tutulduk, çıkış arıyoruz.</st></p>
			<p><st c="11370">Siz ise iyi ki varsınız. </st><st c="11396">Yaşamımıza ışık, renk ve sevgi saçıyorsunuz.</st></p>
			<p><st c="11440">Bize kendimizi, unuttuğumuz insanlığımızı gösteriyorsunuz.</st></p>
			<p><st c="11499">Bugün, en çok buna ihtiyacımız var...</st></p>
			<p><st c="11537">Bir “DELİNİZ”</st></p>
			<p><st c="11551">Sevgili Gülseren Hanım,</st></p>
			<p><st c="11575">Kitabınızı büyük bir zevk ve bir o kadar da heyecanla okudum. </st><st c="11638">Öncelikle sizi kutluyorum. </st><st c="11665">Böylece, hiç bilmediğim bir özelliğinizi daha öğrendim. </st><st c="11721">Ne kadar güzel yazmışsınız kitabı. </st><st c="11756">Akşamüstü başladığım kitap, ertesi sabah bitti. </st><st c="11804">Ve ben elimi yüzümü yıkadım, kahvaltı bile edemeden işe gitmek üzere yollara düştüm Kitap güzeldi, sürükleyiciydi, çok temiz bir Türkçe ve akıcı bir üslup kullanılmıştı. </st><st c="11974">Ama okurken bir türlü elimden bırakamayışımın bir başka nedeni daha vardı. </st><st c="12049">İsterseniz bunları, tıpkı sizin yaptığınız gibi, biraz ballandıra ballandıra anlatayım.</st></p>
			<p><st c="12136">O hafta sonu, öğlene doğru evden çıkmış, birkaç arkadaşımla birlikte Akmerkez’de dolaşmıştık. </st><st c="12231">Akşamüstü evlerimize dönmek üzere vedalaştıktan sonra, ben bir “kitap kurdu” olarak, Akmerkez’deki kitabevine girmiş, yeni çıkan kitaplara bakıyordum. </st><st c="12382">Bilirsiniz, psikolojik içerikli kitaplara ne kadar meraklı olduğumu... </st></p>
			<p><span><st c="12453">Madalyonun İçi</st></span><st c="12467"> diye bir kitap aldım elime. </st><st c="12496">Üzerinde “Bir Psikiyatrın Not Defterinden” yazıyordu. </st><st c="12550">Bu cümle, kitaba olan ilgimi daha da artırdı. </st><st c="12596">Kitabın önünü arkasını karıştırırken, birden en üstte yazar adınızı gördüm...</st></p>
			<p><st c="12673">Şeytan görsem o kadar ürkmezdim. </st><st c="12707">Bir anda dizlerimin bağı çözüldü, bayılacağımı zannettim. </st><st c="12765">Benim bu halim çevredekilerin de dikkatini çekmiş olacak ki, hemen beni bir sandalyeye oturtup elime bir bardak su tutuşturdular. </st><st c="12895">Buz gibi suyu içince biraz aklım başıma geldi ama, elimdeki kitabı kimseler alamıyordu benden. </st><st c="12990">Hemen aceleyle çıktım kitapçıdan. </st><st c="13024">O gün Allahtan arabayla gelmemişim oralara, çünkü o kafayla asla araba filan kullanamazdım. </st><st c="13116">Hemen bir taksi çevirdim ve atladım içine. </st><st c="13159">Şoför de daha yüzüme bakar bakmaz, “Geçmiş olsun abla” demez mi!.. </st><st c="13226">Düşünün artık sizin yüzünüzden ne hallere geldiğimi. </st><st c="13279">Benim ev nere, Akmerkez nere... </st><st c="13311">Çaresiz vereceğiz artık taksiye ne tutarsa. </st><st c="13355">Şoföre bizim evin adresini verdim ama, kafam hep kitapta. </st><st c="13413">Akşam olmuş, alacakaranlıkta, takside kitabı rahat okuyamıyorum. </st><st c="13478">Trafik bir türlü akmıyor ve ben eve bir türlü ulaşamıyorum. </st><st c="13538">Neyse sonunda evime gelebildim. </st><st c="13570">Taksiden iner inmez benim eve doğru koştuğumu görünce şoför içinden muhakkak, “Bu kızın çok çişi gelmiş” demiştir. </st><st c="13685">Ne derse desin, o anda dünyadaki hiçbir şey, beni elimdeki kitabın içindekiler kadar ilgilendirmiyordu.</st></p>
			<p><st c="13788">Eve girer girmez, ayakkabılarımı ayağımdan fırlattım, salondaki ayaklı lambayı açıp yanındaki koltuğa çöktüm. </st><st c="13899">Ama bende yürek Selanik. </st><st c="13924">“Beni garanti yazmıştır” diyorum içimden. </st><st c="13966">Ve kendimi kitapta bulacağımı düşündükçe, içimin titremesi daha da artıyor. </st><st c="14042">Şoförün tahminlerinin aksine, bir kere bile tuvalete gitmeden bitirdim kitabı. </st><st c="14121">Ben çıkmadım içinden... </st><st c="14145">Önce tatlı bir huzur yayıldı bütün vücuduma. </st><st c="14190">Diken diken olan tüylerim, yavaş yavaş başlarını eğdi. </st><st c="14245">Kalbim yavaşladı, omuzlarım düştü. </st><st c="14280">Sonra bir baktım, çok ağlamışım. </st><st c="14313">Artık kitapta okuduklarım mı beni ağlattı, bazılarında kendime mi ağladım, yoksa okudukça nefesinizi çok yakınımda hissetmek mi beni bu kadar çok ağlattı bilmiyorum. </st><st c="14479">Sonra aklım başıma geldikçe, bütün vücudumun tutulduğunu fark ettim. </st><st c="14548">Her yanım kaskatı kesilmiş, sabaha kadar hiç kıpırdamadan oturmaktan.</st></p>
			<p><st c="14617">Elimi yüzümü yıkayıp işe gitmek üzere çıktım evden. </st><st c="14670">Her zamanki gibi karşıya geçmek için vapura bindim. </st><st c="14722">Güverteye çıktım, kenardaki yerlerden birine oturdum. </st><st c="14776">Bir sigara yaktım. </st><st c="14795">Bu sefer daha çok efkâr bastı. </st><st c="14826">Kendimi kitapta bulamadığım için her yanıma yayılan huzur, yavaş yavaş terk etti beni. </st><st c="14913">“Herkesi yazmış da beni neden atlamış Gülseren Hanım?” demeye başladım. </st><st c="14985">Hiçbirimizi teşhir etmeyeceğinizi çok iyi biliyor olmama rağmen, bir an için, içine düştüğüm durumdan, önce kendim utandım. </st><st c="15109">Sonra size kızmaya başladım. </st><st c="15138">“Ben diğerlerinden daha az mı önemliydim sizin için yoksa?” Yani açık açık bu sefer de kitaptakileri kıskandım. </st><st c="15250">Benim hikâyem de yakışırdı doğrusu kitaba. </st><st c="15293">Beni kim bilir ne güzel anlatırdınız orada. </st><st c="15337">Birlikte geçirdiğimiz onca yılı, dökülen gözyaşlarını, çekilen acıları, her yerde hep arananın bir türlü bulunamayışını, kadını erkekte, erkeği kadında ararken sapılan çıkmaz sokakları, bir de sizin ağzınızdan okumak hem çok keyifli, hem de çok hüzünlü olurdu doğrusu.</st></p>
			<p><st c="15605">Yakında, hem de çok yakında yine geleceğim Ankara’ya... </st><st c="15662">Sizi görmeye... </st><st c="15678">Hep siz bana sorarsınız, bu sefer de ben size soracağım, “Ben neden yokum?” diye... </st><st c="15762">Şimdiden o şen kahkahanızı duyar gibiyim. </st><st c="15804">Ve “Bir dahaki sefere yazayım da gör” deyişinizi... </st></p>
			<p><st c="15856">Bütün bu yaşadıklarımı, kendime bile itiraf etmeye korkarken, sizinle nasıl da paylaştım... </st><st c="15948">Kitapta adınızı görünce nasıl da ürktüm ve şimdi de neden yazılmadığımın hesabını sormaya geldi sıra... </st><st c="16052">Meğer ben nerelerden, nerelere gelmişim...</st></p>
			<p><st c="16094">Biliyorsunuz, ben sizin karşınızda hep iyi bir öğrenci oldum. </st><st c="16157">Neden yazılmadığımın cevabını da buldum sonunda, vapurun çevresinde uçuşan martılara bakarken. </st><st c="16252">Benim hikâyem daha bitmedi. </st><st c="16280">Kim bilir, daha bitmemiş ne hikâyeler var sizde. </st><st c="16329">Benim hikâyemin de mutlu bir sonu olabilir mi bilmiyorum ama iyi bildiğim bir şey var. </st><st c="16416">Ben dünyanın neresinde olursam olayım, aylarca sizin sesinizi duymasam bile, biliyorum ki, siz oradasınız. </st></p>
			<p><st c="16523">VE BEN YALNIZ DEĞİLİM.</st></p>
			<p><st c="16545">ELİNİZE SAĞLIK.</st></p>
			<p><st c="16561">İYİ Kİ VARSINIZ.</st></p>
			<p><st c="16578">Saygı ve Sevgiyle, A. </st><st c="16601">G.</st></p>
			<p><st c="16603">Sevgili Doktor Hanım,</st></p>
			<p><st c="16625">Kitabınızı okudum. </st><st c="16645">Biliyor musunuz, ben şimdiye kadar hiç kitap okumamıştım. </st><st c="16703">Hele </st><span><st c="16708">Madalyonun İçi</st></span><st c="16722"> gibi kalın bir kitabı okuyabileceğimi hiç tahmin etmiyordum. </st><st c="16784">Öyle çok kalın, resimsiz kitaplardan sıkılırım ben. </st><st c="16836">Ama kitabı sizin yazdığınızı anlayınca okuma cesaretini gösterdim. </st><st c="16903">Tam üç günde bitirdim. </st><st c="16926">Okurken hep ağladım. </st><st c="16947">Çok acıklı yazmışsınız. </st><st c="16971">Okurken kitabın bitmesini hiç istemedim. </st><st c="17012">Hiç kitap okumayan ben bile bunu istemedim. </st><st c="17056">Yani çabuk bitsin istemedim ama bitti. </st></p>
			<p><st c="17095">Ben size geçen yıl gelmiştim. </st><st c="17125">Benim hastalığımı da yazmışsınız kitapta. </st><st c="17167">O kızın şikâyetleri benimkine çok benziyor. </st><st c="17211">Ben de küçükken çok dayak yedim annemden. </st><st c="17253">Ama artık hasta değilim. </st><st c="17278">Üniversiteye giremedim ama olsun. </st><st c="17312">İngilizce kursuna gidiyorum. </st><st c="17341">O bitince bilgisayar kursuna gideceğim. </st><st c="17381">Sizin kitabınızı arkadaşlarıma verdim. </st><st c="17420">Hepsi de okudu ve çok beğendi. </st><st c="17451">Okurken onlar da ağlamışlar. </st><st c="17480">Şimdi artık şehirli kızlar gibi biz de kitap okuyacağız. </st><st c="17537">Sizin kitabınıza benzer kitapların isimlerini bana yazar mısınız? </st><st c="17603">Biz hangi kitabı alacağımızı bilemedik.</st></p>
			<p><st c="17642">Başka kitap yazacak mısınız? </st><st c="17672">Bizim oradaki kitapçıya tembih ettik. </st><st c="17710">Başka yazarsanız bize haber verecek. </st><st c="17747">Bizim orada bir teyze var. </st><st c="17774">Her şeyi yıkamaktan elleri bileğine kadar kireç kaymağına batmış gibi bembeyazdır. </st><st c="17857">Kızlarla o teyzeye gittik. </st><st c="17884">Sizden bahsettik. </st><st c="17902">Oğulları onu size getirecek. </st></p>
			<p><st c="17931">Ben belki bu yaz evlenirim. </st><st c="17959">Babam isteyenlerden birine verecek beni. </st><st c="18000">Düğünüme gelir misiniz? </st><st c="18024">Ben evlensem bile yine de kitap okuyacağım. </st><st c="18068">Çocuklarım olursa, onlara da okutacağım.</st></p>
			<p><st c="18108">Ellerinizden öperim.</st></p>
			<p><st c="18129">E. </st><st c="18133">K.</st></p>
			<p><st c="18135">Sevgili Gülseren Hanım,</st></p>
			<p><st c="18159">Kitabınızı okudum. </st><st c="18179">Yıllardır okumayı kendine hobi edinmiş biri olarak, bu kitabı ne kadar zevkle okuduğumu bilmenizi istiyorum. </st><st c="18288">Eğer çok zamanınızı almazsam, kitapta bulduklarımı, hissettiklerimi sizinle paylaşmak istiyorum.</st></p>
			<p><st c="18384">Öncelikle gerçekten çok titizlikle hazırlanmış bu kitap. </st><st c="18442">Dildeki ustalığınızı özellikle vurgulamak istiyorum. </st><st c="18495">Yazarlar genellikle ilk kitaplarında özgün dil kullanmakta zorlanırlar. </st><st c="18567">Siz bu konuda tam bir profesyonel gibi davranmış ve son derece akıcı ve kendine has, size ve tarzınıza çok uyan dili bulmuşsunuz. </st><st c="18697">Kitabı okurken sanki siz hep benimleydiniz. </st><st c="18741">Kitap bitene kadar yanı başımda beklediniz. </st><st c="18785">Dünyaya sizin gözlerinizle baktım. </st><st c="18820">Ve şimdiye kadar görmeyi bir türlü beceremediğim, büyülü bir dünya gösterdiniz bana. </st><st c="18905">İnsanlar hayatlarına bu gözlerle baksalar, her şey ne kadar değişik olurdu...</st></p>
			<p><st c="18982">Her ne kadar kitabın üzerine “Bir Psikiyatrın Not Defterinden” yazmış olsanız bile, bilmem farkında mısınız, bu tam bir felsefe kitabı. </st><st c="19119">Hayat felsefesini bu kadar yalın, bu kadar düz, bu kadar net ve bu kadar güzel anlatan başka bir felsefe kitabı okumadım ben. </st><st c="19245">Kitapta ne felsefi terimlere, ne görkemli Latince kelimelere yer vermeden bunu nasıl yapabildiğinize inanın hâlâ şaşıyorum. </st><st c="19369">“Hümanizm” ve “mistisizm” iç içe girmiş bu kitapta. </st></p>
			<p><st c="19421">Kitabı okurken, sizinle kaç yıldır birbirimizi tanıdığımızı düşündüm. </st><st c="19491">Tam yirmi yıl olmuş. </st><st c="19512">Yirmi yıldır hayatımın bir yerlerinde olmuşsunuz. </st><st c="19562">Eğer sizi tanımamış olsaydım, yaşadığım onca acıya nasıl katlanır, şimdi bulunduğum yerlere gelebilir miydim, bilmiyorum. </st><st c="19684">Bir kanun adamı olarak, suçluları yolladığım yerde mi okurdum bu kitabı, düşünmek bile istemiyorum. </st><st c="19784">Bu zaman dilimi içinde, sizinle çok şey paylaştık. </st><st c="19835">Bazen bana hiçbir şey söylemeden yok ettiniz öfkelerimi, kinlerimi, tutkularımı. </st><st c="19916">Öyle günler oldu ki, yanınıza gelmekten korktum. </st><st c="19965">Soracaklarınızdan, söyleyeceklerinizden korktum. </st><st c="20014">Ama yirmi yıldır ne sordunuz, ne söylediniz bunları. </st><st c="20067">Sadece beni ılık bir suyun içine koydunuz, bu suyun içinde yok oldu pislikler.</st></p>
			<p><st c="20145">Kitabı okurken kendimi yine o ılık suyun içindeymişim gibi hissettim. </st><st c="20216">Sizinle uzun bir seansta birlikteymişiz gibi geldi bana. </st><st c="20273">Son kalan kırıntılar da yok olunca, artık bazı şeyleri konuşmaktan korkmayabileceğimi fark ettim. </st><st c="20371">Biraz geç, yirmi yıl kadar geç, ama olsun, yakında bunları konuşmak üzere yine geleceğim size. </st><st c="20466">Terapinin son kalan kısmı, böylece kitabınızla gerçekleşti. </st><st c="20526">O ılık suyun, derin bir sevgi, şefkat, hoşgörü ve ince bir hüzün demetinden oluştuğunu gördüm.</st></p>
			<p><st c="20620">Bilime ne kadar meraklı olduğunuzu, hatta pek çok bilimsel kitabı zevk aldığınız için okuduğunuzu biliyorum. </st><st c="20730">Bilim ile mistisizmin inanılmaz bir harmonisi vardı kitabınızda. </st><st c="20795">Bu iki zıt kardeşi nasıl bir araya getirebildiğinize şaşmamak mümkün değil. </st><st c="20871">Bunu ancak her ikisini de çok yakından tanıyan biri yapabilir. </st><st c="20934">Bu da yetmez, ancak o ılık suda yaklaşabilirler birbirlerine.</st></p>
			<p><st c="20995">O nedenle </st><span><st c="21006">Madalyonun İçi,</st></span><st c="21021"> psikiyatrik sorunları olan insanların hayat hikâyelerinin yer aldığı herhangi bir kitap gibi görülürse, çok yazık olur. </st><st c="21142">Son yıllarda piyasa çıkan en kaliteli felsefe kitabı o. </st><st c="21198">Çok kitap okuyan biri olarak, bu yorumu yapabilme yetkisine sahibim gibi geliyor bana. </st><st c="21285">Her kitap, okuyana göre, yoruma göre, kişinin algılama tarzına göre değişik yorumlanabilir. </st><st c="21377">Ama </st><span><st c="21381">Madalyonun İçi</st></span><st c="21395"> her şeyi o kadar basit, o kadar net ve o kadar güzel koymuş ki ortaya, sayenizde onu her okuyan, sanıyorum benim hissettiğim şeyleri hissedecektir. </st><st c="21544">Yaşamın insanlara sunduğu sevinçle karışık hüznünü.</st></p>
			<p><st c="21595">Sizi bir kere daha kutluyor, yeni kitaplarınızı bekliyorum.</st></p>
			<p><st c="21655">Saygılarımla, S. </st><st c="21673">U. </st></p>
			<p><st c="21676">Sayın Gülseren Budayıcıoğlu,</st></p>
			<p><st c="21704">Sizinle tanışma mutluluğuna maalesef eremedim. </st><st c="21752">Her ne kadar siz beni tanımıyor olsanız bile, kitabınızı okuyunca, ben de sizi tanımış gibi oldum. </st><st c="21851">Ben Erzurum’da yaşayan, otuz yedi yaşında bir ev hanımıyım. </st><st c="21911">Üç çocuğum var. </st><st c="21927">Ortaokulu bitirdikten hemen sonra evlendim ve şimdi boyum kadar çocuklarım oldu. </st><st c="22008">Eğer okuma fırsatım olsaydı muhakkak ben de psikolog olurdum çünkü psikolojiyi çok seviyorum. </st><st c="22102">Pek kitap okumam çünkü ev işleri ve çocuklar zamanımın çoğunu alıyor. </st><st c="22172">Ama içimde ukde kaldı. </st><st c="22195">Komşumun kızı sizin kitabınızı almış, çok beğenmiş. </st><st c="22247">Bana da çok methetti. </st><st c="22269">Sonra ben de okudum. </st><st c="22290">Belki de kitap okumaya alışkın biri olmadığım için, kitabın içindeki hikâyeleri sizin yazdığınız sırayla değil, hikâyeleri arka arkaya okudum. </st><st c="22433">Çünkü diğer hikâyeye geçince, bir öncekinin nerede kaldığını unutuyordum. </st><st c="22507">Bir de çok merak ediyordum neler olduğunu.</st></p>
			<p><st c="22549">Her hikâye bitince okumaya biraz ara verdim. </st><st c="22595">Neden mi, çünkü kitap bitecek diye korktum. </st><st c="22639">O kitap hiç bitmesin, evde işim bitince, çocuklar eve gelmeden her gün kitabı okumak istedim. </st><st c="22733">Sıra son hikâyeye gelince hüzünlendim. </st><st c="22772">Hele son sayfalar hiç bitsin istemedim. </st><st c="22812">Sanki kitabın bağımlısı oldum.</st></p>
			<p><st c="22842">Komşumuzun kızına başka yazdığınız kitap var mı diye sordum. </st><st c="22904">Yokmuş. </st><st c="22912">Tam ben okumaya alışmışken, kitap bitti.</st></p>
			<p><st c="22952">Ankara’da olsaydım ve çok param olsaydı, size her gün gelmek isterdim. </st><st c="23024">Kim bilir neler anlatırdım size. </st><st c="23057">Filmlerde insanların psikoloğa gittiği sahneleri hep seyreder ve “Benim de keşke bir doktorum olsa” derdim. </st><st c="23165">Siz benim hayalimdeki doktorsunuz. </st><st c="23200">Kocama bile anlatamadığım, beni çok ağlatan şeyleri belki size anlatır ve rahatlardım. </st><st c="23287">“Depresyon” hastalığını ben de geçirmişim. </st><st c="23330">Kitaptan öğrendim. </st><st c="23349">Dünyada acı çeken tek kişi ben değilmişim. </st><st c="23392">Dertler olsa da dünya yine de güzelmiş. </st></p>
			<p><st c="23432">“Çöp Apartmanı” okurken, bir de “Kelebeğin Ömrü”nde çok ağladım. </st><st c="23497">O kızlar şimdi iyi mi? </st><st c="23520">Tekrar kitap yazın ama bu sefer daha uzun olsun. </st><st c="23569">Böyle çabuk bitmesin.</st></p>
			<p><st c="23590">Eğer Ankara’ya gelirsem muhakkak sizi bulacağım. </st><st c="23640">Keşke kitabın arkasına resminizi koysaydınız. </st><st c="23686">Nasıl bir kadın olduğunuzu merak ettim. </st><st c="23726">Ama sizi daha tanımadan çok sevdim.</st></p>
			<p><st c="23761">Ellerinizden öperim.</st></p>
			<p><st c="23782">Kitabı çok beğenen bir okuyucunuz, F. </st><st c="23821">Y.</st></p>
		</div>
<div id="charCountTotal" value="23823"></div></body>
</html>
