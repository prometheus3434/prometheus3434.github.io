<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-33" xml:lang="tr-TR">
		<div>
			<p id="_idParaDest-28"><st c="0">Panik – 3</st></p>
			<p><st c="10">Evet, işte Yaşar Bey yine karşımda. </st><st c="47">Ne kadar değişti bu adam. </st><st c="73">Lacivert, çizgili, harika birtakım var üzerinde. </st><st c="122">Kravatı göz alıyor. </st><st c="142">Artık eskisi gibi konuşurken terlemiyor. </st><st c="183">Gözlerinin içi gülüyor ve her zamanki gibi yine çok sempatik. </st><st c="245">Belli ki artık keyfi iyice yerine gelmiş. </st></p>
			<p><st c="287">– Merhaba Yaşar Bey. </st><st c="308">Şöyle buyurun. </st><st c="323">Ne var ne yok görmeyeli?</st></p>
			<p><st c="347">– İyilik, sağlık doktor hanım. </st><st c="379">Çok şükür, sağlığım iyi. </st><st c="404">Siz nasılsınız?</st></p>
			<p><st c="419">– İyiyim, sağ olun. </st></p>
			<p><st c="440">– Allah sizi başımızdan eksik etmesin. </st><st c="479">Size ilk geldiğim günleri hatırlıyorum da ne berbat günlerdi onlar. </st><st c="547">Çok şükür artık düzeldim, ama bu sefer de bizim hanımın keyfi kaçtı. </st></p>
			<p><st c="616">– Hayırdır, nesi var eşinizin?</st></p>
			<p><st c="646">– Canım bir şey yok aslında ama ben iyileşince bizim düzen yine eskiye döndü. </st></p>
			<p><st c="725">– Nasıl yani?</st></p>
			<p><st c="738">– Ben hastayken korkudan yalnız dışarı çıkamıyordum. </st><st c="792">Yanımda ya ağabeyim olacaktı ya da eşim. </st><st c="833">İşe bile gitsem akşama kadar kırk kere arardım. </st><st c="881">Şehirlerarası seyahat hiç yapamıyordum. </st><st c="921">Yazları ben onu değil, o beni tatile götürürdü. </st><st c="969">Sizin anlayacağınız iki yıl boyunca kadıncağız sadece benimle uğraştı. </st><st c="1040">Düzelince yine eskisi gibi kendi başıma işlerin peşinden koşar oldum. </st><st c="1110">O memleket senin bu memleket benim dolaşıyorum. </st><st c="1158">İşler birikmiş. </st><st c="1174">Ağabeyim sadece çok mecbur oldukça ilgilendi. </st><st c="1220">O pek sevmez koşturmayı. </st><st c="1245">Benim hanım iki yıldır benim hep yanında olmama alışmış, şimdi canı sıkılıyor. </st><st c="1324">“Beni ihmal ediyorsun” deyip duruyor. </st><st c="1362">Halbuki bu benim işimin icabı. </st></p>
			<p><st c="1393">– Demek eşinizi kızdırdınız?</st></p>
			<p><st c="1421">– Ee... </st><st c="1430">olacak o kadar. </st><st c="1446">Allah sağlık versin de çalışalım. </st><st c="1480">Yakında eşim de alışacak buna. </st><st c="1511">Zaten bu hastalık beni o kadar değiştirdi ki, kimseye kıyamıyorum. </st></p>
			<p><st c="1578">– Siz zaten kimseye kıyamıyordunuz. </st></p>
			<p><st c="1614">– Şimdi daha da yufka yürekli oldum. </st><st c="1651">Eskiden olsa, eşim öyle yaptıkça ona kızar, söylenirdim, şimdi söylenmiyorum, onu anlamaya çalışıyorum. </st><st c="1755">İki elim kanda olsa ona ayıracak zaman buluyorum. </st><st c="1805">Her şey karşılıklı. </st><st c="1825">Ben hastayken o benimle çok ilgilendi, şimdi sıra bende. </st><st c="1882">Ben onu üzer miyim hiç. </st></p>
			<p><st c="1906">– Böyle düşünmeniz ne güzel. </st><st c="1935">Peki, bakıyorum hastalıktan hiç söz etmiyorsunuz, tamamen atlattınız herhalde. </st></p>
			<p><st c="2014">– Çok şükür, öyle sayılır. </st><st c="2041">Dosyama bir bakar mısınız ben tedaviye başlayalı ne kadar olmuş?</st></p>
			<p><st c="2105">– Sekiz ay olmuş. </st><st c="2124">İlaçları ne yaptınız?</st></p>
			<p><st c="2145">– Sizin talimatınızla geçen ay hepsini bıraktım. </st><st c="2195">Sizin arada bir ihtiyaç duyarsanız alabilirsiniz diye verdiğiniz ilacı da hiç almadım, daha doğrusu gerek duymadım. </st><st c="2311">Ama bakın, ilaç cebimde. </st><st c="2336">O yanımda oldukça kendimi güvende hissediyorum. </st></p>
			<p><st c="2384">– Demek hiç gerek olmadı. </st></p>
			<p><st c="2410">– Ben ilaçsız yapamam sanıyordum. </st><st c="2444">Nasıl oldu anlayamadım, hiç ihtiyaç duymadım. </st><st c="2490">Sadece arada bir elim cebime gidiyor, ilaç yerinde duruyor mu diye kontrol ediyorum. </st></p>
			<p><st c="2575">– Harika, bu iş bitmiş, peki halen korktuğunuz için yapamadığınız bir şey kaldı mı?</st></p>
			<p><st c="2658">– Vallahi pek bir şey kalmadı. </st><st c="2690">Yalnız her yere gidebiliyorum. </st><st c="2721">Sadece henüz uçağa binemedim. </st><st c="2751">Bir iki kere niyetlendim vazgeçtim. </st><st c="2787">Şoför beni her yere götürüyor. </st><st c="2818">Ama yurtdışına çıkmadım. </st></p>
			<p><st c="2843">– Neden?</st></p>
			<p><st c="2851">– Aslında yurtdışına gitmem gerekiyor. </st><st c="2891">Biraz çekiniyorum işte. </st></p>
			<p><st c="2915">– Eskiden gider miydiniz?</st></p>
			<p><st c="2940">– Gitmez olur muyum, uçakla vızır vızır gezerdim. </st></p>
			<p><st c="2991">– Peki şimdi neden gitmiyorsunuz?</st></p>
			<p><st c="3024">– Dedim ya biraz çekiniyorum. </st><st c="3055">Gerçi çok iyiyim ama uçakta bir şey oluverirse, yardım edecek kimse de yok. </st></p>
			<p><st c="3131">– Nasıl bir yardım gerekiyor size?</st></p>
			<p><st c="3165">– Tamam, tamam, kızmayın doktor hanım. </st><st c="3205">Dediklerinizi unutmuş değilim. </st></p>
			<p><st c="3236">– Ne demiştim söyleyin bakalım?</st></p>
			<p><st c="3267">– “Bu hastalık ne öldürür, ne deli eder. </st><st c="3309">Ayrıca hiç yardım da gerekmez, kendiliğinden geçer” demiştiniz. </st></p>
			<p><st c="3373">– Başka?</st></p>
			<p><st c="3381">– “Yine de çok sıkışırsanız ilacı alın hiçbir şeyiniz kalmaz” demiştiniz. </st></p>
			<p><st c="3456">– Tamam, sınıfı geçtiniz, öyleyse uçağa binmek için neyi bekliyorsunuz?</st></p>
			<p><st c="3527">– Bir an önce ona da binmeliyim, değil mi?</st></p>
			<p><st c="3570">– Kesinlikle evet. </st><st c="3590">Eğer şimdi binmezseniz, daha sonra bunu yapmanız çok zor olur. </st><st c="3653">Daha doğrusu, bu tedavi sırasında üstesinden gelemediğiniz şeyler varsa, bunlar ilelebet sizinle kalır. </st><st c="3757">Hatırlarsanız ben sizden tedavinin ilk günlerinde hiçbir şey istemedim. </st><st c="3829">Hiçbir gayret istemedim ama şimdi istiyorum. </st><st c="3874">Hastalık sırasında edindiğiniz tüm alışkanlıklardan kurtulun; korkmayın, ilacınız yanınızda. </st><st c="3967">En ufak bir endişede bile ilaç alabilirsiniz. </st><st c="4013">Hatırlıyor musunuz, bir ara bu ilaca alışmaktan korkuyordunuz?</st></p>
			<p><st c="4075">– Hatırlıyorum tabii, aslında bu hastalıkla yaşamaktansa, ömür boyu ilaç almaya ben razıyım. </st></p>
			<p><st c="4169">– Ama bakın biraz gayretle, ben alabilirsiniz dediğim halde hiç ilaca gerek duymamışsınız. </st><st c="4260">Yakında cebinizde taşımayı da unutacaksınız. </st></p>
			<p><st c="4305">– Siz ilk günler bana “İlaç almayı unutacaksınız” dediğinizde içimden size gülmüştüm. </st><st c="4391">Ama gerçekten de sonra sonra ilacı almayı unutmaya başladım. </st><st c="4452">Şimdi de cebimde taşımayı hiç unutmam sanıyorum ama madem siz öyle diyorsunuz demek ki onu da unutacağım günler gelecek. </st></p>
			<p><st c="4573">– Ama şimdi biraz daha gayret etmeli ve hastalığın olabildiğince üzerine gitmelisiniz. </st></p>
			<p><st c="4660">– Tamam, ilk fırsatta uçağa da bineceğim. </st><st c="4702">Geçen gün yolda bizim özel kliniğin acilinde çalışan doktoru gördüm. </st><st c="4771">Selamlaştık. </st><st c="4784">“Nerelerdesiniz, artık bize uğramıyorsunuz?” diyor doktor. </st><st c="4843">“Size ne uğrayacağım, iyileştim artık ben” dedim. </st><st c="4893">Çok şükür kurtuldum oralardan. </st><st c="4924">Peki doktor hanım, size son bir soru sormak istiyorum. </st></p>
			<p><st c="4979">– Buyurun Yaşar Bey. </st></p>
			<p><st c="5000">– Bu hastalık bir daha gelmez değil mi bana?</st></p>
			<p><st c="5044">– Önemli olan bu hastalığın tekrar gelip gelmeyeceği değil. </st><st c="5105">Siz eğer hastalığı tanır, ne yapmanız ve ne yapmamanız gerektiğini bilirseniz, bu sefer siz hastalıktan değil, hastalık sizden korkar. </st></p>
			<p><st c="5240">– Evet evet, ben onu tanımaz mıyım, artık o benden korksun. </st></p>
			<p><st c="5300">– Oldu bu iş. </st><st c="5314">Size güveniyorum. </st><st c="5332">Ama bir sorun olursa bilin ki ben hep buradayım. </st></p>
			<p><st c="5381">– İşte bu bana yeter. </st><st c="5403">Sağlıkla kalın doktor hanım. </st><st c="5432">Bundan sonra inşallah sizi sadece ziyaret etmeye gelirim. </st></p>
			<p><st c="5490">– Memnuniyetle Yaşar Bey, eşinize selamlar...</st></p>
			<p><st c="5535">Ne tatlı adam bu Yaşar Bey. </st><st c="5564">Hem çok zeki, yetenekli ve çalışkan biri, hem de bir insan ne kadar iyi olabilirse o kadar iyi. </st><st c="5660">Yazık olmuş Yaşar Bey’in hasta olarak geçirdiği iki yıla...</st></p>
			<p><st c="5719">Yaşar Bey odadan çıkar çıkmaz telaşla Tuna giriyor içeri.</st></p>
			<p><st c="5777">– Doktor hanım, Anadolu’dan bir hasta getirdiler, biraz ajite, salondaki diğer hastalarımız tedirgin oldular. </st><st c="5888">Hemen onu göndereyim mi?</st></p>
			<p><st c="5912">– Tabii Tuna, bekliyorum. </st></p>
			<p><st c="5939">İki genç kız, koluna girdikleri bir delikanlıyla birlikte giriyorlar içeri. </st><st c="6015">Orta boylu, esmer, yirmi iki-yirmi üç yaşlarında sempatik tavırları olan bu delikanlı hiç durmadan konuşuyor. </st><st c="6125">Kızlar onu karşımdaki koltuğa büyük bir sevgi ve şefkatle oturtuyorlar. </st><st c="6197">İkisinin de gözleri yaşlı. </st><st c="6224">Delikanlı hiç ara vermeden ve ses tonu hiç değişmeden konuşmaya devam ediyor. </st><st c="6302">O kadar hızlı konuşuyor ki, ne dediğini anlamak mümkün olmuyor. </st><st c="6366">Kızlardan daha büyük olanı bana dönerek anlatmaya başlıyor:</st></p>
			<p><st c="6425">– Doktor hanım, biz Mehmet’in ablalarıyız. </st><st c="6469">O bizim her şeyimiz, ne olur iyileştirin onu. </st><st c="6515">O bunları hiç hak etmedi, melek gibi bir çocuktur. </st><st c="6566">Ne hale geldi zavallı. </st><st c="6589">Salondaki hastalar korktular ondan. </st><st c="6625">Mehmet gibi bir çocuktan insanlar korkuyor. </st><st c="6669">Ne olur kurtarın onu. </st></p>
			<p><st c="6691">Şimdi ikisi birden ağlıyor. </st><st c="6719">Kardeşlerine bu sevgi dolu yaklaşımlarından etkileniyorum. </st><st c="6778">İçimde tanıdık bir sızı başlıyor. </st><st c="6812">Erkek kardeşim Mustafa’yı bir operasyon nedeniyle hastaneye götürmüştük. </st><st c="6885">O gün meslektaşlarımın yüzüne muhtemelen ben de böyle bakmış ve “Kurtarın onu” demiştim. </st><st c="6974">Bu iki ablayı çok iyi anlıyorum galiba. </st><st c="7014">Önce onları sakinleştirmeye çalışıyorum. </st></p>
			<p><st c="7055">– Merak etmeyin kızlar, Mehmet çok kısa sürede eskisinden daha sağlıklı olacak. </st></p>
			<p><st c="7135">Sesimdeki yumuşaklık ve şefkat beni bile hayrete düşürüyor. </st><st c="7195">Ortam yumuşuyor. </st><st c="7212">Kızlar ağlamaktan vazgeçiyorlar ama Mehmet hâlâ konuşuyor. </st></p>
			<p><st c="7271">– Hadi şimdi anlatın bakalım, ne oldu Mehmet’e?</st></p>
			<p><st c="7318">– Size en iyisi her şeyi baştan anlatalım. </st><st c="7362">Babam biz bildik bileli hastaydı, ruh hastası. </st><st c="7409">Bazen aylarca evden dışarı çıkmaz, çalışmaz, yemez, içmez, konuşmaz, sabahlara kadar uyumaz, evin içinde dolaşır durur; bazen de aylarca eve girmez, gezer, tozar, ne kadar paramız varsa hepsini harcar, hatta borçlanır, her önüne gelenle kavga eder, eve gelince de başta annem olmak üzere hepimizi sıra dayağından geçirirdi. </st><st c="7733">Bu nedenle çok doktora gitti, hastanelerde yattı, ilaçlar kullandı ama ne yaptıysa bu hastalıktan kurtulamadı. </st><st c="7844">Normal zamanlarında dünyanın en iyi babasıydı ama normal zamanı çok az olurdu. </st><st c="7923">Zaten sonunda intihar etti; o da kurtuldu, biz de. </st><st c="7974">Aynı hastalık şimdi de Mehmet’te başladı. </st><st c="8016">Babamın başına gelenler Mehmet’in de başına gelecek diye çok korkuyoruz. </st><st c="8089">Bu hastalıktan kurtuluş yok mu doktor hanım?</st></p>
			<p><st c="8133">– Demek babanızın hastalığı “bipolar hastalık”mış. </st><st c="8185">Maalesef bu hastalık sıklıkla genetik bir geçiş gösterebiliyor. </st><st c="8249">O halde Mehmet’inki de muhtemelen aynı hastalık. </st><st c="8298">Korkmayın, bu tedavisi mümkün olan bir hastalık, ancak bu tedavi biraz uzun ve zahmetli. </st></p>
			<p><st c="8387">– Zahmeti önemli değil doktor hanım, yeter ki kardeşimiz kurtulsun. </st><st c="8455">Altımızdaki yatağı satar, yine bakarız ona. </st><st c="8499">Bu çocuk aslında hasta olacak bir çocuk değildi ama iki yıl önce bir iş geldi başına. </st><st c="8585">Mehmet dayımızın oğluyla beraber sokakta gezerken, bir hiç yüzünden birileriyle kavgaya tutuşmuşlar. </st><st c="8686">Bu kavgada dayımızın oğlu öldürüldü. </st><st c="8723">Bu olay Mehmet’i çok üzdü. </st><st c="8750">Öldürülen çocuğu Mehmet çok sever, her şeyini onunla paylaşırdı. </st><st c="8815">Üstelik Ali’nin ölümünden insanlar Mehmet’i sorumlu tuttular. </st></p>
			<p><st c="8877">– Neden?</st></p>
			<p><st c="8885">– “Cevdet’i yeterince korumadı, yalnız bıraktı” filan dediler. </st><st c="8949">Çok yakın akrabalar arasında husumet oldu. </st><st c="8992">Özellikle dayımın açık açık suçlamaları Mehmet’i kahretti. </st><st c="9051">Bu olaydan sonra Mehmet aylarca konuşmadı, yemedi içmedi ve günlerce ağladı. </st><st c="9128">Altı ay kadar sonra biraz toparlandı ve hemen askere gitti. </st><st c="9188">Önceleri askerde iyiydi. </st><st c="9213">Biz de Mehmet düzeldi diye seviniyorduk. </st><st c="9254">Tam da o sırada annem hastalandı. </st><st c="9288">“Beyninde ur var” dediler. </st><st c="9315">Apar topar ameliyata aldılar annemi. </st><st c="9352">Mehmet’e durumu haber verdik, o da askerden izin alıp geldi. </st><st c="9413">Ameliyat iyi geçti, annem düzeldi diye Mehmet birliğine geri döndü. </st><st c="9481">Ancak bir iki gün sonra annem doktorların da hiç beklemediği bir anda ölüverdi. </st><st c="9561">Hepimiz bir kez daha yıkıldık. </st><st c="9592">Durumu Mehmet’e telefonla haber verdik. </st><st c="9632">Çocuk şok oldu. </st><st c="9648">Telefonu kapatınca ağlamaya, bağırmaya, dövünmeye başlamış. </st><st c="9708">Bunu gören üstlerinden biri, belki de ne olduğunu bile anlamadan Mehmet’i fena halde dövmüş. </st><st c="9801">Böyle bir şey nasıl olur, onu da anlayamadık. </st><st c="9847">Yani sizin anlayacağınız, o ara talihsizlikler Mehmet’in peşini bırakmadı. </st><st c="9922">O günden sonra Mehmet bir daha kendine gelemedi. </st><st c="9971">Askerliği zaten bitmek üzereydi. </st><st c="10004">Teskereyi aldı ancak o günden sonra yemedi, içmedi, uyumadı ve sizin de gördüğünüz gibi hiç susmadı. </st><st c="10105">On beş-yirmi günde yedi kilo verdi. </st><st c="10141">Konuşmaktan sesi kısıldı. </st></p>
			<p><st c="10167">Mehmet’e doğru dönüyorum. </st><st c="10193">Koltuğun ucuna oturmuş, bir yandan konuşup bir yandan benim gözümün içine bakıyor. </st><st c="10276">Şimdi ablaların ikisi birden onun hemen yanı başında saçlarını okşuyorlar. </st><st c="10351">Mehmet hasta ama yalnız değil. </st><st c="10382">Yalnız insanlarla dolu bu dünyada ne büyük zenginlik. </st><st c="10436">Hafifçe gülümsüyorum Mehmet’e. </st><st c="10467">O da bana gülümsüyor ama henüz beni dinleyemiyor. </st><st c="10517">Sonra yeniden ablalara dönüp onlarla konuşuyorum. </st><st c="10567">Yapılması gerekenleri tek tek anlatıyorum onlara. </st><st c="10617">Beni dinledikçe rahatladıklarını, gözlerindeki hüznün yerini umut pırıltılarına bırakmasından anlıyorum. </st><st c="10722">Bana güvendiklerini hissediyorum. </st><st c="10756">Kaybolan inançlarını yeniden yakalamak üzereler. </st></p>
			<p><st c="10805">– Beni sık sık arayın, diyorum. </st></p>
			<p><st c="10837">Ablalar Mehmet’i aralarına alıp ona sarılarak çıkıyorlar odadan. </st><st c="10902">Telefonun tuşuna basıp Tuna’ya, ücret alırken biraz esnek davranmasını, ne verirlerse kabul etmesini söylüyorum. </st><st c="11015">Bu sevgi seli varken eminim ki Mehmet herkesten daha çabuk iyileşecek.</st></p>
		</div>
<div id="charCountTotal" value="11085"></div></body>
</html>
