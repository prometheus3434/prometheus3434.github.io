<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-36" xml:lang="tr-TR">
		<div>
			<p id="_idParaDest-31"><st c="0">Binbir Gece Masalı – 3</st></p>
			<p><st c="22">Zafer Bey aylarca getirdi eşini. </st><st c="56">Birkaç ay sonra Nihal Hanım’ın tüm şikâyetleri sona erdi. </st><st c="114">Yavaş yavaş birbirleriyle arkadaş olmayı öğrendiler. </st><st c="167">Her ikisi de aradıklarını birbirlerinde tam olarak bulamasalar bile oğullarının varlığı, çevrenin desteği ve kendi gayretleriyle bir arada yaşamayı öğrendiler. </st><st c="327">Zafer Bey her yıl iki üç aylığına Almanya’ya eski arkadaşlarını görmeye ve memlekettekine hiç benzemeyen bir hayatı yaşamaya gidiyor, dönüşünde yine kaldığı yerden buradaki yaşama devam ediyor. </st><st c="521">Bu seyahatlerde bir yıllık enerji depoluyor. </st></p>
			<p><st c="566">Nihal Hanım ise sürekli hasta bir kadın olmaktan çıktı ve daha mutlu bir kadın oldu. </st><st c="651">Giderek geliştirdi kendini; memleket onun, o da memleketin bir parçası oldu. </st><st c="728">Şimdi onu herkes daha çok seviyor; güler yüzü, cana yakınlığı, mütevazı kişiliğiyle arayanı soranı her geçen gün artıyor Nihal Hanım’ın.</st></p>
			<p><st c="864">Zafer Bey’in babası kardeşinin ölümünden kısa bir süre sonra İstanbul’daki işleri bahane edip oraya yerleşti. </st><st c="975">Eşi ve kızı hâlâ Zafer Beylerin yanı başındaki köşkte oturuyor. </st><st c="1039">O sadece arada bir ailesini görmeye geliyor. </st><st c="1084">İstanbul’da koca bir otel yaptırmış, en çok da onunla ilgileniyormuş. </st><st c="1154">İstanbul’un göbeğinde dört yıldızlı dokuz katlı lüks bir otel. </st><st c="1217">Halen orada kalıyor ve otelin işletmeciliğini yapıyor. </st><st c="1272">Aile bu durumdan hiç de şikâyetçi sayılmaz. </st><st c="1316">Zafer Bey’in tek kız kardeşi üniversiteyi bitirdikten sonra memlekete dönüp fabrikalardan birinde sorumlu müdür olarak çalışmaya başlamış. </st></p>
			<p><st c="1455">Zafer Bey bu kez de babası Vahit Bey’in hastalığı nedeniyle aradı beni. </st><st c="1527">Bir iki gün sonra randevu alıp babasıyla birlikte geldiler, önce Zafer Bey girdi içeri.</st></p>
			<p><st c="1614">– Hoş geldiniz Zafer Bey, nasılsınız?</st></p>
			<p><st c="1652">– Teşekkürler Gülseren Hanım, iyiyiz demeyi çok isterdim ama maalesef bu sefer de babam hastalandı. </st></p>
			<p><st c="1753">– Buyurun oturun Zafer Bey, önce biraz sizi dinlesem iyi olacak. </st></p>
			<p><st c="1818">– Sağ olun efendim, size babamdan daha önce de bahsetmiştim, çok sert tabiatlı bir adamdır. </st><st c="1910">Ama çok zeki, yetenekli ve çalışkandır. </st><st c="1950">1930’ların Türkiyesi’nden Almanya gibi bir ülkeye gidip eğitim almak, üstelik iyi dil bilmediği halde okulu birincilikle bitirmek kolay şeyler değil. </st><st c="2100">O zaman Ankara ya da İstanbul gibi büyük şehirlere yerleşip devletle çalışmak yerine bizim küçük kentimize dönüp orada fabrikalar, işyerleri açmış. </st><st c="2248">Şimdi kentimizde yüzlerce insan onun kurduğu işyerlerinde çalışır. </st><st c="2315">Memleketine çok hizmet etmiş, insanlardan çok dua almıştır. </st><st c="2375">O kimseye yaklaşmaz ama herkes çok sever ve sayar onu.</st></p>
			<p><st c="2429">Babama bu yıl bir haller oldu. </st><st c="2461">Önce hiç olmadığı kadar çok para harcamaya başladı. </st><st c="2513">Âdeta herkese para dağıttı. </st><st c="2541">Ben fabrikadan malları kamyona yükleyip İstanbul’a, ona yolluyorum ama bunların parası bir türlü bana dönmüyordu. </st><st c="2655">Ancak hepimiz ondan çok çekindiğimiz için kimse babama bunun hesabını soramıyordu. </st><st c="2738">Bir süre sonra durum aniden değişti. </st><st c="2775">Bu sefer de otelden hiç dışarı çıkmaz, yemez içmez uyumaz olmuş. </st><st c="2840">Otel personeli durumu bana haber verince, kalkıp İstanbul’a yanına gittim. </st><st c="2915">Bana garip şeyler söyledi. </st><st c="2942">“Aç kalacağız, el âleme muhtaç olacağız, çok hata yaptım, bunların bedelini nasıl ödeyeceğim?” gibi.</st></p>
			<p><st c="3042">Bunların hiçbiri doğru değil. </st><st c="3073">O ara çok para harcadı ama biz öyle kolay kolay yıkılmayız. </st><st c="3133">Durumumuz hâlâ çok iyi ama bunu babama bir türlü anlatamadım. </st><st c="3195">Zaten o kimseyi dinlemez. </st><st c="3221">“Siz hastasınız, birlikte memlekete dönelim” dedim, kabul etmedi. </st><st c="3287">Doktora götürmek istedim, beni fena halde azarladı. </st><st c="3339">Mecburen geri döndüm. </st><st c="3361">Bir süre sonra İstanbul’daki oteli yok pahasına sattığını duydum. </st><st c="3427">Durup dururken koca oteli kimseye haber vermeden, hem de mafyaya satmış. </st><st c="3500">Buna hiçbirimiz bir anlam veremedik ve ben yine İstanbul’a yanına gittim. </st><st c="3574">Bu sefer onu daha da kötüleşmiş buldum. </st><st c="3614">“Sizi Nihal’i iyileştiren doktora götüreceğim” dedim. </st><st c="3668">Pek fazla itiraz etmedi, zaten itiraz edecek gücü de kalmamıştı, birlikte geldik. </st><st c="3750">Zor ayakta duruyor, çökmüş, zayıflamış. </st><st c="3790">Babamı böyle görmek çok zoruma gitti. </st><st c="3828">Onu da iyi edersiniz değil mi?</st></p>
			<p><st c="3858">Zafer Bey’in sesi neredeyse ağlamaklı çıkıyor. </st></p>
			<p><st c="3906">– Merak etmeyin Zafer Bey, umarım kısa sürede düzelir babanız. </st><st c="3969">İsterseniz şimdi onu alalım içeri, ben size daha sonra bilgi veririm. </st></p>
			<p><st c="4039">– Minnettar olurum efendim. </st><st c="4067">İzninizle...</st></p>
			<p><st c="4079">Zafer Bey gözlerindeki nemi silerek çıkıyor. </st><st c="4125">Babasının hastalığından çok etkilenmiş, halbuki ona ne kadar kızgındı. </st><st c="4196">Bu hep böyledir. </st><st c="4213">İnsanlar en büyük düşkünlüğü en çok kızdıkları insana gösterirler. </st><st c="4280">Ah, bu bilinçdışının bitmez tükenmez oyunları. </st><st c="4327">Hem kızıyor hem de bundan ne biçim suçluyor kendini. </st><st c="4380">Ama bir yandan da gurur duyuyor babasıyla. </st><st c="4423">Ne de olsa pek çok şeyini ona borçlu. </st><st c="4461">Herkesin bu çok korktuğu, çekindiği adamı merak ediyorum doğrusu. </st><st c="4527">Masamın arkasında ayakta bekliyorum onu. </st><st c="4568">Koridorun ucundan Vahit Bey görünüyor. </st><st c="4607">Zayıf, uzun boylu, yetmiş dört yaşına rağmen hâlâ son derece yakışıklı görünümüyle yavaş yavaş odama doğru geliyor. </st><st c="4723">Dimdik yürüyebilmek için çok çaba sarf ettiğini hissediyorum. </st><st c="4785">İçeri girince elleri iki yanında uzun uzun inceliyor beni. </st><st c="4844">Aman Tanrım, o ne sert bakışlar. </st><st c="4877">Hafifçe ürperdiğimi hissediyorum. </st><st c="4911">Sonra sağ elini yavaşça bana doğru uzatıyor.</st></p>
			<p><st c="4955">– Ben Vahit Karahan...</st></p>
			<p><st c="4978">Yüzünün ifadesi hiç değişmeden elimi sertçe sıkıyor. </st><st c="5032">“Buyurun” diyerek oturmasını işaret ediyorum. </st><st c="5078">Ben oturmadan oturmuyor. </st><st c="5103">Sonra yine ifadesiz bir şekilde bakmaya devam ediyor... </st><st c="5159">Buraya gelmekle iyi edip etmediği konusundaki tereddüdü belli ki devam ediyor.</st></p>
			<p><st c="5237">– Sizi biraz tanıyabilir miyim Vahit Bey?</st></p>
			<p><st c="5279">– Zafer anlatmıştır. </st></p>
			<p><st c="5301">Sesi gök gürültüsünü andırıyor. </st><st c="5333">Bu adam hastayken bile korkutuyor insanı. </st><st c="5375">Sağlıklı halini merak ettim doğrusu. </st><st c="5412">Üstelik bana hiç de dostça bakmıyor. </st><st c="5449">Sanki “Ne soracaksan sor da, bir an önce gideyim” der gibi bir hali var. </st></p>
			<p><st c="5522">– Evet, oğlunuz sizden çok bahsetti bana. </st></p>
			<p><st c="5564">– İyi öyleyse, her şeyi biliyorsunuz demektir. </st></p>
			<p><st c="5611">– Bir şeyler bildiğim doğru ama her şeyi bildiğim söylenemez. </st><st c="5673">Çok sert mizaçlı olduğunuzu, konuşmayı pek sevmediğinizi ve son günlerde hasta olduğunuzu anlattı. </st><st c="5772">Zaten bütün bunları şu anda görüyorum. </st><st c="5811">Gerçekten çok sert bir görünümünüz var ve benimle konuşmaya hiç istekli görünmüyorsunuz. </st><st c="5900">Ama konuşmazsak size pek fazla yardımcı olamam. </st></p>
			<p><st c="5948">– Bana zaten yardımcı olabileceğinizi sanmıyorum. </st><st c="5998">Ayrıca yardım filan da istemiyorum. </st><st c="6034">Zafer’in hatırı için geldim buraya.</st></p>
			<p><st c="6069">Yüzü o kadar kederli ve hüzünlü ki, belki de buna keder bile denemez. </st><st c="6140">Sanki çoktan ölmüş gibi. </st><st c="6165">Hiç yaşam belirtisi kalmamış. </st><st c="6195">Üstelik ne hasta olduğunun bilincinde ne de düzelme umudu var. </st><st c="6258">İşte depresyon dediğimiz hastalık, bu kadar güçlü. </st><st c="6309">Koca bir çınarı bile ağına düşürmüş, yavaş yavaş boğup öldürüyor. </st><st c="6375">O kadar ümitsiz ki, çektiği acıdan bile şikâyet edemiyor. </st><st c="6433">İçim sızlıyor. </st><st c="6448">Vahit Bey’e ne yapıp edip yardım etmeliyim. </st><st c="6492">Sesimi iyice yumuşatarak konuşmaya başlıyorum: </st></p>
			<p><st c="6539">– Vahit Bey, anladığım kadarıyla ağır bir depresyonunuz var. </st><st c="6600">Zor ve ıstıraplı bir hastalıktır bu. </st><st c="6637">Önce insanların umutlarını kırar, yaşama sevincini yok eder. </st><st c="6698">Sonra yavaş yavaş ruhsal çöküntü başlar. </st><st c="6739">Ağır bir karamsarlık, olumsuz duygu ve düşünceler egemen olur. </st><st c="6802">Kişi her konuda pişmanlık ve suçluluk hisseder. </st><st c="6850">Kendine olan saygısı biter. </st><st c="6878">Uykular bozulur, iştah kesilir, zaman bir türlü geçmez ve ağır bir iç sıkıntısıyla birlikte kişi ölmek ve bu ıstıraptan bir an önce kurtulmak ister. </st><st c="7027">Bütün bunlar sizde de var mı?</st></p>
			<p><st c="7056">Beni dikkatle dinliyor ve yavaşça bakışlarını yere doğru çeviriyor, bir süre öylece kalıyor. </st><st c="7150">Sonra hiç yüzüme bakmadan ve kısık bir sesle konuşmaya başlıyor:</st></p>
			<p><st c="7214">– Hayatımın sonuna geldim. </st><st c="7242">Artık bir an önce ölmek istiyorum. </st><st c="7277">Lütfen beni rahat bırakın.</st></p>
			<p><st c="7303">– Vahit Bey, amacım sizi rahatsız etmek değil, tam tersine sizi biraz olsun rahatlatabilmek.</st></p>
			<p><st c="7396">– Olmayacak duaya amin demem ben.</st></p>
			<p><st c="7430">– Demek o kadar umutsuzsunuz?</st></p>
			<p><st c="7460">– ...</st></p>
			<p><st c="7466">– Depresyon geçiren herkes böyle düşünür. </st><st c="7509">Geçmişte yaptığı en küçük hataları bile büyütür.</st></p>
			<p><st c="7557">– En küçük hataları ha!.. </st><st c="7584">Siz ne biliyorsunuz ki, bilmediğiniz çok şey var.</st></p>
			<p><st c="7633">– Hepimiz hata yapabiliriz. </st><st c="7662">Acaba siz çok mu abartıyorsunuz bu hataları?</st></p>
			<p><st c="7706">– Beni hiç anlamadığınız belli. </st><st c="7739">Çok günah işledim. </st><st c="7758">Şimdi bu günahların cezasını çekme vakti geldi. </st><st c="7806">Maalesef bu ceza bitmeden Tanrı ölmeme bile izin vermeyecek. </st><st c="7867">Sizin yapabileceğiniz bir şey yok. </st><st c="7902">Onun için boş yere yormayın kendinizi.</st></p>
			<p><st c="7940">– Ben doktorum ve görevim bana gelen hastaları elimden geldiğince iyileştirmeye çalışmak, ki sizin hasta olduğunuzdan hiç şüphem yok. </st><st c="8075">İşin kötüsü, siz iyileşmeden buna inanmayacaksınız. </st><st c="8127">Zaten bugün bana inanmanızı ya da güvenmenizi beklemiyorum sizden. </st><st c="8194">Ama biraz konuşun benimle.</st></p>
			<p><st c="8220">– Ben zaten konuşmayı pek sevmem.</st></p>
			<p><st c="8254">– Belli oluyor. </st><st c="8271">Bu kadar aksi ve sert bir adamı yakınları neden bu kadar çok seviyor acaba?</st></p>
			<p><st c="8346">– Seviyorlar mı?</st></p>
			<p><st c="8363">– Zafer Bey sizin hastalığınızı bana anlatırken neredeyse ağlayacaktı.</st></p>
			<p><st c="8434">– Zafer’in hayatını mahvettim. </st><st c="8466">Siz biraz önce buna küçük hata dediniz. </st><st c="8506">Onun Nihal’le neden evlendiğini ve şimdi ne kadar mutsuz olduğunu biliyor musunuz? </st><st c="8589">Affetmiyorum kendimi.</st></p>
			<p><st c="8610">– Ama bunlar çok geçmişte kalmış. </st><st c="8645">Zafer Bey’in şimdilerde mutsuz olduğu da söylenemez. </st><st c="8698">Sizin hastalığınız ise yeni. </st></p>
			<p><st c="8727">– Eğer hemen ölmem mümkün olsa, bunu istiyorum artık. </st><st c="8781">Daha fazla yaşarsam kim bilir daha ne yanlışlar yapacağım. </st><st c="8840">Tanrı’ya inancım olmasa ve intihar etmenin günah olduğunu bilmesem, şimdiye kadar çoktan kendimi öldürürdüm. </st><st c="8949">Ama Tanrı günahlarımın bedelini bu dünyada ödememi istiyor, bu yüzden öldürmüyor beni. </st></p>
			<p><st c="9036">– Ne zamandan beri kendinizi bu kadar günahkâr hissediyorsunuz?</st></p>
			<p><st c="9099">– Hep öyleydim ama birkaç aydır bu düşünceler netleşti. </st></p>
			<p><st c="9156">– Uykularınız nasıl?</st></p>
			<p><st c="9176">– Yatınca bir iki saat dalıyorum, sonra yüreğimde acayip bir yanmayla uyanıyorum. </st><st c="9259">İçim cayır cayır yanıyor. </st><st c="9285">En zoru bu işte. </st></p>
			<p><st c="9302">– Bu sıkıntı ve yanma ne kadar sürüyor?</st></p>
			<p><st c="9341">– Hiç geçmiyor ama akşama doğru biraz hafifliyor. </st></p>
			<p><st c="9392">– Bu yoğun karamsarlık da son aylarda mı başladı?</st></p>
			<p><st c="9441">– Bunların hepsi gerçek. </st><st c="9467">İşleri de berbat ettim. </st><st c="9491">Bu gidişle yakında aç kalacağız. </st><st c="9524">Bütün aile benim yüzümden perişan olacak. </st><st c="9566">Halbuki onların bir suçu yok. </st><st c="9596">Benim günahlarımın bedelini onların ödemesini istemiyorum. </st></p>
			<p><st c="9655">– Oteli bunun için mi sattınız?</st></p>
			<p><st c="9686">– Evet, satmam gerekiyordu. </st><st c="9715">O oteli işletecek, yönetecek gücüm kalmadı. </st><st c="9759">Bir an önce elden çıkardım. </st></p>
			<p><st c="9787">– Bu hastalık insanı yanıltır. </st><st c="9818">İnsanlar depresyonda doğru karar alamaz. </st><st c="9859">Yargılama ve karar verme sistemleri bozulur. </st></p>
			<p><st c="9904">– Ömür boyu yanlış yaptım ben. </st><st c="9935">Ama bugüne kadar kimse cesaret edip söyleyemedi bunu bana. </st></p>
			<p><st c="9994">– Ben geçmişteki yanlışları kastetmedim. </st><st c="10035">Eğer yanlış aramaya kalkarsak hepimizin geçmişinde yanlışlar vardır. </st><st c="10104">Bu oteli eğer isterseniz geri alabiliriz. </st><st c="10146">Çünkü hastayken verdiğiniz bir karar bu. </st><st c="10187">Yasalar önünde bu karar geçersizdir. </st><st c="10224">Size bunu belgeleyen bir rapor verebilirim. </st><st c="10268">Ama önce şu hastalığı tedavi edelim. </st></p>
			<p><st c="10305">– Bu, hastalık mastalık değil. </st><st c="10336">Beni telkin yoluyla etkileyebileceğinizi sanıyorsanız yanılıyorsunuz. </st></p>
			<p><st c="10406">– Sizi hiçbir konuda ikna etmeye çalışmıyorum. </st><st c="10453">Zaten bunu yapamayacağımı biliyorum. </st><st c="10490">Sadece hasta olduğunuzu kabul etmenizi istiyorum. </st><st c="10540">Çünkü size ilaç vereceğim. </st><st c="10567">Ancak bu ilaçları çok düzenli kullanırsanız iyileşebilirsiniz. </st><st c="10630">Yoksa telkinle bu iş olmaz. </st></p>
			<p><st c="10658">– Ne işe yarayacak ilaç, benim düşüncelerimi mi değiştirecek?</st></p>
			<p><st c="10719">– Vahit Bey, siz Almanya’da eğitim gördünüz değil mi?</st></p>
			<p><st c="10773">– Evet. </st></p>
			<p><st c="10782">– Müspet ilim okuduğunuza göre beni anlayacağınızı umuyorum. </st><st c="10843">Bu hastalıkta, beyin hücrelerindeki enzim sistemlerinde bazı değişiklikler oluyor. </st><st c="10926">Denge bozuluyor. </st><st c="10943">Bu ilaçlarla, bozulan enzim dengelerini düzeltmeye çalışıyoruz. </st><st c="11007">O yüzden ilaçlar hemen etkili olmuyor. </st><st c="11046">İlk günlerde hastada hiçbir düzelme görülmüyor. </st><st c="11094">Ne zaman bu denge değişmeye başlarsa ancak o zaman hastanın şikâyetlerinde bir azalma başlıyor ve giderek hastalık tamamen düzeliyor. </st><st c="11228">Antibiyotikler gibi yani. </st><st c="11254">Biliyorsunuz, onlar da ilk alındığında etkili olmaz. </st></p>
			<p><st c="11307">– Siz benim hasta olduğumdan emin misiniz?</st></p>
			<p><st c="11349">– Evet, eminim. </st><st c="11366">Daha önce hiç benzer bir hastalık geçirdiniz mi?</st></p>
			<p><st c="11414">– Hayır ama babamda vardı galiba. </st></p>
			<p><st c="11449">– Nasıl bir şeydi babanızınki?</st></p>
			<p><st c="11479">– Bazen aylarca eve kapanır, yemez, içmez, konuşmaz, bütün dünyaya küserdi. </st><st c="11556">Bazen de çok neşeli ve konuşkan olurdu. </st><st c="11596">Hesapsız para harcardı o zaman. </st></p>
			<p><st c="11628">– Bipolar hastalık.</st><span><span id="footnote-004-backlink"><a href="#footnote-004"><st c="11647">5</st></a></span></span><st c="11649"> Demek size de oradan intikal etti. </st></p>
			<p><st c="11685">– Aynı hastalık mı yani?</st></p>
			<p><st c="11709">– Öyle görünüyor. </st><st c="11728">Sizde de sanırım bu ağır karamsar ve sıkıntılı dönemden önce çok aktif, neşeli ve hareketli bir dönem olmuş. </st></p>
			<p><st c="11837">– Çok iyiydim o zaman. </st></p>
			<p><st c="11860">– Manik hastalık deriz ona. </st><st c="11888">Depresyonun tam tersidir. </st><st c="11914">Dünyayı tozpembe gösterir insana, yaşama sevinci artar, enerji hiç bitmez. </st><st c="11989">Çabuk kızar, çabuk ikna olur, çok güler, çok konuşur ve çok para harcar bu hastalar. </st><st c="12074">Depresyon gibi çok ağır ve ıstıraplı bir hastalık geçiren insanlara Tanrı’nın bir lütfu gibidir. </st><st c="12171">Ancak kişi çoğu zaman bu coşkuyla kontrolü kaybeder ve başı dertten kurtulmaz. </st><st c="12250">Güzel ama tehlikeli bir hastalıktır. </st></p>
			<p><st c="12287">– Güzel ha?</st></p>
			<p><st c="12298">– Hastalığın güzeli mi olur diyeceksiniz ama dünyada insanı mutlu eden tek hastalık budur işte. </st><st c="12395">Ancak insan bu dönemde o kadar cesur olur ki maddi manevi çok zarara girer. </st></p>
			<p><st c="12471">– Babam gibi. </st></p>
			<p><st c="12485">– Evet, hem babanız hem de siz.</st></p>
			<p><st c="12516">– Ben birkaç ay önce ömrüm boyunca hiç olmadığım kadar iyi hissetmiştim kendimi. </st></p>
			<p><st c="12598">– Öyledir, bu hastalıkta insan kendini çok iyi hissettiği için doktoru ve tedaviyi kesinlikle reddeder. </st><st c="12702">Böyle hoş bir anım var, anlatsam dinler misiniz?</st></p>
			<p><st c="12750">– Memnuniyetle.</st></p>
			<p><st c="12766">Benimle az da olsa ilişki kurmaya başladı; bunu iyi kullanmalıyım.</st></p>
			<p><st c="12833">– Yıllar önce yan dairemde iki avukat çalışırdı. </st><st c="12883">Birisi benim çok eski bir dostum ve saygı duyduğum bir ağabeyimdi, hatta bu muayenehaneyi bana o bulmuştu. </st><st c="12990">Ben sabah saat on birde gelip akşam geç saatlere kadar çalıştığım için onlarla pek karşılaşmazdık. </st><st c="13089">Bir ara yan dairede bir hareket başladı. </st><st c="13130">Akşamları ben çıkarken Ankara’nın ünlü restoranlarının beyaz smokinli garsonları, ellerinde kocaman tepsilerle büroya yemek taşıyor, ünlü sanatçıların biri girip biri çıkıyordu. </st><st c="13308">Müzik ve kahkaha sesleri benim muayenehaneme kadar geliyordu.</st></p>
			<p><st c="13369">Bir gün, o da eski dostum olan Kemal Bey bana gelip biraz konuşmak istediğini söyledi. </st><st c="13457">“Memnuniyetle” dedim. </st><st c="13479">Karşılıklı birer kahve içerken, “Aman Gülseren, benim ortağa bir şeyler oldu, adam aniden değişti. </st><st c="13578">Aslında çok iyi, ciddi ve saygılı bir insandır ama son günlerde sanki kontrolden çıktı, belki kahkahaları buraya kadar geliyordur. </st><st c="13709">Çok varlıklı bir adamdır ama bu harcamaya dağ dayanmaz. </st><st c="13765">Ankara’da ne kadar eşi dostu varsa, hepsi her gün bizim bürodalar. </st><st c="13832">Washington Restoran yemek taşımaktan yoruldu. </st><st c="13878">Kendisi müziği çok sever. </st><st c="13904">Sanatçıların biri gelip biri gidiyor. </st><st c="13942">Ailesini de tanırım, çok iyi insanlardır. </st><st c="13984">Geçen gün kızı gizlice beni aradı, ‘Babama bir şeyler oldu, evde terör estiriyor, ne olur yardım edin, biz artık başa çıkamıyoruz’ dedi. </st><st c="14121">Benim de aklıma sen geldin. </st><st c="14149">Böyle bir hastalık olur mu? </st><st c="14177">Ben bir punduna getirsem, onu da alıp sana bir kahve içmeye gelsek, bizi kabul eder misin?” dedi. </st><st c="14275">“Tabii, beklerim” dedim. </st><st c="14300">Ertesi gün Cevdet Bey’i de alıp geldi. </st><st c="14339">Bu odada üçümüz kahve içip sohbet ettik. </st><st c="14380">Bu hastalar çok tatlı olur, pozitif enerji yayarlar etrafa. </st><st c="14440">Cevdet Bey’in kahkahalarını hâlâ unutamıyorum. </st><st c="14487">Salonda bekleyen hastalar bile şaştılar bu işe, çünkü doktor muayenehanelerinde olsa olsa ağlanır. </st><st c="14586">Böyle gülene, hele kahkaha atana pek rastlanmaz.</st></p>
			<p><st c="14634">Büyük bir TIR filosu varmış Cevdet Bey’in. </st><st c="14678">Benimle tanıştığı o gün, son TIR da satılmak üzereymiş. </st><st c="14734">Halbuki o TIR’ları alabilmek için yıllarını vermiş. </st><st c="14786">Köy Enstitüsü mezunuyken bir yandan öğretmenlik yapmış, bir yandan da hukuk okumuş, hayatı bin bir mücadeleyle geçmiş, sıfırdan buralara gelmiş ve bir hastalıkla hepsini kaybetmiş. </st><st c="14967">Tabii kendisi hasta olduğunu kesinlikle kabul etmiyordu ama ilaç vermek istediğimi duyunca, “Sizi mi kıracağım doktor hanım, verin ilaçları içeyim, sizin elinizden zehir olsa içerim” diyor ve yine kahkahalarla gülüyordu. </st><st c="15188">Sonradan çok daha iyi dost olduk Cevdet Bey’le. </st><st c="15236">Ailesini de tanıdım, mükemmel insanlar. </st><st c="15276">Kızı hâlâ yakın dostumdur. </st><st c="15303">Bu hastalığın bir daha tekrar etmemesi için ömür boyu ilaç alması gerekiyordu. </st><st c="15382">Depresyona girdiği dönemler altı ay evden çıkmaz, çalışmaz ve bu ıstırabı tek başına çekermiş. </st><st c="15477">Bir süre ilaçlarını aldı ama sonra iyi olduğuna güvenip bırakıvermiş ilacı. </st><st c="15553">O hastalığını unuttu ama hastalık onu unutmadı. </st><st c="15601">Bu yüzden her şeyini kaybetti, hayatını bile. </st><st c="15647">Çok iyi insandı, Allah rahmet etsin. </st></p>
			<p><st c="15684">– Demek öldü ha... </st><st c="15703">Bu hastalık öldürür mü insanı?</st></p>
			<p><st c="15733">– O, hastalıktan değil, hastayken yaptığı hatalar yüzünden öldü. </st><st c="15799">Çok severdim kendisini. </st><st c="15823">Dünyanın en aksi, en tatlı ve iyi kalpli insanıydı. </st></p>
			<p><st c="15875">– Aksi miydi?</st></p>
			<p><st c="15888">– Aksiydi. </st></p>
			<p><st c="15900">– Benim gibi mi yani?</st></p>
			<p><st c="15921">– Evet, sizin gibi. </st></p>
			<p><st c="15942">– İnsan hem aksi hem de iyi olabilir mi?</st></p>
			<p><st c="15982">– Neden olmasın?</st></p>
			<p><st c="15999">– Benim için aksi dedikleri kesin ama iyi diyen çıkar mı bilmiyorum. </st></p>
			<p><st c="16069">– Böyle ağır bir depresyondayken kendinizi sevmenizi ve beğenmenizi beklemiyorum ama ben sizin çok zeki, çalışkan, başarılı biri olduğunuzu, pek çok insanın elinden tuttuğunuzu biliyorum. </st><st c="16257">Şimdi yine sizi teselli ettiğimi sanacaksınız, en iyisi ben sizin ilaçlarınızı yazayım. </st></p>
			<p><st c="16345">– Size saygısızlık etmek istemiyorum, işinizi iyi yaptığınız belli. </st><st c="16413">Bu odaya girerken bir iki dakika sonra çıkmayı planlıyordum. </st><st c="16474">Zafer istedi diye geldim buraya. </st><st c="16507">Hasta iyi olmak istemiyorsa doktor ne yapsın? </st><st c="16553">İnanın hanımefendi, ben artık yaşamak istemiyorum. </st><st c="16604">Kimseyi üzmek ve yük olmak istemem. </st><st c="16640">Ama göğsümün üzerinde öyle bir sıkıntı var ki, işte buna dayanamıyorum. </st><st c="16712">Bunu geçirebilir misiniz?</st></p>
			<p><st c="16737">– Tabii Vahit Bey, o sıkıntıyı hemen alacağım sizden, rahatça uyuyacaksınız ama biraz önce de söylediğim gibi hastalığın tamamen geçmesi en az bir ayımızı alır. </st><st c="16899">Bir ay sonra yine bekliyorum sizi. </st></p>
			<p><st c="16934">– Bu sıkıntıyı geçirebilirseniz size minnettar olurum.</st></p>
			<p><st c="16988">Vahit Bey ayağa kalkıyor, önünü ilikliyor ve başıyla beni hafifçe selamlayarak tıpkı Zafer Bey gibi bana arkasını dönmeden odadan çıkıyor. </st><st c="17128">Bu ailenin nezaketi bir başka. </st><st c="17159">Sonra Zafer Bey giriyor içeri, endişeli gözlerle bakıyor bana. </st></p>
			<p><st c="17222">– Babamın içerde bu kadar kalacağını sanmıyordum. </st><st c="17272">Konuştu mu sizinle?</st></p>
			<p><st c="17291">– Konuştu, merak etmeyin babanız düzelecek. </st><st c="17336">Ancak gerçekten çok hasta, bu ara onu yalnız bırakmayın. </st></p>
			<p><st c="17393">– Bırakmayız, itiraz etse de onu memlekete götüreceğim. </st><st c="17449">İntihar etmesinden endişeleniyorsunuz değil mi?</st></p>
			<p><st c="17496">– Her depresyonda bu risk vardır. </st></p>
			<p><st c="17531">– Ne zaman düzelir?</st></p>
			<p><st c="17550">– Bir ay içinde. </st><st c="17568">Sıkıntısı ilaçlardan hemen sonra azalır, uykuları düzelir ve iştah artmaya başlar. </st><st c="17651">Şu otel işiyle de ilgilenin, ben babanızın durumunu bildirir bir rapor yazacağım, hemen mahkemeye başvurursanız satış iptal edilebilir. </st></p>
			<p><st c="17787">– Öyle mi, memnun oldum ama babamın sağlığı her şeyden önemli. </st><st c="17850">Serttir filan ama o bizim atamız, ona çok şey borçluyuz. </st></p>
			<p><st c="17907">– Biliyorum, ilaçların tarifeleri burada yazılı, bir ay sonra yine bekliyorum, bir sorun olursa arayın beni. </st></p>
			<p><st c="18016">– Tamam efendim, her şey için teşekkürler, tam bir ay sonra yine getireceğim babamı. </st></p>
			<p><st c="18101">– Güle güle, Nihal Hanım’a selamlar.</st></p>
			<p><st c="18137">Bir ay sonra baba-oğul yine geldiler. </st><st c="18176">Bu sefer içeri önce Vahit Bey girdi. </st><st c="18213">Eskiye göre çok daha iyi görünüyordu. </st><st c="18251">Depresyonun o tahammül edilmez sıkıntısı kaybolmuş, yavaş yavaş hayata geri dönmeye başlamıştı. </st><st c="18347">Hafifçe tebessüm ederek elimi sıkıp karşımdaki koltuğa oturdu ve konuşmaya başladı. </st><st c="18431">Sesi daha yumuşak ve dostçaydı.</st></p>
			<p><st c="18462">– Size minnettarım doktor hanım, o korkunç sıkıntıdan kurtardınız beni. </st><st c="18535">Aslında size sadece Zafer’in hatırı için gelmiştim, iyi olacağıma hiç inancım yoktu ama siz bana hastalığımla ilgili bilgi verirken kafamda bir şimşek çaktı. </st><st c="18693">Bana komşunuz Cevdet Bey’i anlatmıştınız, hatırladınız mı? </st><st c="18752">Siz tam olarak benim babamı anlatıyordunuz bana. </st><st c="18801">Babam yıllarca çekti bu hastalığı. </st><st c="18836">Bazen aylarca evden çıkmaz, konuşmaz, sanki bitkisel hayata girerdi. </st><st c="18905">Sonra bir sabah sanki hiçbir şey olmamış gibi kaldığı yerden hayata başlar, bazen de aylarca eve barka uğramaz, barlardan, pavyonlardan çıkmaz, neyimiz var neyimiz yok har vurur harman savururdu. </st><st c="19101">O zaman ev halkı, başta annem olmak üzere ne yapacağımızı şaşırır ama yine de dayak yemekten kendimizi kurtaramazdık. </st><st c="19219">Önceleri bunun hastalık olduğunu bilmez, babamın huyu böyle sanırdık. </st><st c="19289">Sonra sonra anladık ki bu bir hastalık çünkü babam hasta değilken bambaşka biriydi. </st><st c="19373">İlkbahar gelecek diye ödümüz kopardı. </st><st c="19411">Eğer ilkbaharı atlatabilirsek, o sene hastalanmazdı. </st><st c="19464">O zamanlar pek bir çaresi yoktu bu hastalığın.</st></p>
			<p><st c="19510">O gün siz bana Cevdet Bey’i anlatırken babamın hastalığını anlattığınızı fark ettim. </st><st c="19596">Demek aynı hastalık biraz geç de olsa bende de başlamış. </st><st c="19653">İşte o zaman hasta olduğuma inandım. </st><st c="19690">Sizin verdiğiniz ilaçlarla durumum düzeldikçe, bu inancım daha da arttı. </st><st c="19763">Ben yıllarca babamdan nefret ettim; bizi perişan etti, malımızı mülkümüzü dağıttı, bize yakışmayacak şeyler yaptı diye. </st><st c="19883">Gerçi bugünümüzü ona borçluyuz. </st><st c="19915">O devirde beni Almanyalarda okuttu ama yine de çok eziyet etti bize. </st><st c="19984">Kendim hastalanınca onu nihayet anladım. </st><st c="20025">Yıllarca boş yere kızmışım babama. </st><st c="20060">Meğer ne çok ıstırap çekmiş zavallı... </st></p>
			<p><st c="20099">– Yani yıllardır içinizden çıkmayan bu soruna çözüm oldu bu hastalık, öyle mi?</st></p>
			<p><st c="20177">– Öyle ya, yıllar sonra içimden babamla barıştım. </st><st c="20228">Sayenizde oldu bütün bunlar.</st></p>
			<p><st c="20256">Bundan sonra Vahit Bey sık sık geldi bana. </st><st c="20300">Hastalığı sırasında çok ucuza mafyaya kaptırdığı oteli mahkeme kanalıyla geri aldı... </st><st c="20386">Çok sert kişiliğine rağmen, çok güçlü duygulara sahipti. </st><st c="20443">Ancak bu çok zengin iç dünyasını kimselerle paylaşamamıştı. </st><st c="20503">Son gelişinde bana şöyle diyordu:</st></p>
			<p><st c="20536">– Ömür boyu çok çalıştım ve çok para kazandım. </st><st c="20584">Hem ülkeme hem de memleketime hizmet ettim. </st><st c="20628">Dünyada parayla satın alınamayacak şeyler varmış. </st><st c="20678">Hastalığım bana geç de olsa çok şey öğretti. </st><st c="20723">Keşke aileme ve yakınlarıma daha çok vakit ayırsaydım. </st><st c="20778">Para kazanmak kadar gönül de kazansaydım.</st></p>
			<p><st c="20819">Sanata, özellikle şiire çok meraklıydı. </st><st c="20860">Yine bir gün Attilâ İlhan’ın “Ben Sana Mecburum” adlı şiirinden şu dizeleri okumuştu. </st></p>
			<p><st c="20946">Sevmek kimi zaman rezilce korkuludur</st></p>
			<p><st c="20982">İnsan bir akşamüstü ansızın yorulur</st></p>
			<p><st c="21018">Tutsak ustura ağzında yaşamaktan</st></p>
			<p><st c="21051">Kimi zaman ellerini kırar tutkusu</st></p>
			<p><st c="21085">Birkaç hayat çıkarır yaşamasından</st></p>
			<p><st c="21119">Hangi kapıyı çalsa kimi zaman</st></p>
			<p><st c="21149">Arkasında yalnızlığın hınzır uğultusu</st></p>
			<p><st c="21187">Yalnızdı Vahit Bey, çok yalnız. </st></p>
			<p><st c="21220">– Ne eşime ne de çocuklarıma bir gün olsun sevgi ve şefkat gösterdim. </st><st c="21290">Yakınımdaki insanlar yüzümün güldüğünü görmediler. </st><st c="21341">Hepsini mutsuz ettim, sadece korktular benden. </st><st c="21388">Ben de zaten bunu istiyordum, ama bunu yaparken asıl kendimi cezalandırdığımı fark edemedim. </st><st c="21481">Herkesin korktuğu, kimsenin yaklaşmaya cesaret edemediği yapayalnız bir adam olup çıktım. </st><st c="21571">Beni çoktan çıkarmışlar hayatlarından. </st><st c="21610">Ölmeden unutulmuşum, unutturmuşum kendimi. </st><st c="21653">Onlara kızmaya hakkım yok.</st></p>
			<p><st c="21679">Vahit Bey bana gönderdiği son tebrik kartının köşesine ise yine Attilâ İlhan’dan şunları yazmıştı:</st></p>
			<p><st c="21778">Korkacak bir şey yok</st></p>
			<p><st c="21799">Hesap tamam</st></p>
			<p><st c="21811">Sıram geldi artık</st></p>
			<p><st c="21829">Biliyorum</st></p>
			<p><st c="21839">Kendimi hazırladım</st></p>
			<p><st c="21858">Ağlamıyorum</st></p>
			<p><st c="21870">Hatta gülüyorum</st></p>
			<p><st c="21886">Sonra basit bir grip, zatürreeye döndü ve üç gün içinde kaybettik Vahit Bey’i. </st><st c="21966">Ölürken eşi ve çocukları başucundaydı. </st><st c="22005">O, büyük adamdı. </st><st c="22022">Doğdu, çalıştı, kazandı, başardı ve öldü. </st><st c="22064">Son günlerinde kendisiyle yüzleşmeyi becerebilen nadir insanlardandı. </st><st c="22134">Yanlışlarını görmüş, ölüme hazırlamıştı kendini. </st><st c="22183">“Koca bir çınar devrildi” dedim içimden...</st></p>
			<hr />
			<div>
				<div id="footnote-004">
					<p><span><a href="#footnote-004-backlink"><st c="22225">5</st></a></span><span><st c="22227">.</st></span><st c="22228"> Nöbetler halinde gelen, depresif nöbette durgunluk, manik nöbette taşkınlık yapan bir hastalık.</st></p>
				</div>
			</div>
		</div>
<div id="charCountTotal" value="22324"></div></body>
</html>
