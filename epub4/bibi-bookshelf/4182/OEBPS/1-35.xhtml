<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-35" xml:lang="tr-TR">
		<div>
			<p id="_idParaDest-30"><st c="0">Cinini Çıkardım – 7</st></p>
			<p><st c="20">Rezzan bir yıldır bana düzenli olarak geliyor. </st><st c="68">Hayatı oldukça düzenli bir biçimde devam ediyor. </st><st c="117">Annesi altı ay önce evde yalnız olduğu bir gün, önce evdeki bütün ilaçları alıp sonra da havagazını açarak intihar etti. </st><st c="238">Eşi onu bulduğunda çoktan ölmüştü. </st><st c="273">Geriye kısa bir mektup bırakmış. </st><st c="306">“Afet beni çağırıyor, biraz da onun yanında olmam gerekiyor. </st><st c="367">Beni anlayacağınızı umarım.”</st></p>
			<p><st c="395">Rezzan bu ölümü benim tahmin ettiğimden daha hafif atlattı. </st><st c="456">Çünkü “o adam”dan başka dünyadaki hiçbir şey onu pek fazla ilgilendirmiyor. </st><st c="532">Hem o, hem de babası, sanki Nevin Hanım’ın böyle yapacağını yıllardır biliyorlarmış gibi, hiç şaşırmadılar. </st><st c="640">Aynen Afet’te olduğu gibi kısa sürede hayatları normale döndü. </st><st c="703">Şimdi eve yine eski yardımcıları gelmeye devam ediyor. </st><st c="758">Temizlik ve yemek ona ait. </st><st c="785">Alışverişi yine baba yapıyor ve baba eskisi gibi akşamları TV seyrederken, Rezzan da odasında bir yandan radyosunu dinleyip bir yandan da kitabını okuyor. </st><st c="940">Hâlâ hiç arkadaşı yok. </st><st c="963">Ancak annesi öldükten sonra teyzesinin kızıyla daha yakınlaştılar. </st><st c="1030">Artık hafta sonları birlikte dolaşıyor, yemek yiyor, bazen de birlikte sinemaya gidiyorlar. </st><st c="1122">Bu yaz, beraber tatil yapma planları var. </st><st c="1164">O da bekâr, birkaç yıl önce eşinden ayrılmış ve çocuğu yok. </st><st c="1224">Rezzan bazen ondan öğrendiği kek ve börek tariflerini evde uyguluyor. </st><st c="1294">Baba bunlardan çok memnun. </st><st c="1321">Çünkü eşi hayattayken, kilo almasınlar diye, bu tür yiyecekleri yasaklamış. </st><st c="1397">Yıllardır ne kek ne de börek yiyorlarmış. </st><st c="1439">Ama bunun dışında evde değişen pek bir şey yok. </st><st c="1487">Annenin kurduğu düzen devam ediyor. </st><st c="1523">Yeni alınan giysiler yıkanmadan giyilmiyor, çok mecbur kalınmadıkça eve yeni bir şey alınmıyor ve hiçbir şeyin yeri değişmiyor.</st></p>
			<p><st c="1650">İşte Rezzan karşımdaki koltuğa oturmuş, son bir ayda yaşadıklarını benimle tartışmaya hazırlanıyor. </st><st c="1751">Annesinin ölümünden bir daha hiç bahsetmedi. </st><st c="1796">Yine temiz, şık ve bakımlı. </st></p>
			<p><st c="1824">– Merhaba Rezzan, yine bugün çok şıksın. </st></p>
			<p><st c="1865">– Teşekkür ederim doktor hanım. </st><st c="1897">Elimden geldiği kadar kendime özen gösteriyorum. </st><st c="1946">Böyle olunca moralim daha iyi oluyor. </st><st c="1984">Ne de olsa ben çalışan bir kızım, her zaman bakımlı olmam gerekiyor. </st></p>
			<p><st c="2053">– Haklısın Rezzan. </st><st c="2072">Bence de böylesi çok iyi. </st><st c="2098">Başka ne var ne yok?</st></p>
			<p><st c="2118">– Bizim adam nihayet gidiyor Ankara’dan. </st><st c="2160">Biliyorsunuz geçen ay evlendi. </st><st c="2191">Bir öğretmen hanımla evlenmiş. </st><st c="2222">Dilerim mutlu olur. </st></p>
			<p><st c="2242">– Bunu gerçekten istiyor musun?</st></p>
			<p><st c="2273">– İnanın, bunda samimiyim. </st><st c="2301">Madem beni çok istediği halde alamadı, bari bu kızla mutlu olsun ama ben istesem de bunun mümkün olmadığını biliyorum. </st><st c="2420">Onun aklı bende. </st><st c="2437">Evlendiği için ona kızacağımı sanıyor. </st><st c="2476">Her akşam şarkılarda benden özür diliyor, “Beni affet” diye yalvarıp duruyor. </st><st c="2554">Halbuki ben ona kızmıyorum. </st><st c="2582">Başka bir çaresi yok ki, bunu biliyorum. </st><st c="2623">Şimdi bir başka ilde eşiyle yaşayacak. </st><st c="2662">Daha fazla beni görmeye tahammül edemedi galiba. </st><st c="2711">Haklı adam. </st><st c="2723">Yıllardır göz veremi oldu. </st><st c="2750">Ben giyinip kuşanıp gidiyorum, aklı bende kaldı. </st><st c="2799">Belki her gün beni görmezse daha rahat eder. </st><st c="2844">Eminim bunun için gidiyor Ankara’dan. </st><st c="2882">Ama yanılıyor. </st><st c="2897">Aklı sıra “Göz görmezse gönül katlanır” diyor ama beni unutması mümkün değil. </st><st c="2975">Bunu ikimiz de biliyoruz. </st></p>
			<p><st c="3001">– Ya sen, o gidince daha rahat edecek misin?</st></p>
			<p><st c="3045">– Bilmem, benim için fark etmez. </st><st c="3079">Ha burada, ha başka yerde. </st><st c="3106">Zaten biz bir araya gelmiyoruz ki. </st></p>
			<p><st c="3141">– Yani onun Ankara’dan ayrılması seni üzmeyecek. </st></p>
			<p><st c="3190">– Benim için değişen bir şey yok ama o çok üzülüyor. </st><st c="3243">Yandı adam, çıra gibi yandı. </st><st c="3272">Bazen bu özleme dayanamayıp intihar etmesinden korkuyorum. </st></p>
			<p><st c="3331">– Hiç sanmıyorum böyle bir şey yapacağını. </st><st c="3374">Sevmek çok güzel bir duygu, olsa olsa insanı mutlu eder. </st></p>
			<p><st c="3431">– Öyle ya. </st><st c="3442">Sevmek hiç sevmemekten her zaman daha iyi. </st><st c="3485">Biliyorsunuz teyzemin kızıyla hafta sonları beraber geziyoruz. </st><st c="3548">Onun bir sevgilisi yok. </st><st c="3572">Ne o seviyor ne de onu seven var. </st><st c="3606">Hayatı o kadar boş ki. </st><st c="3629">İyi ki ben öyle değilim. </st><st c="3654">Sizin direktifleriniz doğrultusunda ben ona bile bunları anlatmıyorum. </st><st c="3725">O zannediyor ki, benim de bir sevgilim, sevenim yok. </st><st c="3778">Öyle bomboş yaşıyorum bu hayatı. </st><st c="3811">Bilmiyor ki, dünyanın belki de en büyük aşkını ben yaşıyorum. </st><st c="3873">Geçen hafta doğum günümdü benim. </st><st c="3906">Sabaha kadar bütün radyolar benim doğum günümü kutladı. </st><st c="3962">O gece ben de sabaha kadar uyumadım. </st><st c="3999">Kapının önünden geçen arabaların kornaları hiç susmadı. </st><st c="4055">Bazen bu adama kızıyorum. </st><st c="4081">Evlenip gidiyor ama benim kızdığımı anlayınca nasıl paniğe kapılıyor, ben ona küseceğim diye nasıl korkuyor bir bilseniz. </st><st c="4203">Adam ne biçim âşık oldu bana. </st><st c="4233">“Aşk dediğin en çok kırk gün sürer” diyor bazıları. </st><st c="4285">Bir de gelip bizi görsünler. </st><st c="4314">Kırk gün mü yoksa kırk yıl mı sürer artık ben de bilmiyorum. </st></p>
			<p><st c="4375">– Sahi bu aşk o kadar sürecek mi?</st></p>
			<p><st c="4408">– Sürecek doktor hanım, sürecek. </st><st c="4442">Biz ölsek de bu aşk bitmeyecek. </st><st c="4474">Bu adam normal biri değil ki. </st><st c="4504">Normal insanların aşkı bitiyor. </st><st c="4536">Ben de pek normal sayılmam. </st></p>
			<p><st c="4564">– Sen de pek normal sayılmazsın ha?</st></p>
			<p><st c="4599">– Sayılmam tabii, bir buçuk yıldır size geliyor ve hâlâ ilaç kullanıyorum. </st><st c="4675">Bir şeyim yok madem, neden bana ilaç veriyorsunuz?</st></p>
			<p><st c="4725">– “Bir şeyin yok” demedim ki ben. </st></p>
			<p><st c="4760">– Evet ama, bazı sorunlarım olduğunun farkındayım. </st></p>
			<p><st c="4811">– Ne gibi sorunların var sence?</st></p>
			<p><st c="4842">– Aslında bu soruyu benim size sormam gerekiyor ama sormayacağım. </st><st c="4909">Sorunlarıma gelince, ne kadar yalnız olduğumu görmüyor musunuz?</st></p>
			<p><st c="4972">– Evet, yalnız olduğunu biliyorum. </st></p>
			<p><st c="5008">– Neden yalnızım? </st><st c="5026">Güzel mi değilim?</st></p>
			<p><st c="5043">– Güzel bir kızsın sen. </st></p>
			<p><st c="5068">– Param mı yok, işim mi yok, aklım mı yok? </st><st c="5111">Aslında hepsi fazlasıyla var ama ben ilişki kurmayı beceremiyorum. </st><st c="5178">İnsanlar benden bucak bucak kaçıyor. </st><st c="5215">Dairedeki çaycı bile gelip giderken herkesle sohbet ediyor da bir beni atlıyor. </st><st c="5295">Negatif elektrik yayıyorum çevreme. </st><st c="5331">İnsanlar benim yanımda huzursuz oluyorlar. </st><st c="5374">Onlar gibi gülemiyorum, espri yapamıyorum, havadan sudan konuşamıyorum. </st><st c="5446">Kasılıp kalıyorum. </st><st c="5465">Galiba bu ilaçları da bunun için alıyorum. </st><st c="5508">Ben diğer insanlardan farklıyım. </st><st c="5541">Onların her davranışını dikkatle izliyor ve yorumluyorum. </st><st c="5599">Her şeyden alınıyorum. </st><st c="5622">Bir türlü onlar gibi rahat olamıyorum. </st><st c="5661">İşte bu adam bütün bunlara rağmen onlardan birini değil, beni sevdi. </st><st c="5730">Bunu hiç kimse küçümseyemez. </st><st c="5759">Belki de bendeki bu farkları sevdi, artık o kadarını bilemiyorum. </st><st c="5825">Ama ona olan saygım giderek artıyor. </st><st c="5862">Baştan çok hata yaptı, benim de onu sevebileceğim hiç aklına gelmediği için böyle yaptı. </st><st c="5951">Bunlar için artık onu suçlamıyorum. </st><st c="5987">Olan oldu bir kere. </st><st c="6007">Belki de en doğrusu buydu. </st><st c="6034">Geceleri eve gidip de radyomu açınca dünyanın en mutlu insanı oluyorum. </st><st c="6106">Böyle bir aşkı kim bilir kaç milyon kadın hayal ediyor ama bulamıyor. </st></p>
			<p><st c="6176">– Galiba haklısın, kadınlar aşka erkeklerden daha çok önem veriyorlar. </st></p>
			<p><st c="6247">– Bu, onların hayal bile edemediği kadar büyük bir aşk. </st><st c="6303">Diğer kadınlar eminim ki bunu hayal bile edemiyorlar. </st><st c="6357">Kaç kadın için radyolar her akşam bıkmadan usanmadan böyle aşk şarkıları çalıyor? </st><st c="6439">Kaç kadın için bütün arabalar sanki sözleşmiş gibi, sabaha kadar korna çalıyor? </st><st c="6519">Kaç kadını gittiği her yerde insanlar özel olarak karşılıyor ve ağırlıyorlar?</st></p>
			<p><st c="6596">– Bak bu son dediğini ben bilmiyorum. </st></p>
			<p><st c="6635">– Teyzemin kızıyla geçen gün yemeğe gittik. </st><st c="6679">Şef garson belli ki tembihli, bizi nasıl ağırlayacağını bilemedi. </st><st c="6745">Teyzemin kızı da şaştı bu işe. </st><st c="6776">“Hep buraya gelelim. </st><st c="6797">Servis çok iyi” diyor. </st><st c="6820">İçimden güldüm. </st><st c="6836">Ayol bu adam varken biz nereye gitsek, bizi herkes kapılarda karşılayacak. </st><st c="6911">Ne güzel değil mi?</st></p>
			<p><st c="6929">– Güzel ya. </st><st c="6942">Peki, sizin oraya gideceğinizi nereden biliyor?</st></p>
			<p><st c="6989">– O kadarını bilemem ama sadece garsonlar değil, restoranda çalınacak müzik bile önceden ayarlanmıştı. </st><st c="7093">Bana orada bile ilanı aşk etti. </st><st c="7125">Tabii bunu benden başka anlayan yok. </st><st c="7162">Teyzemin kızı bile hiçbir şeyin farkında değil. </st><st c="7210">Çok zeki, akıllı bir adam. </st><st c="7237">İşini biliyor. </st><st c="7252">Giderse gitsin. </st><st c="7268">Hiçbir şeyin değişmeyeceğini biliyorum artık. </st><st c="7314">Ama aklı burada kalacak. </st><st c="7339">Beni elinden kaçıracağından korkuyor. </st><st c="7377">Ne de olsa güzel ve alımlı bir kızım ben. </st><st c="7419">Üstelik her gün takıp takıştırıp öyle çıkıyorum sokağa. </st><st c="7475">Bizim işyeri çok kalabalık. </st><st c="7503">Bir sürü erkek var. </st><st c="7523">Herkesten kıskanıyor beni. </st><st c="7550">İçimden gülüyorum. </st><st c="7569">Beni kıskanmasına hiç gerek yok aslında. </st><st c="7610">Ben kafayı kaldırıp kimseye bakmıyorum ki. </st><st c="7653">Bunu o da biliyor ama ne olsa erkek. </st><st c="7690">Kendine söz geçiremiyor. </st><st c="7715">Özellikle regli günlerimde bana olan tutkusu daha da artıyor. </st><st c="7777">Bir saniye peşimi bırakmıyor benim. </st></p>
			<p><st c="7813">– O günlerin ne farkı var sence?</st></p>
			<p><st c="7845">– O günlerde kadınlar daha istekli olur diye duymuştum bir zamanlar. </st><st c="7915">Herhalde bu istek bana yanlış yaptıracak diye korkuyor.</st></p>
			<p><st c="7970">– Nasıl bir yanlış?</st></p>
			<p><st c="7990">– Canım önüme gelenle beraber oluveririm filan zannediyor. </st><st c="8050">Benim öyle bir kız olmadığımı biliyor ve bana çok güveniyor, ama erkek işte. </st><st c="8127">Çok kıskanç. </st><st c="8140">Elinde olsa benim giydiklerime bile karışacak ama o kadar da değil. </st><st c="8208">Ben özgür bir kızım. </st><st c="8229">Ne istersem onu giyerim. </st></p>
			<p><st c="8254">– Sen aslında çok düzgün ve dikkatli giyiniyorsun. </st><st c="8305">Hiç aşırı bir şey görmedim sende. </st></p>
			<p><st c="8339">– Tabii canım, ben bunları bilirim ama âşığın gözü kör olurmuş. </st><st c="8403">Yine de kendinden bile kıskanıyor beni. </st><st c="8443">Biliyor musunuz, artık mastürbasyon yapmıyorum. </st></p>
			<p><st c="8491">– Neden?</st></p>
			<p><st c="8499">– Yapmıyorum işte. </st><st c="8519">Onu üzmek istemiyorum. </st><st c="8542">Buna bile üzülüyor. </st><st c="8562">Dedim ya, beni bazen benden kıskanıyor bu adam. </st></p>
			<p><st c="8610">– Aldığın ilaçların da cinsel istekleri azaltıcı etkisi vardır. </st></p>
			<p><st c="8674">– Yok canım, bu ilaçlardan değil. </st></p>
			<p><st c="8708">– Peki Rezzan. </st><st c="8723">Bu adamın gitmesine biraz canın sıkılmış galiba ama anladığım kadarıyla onun buradan gitmesi ilişkinizi etkilemeyecek. </st><st c="8842">O zaman mesele yok. </st></p>
			<p><st c="8862">– Evet, kesinlikle etkilemeyecek. </st><st c="8896">Aşkımız sonsuza kadar sürecek. </st><st c="8927">Bundan hiç şüpheniz olmasın. </st></p>
			<p><st c="8956">– Benim için önemli olan senin sağlığın ve mutluluğun. </st><st c="9011">Bu adam kadar, sen de ondan vazgeçmek istemiyorsun. </st><st c="9063">Onun gitmesi, istesen senin için iyi bir fırsat olurdu. </st><st c="9119">Onu hayatından çıkarırdın ama bunu istemiyorsun. </st></p>
			<p><st c="9168">– Ben değil, asıl vazgeçmeyen o. </st><st c="9201">Bunu neden anlamak istemiyorsunuz?</st></p>
			<p><st c="9235">– Anlıyorum, hiçbir şeye karşı çıkmıyorum. </st><st c="9279">Dedim ya, benim için önemli olan o adam değil, sensin. </st><st c="9334">Senin sağlığın ve mutluluğun. </st><st c="9364">Madem bu adamın varlığı seni mutlu ediyor, benim buna bir itirazım olamaz. </st><st c="9439">Ayrıca artık onun sana bir zararı olmadığını görüyorum, hatta seni mutlu bile ediyor. </st></p>
			<p><st c="9525">– Öyle mutluyum ki, bunu size anlatamam. </st><st c="9566">Karşı çıkmanızdan korkuyorum çünkü bu aşkı konuşabildiğim tek kişi sizsiniz. </st><st c="9643">Eğer karşı çıkarsanız çok zor durumda ve çok yalnız kalırım. </st><st c="9704">Lütfen beni anlamaya çalışın. </st></p>
			<p><st c="9734">– Dedim ya, buna bir itirazım yok benim. </st><st c="9775">Seni sağlıklı ve mutlu gördüğüm sürece mesele yok. </st><st c="9826">Ve seni çok iyi görüyorum. </st><st c="9853">İşler nasıl gidiyor?</st></p>
			<p><st c="9873">– Bildiğiniz gibi, sorun yok. </st><st c="9904">Bana verilen işleri eksiksiz yapıyorum. </st></p>
			<p><st c="9944">– Baban nasıl?</st></p>
			<p><st c="9958">– İyi, televizyonun başından ayrılmıyor. </st></p>
			<p><st c="10000">– Senin pasta, börek işleri ne âlemde, yine böyle şeyler yapıyor musun?</st></p>
			<p><st c="10071">– Her hafta yeni bir şeyin tarifini alıp evde deniyorum. </st><st c="10129">Babam yaptıklarımı çok beğeniyor. </st><st c="10163">“Sen meğer çok iyi bir aşçıymışsın” diyor. </st><st c="10206">Şimdi de örgü örmeyi öğreniyorum. </st><st c="10240">Annemin örgü sepetinde bir sürü yün var. </st></p>
			<p><st c="10281">– Kim öğretiyor?</st></p>
			<p><st c="10297">– Teyzemin kızı tabii ki. </st></p>
			<p><st c="10324">– Ya kitaplar ne âlemde?</st></p>
			<p><st c="10348">– Merak etmeyin, kitap okumayı ihmal etmiyorum. </st><st c="10397">Artık ayda bir kitap bitiriyorum. </st><st c="10431">Yeni aldığım kitapları önümüzdeki ay size getireceğim, bakalım beğenecek misiniz?</st></p>
			<p><st c="10512">– Memnun olurum, geçen seferkiler çok güzeldi, eminim yeni getireceklerin de güzeldir. </st></p>
			<p><st c="10600">– Ben artık gideyim. </st><st c="10621">Teyzemin kızı beni bekliyor. </st><st c="10650">Bugün yine birlikte yemek yiyip sinemaya gideceğiz. </st><st c="10702">Önümüzdeki ay görüşürüz doktor hanım, hoşça kalın. </st></p>
			<p><st c="10753">– Güle güle Rezzan, seni yine böyle mutlu görmek istiyorum.</st></p>
			<p><st c="10812">Rezzan yine hafifçe gülümseyerek odadan çıkıyor. </st></p>
			<p><st c="10862">Demek bu aşk ölene kadar sürecek ve ondan asla vazgeçmeyeceksin. </st><st c="10927">Benim karşı çıkmamdan nasıl da korkuyorsun. </st><st c="10971">Merak etme Rezzan, sen istemedikçe ben bu aşka hiç karşı çıkmayacağım. </st><st c="11042">Yeter ki sen mutlu hisset kendini. </st><st c="11077">Belki de bir gün artık bu aşka ihtiyacın kalmayacak, kim bilir?</st></p>
			<p><st c="11140">Rezzan’ın tedavisi halen devam ediyor. </st><st c="11180">Bir yandan anneden gelen genetik yatkınlık, bir yandan hasta bir anneyle birlikte yaşanan çocukluk ve gençlik yılları, Rezzan’ı “şizofreni” gibi, psikiyatrinin en ağır hastalığının pençesine düşürmüş. </st><st c="11381">Ama o, bir şekilde hayata tutunmaya çalışıyor. </st><st c="11428">İşinde çok başarılı olmasa da, şimdilik bir sorunu yok. </st><st c="11484">Kafasında yaşattığı aşk bütün hızıyla devam ediyor. </st><st c="11536">Yine o adam tarafından çok seviliyor ve yine bütün dünya ona bu aşkla ilgili mesajlar veriyor, ancak bu konu artık sadece ikimiz arasında konuşuluyor. </st><st c="11687">Dışarıdan bakıldığında onun hasta olduğu kolay anlaşılmıyor. </st><st c="11748">Sadece içedönük, az konuşan, arkadaşı olmayan, yalnız bir genç kız. </st><st c="11816">Temiz ve bakımlı.</st></p>
			<p><st c="11833">Düşünüyorum da, çok değil, elli yıl önce olsaydı, Rezzan bundan sonraki yaşamını muhtemelen tam bir akıl hastası olarak sürdürecekti. </st><st c="11968">Tıptaki, özellikle psikiyatri bilimindeki olağanüstü gelişmeler ve her gün bir yenisi piyasaya çıkan tedavi edici gücü çok yüksek ilaçların bundaki payını inkâr edemeyiz. </st></p>
			<p><st c="12139">Ama hâlâ radyolar, televizyonlar ve kornalar her gün ona sevgilisinden gelen mesajları iletmeye devam ediyor. </st></p>
		</div>
<div id="charCountTotal" value="12249"></div></body>
</html>
