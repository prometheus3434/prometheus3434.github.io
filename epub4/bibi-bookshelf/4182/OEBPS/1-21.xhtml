<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p id="_idParaDest-17"><st c="0">Ölümle Dans</st></p>
			<p><st c="12">– Off yeter artık. </st><st c="32">Daha fazla dayanamayacağım. </st><st c="60">Artık kararsızlıktan sıkıldım, uğraşmayın benimle. </st><st c="111">Bu sefer kararım kesin. </st><st c="135">Bu kararı kimse değiştiremeyecek artık. </st><st c="175">Aslında bugün buraya gelmeyecektim. </st><st c="211">Boş yere geliyorum. </st><st c="231">İstemiyorum, anlamıyor musunuz, İs-te-mi-yo-rum! </st><st c="280">Yaşamak istemiyorum artık. </st><st c="307">Yaşayıp da ne olacak yani? </st><st c="334">Nasıl olsa ölmeyecek miyiz? </st><st c="362">Ha şimdi ölmüşüm ha yetmiş yaşında. </st><st c="398">Ne fark edecek? </st><st c="414">Elli yıl daha bu ıstırabı çekemem. </st><st c="449">Bu anlamsız dünyaya daha fazla tahammül edemiyorum. </st><st c="501">Hiçbir şeyin anlamı yok. </st><st c="526">Aslında siz de biliyorsunuz bunları. </st><st c="563">Herkes biliyor. </st><st c="579">Yok başarılı olacakmışım, yok üniversiteyi kazanmam gerekiyormuş, yok şu yok bu. </st><st c="660">Sevmiyorum. </st><st c="672">Hiçbir şeyi, hiç kimseyi sevmiyorum. </st><st c="709">Kimsenin yüzünü görmek istemiyorum. </st><st c="745">Bu sefer vazgeçiremeyeceksiniz beni. </st><st c="782">Yok olmak istiyorum. </st><st c="803">Kurtulmak istiyorum, her şeyden, hepinizden. </st><st c="848">Aslında buraya gelmemeliydim. </st><st c="878">Dışarıda otururken gitmeyi istedim. </st><st c="914">Neden bunları anlatıyorum ki size?</st></p>
			<p><st c="948">– Çünkü zannettiğin gibi kararlı değilsin. </st><st c="992">Hâlâ içinde sana karşı çıkan bir şeyler var. </st><st c="1037">Yoksa tekrar tekrar gelmezdin bana. </st><st c="1073">Kendini kandırmaktan vazgeç.</st></p>
			<p><st c="1101">Korkutuyor bu kız beni. </st><st c="1126">Henüz on yedi yaşında. </st><st c="1149">Ailenin çok değer vererek büyüttüğü, en iyi okullarda okuttuğu, özen gösterdiği bir kız. </st><st c="1238">Ama mutsuz ve doyumsuz. </st><st c="1262">Kendiyle barışık değil. </st><st c="1286">Titiz, mükemmeliyetçi ve ayrıntılara çok meraklı. </st><st c="1336">Hırslı, kolay doymuyor. </st><st c="1360">Beklentileri çok yüksek. </st><st c="1385">Her şeyin en iyisini istiyor. </st><st c="1415">En çok da sevilmek istiyor. </st><st c="1443">Ama çevresiyle ilişkilerinde aradığını bulamıyor. </st><st c="1493">Kırılgan, çabuk inciniyor. </st><st c="1520">Zeki yetenekli ve çalışkan. </st><st c="1548">Ama bazen içindeki bu kaygıların sesi o kadar yükseliyor ki ders bile çalışamıyor. </st><st c="1631">İşte o zaman, mücadele gücü iyice azalıyor ve ölüp kurtulmak istiyor. </st><st c="1701">Kolayına gidiyor ölmek. </st><st c="1725">Bu yaştaki gençlerin hayatının ne önemi var ki? </st><st c="1773">O yüzden hep korkarım bu yaştaki gençlerin ölümle dans etmelerinden. </st><st c="1842">Hafife alırlar her şeyi. </st><st c="1867">Yaşamanın, bir gün daha fazla yaşamanın kıymetini bilmezler. </st><st c="1928">Engellenme eşikleri çok düşük olduğundan, yani hayatla mücadele etmede yeteri kadar pişmedikleri için çabuk yorulur, çabuk pes eder, çabuk vazgeçerler. </st><st c="2080">En küçük bir hayal kırıklığı onlara ölüm kararı aldırabilir. </st><st c="2141">Bu şekilde bir hiç yüzünden yaşamını kaybeden çok genç tanıyorum. </st><st c="2207">Çok yazık oldu hepsine. </st><st c="2231">İşte karşımda onlardan biri oturuyor. </st><st c="2269">Haftalardır ipin üzerinde gidip gidip geliyor. </st><st c="2316">Onu bir şekilde durdurmam gerekiyor. </st><st c="2353">Bu iş çok kolay olabileceği gibi, en ufak bir hata yaparsam ölüme itebilirim onu. </st><st c="2435">Kaç zamandır hem benimle hem ölümle oynuyor. </st><st c="2480">Onun intihar etmesinden korktuğumu hissediyor. </st><st c="2527">Ve bunu bana karşı fena halde kullanıyor. </st><st c="2569">Her türlü kaprisi yapıyor bana. </st><st c="2601">Benden sürekli taviz istiyor. </st><st c="2631">Ben bu tavizleri verdikçe istekleri artıyor. </st><st c="2676">Onu durdurmanın başka bir yolu olmalı. </st></p>
			<p><st c="2715">Ama o bağırmaya devam ediyor.</st></p>
			<p><st c="2744">– Dün sizden randevu almıştım. </st><st c="2776">“İşim çıktı, gelemiyorum” diye iptal ettirdim randevumu. </st><st c="2833">Halbuki işim filan yoktu. </st><st c="2859">Özellikle gelmedim. </st><st c="2879">Bugün de bir arkadaşımın ısrarıyla geldim. </st><st c="2922">“Madem ölmeye bu kadar kararlısın, öyleyse nasıl olsa seni kimse kararından döndüremez, oraya gitmekle bir şey kaybetmezsin, git” dedi. </st><st c="3058">Ben de geldim. </st><st c="3073">Yani bu sefer vazgeçmeyeceğim. </st><st c="3104">Duyuyor musunuz beni, vazgeçmeyeceğim.</st></p>
			<p><st c="3142">– Demek vazgeçmeyeceksin? </st><st c="3169">Vah vah, üzüldüm doğrusu. </st><st c="3195">Yazık olacak sana. </st><st c="3214">Yapabileceğim bir şey kalmadı öyleyse.</st></p>
			<p><st c="3252">– Dalga geçmeyin benimle.</st></p>
			<p><st c="3278">– Seninle neden dalga geçeyim? </st><st c="3310">Ben seninle değil, sen ölümle dalga geçiyorsun. </st><st c="3358">Yıllar önce senin yaşlarında bir hastam vardı. </st><st c="3405">Her genç gibi onun da bazı sorunları oluyordu. </st><st c="3452">Bu sorunlar arttıkça, bunlarla başa çıkmak için gayret etmek yerine hep kolaya kaçar, “Ölür kurtulurum” derdi. </st><st c="3563">Ölüm lafı hiç düşmezdi dilinden. </st><st c="3596">Yani senin gibi yapar, ölümle dalga geçerdi. </st><st c="3641">Sonra bir gün, yine bir şeylere kızıverdiği bir gün ölmeye karar verip iki hap almış.</st></p>
			<p><st c="3726">– İki hapla ölünür mü?</st></p>
			<p><st c="3749">– Ölünür ya. </st><st c="3763">O iki hapla ölüverdi o kız. </st><st c="3791">Sence gerçekten ölmek istiyor muydu?</st></p>
			<p><st c="3827">– Ne bileyim ben?</st></p>
			<p><st c="3845">– Biraz önce “İki hapla ölünür mü?” dedin. </st><st c="3889">Gerçekten ölmeye kararlı olsa çok daha fazlasını almalıydı. </st><st c="3949">Sence de öyle değil mi?</st></p>
			<p><st c="3972">– Evet.</st></p>
			<p><st c="3980">– Ama o sadece iki hap aldı. </st><st c="4010">Yani ölümle dalga geçti. </st><st c="4035">Ölmeyi ister gibi yaptı. </st><st c="4060">Kandırmaya çalıştığı başkaları değildi. </st><st c="4100">Kendisiydi. </st><st c="4112">Ve o iki hap öldürdü onu. </st><st c="4138">Sence yazık olmamış mı?</st></p>
			<p><st c="4161">– Bilmem, olmuştur herhalde.</st></p>
			<p><st c="4190">– Bence çok yazık oldu. </st><st c="4215">Sana da yazık olacak.</st></p>
			<p><st c="4236">– Bana yazık olmaz. </st><st c="4257">Ben geride kalanlar için üzülüyorum. </st><st c="4294">Annem, babam, siz. </st><st c="4313">Herkes bunun suçunu kendinde arayacak. </st><st c="4352">Sonra sınavları sorumlu tutacaklar. </st><st c="4388">“Üniversite sınavlarına hazırlanırken korktu, sıkıldı, beceremedi” filan diyecekler.</st></p>
			<p><st c="4472">– Haklısın. </st><st c="4485">Böyle şeyler demeseler bile, öyle düşünecekler.</st></p>
			<p><st c="4532">– Peki, siz ne düşüneceksiniz?</st></p>
			<p><st c="4563">– “Aslı şımarık bir kızdı. </st><st c="4591">Hiçbir şeyin değerini bilemedi” diyeceğim.</st></p>
			<p><st c="4633">– Ben şımarık değilim. </st><st c="4657">Bana böyle diyemezsiniz.</st></p>
			<p><st c="4681">– Sen öldükten sonra kim durduracak beni? </st><st c="4724">İstediğim gibi düşünürüm. </st><st c="4750">Ayrıca gerçekten böyle düşünüyorum. </st><st c="4786">Bu sabah çok genç bir delikanlı getirdiler bana. </st><st c="4835">Henüz on beş yaşında. </st><st c="4857">Aklını kaybetmiş, darmadağın olmuş zavallı. </st><st c="4901">Üç dört kişi zor zapt ediyordu buraya getirdiklerinde. </st><st c="4956">Öyle yalnız ve çaresizdi ki ve o kadar ağır hastaydı ki. </st><st c="5013">Çok üzüldüm haline. </st><st c="5033">Ve o küçük delikanlı her türlü olumsuzluğa rağmen, iyi olabilmek, bu dünyayla başa çıkabilmek için, o denli hasta olmasına rağmen, senden daha fazla gayret ediyordu. </st><st c="5199">Anne yok, baba yok, ona acıyıp sahip çıkan yakınlarıyla yaşıyor. </st><st c="5264">Üstelik senin kadar zeki de değil. </st><st c="5299">Ama bence senden çok daha cesur. </st><st c="5332">Çünkü sahip olduğu her şeyin değerini biliyor. </st><st c="5379">Ben de ona sonuna kadar destek olacağım. </st><st c="5420">Eminim sonunda kazanacak.</st></p>
			<p><st c="5445">– Ne olmuş annesine babasına?</st></p>
			<p><st c="5475">– Anadolu’da bir kasabada yaşanıyor bu olay. </st><st c="5521">Babası annesini, o henüz altı aylıkken boşamış ve hemen bir başka hanımla evlenmiş. </st><st c="5605">Yeni gelen hanım bebeği istememiş. </st><st c="5640">Anne zaten yok, köyüne geri dönmüş. </st><st c="5676">Baba da bebeği, o sırada eşini yeni kaybetmiş ve üç çocuğuyla yalnız kalmış olan ablasına, yani çocuğun halasına vermiş. </st><st c="5797">“Alın bunu, ne yaparsanız yapın” demiş ve bir daha asla arayıp sormamış. </st><st c="5870">Hala zaten kendi çocuklarını zor geçindiriyormuş. </st><st c="5920">Ama acımış bu bebeğe, elinden geldiği kadar bakmış ona. </st><st c="5976">Sonra aradan yıllar geçmiş. </st><st c="6004">Bebek halayı annesi sanıyormuş. </st><st c="6036">Okula başladığı yıl, “Benim soyadım neden sizinkiyle aynı değil?” diye sormuş. </st><st c="6115">“Köy yeri, yanlış yazmışlardır” demişler. </st><st c="6157">Zavallıya daha önce bu konuda bir açıklama yapan bile olmamış. </st><st c="6220">Halanın çocukları yaşça ondan çok büyükmüş. </st><st c="6264">Geçinebilmek için üçü de çalışıyormuş. </st><st c="6303">Bu küçük oğlancık kendi başına okula gider gelirmiş. </st><st c="6356">Sahipsiz yani. </st><st c="6371">Ama derslerinde hiç başarılı olamamış. </st><st c="6410">Halbuki evdekiler ona, “Oku da kurtar kendini” diyorlarmış. </st><st c="6470">Sessiz sakin, efendi bir çocukmuş. </st><st c="6505">Ne birlikte yaşadığı aileye ne öğretmenlere ne de arkadaşlarına sorun çıkarırmış, halinden hiç şikâyet etmezmiş. </st><st c="6618">Ama okuldaki notları düştükçe aile baskıyı artırmış. </st><st c="6671">Uğraşmış ama yapamamış. </st><st c="6695">Anneler babalar sanır ki her çocuk çalışırsa başarır. </st><st c="6749">Ama gerçek öyle değildir. </st><st c="6775">Bazen insan çalışsa da başaramaz.</st></p>
			<p><st c="6808">Geçen hafta matematik dersinde öğretmen Salih’i tahtaya kaldırmış. </st><st c="6876">Sorulan soruyu yapamamış. </st><st c="6902">Öğretmen de “Allah bilir sen çarpım tablosunu da bilemezsin” diye alay etmiş çocukla. </st><st c="6988">Ardından bütün sınıf gülmüş. </st><st c="7017">O gün çok üzülmüş. </st><st c="7036">Gururu yaralanmış. </st><st c="7055">Ardından bir sıkıntı başlamış çocukta. </st><st c="7094">Aile çocuktaki sıkıntıyı fark etmiş ama önemsememiş. </st><st c="7147">Derken dün aniden hastalanmış. </st><st c="7178">Kendi kendine konuşmaya, daha sonra da bağırıp çağırmaya başlamış. </st><st c="7245">Aile korkmuş, çocuğu hemen bir hastaneye götürmüşler. </st><st c="7299">Orada iğneler yapılmış, biraz sakinleşmiş.</st></p>
			<p><st c="7341">Bu sabah ise bana getirmişler. </st><st c="7373">Üç kişi zor zapt ediyordu Salih’i. </st><st c="7408">Bir sürü hayaller görüyor, kendi kendine konuşuyordu. </st><st c="7462">Ama her şeye rağmen benim ona yardım etmek istediğimi hissetti. </st><st c="7526">Sakinleşti ve şimdi senin oturduğun koltuğa oturdu, benimle konuşmaya çalıştı. </st><st c="7605">Allahtan, halası ve çocukları çok iyi insanlar. </st><st c="7653">Ona sevgiyle yaklaşıyorlar. </st><st c="7681">Kendi öz çocukları gibi davranıyorlar ona. </st><st c="7724">Ama yine de durumu oldukça zor. </st><st c="7756">Zekâ seviyesi liseyi bitirmeye pek yeterli değil. </st><st c="7806">Ailenin ekonomik durumu iyi sayılmaz. </st><st c="7844">Ne yapacak bu çocuk? </st><st c="7865">Kendini nasıl kurtaracak? </st><st c="7891">Aile ona nereye kadar destek olabilecek? </st><st c="7932">Şimdi anladın mı sana neden şımarık dediğimi? </st><st c="7978">Annen baban var. </st><st c="7995">Senin için ikisi de her şeyi yapmaya hazır. </st><st c="8039">Aklın var. </st><st c="8050">En önemlisi bu. </st><st c="8066">Zeki ve yetenekli bir kızsın. </st><st c="8096">Hatta gereğinden fazla zekisin. </st><st c="8128">Üniversite sınavlarında istersen dereceye bile girebilirsin. </st><st c="8189">Okumazsan yine sorun yok. </st><st c="8215">Hem ailenin ekonomik durumu iyi, hem de bu kapasiteyle sen nasıl olsa bunu hayata geçirecek bir yol bulacaksın. </st><st c="8327">İşte böyle, sen kaçıyorsun, Salih direniyor.</st></p>
			<p><st c="8371">– Salih iyi olacak mı?</st></p>
			<p><st c="8394">– Bilmem, uğraşacağım. </st></p>
			<p><st c="8418">– Sizce sonunda düzelir mi?</st></p>
			<p><st c="8445">– Salih’ten ümitliyim. </st><st c="8469">Bence o yenilgiyi kolay kabul etmeyecek. </st><st c="8510">Yani senden daha güçlü.</st></p>
			<p><st c="8533">– O kadar hastayken bile mi?</st></p>
			<p><st c="8562">– Evet. </st><st c="8571">Senden cesur olduğunu görmüyor musun?</st></p>
			<p><st c="8608">– Size yine gelecek mi?</st></p>
			<p><st c="8632">– Birkaç kez daha gelir.</st></p>
			<p><st c="8657">– Neden, o çok hasta? </st><st c="8680">Bence size yıllarca gelmesi gerekmez mi?</st></p>
			<p><st c="8720">– Evet, gerekir, o çocuğun yıllarca bir doktorun kontrolü altında olması gerekir. </st><st c="8803">Bu doğru ama insanlar bana gelmek için para ödüyor. </st><st c="8855">Hangi parayla gelecek bana?</st></p>
			<p><st c="8882">– Yani parası yok diye siz o çocuğa bakmayacak mısınız?</st></p>
			<p><st c="8938">– Sen olsan bakar mıydın?</st></p>
			<p><st c="8964">– Bakardım tabii. </st><st c="8983">Paradan daha önemli şeyler var hayatta.</st></p>
			<p><st c="9022">– Neler mesela?</st></p>
			<p><st c="9038">– Siz benimle dalga mı geçiyorsunuz?</st></p>
			<p><st c="9075">– Evet, öyle yapıyorum. </st><st c="9100">Biraz önce hayata hiçbir anlam vermeyen, her şeyin boş ve anlamsız olduğunu söyleyen sen değil miydin? </st><st c="9203">Yaşamaya bile üşenen sen, demek benim yerimde olsan bu çocuğa yıllarca bakardın?</st></p>
			<p><st c="9283">– Bakardım.</st></p>
			<p><st c="9295">– Hem de hiç ücret almadan?</st></p>
			<p><st c="9323">– Almazdım.</st></p>
			<p><st c="9335">– Neden?</st></p>
			<p><st c="9344">– Bilmem, üzüldüm o çocuğa. </st><st c="9373">Ona yardım etmek hoşuma giderdi.</st></p>
			<p><st c="9405">– Hayatın binlerce anlamından birini söylüyorsun şimdi. </st><st c="9462">Demek ki senin de önemli, anlamlı bulduğun şeyler var.</st></p>
			<p><st c="9516">– Bu çocuğa, parası olmasa da bakacaksınız, değil mi?</st></p>
			<p><st c="9570">– Merak etme, bakacağım, çünkü onun yeniden ayağa kalkabildiğini görmek beni de çok mutlu edecek. </st><st c="9669">Senin de dediğin gibi hayatta paradan daha önemli şeyler var. </st><st c="9731">Peki, sen ne zaman kalkacaksın ayağa?</st></p>
			<p><st c="9768">– Ben de düştüm, değil mi?</st></p>
			<p><st c="9795">– Evet. </st><st c="9804">Ama sen Salih gibi düşüp düşüp kalkmaya alışkın olmadığın için ödün koptu. </st><st c="9879">İki seksen uzandın yere. </st><st c="9904">Gururun kırıldı. </st><st c="9921">“Ben nasıl düşerim?” dedin. </st><st c="9949">İsyan ettin. </st><st c="9962">Korkarım kendini peri kızı filan sanıyorsun?</st></p>
			<p><st c="10006">– Peri kızı mı?</st></p>
			<p><st c="10022">– Tabii ya. </st><st c="10035">Dünyaya ve insanlara gökyüzünden bakıyorsun. </st><st c="10080">Herhangi biri gibi düşmek zoruna gitti. </st><st c="10120">Kendini bu kadar beğenmeye ne denir biliyor musun?</st></p>
			<p><st c="10170">– Narsisizm.</st></p>
			<p><st c="10183">– Senden kaçar mı! </st><st c="10203">Bakıyorum bilmediğin yok.</st></p>
			<p><st c="10228">– Bunu bilmeyecek ne var. </st><st c="10255">Narsisizmi herkes bilir. </st><st c="10280">Ben öyle miyim yani?</st></p>
			<p><st c="10300">– Öyle değil misin?</st></p>
			<p><st c="10320">– Bir zamanlar öyleydim. </st><st c="10346">Şimdi nefret ediyorum kendimden.</st></p>
			<p><st c="10378">– Ayağın halıya takıldı, düştün. </st><st c="10412">Ve bir anda paramparça oluverdin.</st></p>
			<p><st c="10445">– Demek ki sandığım gibi güçlü değilmişim.</st></p>
			<p><st c="10488">– Meğer o beğenmediğin insanlar senden çok daha üstünlermiş. </st><st c="10550">Halbuki onlar kim bilir kaç kez düşüp kalktılar.</st></p>
			<p><st c="10598">– Sizin hayatta hiç düştüğünüz, kendinizi çok berbat hissettiğiniz oldu mu?</st></p>
			<p><st c="10674">– Senin bir tahminin var mı?</st></p>
			<p><st c="10703">– Aslında sorunsuz, sıkıntısız insan olmaz. </st><st c="10748">Eminim sizin de zor günleriniz olmuştur. </st><st c="10789">Ama öyle güçlü ve kendinden emin görünüyorsunuz ki. </st><st c="10841">Aslında siz de kendinizi beğeniyorsunuz. </st><st c="10882">Farklısınız.</st></p>
			<p><st c="10894">– Bunu da nereden çıkardın?</st></p>
			<p><st c="10922">– Size her gelişimde bakıyorum çok bakımlı bir kadınsınız. </st><st c="10982">Son derece şık ama konumunuza uygun, ciddi giyiniyorsunuz. </st><st c="11041">Üzerinizde hep ceket var. </st><st c="11067">Muayenehane çok şık. </st><st c="11088">Hem çok yakın hem de çok mesafelisiniz. </st><st c="11128">Sizden önce birçok doktora gittim ben. </st><st c="11167">Ama hiçbirinde aradığımı bulamadım. </st><st c="11203">Belki hepsi çok iyi doktor ama saygı duyamadım, hayran olamadım onlara. </st><st c="11275">Mesela, sizden önce gittiğim doktor hanım muayenehanesinde terlikle gezer, üzerine elde örme kazaklar giyerdi. </st><st c="11386">Bizim komşu teyzeler gibi. </st><st c="11413">Belki çok iyi doktordu ama güven duyamadım ona. </st><st c="11461">Bir başkası beni dinlerken içi geçer, gözleri kapanırdı. </st><st c="11518">Adam sanki oturma odasında şekerleme yapıyor. </st><st c="11564">Beni önemsediğini hissedemezdim. </st><st c="11597">Ama siz hiçbirine benzemiyorsunuz. </st><st c="11632">Onlardan daha mı iyi doktorsunuz onu bilemem ama sizi gördüğüm anda bunu hissettim. </st><st c="11716">“Bu kadın kendine çok güveniyor ve kendini çok beğeniyor” dedim.</st></p>
			<p><st c="11780">– Ve bana günümü göstermeye karar verdin. </st></p>
			<p><st c="11823">Biraz önce ölmek istediğini bağıra çağıra yüzüme haykıran Aslı şimdi karşımda kıkır kıkır gülüyor. </st><st c="11922">Ben de başlıyorum gülmeye. </st><st c="11949">“Ah bu gençler” diyorum içimden, benimle uğraşayım derken az kalsın kendine kıyacaktı. </st><st c="12036">Benim kendisine daha çok önem vermemi istiyor ve benimle kıyasıya rekabet ediyor. </st><st c="12118">Beni deniyor. </st><st c="12132">Yapacağım en küçük bir yanlışta, gerekirse kendini öldürerek beni cezalandıracak. </st><st c="12214">Ne kadar kötü ve başarısız bir doktor olduğumu kanıtlamış ve benimle girdiği savaşı kazanmış olacak. </st><st c="12315">Bugüne kadar hayatında biriken bütün öfkeleri bana yansıtmış, ama işte nihayet bugün benimle bazı sorunlarını daha açık konuşabilecek. </st></p>
			<p><st c="12450">– Demek bana kızıyorsun Aslı?</st></p>
			<p><st c="12479">– Yok canım, o kadar da değil. </st></p>
			<p><st c="12511">– Bana biraz kızıyor, biraz seviyor, biraz da gıpta ediyorsun galiba?</st></p>
			<p><st c="12580">– Evet, bir sürü hastanız var sizin. </st><st c="12618">Ben sizin için herhangi biriyim. </st><st c="12651">Ölsem ne olacak, üzülecek misiniz yani? </st><st c="12691">Ama biraz önce bana Salih’i anlatırken onun için üzüldüğünüzü, endişelendiğinizi, ona önem verdiğinizi hissettim. </st><st c="12805">Ben de sizin gibi olmayı isterdim ama beceremeyeceğim galiba. </st></p>
			<p><st c="12867">– Neden beceremeyecekmişsin?</st></p>
			<p><st c="12895">– Çünkü çok şey istiyorum. </st><st c="12923">Herkes gibi değilim. </st><st c="12944">Her şeyin en iyisini, en mükemmelini istiyorum. </st><st c="12992">Azla idare edemem ben. </st><st c="13015">Ya en iyisi olacak ya da vazgeçeceğim. </st></p>
			<p><st c="13054">– Ve bundan korkuyorsun. </st></p>
			<p><st c="13079">–  Siz de benim gibisiniz. </st><st c="13105">Siz korkmadınız mı?</st></p>
			<p><st c="13124">– Beni çok sıkıştırdın ama itiraf edeyim. </st><st c="13167">Benim de çok korktuğum günler oldu. </st></p>
			<p><st c="13203">– Peki, ne yaptınız?</st></p>
			<p><st c="13223">– Korkarak vakit kaybetmektense elimden geleni yapmayı denedim. </st></p>
			<p><st c="13288">– Ama başardınız. </st><st c="13306">Ya başaramasaydınız?</st></p>
			<p><st c="13326">– Denemeye, çalışmaya devam ederdim. </st></p>
			<p><st c="13364">– Vazgeçmezdiniz benim gibi. </st></p>
			<p><st c="13393">– Vazgeçmezdim. </st><st c="13409">Yapamadığımı gördüğüm zaman da senin gibi çok kızmazdım kendime, yani daha şefkatli olurdum. </st><st c="13502">Sen çok acımasızsın. </st></p>
			<p><st c="13523">– Hiç de öyle değilim. </st><st c="13546">Biraz önce anlattığınız Salih’e çok acıdım. </st></p>
			<p><st c="13590">– Başkalarına karşı öylesin. </st><st c="13619">Senin acımasızlığın kendine. </st><st c="13648">Baksana başaramamaktan nasıl korkuyorsun. </st></p>
			<p><st c="13690">– Çünkü benim başaramama gibi bir hakkım yok. </st></p>
			<p><st c="13736">– Nedenmiş o?</st></p>
			<p><st c="13749">– Çünkü ben Salih gibi değilim. </st><st c="13782">Annem babam var. </st><st c="13799">Bana çok güveniyorlar. </st><st c="13822">Benim için ellerinden geleni yaptılar. </st><st c="13861">En iyi okullar, en pahalı kurslar. </st><st c="13896">Bir dediğimi iki etmediler. </st><st c="13924">Aptal olmadığımı da biliyorlar. </st><st c="13956">Benden çok şey bekliyor hepsi. </st><st c="13987">Onları hayal kırıklığına uğratmaktan korkuyorum. </st><st c="14036">Hiçbir mazeretim yok benim. </st></p>
			<p><st c="14064">– Diğer arkadaşlarının senden farkı ne?</st></p>
			<p><st c="14103">– Bilmem ki.</st></p>
			<p><st c="14116">– Senin korkun ne anan ne baban ne de çevren. </st><st c="14163">Kendi gözünden düşmekten korkuyorsun sen. </st><st c="14205">Senin yaşlarındayken ben de bundan korkardım ama aramızda küçük bir fark var. </st><st c="14283">Ben kazanamamaktan değil, elimden geleni yapmamaktan korkardım. </st><st c="14347">Eğer elimden geleni yaptığıma inanmışsam, gerisi pek önemli değildi benim için. </st><st c="14427">Hayat bu, her zaman her şeyi başaramayabilir insan. </st><st c="14479">Önemli olan, başarabilmek için yeniden o masanın başına oturabilmek ve başarmayı her zamankinden daha çok istemektir. </st></p>
			<p><st c="14597">– Ben elimden geleni yapmadım ki... </st><st c="14633">Biliyorsunuz, bunu yapabilsem Türkiye’de dereceye girecek kadar altyapım var ama çalışamıyorum ben. </st></p>
			<p><st c="14733">– Çünkü kendini çok sıkıştırıyor ve çok hırpalıyorsun. </st><st c="14788">Bu kadar büyük başarılar beklediğin “sen”i hiç sevmiyor ve hiç hoş tutmuyorsun. </st><st c="14868">Biraz şefkat göstersene kendine. </st></p>
			<p><st c="14901">– Korkuyorum ben.</st></p>
			<p><st c="14918">– Haklısın, hepimiz bir şeylerden korkuyoruz. </st><st c="14965">Seninle birlikte sınava girecek herkes korkuyor. </st><st c="15014">Kimse başaracağından emin değil. </st><st c="15047">Bundan doğal ne var?</st></p>
			<p><st c="15067">– Ben korkmamak, başaracağımdan emin olmak istiyorum ama. </st></p>
			<p><st c="15126">– Herkes korkabilir ama sen korkmamalısın, öyle mi?</st></p>
			<p><st c="15177">– Öyle.</st></p>
			<p><st c="15185">– Neden, senin bir eksiğin mi var?</st></p>
			<p><st c="15220">– Neden eksiğim olsun, fazlam var. </st></p>
			<p><st c="15256">– Korkarak, kendini hırpalayarak çok vakit kaybettiğinin farkında mısın?</st></p>
			<p><st c="15328">– Ne yani, hep ders mi çalışmalıyım?</st></p>
			<p><st c="15365">– Bir yandan yaşadığını hissedip bir yandan mücadeleye devam etmek galiba en güzeli, çünkü hayatta sınavlar hiç bitmiyor. </st></p>
			<p><st c="15488">– Sizinki bitmiş işte. </st><st c="15511">Ne güzel. </st></p>
			<p><st c="15521">– Sahi bitmiş mi sence? </st></p>
			<p><st c="15545">– Muayenehanesinde terlikle gezen o doktor hanım var ya, işte onunki bitmiş. </st><st c="15622">Öyle rahat ki. </st></p>
			<p><st c="15637">– Sen de öyle olmayı ister miydin?</st></p>
			<p><st c="15671">– Öyle olamam ben, istesem de olamam. </st><st c="15710">Ama öyle insanlara bir itirazım yok. </st><st c="15747">İnsan nasıl huzurluysa öyle yaşamalı. </st></p>
			<p><st c="15785">– Bakıyorum, çok akıllı uslu konuşmaya başladın. </st><st c="15834">Peki, sen nasıl huzurlu olacaksın?</st></p>
			<p><st c="15868">– Huzur benden çok uzak. </st></p>
			<p><st c="15894">– Biliyor musun, çocuğunu döverek, cezalandırarak terbiye etmeye çalışan anne babalara benziyorsun. </st><st c="15994">Bu yerden yere vurulan çocuklardan her şeyin en iyisini isterler. </st><st c="16060">Başarı isterler, saygı isterler. </st><st c="16093">Böyle bir çocuğun bunların altından kalkması ne kadar zor. </st><st c="16152">Kendine biraz daha iyi davransana. </st><st c="16187">Senin asıl korkun, anneni babanı hayal kırıklığına uğratmak değil. </st><st c="16254">Kendi öfkenden korkuyorsun. </st><st c="16282">Kendine güvenini iyice kaybetmekten korkuyorsun. </st><st c="16331">Ve bütün bunları bir tek sınava bağlıyorsun. </st><st c="16376">Bu sınav, sonuç ne olursa olsun seni ne tam olarak başarılı ne de tam olarak başarısız yapar. </st><st c="16470">Bu, hayattaki binlerce sınavdan biri. </st><st c="16508">Sen mücadeleden vazgeçmezsen korkman için bir neden yok ki. </st></p>
			<p><st c="16568">– Siz bana güveniyorsunuz galiba. </st><st c="16602">Ama sizi de hayal kırıklığına uğratabilirim. </st></p>
			<p><st c="16647">– Elinden geleni yaptığın sürece yani mücadeleden vazgeçmezsen ben hayal kırıklığına uğramam. </st><st c="16741">Devam edersen bilirim ki bir gün nasıl olsa başaracaksın. </st></p>
			<p><st c="16799">– Bir gün nasıl olsa ha. </st><st c="16824">Ben artık gideyim. </st><st c="16843">Sizin için mücadele bitmemiş. </st><st c="16873">Hâlâ benimle uğraşıyorsunuz. </st><st c="16902">Tekrar ne zaman geleyim?</st></p>
			<p><st c="16926">– Haftaya gel. </st><st c="16942">Şimdi nereye gideceksin?</st></p>
			<p><st c="16966">– Eve, dersler beni bekliyor. </st><st c="16997">Yeteri kadar zaman kaybettim. </st></p>
			<p><st c="17027">– Hadi öyleyse, haftaya görüşürüz, kendine iyi bak yani kendine şefkat göster, tamam mı?</st></p>
			<p><st c="17115">– Tamam, hoşça kalın, teşekkür ederim. </st><st c="17155">Sizi çok seviyorum. </st></p>
			<p><st c="17175">Beni yanaklarımdan öperek çıkıyor odadan. </st><st c="17217">Aslı’yı yolcu ettikten sonra derin bir nefes alıyorum... </st><st c="17274">Aslında Salih ile Aslı’nın hikâyesinin çok benzer tarafları var. </st><st c="17339">Her ikisi de başarısızlık korkusunun esiri olmuşlar. </st><st c="17392">Aslı başaramamaktan ölmeyi göze alacak kadar korkuyor. </st><st c="17447">Salih ise minnet duyduğu bu aileye olan borcunu ödeyemeyeceğini yani okulda başarılı olamayacağını anlayınca sıkıntıdan akli dengesini yitiriyor. </st><st c="17593">Ölmek ya da deli olmak. </st><st c="17617">İnsanların korkulu rüyası. </st><st c="17644">Bu genç fidanlar ne kolay kırılıyor. </st><st c="17681">Anne babaların gençlere karşı daha dikkatli ve duyarlı davranmaları gerekiyor. </st><st c="17760">Ülkemizde eğitim olanakları tüm gençlerin ihtiyacını karşılayamadığından, her yıl üniversiteye giriş sınavları yapılıyor. </st><st c="17882">Gençlerden çok ben korkuyorum bu sınavlardan. </st><st c="17928">Biliyorum ki bu yüzden kaç genç ruh sağlığını kaybedecek, kaçı ölecek. </st><st c="17999">Kaçının kendine olan güveni bir daha geri gelmemek üzere onu terk edecek ya da kaçı bu yüzden ailesi tarafından dışlanacak, aşağılanacak. </st></p>
			<p><st c="18137">Aileler, bir genç okulda başarılı ise, başka bir sorun yok sanıyor. </st><st c="18205">Halbuki bana tedaviye gelen gençlerin büyük bir çoğunluğu okul birincileri, Türkiye genelinde dereceye giren öğrencilerdir. </st><st c="18329">Şimdi her yıl üniversite sınavlarına girmeyi âdet edinmiş çok sevdiğim bir genç hastam geliyor aklıma. </st><st c="18432">İlk yedi soruyu boş bırakırdı. </st><st c="18463">Neden mi? </st><st c="18473">Türkiye birincisi olup da gazetecilerle başı derde girmesin diye. </st><st c="18539">Türkiye’de girmediği üniversite kalmadı. </st><st c="18580">Ama hiçbirinde aradığını bulamadı. </st><st c="18615">Ne mi arıyordu? </st><st c="18631">Yok edilmiş, aşağılanmış, bir böcek gibi ezilmiş ruhunun devasız yaralarını başarılarla sarabilmek, acısını biraz hafifletebilmek; mutluluk, iç huzuru, yaşama sevinci gibi, o hiç tatmadığı duyguları yakalayabilmek. </st><st c="18846">Onunla konuşurken bir meslektaşımla konuşuyor gibi hissederdim kendimi. </st><st c="18918">Çünkü her şey gibi psikiyatriyi de çok iyi biliyordu. </st><st c="18972">Ayaklı kütüphane gibiydi. </st><st c="18998">Bu kadar çok okuyan, bu kadar çok bilen ve çok çalışan bir genç başka ne yapar? </st><st c="19078">Başka bir şey yapmaya fırsatı kalmaz ki. </st><st c="19119">Yaşamayı, insanlarla ilişki kurmayı, diğer gençler gibi geyik muhabbeti yapmayı, gezmeyi, tozmayı, eğlenmeyi, flört etmeyi bilmez ki. </st><st c="19253">Sonunda da bu büyük zekâ ve yetenek hayata akamazsa, dönüp kendini imha eder. </st></p>
			<p><st c="19331">Bizim ülkemizde aileler bu gerçeği görmek istemiyor. </st><st c="19384">Çocukları çok çalışkan ve okulda çok başarılı ise, öğretmenlerin hiçbir şikâyeti yoksa, çocuk hiç sorun çıkarmadan sadece okuluna gidip geliyor, TV bile seyretmeden, odasından çıkmadan hep çalışıyorsa, arkadaşlarıyla gezip tozmuyor, eve hep zamanında geliyor ve bunlara hiç isyan etmiyorsa bununla gurur duyuyorlar. </st><st c="19700">Halbuki bunun ne kadar tehlikeli bir gidiş olduğunu bilseler...</st></p>
			<p><st c="19763">Geçen yıllarda bana gelen iki genç vardı. </st><st c="19806">Biri, iyi bir ailenin ODTÜ’de okuyan, çok çalışkan oğlu; diğeri ise bir yandan sağda solda çalışarak, bir yandan da Açık Öğretim Fakültesi’ni kala geçe bitirmeye çalışan, konuşkan, gezmeyi tozmayı seven biraz gariban bir genç. </st><st c="20033">İkisi de aynı dönem okulunu bitirdi ve kendilerine iş aramaya başladılar... </st><st c="20109">Birbirlerini tanımıyorlardı. </st><st c="20138">Gazete ilanlarıyla duyurulan işe alma sınavlarına girmeye başladılar. </st><st c="20208">ODTÜ’lü genç hepsinin yazılı sınavını kazanıyor ama mülakatta başarısız oluyor ve işe girmeyi başaramıyordu. </st><st c="20317">Ailesinin bana aşırı haylazlığı nedeniyle getirdiği açık öğretim mezunu gariban genç ise eğer yazılı sınavı kazanmışsa, mülakatı mutlaka geçiyor ve işe girmeye hak kazanıyordu. </st><st c="20494">ODTÜ’lü bir yere giremezken, gariban genç üç yerden birden davet aldı. </st><st c="20565">Hatta sözlü sınavlara girerken giyecek düzgün bir takım elbisesi olmadığından, birilerinden ödünç aldığı elbiselerle giderdi sınavlara. </st><st c="20701">İşsizliğin kol gezdiği ülkemizde gariban genç, herkesin girmeye can attığı üç büyük kurumdan davet aldı. </st><st c="20806">Kısa süre oralarda çalıştı, beğenmedi. </st><st c="20845">Şimdi İstanbul’da büyük bir özel şirketin genel müdür yardımcısı. </st><st c="20911">Şimdiden çok para kazanıyor. </st><st c="20940">Artık kendine ait takım elbiseleri var. </st><st c="20980">Geçen gün Ankara’ya gelmiş, bana uğradı. </st><st c="21021">Bambaşka biri olmuş. </st><st c="21042">Artık ona gariban diyemem. </st><st c="21069">Henüz yirmi altı yaşında. </st><st c="21095">Kim bilir ne başarıların altına imza atacak. </st><st c="21140">ODTÜ’lü çalışkan, iyi aile çocuğuna gelince. </st><st c="21185">O koca diploma bile pek bir işe yaramadı. </st><st c="21227">Ailesinin aracılığıyla küçük bir işe girdi çalışıyor. </st><st c="21281">Mutsuz ve hayal kırıklığı yaşıyor. </st><st c="21316">Halbuki aile koskoca ODTÜ’yü çok iyi dereceyle bitiren bu çocuktan neler bekliyordu. </st></p>
			<p><st c="21401">Ben bu çocuğa üniversitede kalmasını, kariyer yapmasını önermiştim. </st><st c="21469">Çünkü bu gençler üniversitede kalırlarsa hiç yabancılık çekmiyorlar. </st><st c="21538">Orada kaldıkları sürece en iyi bildiği işi yapıyorlar. </st><st c="21593">Sürekli çalışıyor, sınava giriyor, tez hazırlıyor ve bunun karşılığında para kazanıyorlar. </st><st c="21684">Hayatın içine hiç girmeden kenarından süzülüp gidiyorlar. </st><st c="21742">Ama olmadı. </st><st c="21754">Ankara’daki üniversitelere giremedi. </st><st c="21791">Anadolu’ya gitmeyi ise göze alamadı. </st></p>
			<p><st c="21828">Sonra Hale geliyor aklıma. </st><st c="21855">Beklentileri çok yüksek, hırslı ve çok başarılı gençler korkutur beni. </st><st c="21926">Onlara hem hayranlık duyarım, hem de bir türlü aradıklarını bulamayacaklarını bilmek, beni ürkütür. </st><st c="22026">Zeki, yetenekli ve hoş bir kızdı Hale. </st><st c="22065">Çok başarılıydı. </st><st c="22082">Önce ODTÜ’yü bitirdi. </st><st c="22104">Bir iki iş denemesi oldu, sonra master yapmaya karar verdi. </st><st c="22164">Master bitti, yine birkaç işe girdi. </st><st c="22201">“Kimsenin kimseye saygısı yok, kendimi daha fazla geliştirip daha üst düzey işler bulmalıyım” diyerek ikinci bir master daha yaptı. </st><st c="22333">O da bitti ama yine olmadı. </st><st c="22361">“En iyisi yurtdışına gidip doktora yapayım” dedi. </st><st c="22411">Yurtdışında kendi imkânlarınla doktora yapmak çok pahalı bir iş. </st><st c="22476">Aile, Hale otursun diye aldığı evi sattı ve Hale bu evin parasıyla Amerika’ya gitti. </st><st c="22561">Beş yıl kaldı orada. </st><st c="22582">İyi bir üniversiteden doktora derecesi aldı. </st><st c="22627">Türkiye’yi ve buradaki insanları hiç beğenmiyor; eğitimsiz, kültürsüz, ilkel insanlardan oluştuğunu düşündüğü bu ülkede yaşamak istemiyordu. </st><st c="22768">Amerika’ya büyük hayranlık duyuyordu. </st><st c="22806">Doktora bitince orada birkaç yerde çalıştı. </st><st c="22850">Gördü ki işler hiç de düşündüğü gibi değil. </st><st c="22894">Onun kıymetini Amerikalılar da bilemeyince yeniden Türkiye’ye döndü.</st></p>
			<p><st c="22962">Bu arada yaşı otuz beş olmuş, aile yıllardır okuması için ona para yetiştirmekten bitap düşmüş, kendi yaşıtı arkadaşları girdikleri ya da kurdukları işlerde çok mesafe almışlardı. </st><st c="23143">O ise elinde diploma koleksiyonuyla sıfırdan başlayacaktı her şeye. </st><st c="23211">Birkaç büyük firmadan teklif aldı. </st><st c="23246">Ama Hale’ye iş beğendirmek kolay olmadı. </st><st c="23287">Oralarda da mutlu olamadı. </st><st c="23314">“Birikimimi kullanamıyorum, benim çok daha üst düzey işler yapmam ve çok para kazanmam gerekiyor. </st><st c="23412">Bu benim hakkım, otuz beş yıldır dirsek çürütüyorum. </st><st c="23465">Bu dünyada bunun hiç mi değeri yok?” diyordu. </st><st c="23511">Hale’nin çok ilginç hayalleri vardı. </st><st c="23548">Küçük şeylerle mutlu olan insanlara hayretle bakıyor, “Küçük insanların hayalleri de küçük oluyor” diyordu.</st></p>
			<p><st c="23655">Güler yüzlü, kolay mutlu olan biriyle evlendi. </st><st c="23703">Kocası Hale’ye hayrandı. </st><st c="23728">Ama hem eşini hem de eşinin ailesini hep aşağıladı. </st><st c="23780">Hale’ye göre onlar küçük şeylerden mutlu olan basit insanlardı. </st><st c="23844">Hele kayınvalidesi ne aptal bir kadındı. </st><st c="23885">Camın önünde iyi demlenmiş bir bardak çay içmek bile o kadını mutlu ediyordu. </st><st c="23963">Hele bir de sigara yakmışsa.</st></p>
			<p><st c="23991">Bir gün sormuştum Hale’ye, “Seni ne mutlu edecek, nedir hayallerin?” diye. </st><st c="24067">“Miami sahiline yanaşmış, muhteşem bir yatta güvertede bir iki arkadaşımla akşamüstü içki içmek isterim” demişti. </st><st c="24181">Ama o yatın Hale’ye ait olması şartıyla. </st><st c="24222">Mutlu olabilmek için gerekli şartlara bakın. </st></p>
			<p><st c="24267">Sonuçta sadece Hale’ye değil, Hale’nin emeklerine de yazık oldu. </st><st c="24332">Kocası bu eziyete daha fazla dayanamadı, boşadı onu. </st><st c="24385">Şimdi bir özel üniversitede ders veren Hale yalnız ve mutsuz. </st><st c="24447">Ne hayat ona, ne de o hayata bir şeyler verebildi. </st><st c="24498">Kayınvalidesi ise hâlâ camın önünde akşam çayını büyük bir keyifle içiyor. </st><st c="24573">Hale bütün gayretlerine rağmen bu keyfi hiç tadamadı.</st></p>
		</div>
<div id="charCountTotal" value="24626"></div></body>
</html>
