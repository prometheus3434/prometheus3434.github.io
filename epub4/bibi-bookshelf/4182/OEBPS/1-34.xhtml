<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-34" xml:lang="tr-TR">
		<div>
			<p id="_idParaDest-29"><st c="0">Çöp Apartman – 8</st></p>
			<p><st c="17">Bir hafta sonra işte yine Nerimanların kapısını çalıyorum. </st><st c="77">Kapıyı Safiye açıyor, yüzünde hafif bir gülümseme var. </st><st c="132">“Hoş geldiniz sevgili öğretmenim” diye karşılıyor beni. </st><st c="188">Salonun açık olan kapısının önünde ayak silmek için kocaman beyaz bir havlu serili. </st><st c="272">Salonun temizlendiğini hemen anlıyorum. </st><st c="312">İçerisi mis gibi, tertemiz kokuyor. </st><st c="348">Kim bilir ne çok uğraştı burayı temizlemek için. </st><st c="397">Aslında salon aydınlık bir yermiş. </st><st c="432">Camların ve perdelerin pisliğinden içeri ışık girmezmiş meğer. </st><st c="495">Ne yapacağımı şaşırıyorum. </st><st c="522">Bir yandan bu gelişme beni çok mutlu ediyor, bir yandan da şimdi bu temiz salona girip giremeyeceğimi bilemiyorum. </st></p>
			<p><st c="637">– Safiye ellerine sağlık, nasıl da parlamış salon, ama şimdi ben ne yapmam gerektiğini bilemedim. </st><st c="735">Temizlendiğine göre içeri girmek yasaktır herhalde. </st></p>
			<p><st c="787">– Maalesef öyle, şimdi siz girseniz bile ben giremem. </st><st c="841">Çünkü ben bu halde oraya girersem, bütün salonu yeni baştan temizlemem gerekir. </st><st c="921">Biraz daha zaman lazım. </st><st c="945">Şimdiden sizinle birlikte salonda keyif kahvesi içeceğimiz günlerin hayalini kuruyorum. </st></p>
			<p><st c="1033">– Tamam, ne yapalım biraz daha bekleriz. </st><st c="1074">Zor oldu mu temizlemen?</st></p>
			<p><st c="1097">– Gülben’le birlikte yorulduk biraz, ama yine de eskiye göre çok daha kolay temizledik. </st></p>
			<p><st c="1186">– Şimdi nereler kaldı?</st></p>
			<p><st c="1208">– Sadece mutfakla salon temiz, gerisi duruyor çünkü biz temizlenmeden oraları temizlemenin bir faydası yok. </st><st c="1317">Biz girip çıktıkça her yer kirleniyor zaten. </st></p>
			<p><st c="1362">– Peki, siz ne zaman temizleneceksiniz?</st></p>
			<p><st c="1401">– Bilmem ki, onu kendi başımıza becerebilir miyiz acaba?</st></p>
			<p><st c="1458">– Ha, şimdi anladım, benim yanında olmamı istiyorsun, hadi öyleyse, Gülben nerede?</st></p>
			<p><st c="1541">– Banyoyu ovuyor. </st></p>
			<p><st c="1560">– Demek kararlısınız. </st><st c="1582">Güzel. </st><st c="1589">Ayağıma bir terlik ver de bir an önce başlayalım şu işe.</st></p>
			<p><st c="1645">Kafasını kaldırdığında gözlerinde iki damla yaş görüyorum. </st><st c="1705">Aslında bunun onlar için ne kadar önemli olduğunu biliyorum. </st><st c="1766">Bu kızların asıl amacı temiz, çok temiz, en temiz olabilmek, o yüzden aylardır banyoya girip yıkanamıyorlar. </st><st c="1875">Ya bir şeyi eksik bırakır da, tam olarak temizlenemezlerse... </st><st c="1937">O yüzden banyoya ya hiç giremiyorlar ya da girerlerse çıkamıyorlar. </st><st c="2005">Demek artık vakit geldi. </st><st c="2030">Safiye korkudan ve heyecandan ağlıyor. </st><st c="2069">Ben de heyecanlanıyorum. </st><st c="2094">İnşallah her şey yolunda gider de, Safiye zamanında çıkabilir banyodan. </st><st c="2166">Safiye önde, ben arkada banyonun yolunu tutuyoruz. </st><st c="2217">Gülben gülerek karşılıyor beni. </st><st c="2249">Banyo pırıl pırıl olmuş. </st><st c="2274">Her taraf sabun ve temizlik maddesi kokuyor. </st><st c="2319">Kim bilir kaç saattir ovuyor buraları. </st><st c="2358">Tezgâhın üzerine yedi-sekiz kalıp sabun, lifler, keseler ve şampuanlar hazırlanmış. </st><st c="2442">Safiye her zamanki gibi benim kahvemi yapıyor, yine mutfağın önündeki sandalyemde oturuyorum. </st></p>
			<p><st c="2536">– Ne dersiniz doktor hanım, sizce becerebilecek miyim bu işi?</st></p>
			<p><st c="2597">– Tabii becereceksin, geç bile kaldın, baksana salon ne güzel olmuş. </st></p>
			<p><st c="2667">– Banyoya son girdiğimde vücudumda soyulmadık deri kalmamış ve ben buna rağmen sekiz-on saat çıkamamıştım banyodan. </st><st c="2783">Özellikle abdest almaktan çok korkuyorum. </st><st c="2825">Hep yanlış oldu gibi geliyor ve her seferinde başa dönüyorum. </st></p>
			<p><st c="2887">– Bütün bunlar yoğun bir sıkıntı, güvensizlik ve moral bozukluğuyla ilgiliydi, şimdi gayet iyisin, merak etme, herkes gibi yıkanıp çıkacaksın sen de. </st><st c="3037">Hadi şimdi gir banyoya. </st><st c="3061">Ben burada oturuyorum, bir sorun olursa seslen, hemen gelirim. </st></p>
			<p><st c="3124">– Öyle diyorsunuz ha... </st><st c="3148">Tamam, gidiyorum. </st><st c="3166">Allahım, bana yardım et...</st></p>
			<p><st c="3192">Safiye dua ederek banyonun yolunu tutuyor. </st><st c="3236">Gülben başında duracak. </st><st c="3260">Biraz sonra Gülben siyah, büyük bir çöp torbasıyla çıkıyor dışarı. </st><st c="3327">Sanırım bunlar Safiye’nin üzerinden çıkanlar. </st><st c="3373">İçerden gelen su sesini duyuyorum. </st><st c="3408">Bir saatten fazla zaman geçiyor, hâlâ dışarı çıkan yok. </st><st c="3464">Merak ediyorum. </st><st c="3480">Biraz sonra Gülben banyodan başını dışarı uzatıyor, yüzünde endişeli bir ifade var. </st></p>
			<p><st c="3564">– Doktor hanım biraz gelseniz, ben onu durduramıyorum.</st></p>
			<p><st c="3618">Aceleyle banyoya giriyorum. </st><st c="3647">Safiye küvetin içine oturmuş, saçlarını çamaşır ovar gibi ovuyor. </st><st c="3713">Hafifçe inlediğini duyuyorum. </st><st c="3743">Her yer köpük içinde. </st><st c="3765">Demek bir saattir durmadan saçlarını yıkıyor. </st><st c="3811">Yerde boş duran şampuan şişelerini görünce canım sıkılıyor. </st></p>
			<p><st c="3871">– Ne o Safiye, şampuan üreticilerini zengin etmeye karar verdin galiba. </st><st c="3943">Yeter artık, bak tertemiz olmuş saçların. </st><st c="3985">Hadi şimdi durula bakalım saçlarını.</st></p>
			<p><st c="4021">Çok mu eziyet ediyorum acaba bu kıza? </st><st c="4060">Henüz banyoya girecek kadar iyi değil de, benim hatırım için mi bu eziyete katlanıyor, bunu bilemiyorum. </st><st c="4165">Durmayacak galiba. </st><st c="4184">Saçlar yıkanmaktan kim bilir ne hale geldi. </st><st c="4228">Endişelenmeye başlıyorum. </st><st c="4254">Sanki bütün hırsını saçlarından alıyor. </st><st c="4294">Birden duruyor ve saçlarının köpüklerini duruluyor aceleyle. </st><st c="4355">Sonra eline keseyi alıyor, küvetin kenarına oturup keselenmeye başlıyor. </st><st c="4428">Cildi zaten sıcaktan yumuşamış, sanki deri değiştiriyor. </st><st c="4485">Bir süre sonra cildi önce kızarıyor, sonra da soyulmaya başlıyor. </st><st c="4551">Devam ederse bütün vücudu yara içinde kalacak. </st></p>
			<p><st c="4598">– Bu da oldu. </st><st c="4612">Artık çıkacak kir kalmadı. </st><st c="4639">Bir kere de sabunlan, ondan sonra çıkabilirsin.</st></p>
			<p><st c="4686">Yine duruyor. </st><st c="4701">Yavaşça başını bana doğru çeviriyor. </st><st c="4738">Yüzü zaten ıslak olduğundan, bu sefer ağlayıp ağlamadığını anlayamıyorum. </st><st c="4812">Sonra lifi eline alıyor, iyice köpürtüp bütün vücudunda hızla gezdirmeye başlıyor. </st><st c="4895">Tekrar tekrar sabunluyor vücudunu. </st><st c="4930">Bir, iki, üç, dört, beş. </st></p>
			<p><st c="4955">– Yeter artık Safiye, her tarafın tertemiz oldu. </st><st c="5004">Biraz daha devam edersen yine derilerin soyulacak, hadi çık artık. </st></p>
			<p><st c="5071">– Henüz temiz olmadım ki...</st></p>
			<p><st c="5098">Sesi hırçın ve öfkeli. </st></p>
			<p><st c="5122">– Hayır, aksine tertemiz oldun, ben bundan eminim, hadi şimdi abdestini de al ve çık. </st></p>
			<p><st c="5208">– Abdeste başlarsam sizce bunu bitirebilir miyim?</st></p>
			<p><st c="5257">– Tabii bitireceksin, ben buradayım ve her şeyi tam yaptığını görüyorum.</st></p>
			<p><st c="5330">Yüksek sesle saymaya başlıyor, ben de onunla birlikte sayıyorum. </st><st c="5396">İkimizin sesi de heyecanlı. </st><st c="5424">O sırada yanımda duran Gülben’i görüyorum. </st><st c="5467">O da heyecanlı ve bizimle birlikte sayıyor. </st><st c="5511">Şimdi artık üç kişilik bir koro oluşturduk. </st><st c="5555">Safiye önce ağzına üç kere, sonra burnuna üç kere, abdest bitene kadar hiç durmadan sayıyoruz. </st><st c="5650">Sonra Safiye’nin sesi çınlıyor banyoda:</st></p>
			<p><st c="5689">– Aman Tanrım, sonunda temizlendim, şükürler olsun sana.</st></p>
			<p><st c="5746">Hep birlikte gülüyoruz şimdi, Safiye hem ağlıyor hem gülüyor. </st><st c="5809">Önceden hazırladığı havlusunu uzatıyorum ona. </st><st c="5855">Minnet dolu bakışlar var gözlerinde. </st><st c="5892">Saatime bakıyorum, Safiye banyoya gireli iki saate yakın olmuş. </st><st c="5956">“Sıra Gülben’de” diyorum. </st><st c="5982">“Siz merak etmeyin, onun başında ben duracağım. </st><st c="6030">Bugün o da yıkanacak, siz çok yoruldunuz, artık bizi merak etmeyin” diyor Safiye. </st><st c="6112">Bir süre yine mutfağın önünde Gülben’le oturuyoruz. </st><st c="6164">Biraz sonra Safiye geliyor yanımıza. </st><st c="6201">Pembe beyaz çiçekli bir elbise giymiş, ne esmeri, pembe beyaz bir kız Safiye, tıpkı üzerindeki elbise gibi. </st><st c="6309">Mutfağa girerken sadece terliklerini değiştiriyor, artık üzerine önlük giymiyor. </st><st c="6390">Sevinçten gözlerinin içi gülüyor. </st><st c="6424">“Oldu bu iş galiba” diyorum içimden. </st><st c="6461">Benim de üzerimden bir yük kalkıyor sanki. </st><st c="6504">O gün üçümüz ilk kez başka şeylerden konuşuyoruz. </st><st c="6554">Safiye sözü hiç bize bırakmıyor, hem konuşuyor hem gülüyor.</st></p>
		</div>
<div id="charCountTotal" value="6613"></div></body>
</html>
