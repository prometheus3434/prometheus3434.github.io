<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p id="_idParaDest-18"><st c="0">Çöp Apartman – 5</st></p>
			<p><st c="17">Neriman son görüşmemizden sonra, bir süre her hafta geldi bana. </st><st c="82">İlaçlarını düzenli alıyor ve uzun uzun ağlıyordu bu odada; bu ağlamaların onu ferahlattığını ve buradan her seferinde daha rahatlamış olarak çıktığını görüyordum. </st><st c="245">Artık banyoya daha sık giriyor ve hiç takılmadan abdestini alabiliyordu. </st><st c="318">Morali de giderek düzeliyordu ki, bu sefer de babası hastalandı. </st><st c="383">Anlattığına göre, babasının durumu endişe verici boyutlardaydı ve birinin hastanede, onun yanında kalması gerekiyordu. </st><st c="502">O kişi de doğal olarak yine Neriman’dı. </st><st c="542">Ablalar uzun süredir insan içine çıkamayacak kadar berbat durumdaydı. </st><st c="612">Hasta bakmak şöyle dursun, onların zaten bakıma ihtiyacı vardı. </st><st c="676">Zavallı Neriman, nereye yetişeceğini şaşırdı ve tedaviye zorunlu olarak ara verdi. </st><st c="759">Üç dört haftadır onu göremiyordum. </st><st c="794">İşte şimdi yine adını randevu defterinde görüyorum. </st><st c="846">Umarım durum çok kötü değildir. </st></p>
			<p><st c="878">– Tuna ben hazırım, Neriman Hanım’ı gönderebilirsin. </st></p>
			<p><st c="931">– Tamam efendim, hemen gönderiyorum.</st></p>
			<p><st c="967">Kapı açılıyor ve Neriman içeri giriyor, ancak bu, benim son zamanlarda görmeye alışkın olduğum pembe yanaklı, güleç ve aydınlık yüzlü genç hanım değil. </st><st c="1120">Rengi uçmuş. </st><st c="1133">Son derece yorgun ve bakımsız görünüyor. </st><st c="1174">Üzerinde siyah etek, bluz var. </st><st c="1205">Saçlarının uzun süredir yıkanmadığı belli oluyor. </st><st c="1255">Bakışları dalgın ve umutsuz. </st><st c="1284">Bütün emekler boşa mı gitti yoksa?</st></p>
			<p><st c="1318">– Hayrola Neriman, ne bu hal? </st><st c="1349">Ne oldu sana?</st></p>
			<p><st c="1362">– Sormayın Gülseren Hanım. </st><st c="1390">Öyle kötüyüm ki... </st></p>
			<p><st c="1409">– Gel otur Neriman, ayakta kalma. </st></p>
			<p><st c="1443">– Ah nedir bu benim başıma gelenler. </st><st c="1480">Babama bir şey olursa ben ne yaparım? </st><st c="1518">Hiç olmazsa onun varlığı hepimiz için bir güvenceydi. </st><st c="1572">Ablalarım perişan. </st><st c="1591">Bir yandan babama çok üzülüyorlar, bir yandan ben evde yokum. </st><st c="1653">Sıkıntıları iyice arttı. </st><st c="1678">Evin halini bir görseniz. </st><st c="1704">Durumumuz içler acısı. </st><st c="1727">Bütün bu karışıklıkta size gelmeye fırsat bulamadım. </st></p>
			<p><st c="1780">– Geçmiş olsun, inşallah baban kısa sürede ayağa kalkar. </st></p>
			<p><st c="1837">– Hiç sanmıyorum. </st><st c="1855">Babam şeker hastasıydı. </st><st c="1879">Bütün organları zarar görmüş. </st><st c="1909">Haftalardır durumunda en ufak bir düzelme yok. </st><st c="1956">Galiba kaybediyoruz babamı. </st><st c="1984">Acaba yeteri kadar iyi bakamadık mı ona?</st></p>
			<p><st c="2024">– Bunu da nereden çıkarıyorsun? </st><st c="2057">Neriman, unutma, sen ailen için kendi hayatından vazgeçtin. </st><st c="2117">Daha ne yapsaydın yani? </st><st c="2141">Bak, hâlâ onlar için kendini ne kadar yorduğun belli. </st><st c="2195">Yorgunluktan rengin solmuş. </st><st c="2223">Böyle giderse sen de hasta olacaksın. </st></p>
			<p><st c="2261">– Aman, bıktım artık her şeyden. </st><st c="2294">Ben de ölsem de kurtulsam bu eziyetten. </st><st c="2334">Benim başka bir kurtuluş umudum yok. </st><st c="2371">Beni yoran babam değil, asıl evdekiler. </st><st c="2411">Yakında bakımsızlıktan, açlıktan ve pislikten ölecekler diye korkuyorum. </st><st c="2484">Öyle perişanlar ki...</st></p>
			<p><st c="2505">Neriman, hıçkırarak ağlamaya başlıyor. </st><st c="2545">Ona bir mendil uzatıyorum. </st><st c="2572">Durum galiba çok kötü. </st></p>
			<p><st c="2595">– Dur bakalım, belki bir çare buluruz. </st><st c="2634">Sen geceleri hastanede mi kalıyorsun?</st></p>
			<p><st c="2671">– Evet, babamın yanında sürekli birinin kalması gerekiyor. </st><st c="2731">Gündüzleri bir iki saat eve uğruyorum. </st><st c="2770">Babama bir şeyler götürmem gerekiyor. </st><st c="2808">Bizimkilerle eskisi gibi ilgilenemiyorum. </st><st c="2850">Yemek bile yapıp yiyemiyorlar, kendilerine bakamıyorlar. </st><st c="2907">“Bu böyle olmayacak, gelin sizi doktora götüreyim, kendinize acımıyorsanız bana acıyın. </st><st c="2995">Ben daha ne kadar katlanabileceğim bu eziyete?” diyorum ama sözümü geçiremiyorum. </st><st c="3077">“Biz bu halde evden çıkamayız, çıkabilsek babamızı görmeye geliriz” diyorlar. </st><st c="3155">Ne yapacağımı şaşırdım. </st><st c="3179">Gerçekten çıkamıyorlar evden. </st><st c="3209">İkisi de babama çok düşkündür. </st><st c="3240">Adam ölecek, son bir kere görmeye bile gelemiyorlar. </st><st c="3293">Bu nasıl hastalık böyle? </st><st c="3318">Sizin ev ziyareti yapmadığınızı biliyorum ama çok zor durumdayım. </st><st c="3384">Bana yardım eder misiniz?</st></p>
			<p><st c="3409">– Sizin eve gelmemi istiyorsun öyle mi?</st></p>
			<p><st c="3449">– Evet, eğer mümkünse, çünkü yapabileceğim başka bir şey kalmadı. </st></p>
			<p><st c="3516">– Ablaların da bunu istiyor mu?</st></p>
			<p><st c="3547">– Onlara söylemedim. </st><st c="3569">Söylesem de kabul edeceklerini sanmıyorum. </st><st c="3612">Eve birinin gelmesinden ürküyorlar. </st><st c="3648">Ama başka ne yapabilirim? </st><st c="3674">Buna daha uzun süre dayanabileceklerini sanmıyorum. </st><st c="3726">Aç ve susuz bir insan ne kadar yaşayabilir? </st><st c="3770">Yemek yapamadıkları için açlar. </st><st c="3802">Tuvalete gitmemek için de su bile içmiyorlar. </st></p>
			<p><st c="3848">– Haklısın, galiba yapılacak en doğru iş bu. </st><st c="3893">Tamam. </st><st c="3900">Hadi hemen gidelim. </st></p>
			<p><st c="3920">– Şimdi mi? </st><st c="3932">Ah ne iyi olur. </st></p>
			<p><st c="3948">– Bu acil bir durum galiba. </st></p>
			<p><st c="3976">– Evet, şimdi görünce beni daha iyi anlayacaksınız. </st><st c="4028">Size nasıl teşekkür etsem bilmem ki. </st></p>
			<p><st c="4065">– Teşekkürü sonra edersin, hadi hemen gidelim.</st></p>
			<p><st c="4111">Aceleyle çıkıyoruz muayenehaneden. </st><st c="4147">Köşedeki taksi durağından hemen bir taksiye biniyoruz. </st><st c="4202">Benim fazla vaktim yok. </st><st c="4226">Bir an önce muayenehaneye geri dönmem gerekiyor. </st><st c="4275">Ama durum yine benim tahmin ettiğimden daha kötü. </st><st c="4325">Kızlar böyle devam ederse gerçekten ölecekler. </st><st c="4372">Hem babalarını kaybetme korkusu, hem Neriman’ın evden uzak kalışı galiba ikisini de çok olumsuz etkiledi. </st><st c="4478">Beni, yani bir doktoru istemediklerini biliyorum. </st><st c="4528">Oraya gidiyorum ama ne yapıp ne yapamayacağımı ben de bilmiyorum. </st><st c="4594">Tedaviyi kabul etmeyen birine yardım edebilmek o kadar zor ki... </st><st c="4659">Neriman, Birlik Mahallesi tarafında bir adres veriyor şoföre. </st><st c="4721">Üç katlı eski bir apartmanın önünde taksiden iniyoruz. </st><st c="4776">Apartmandan içeri girince havayı kokluyorum, sanki içerisi küf kokuyor. </st><st c="4848">Merdivenle ikinci kata çıkıyoruz. </st><st c="4882">Her katta iki daire var. </st><st c="4907">Neriman elindeki anahtarla kapıyı açıyor. </st><st c="4949">Nasıl bir manzarayla karşılaşacağımı merak ediyorum. </st></p>
			<p><st c="5002">– Kusura bakmayın Gülseren Hanım, siz artık her şeyimizi biliyorsunuz. </st></p>
			<p><st c="5073">– Tabii, hiç önemli değil, sen rahat ol ama ablalarına geldiğimi haber ver istersen. </st></p>
			<p><st c="5158">– Tamam, onlar salondadır, izin verirseniz önce ben gideyim yanlarına. </st></p>
			<p><st c="5229">– Böylesi daha doğru olur.</st></p>
			<p><st c="5255">Antrede ayakta duruyorum. </st><st c="5282">Neriman önce ayakkabılarını çıkarıp yandaki dolaptan terliklerini giyiyor, sonra da salonun kapalı duran kapısını açarak içeri giriyor. </st><st c="5418">Salondan alçak sesli konuşmalar geliyor. </st><st c="5459">Burası eski bir ev. </st><st c="5479">Kapılar beyaz yağlıboya, ancak uzun süredir boyanmamış ve renkleri sararmış. </st><st c="5556">Salon kapısında buzlu cam var. </st><st c="5587">Yerler mozaik taş. </st><st c="5606">Yanda duran vestiyer çok eski ve cevizden yapılmış. </st><st c="5658">Evde, sanki havasızmış gibi ağır bir koku var. </st><st c="5705">Soldaki açık kapıdan mutfak görünüyor. </st><st c="5744">Beyaz fayans döşeli mutfak tertemiz görünüyor. </st><st c="5791">Ben böyle çevreme bakarken salon kapısı açılıyor ve Neriman beni içeri buyur ediyor. </st></p>
			<p><st c="5876">– Neriman bana da bir terlik ver, ben de çıkarayım ayakkabımı. </st></p>
			<p><st c="5939">– Olmaz canım, ne gerek var. </st><st c="5968">Siz girebilirsiniz içeri. </st></p>
			<p><st c="5994">– Hayır, girmeyeceğim. </st><st c="6017">Olabildiğince sizin usullerinize uymalıyım. </st></p>
			<p><st c="6061">– Eh, peki öyleyse, diyerek vestiyerden bana da bir terlik veriyor.</st></p>
			<p><st c="6128">Ayakkabılarımı Neriman’ınkilerin yanına çıkarıp terlikleri giyerek içeri giriyorum. </st><st c="6213">Kızlar salonun tam ortasında ayakta bekliyorlar beni. </st><st c="6267">İkisinin de yüzünde büyük bir hayret ve heyecan ifadesi var. </st><st c="6328">Çiçekli basmadan ev elbiseleri giymişler, elbiselerin renkleri neredeyse mora dönmüş. </st><st c="6414">Çok kirli olduklarını anlamak için dikkatli bakmaya gerek yok. </st><st c="6477">Saçları sanki aylardır hiç taranmamış gibi, yağlı ve kirli. </st><st c="6537">Ayaklarında bir örnek terlikler var. </st><st c="6574">Her şeye rağmen ikisi de ne kadar güzel! </st><st c="6615">Hele Safiye...</st></p>
			<p><st c="6629">– Merhaba hanımlar. </st><st c="6650">Evinize davetsiz geldim ama niyetim sizi rahatsız etmek değil. </st><st c="6713">Madem siz bana gelmediniz, “Bari ben onları görmeye gideyim” dedim. </st><st c="6781">Şimdi nereye oturmamı istersiniz? </st><st c="6815">Merak etmeyin, hiçbir yere dokunmayacağım ve istemediğiniz hiçbir şey yapmayacağım.</st></p>
			<p><st c="6898">Yüzlerindeki hayret ifadesi devam ediyor. </st><st c="6941">Bir an önce onları rahatlatmam gerekiyor. </st><st c="6983">Bu arada Neriman bana yer gösteriyor. </st><st c="7021">Koltuğa dikkatlice oturuyorum, ellerimi hiçbir yere sürmemeye özen gösteriyorum. </st><st c="7102">Benden huylanmamalılar. </st><st c="7126">Neriman’a salondan çıkmasını işaret ediyorum. </st><st c="7172">Kızlarla yalnız kalmalıyım. </st><st c="7200">İkisi de hâlâ ayakta durmaya devam ediyor. </st><st c="7243">Henüz hiç konuşmadılar. </st><st c="7267">Havayı yumuşatmaya çalışıyorum, </st></p>
			<p><st c="7299">– Gülben otursanıza... </st><st c="7322">Babanızın hasta olduğunu biliyorum. </st><st c="7358">Geçmiş olsun. </st><st c="7372">Onu görmeye bile gidemediğinizi duyunca, Neriman’la çıkıp geldim. </st><st c="7438">Acaba bir yardımım olur mu diye. </st><st c="7471">Her şeyi biliyorum. </st><st c="7491">Bunun sizin elinizde olmadığının ve bu yüzden çok acı çektiğinizin farkındayım. </st><st c="7571">Yıkanmak saatlerinizi aldığından, bir türlü banyoya giremediğinizi, girseniz bile çıkamadığınızı, kendinize yemek bile yapamadığınızı ve bu yüzden neredeyse aç kaldığınızı ve Neriman’ın son günlerde artık hiçbir şeye yetişemediğini biliyorum ve işte onun için buradayım. </st><st c="7842">Bana hâlâ kızıyor musunuz?</st></p>
			<p><st c="7868">Koltuklarına oturmuş, hiç konuşmadan beni dinliyorlar. </st><st c="7924">Sesim sevecen ve yumuşak. </st><st c="7950">Sanki akrabadan biri gibi davranıyorum onlara. </st><st c="7997">Her şeyi bildiğimi en baştan açık açık söylüyorum ki, bir şeyleri saklamak, gizlemek durumunda hissetmesinler kendilerini. </st><st c="8120">Ve bunları hiç ayıplamadığımı, tam tersine onları anladığımı hissettirmeye çalışıyorum. </st><st c="8208">Salon toz içinde. </st><st c="8226">Sehpaların ve camların üzerine rahatlıkla yazı yazılabilir. </st><st c="8286">Eşyalar eski ve soluk. </st><st c="8309">Bu eve yıllardır yeni bir şey alınmamış. </st><st c="8350">Oymalı ceviz koltuklar, çiçekli Bünyan halılar, ceviz, eski model sehpalar ve camlarda bir zamanlar bej olduğunu tahmin ettiğim, pislikten rengi kararmış perdeler dikkatimi çekiyor. </st><st c="8532">Halıların altında tozlu ahşap parkeler var ve yıllardır hiç cilalanmamış. </st><st c="8606">Ben konuştukça Gülben’in yüzündeki hayret ifadesi, yerini büyük bir hüzne bırakıyor. </st><st c="8691">Önce Gülben başlıyor konuşmaya:</st></p>
			<p><st c="8722">– Demek Neriman size her şeyi anlattı. </st><st c="8762">Aslında ben size tekrar gelmek isterdim ama hiç ümidim yok ki... </st><st c="8827">Siz bize nasıl yardımcı olacaksınız?</st></p>
			<p><st c="8863">– Eğer bu hastalıktan kurtulmak isterseniz, belki bir yol buluruz. </st><st c="8931">Ama bunun için birlikte hareket etmemiz gerekir.</st></p>
			<p><st c="8979">Nihayet büyük abla giriyor söze. </st><st c="9013">Yüzü öfkeden kıpkırmızı. </st><st c="9038">Sesi kalın ve otoriter. </st></p>
			<p><st c="9062">– Bunun hastalık olduğundan emin misiniz?</st></p>
			<p><st c="9103">– Aslında hasta olduğunuzu siz de biliyorsunuz. </st></p>
			<p><st c="9152">– Hastalık mastalık değil, sizi tanımıyoruz. </st><st c="9197">Bu kadar özel konuları hiç tanımadığımız biriyle konuşmaktan hoşlanmayız biz. </st><st c="9275">Ayrıca emrivakileri de hiç sevmeyiz. </st><st c="9312">Hep Neriman’ın başının altından çıkıyor bunlar. </st></p>
			<p><st c="9360">– Evet, bu doğru, Neriman’dan dolayı bugün buradayım. </st><st c="9414">Ayrıca ev ziyareti yapmak gibi bir alışkanlığım hiç yoktur ama buraya Neriman davet ettiği için değil, artık sizlerle tanışmaktan başka çare kalmadığını anladığım için geldim. </st><st c="9590">İnsanlar ölümle burun buruna geldikleri zaman, tıp bunu acil durum olarak kabul eder ve hastadan izin almadan hayatta kalabilmesi için ne gerekiyorsa onu yapar. </st><st c="9751">Ben de Hipokrat yemini etmiş bir doktorum. </st><st c="9794">Göz göre göre ölmenize izin veremem. </st><st c="9831">Ayrıca Neriman’ı çok seviyorum. </st><st c="9863">Ne kadar zor durumda olduğunu anlatınca, buraya gelmekte hiç tereddüt etmedim. </st><st c="9942">O sizleri çok seviyor ve size kötü bir şey olacak diye ödü kopuyor. </st><st c="10010">Sizin de onu sevdiğinizi, hatta ona annelik ettiğinizi biliyorum. </st><st c="10076">Gülben’i daha önce görmüştüm, siz ailece güzel insanlarsınız. </st><st c="10138">Sizden de çok övgüyle bahsetmişti bana. </st><st c="10178">Haklıymış, gerçekten de çok güzel bir hanımsınız ama biraz aksisiniz galiba?</st></p>
			<p><st c="10254">– Onu da mı Neriman söyledi?</st></p>
			<p><st c="10283">– Onun söylemesine ne gerek var? </st><st c="10317">Ne kadar aksi biri olduğunuzu hemen gösterdiniz bana. </st><st c="10371">Ne de olsa evinize gelen bir misafirim ben. </st><st c="10415">Kovmaktan beter ettiniz beni... </st></p>
			<p><st c="10447">– Siz de aksi birine benziyorsunuz.</st></p>
			<p><st c="10482">– Evet, bazen ben de çok çekilmez olurum. </st><st c="10525">Yani ben de aksilik ve huysuzluk bakımından sizi pek aratmam. </st><st c="10587">Neriman onun için sevdi galiba beni. </st><st c="10624">Ne de olsa kız bunlara alışkın.</st></p>
			<p><st c="10655">Oh, nihayet Safiye’nin yüzüne bir gülümseme yayılıyor. </st><st c="10711">Bu gülüş Gülben’i de rahatlatıyor. </st><st c="10746">Sonra hep birlikte gülmeye başlıyoruz. </st><st c="10785">Sonra yine Safiye başlıyor konuşmaya:</st></p>
			<p><st c="10822">– Peki, ne yapacaksınız, ilaç mı vereceksiniz bize? </st><st c="10875">Biz ilaç filan almayız. </st></p>
			<p><st c="10899">– Neden?</st></p>
			<p><st c="10907">– İlaç bizim beynimizin içindeki düşünceyi mi değiştirecek? </st><st c="10968">Bizi uyuşturacak sadece. </st></p>
			<p><st c="10993">– Siz yeteri kadar uyuşmuşsunuz zaten. </st><st c="11032">Akşama kadar bu koltuklarda oturuyorsunuz galiba. </st><st c="11082">Bir de ben sizi neden uyuşturayım?</st></p>
			<p><st c="11116">– Peki öyleyse ilaç ne işe yarayacak?</st></p>
			<p><st c="11154">– Safiye böyle yapma, bırak da yardım edeyim. </st></p>
			<p><st c="11201">– Hani siz de aksiydiniz? </st><st c="11227">Bizi kızdırmamak için mi böyle yumuşak davranıyorsunuz?</st></p>
			<p><st c="11282">– Sizi kızdırmaktan korkmalı mıyım?</st></p>
			<p><st c="11318">– Ne bileyim ben. </st><st c="11337">Çok yumuşak davranıyorsunuz. </st></p>
			<p><st c="11366">– Sizin evde insanlar hep sert mi davranır birbirine?</st></p>
			<p><st c="11419">– Biraz öyledir. </st><st c="11437">Ben de sert davranırım onlara. </st></p>
			<p><st c="11468">– İnsan ne öğrenirse onu uygular. </st><st c="11502">Çocukken size hep sert davrandılarsa, büyüyünce siz de çevrenize öyle davranırsınız. </st><st c="11587">Baştan beri tedavi olmayı istemiyor gibi bir hal seziyorum sizde. </st><st c="11653">Bana kızgınsınız. </st><st c="11671">Yanılıyor muyum?</st></p>
			<p><st c="11687">– Hayır, yanılmıyorsunuz. </st><st c="11714">Ben değişmek istemiyorum. </st><st c="11740">Neysem öyle kalmak istiyorum. </st><st c="11770">Hayatı kendi kurallarıma göre yaşamak istiyorum. </st><st c="11819">Buna kimsenin karışmaya hakkı yok. </st></p>
			<p><st c="11854">– Ama abla, bak doktor hanım buraya kadar gelmiş. </st><st c="11904">Madem bir kurtuluşumuz var, bırak da deneyelim, diyor Gülben. </st></p>
			<p><st c="11966">– Bak Safiye, bu artık sadece senin sorunun değil. </st><st c="12017">Bu evde dört kişi yaşıyorsunuz. </st><st c="12049">Ve şu anda içinde bulunduğunuz durum sadece seni değil, hepinizi etkiliyor. </st><st c="12125">Burada “ben” diyemezsin, “biz” diyeceksin. </st></p>
			<p><st c="12168">– Artık dört kişi değiliz, babam ölüyor, bilmiyor musun?</st></p>
			<p><st c="12224">– Biliyorum, böyle giderse belki siz daha önce öleceksiniz. </st><st c="12285">Ya sen bunu biliyor musun?</st></p>
			<p><st c="12311">– Ben ölmeye hazırım, fazla bile yaşadım. </st><st c="12354">Bana dokunmayın da ne yaparsanız yapın...</st></p>
			<p><st c="12395">– Abla böyle yapma, diyor Gülben, sesi titreyerek. </st><st c="12447">Belli ki ağlamamak için kendini zor tutuyor. </st></p>
			<p><st c="12492">– Sen karışma bana, “Pis Südüklü”. </st><st c="12527">Safiye’nin salonda çınlayan sesine, Gülben’in hıçkırıkları karışıyor. </st><st c="12597">Durum giderek kötüleşiyor. </st><st c="12624">Ben işin içinden nasıl çıkacağımı düşünürken, Neriman koşarak salona giriyor. </st><st c="12702">Onun da yüzü allak bullak. </st><st c="12729">Ne söyleyeceğini bilemeden kapıda öylece duruyor. </st></p>
			<p><st c="12779">– Neriman ve Gülben, lütfen siz çıkın buradan, Safiye’yle yalnız konuşmak istiyorum.</st></p>
			<p><st c="12863">Neriman, hâlâ hıçkırarak ağlayan Gülben’i kolundan tutarak çıkarıyor salondan. </st><st c="12943">Safiye, oturduğu koltukta omuzlarını iyice dikleştirmiş, heykel gibi duruyor karşımda. </st><st c="13030">Böylece ne kadar kararlı olduğunu bana göstermeye çalışıyor. </st><st c="13091">Bu kızı yumuşatmanın bir yolu yok mu acaba? </st><st c="13135">Bu onun, yaşamak için belki de son şansı. </st><st c="13177">Bunu biliyor ve buna rağmen tedaviyi reddediyor. </st><st c="13226">Her türlü aksiliğine rağmen, ona kızmadığımı, hatta saygı duyduğumu hissediyorum. </st><st c="13308">İdama giderken bile başını dik tutan birine benzetiyorum onu içimden. </st><st c="13378">Bir süre hiç konuşmadan oturuyoruz. </st><st c="13414">Sonra yumuşak bir sesle konuşmaya başlıyorum:</st></p>
			<p><st c="13459">– Ölmek için neden bu kadar acele ediyorsun Safiye?</st></p>
			<p><st c="13511">– Çok bile yaşadım ben. </st><st c="13536">Biraz cesaretim olsaydı bu işi çoktan yapmış olurdum. </st><st c="13590">Sadece aksi değil, ayrıca korkağın tekiyim ben. </st><st c="13638">Benimle uğraştığınıza değmez. </st><st c="13668">On para etmem ben. </st><st c="13687">“Deli Dudu” derler bana. </st></p>
			<p><st c="13712">– Biliyorum. </st></p>
			<p><st c="13725">– Onu da mı biliyorsunuz?</st></p>
			<p><st c="13750">– Evet, Gülben’e “Pis Südüklü”, Neriman’a “Hom Hom Kız” ve sana “Deli Dudu” dediklerini biliyorum. </st></p>
			<p><st c="13850">– Peki öyleyse ne istiyorsunuz benim gibi bir “Deli Dudu”dan?</st></p>
			<p><st c="13911">– Benim yanımda Gülben’e neden “Pis Südüklü” dedin? </st><st c="13964">Ne kadar kötü ve acımasız biri olduğunu mu kanıtlamaya çalışıyorsun bana?</st></p>
			<p><st c="14037">– Hiçbir şeyi kanıtlamaya filan çalışmıyorum. </st><st c="14084">Ben öyleyim zaten. </st><st c="14103">Uğraşmayın benimle. </st></p>
			<p><st c="14123">– Biraz önce de söyledim, ben de aksilikte ve huysuzlukta senden aşağı kalmam. </st><st c="14202">Sen istesen de istemesen de seninle uğraşacağım. </st><st c="14251">Senin kötü biri olmadığını biliyorum. </st><st c="14289">Neriman’a henüz on yaşında bir çocukken nasıl annelik ettiğini, nasıl kol kanat gerdiğini, annenden neler çektiğini, yediğin dayakları, bütün bunları biliyorum. </st><st c="14450">Kimse durup dururken, bu genç yaşta ölmek istemez. </st><st c="14501">Sanırım daha bilmediğim çok şey var. </st><st c="14538">Bunları öğrenmek ve sana istesen de istemesen de yardım etmek istiyorum. </st><st c="14611">Ne kadar yalnız olduğunun da farkındayım. </st><st c="14653">Hem bu kadar güzel ol, hem de bu kadar yalnız. </st><st c="14700">Senin en önemli eksiğin ne biliyor musun?</st></p>
			<p><st c="14741">– ...</st></p>
			<p><st c="14747">– Cesaretin yok. </st><st c="14765">Korkağın tekisin. </st><st c="14783">Ölmek için değil, yaşamak için cesaret gerekir. </st><st c="14831">Huysuz bir cadı olarak ölüp gideceksin. </st><st c="14871">Pis, huysuz bir cadı. </st></p>
			<p><st c="14893">– ...</st></p>
			<p><st c="14898">– Çöp torbalarının arasında yok olup gideceksin... </st><st c="14950">Nedir senin günahın, neyin cezasını ödetiyorsun kendine? </st><st c="15007">Halbuki hayat o kadar güzel ve ben o kadar yorgunum ki...</st></p>
			<p><st c="15064">– ...</st></p>
			<p><st c="15070">– Ve sen bana bir yorgunluk kahvesi bile ikram etmiyorsun... </st><st c="15132">Sen gerçekten bir cadısın galiba...</st></p>
			<p><st c="15167">– Kahve ha?</st></p>
			<p><st c="15179">– Kahve ya... </st><st c="15194">Şöyle ağır ateşte, şekerli bir kahve yapsan, bir yandan içsek, bir yandan ben yine sana söylenmeye devam etsem. </st></p>
			<p><st c="15306">– Bana “pis, huysuz cadı” filan demeye yani?..</st></p>
			<p><st c="15352">– Evet ama kahveyi beğenirsem belki cadı demekten vazgeçerim. </st></p>
			<p><st c="15415">– Bizim evde kahveleri Neriman pişirir. </st></p>
			<p><st c="15455">– Ben senden istiyorum. </st></p>
			<p><st c="15479">– Ama ben iyi kahve yapamam. </st></p>
			<p><st c="15508">– Ben de o zaman sana yine “cadı” derim. </st></p>
			<p><st c="15549">– Ne tuhaf bir kadınsınız. </st></p>
			<p><st c="15576">– Haklısın, biraz tuhafım galiba, ama sen de biraz öyle değil misin?</st></p>
			<p><st c="15644">– Ben huysuz bir cadıyım. </st></p>
			<p><st c="15671">– Haklısın ve o huysuz cadı şimdi bize kahve yapacak ve beraber içeceğiz. </st></p>
			<p><st c="15745">– Kendime de mi yapayım?</st></p>
			<p><st c="15769">– Tabii ya, kahve yalnız içilmez.</st></p>
			<p><st c="15803">Safiye ağır ağır yerinden kalkıyor, mutfağa doğru gidiyor. </st><st c="15863">Derin bir nefes alıyorum. </st><st c="15889">Sonra gerçekten de ne kadar yorgun olduğumu düşünüyorum. </st><st c="15946">Sabahtan beri kim bilir kaç insanın derdini dinledim. </st><st c="16000">Safiye’yi tedavi olmaya ikna etmeden bu evden çıkmayacağım, gerekirse burada saatlerce kalabilirim. </st><st c="16100">Ancak yorgun olmanın ötesinde, muayenehanede beni bekleyen randevulu hastalar var. </st><st c="16183">Saatime bakıyorum, yarım saattir buradayım. </st><st c="16227">Safiye’yi düşünüyorum. </st><st c="16250">Onun gibi biri için bana kahve yapmak kim bilir ne kadar zor. </st><st c="16312">Bunu biliyorum ama ona yaklaşabilmek için başka çare bulamadım. </st><st c="16376">Yerimden kalkıp Safiye’nin arkasından koridora çıkıyorum. </st><st c="16434">Banyonun kapısı açık, Safiye musluğun başında ellerini yıkıyor. </st><st c="16498">Sanırım mutfağa girmeden önce temizlenmeye çalışıyor. </st><st c="16552">Burası oldukça büyük, eski tip bir banyo. </st><st c="16594">Yerlerde yığınlarca tabak, bardak duruyor. </st><st c="16637">Beyaz küvetin, muhtemelen yüzlerce kez ovulmaktan cilası tamamen kaybolmuş. </st><st c="16713">Tuvaletin üzerinde beyaz örtüler var. </st><st c="16751">Anlaşılan burası tuvalet olarak hiç kullanılmıyor. </st><st c="16802">Lavabonun yanında en az on-on beş tane beyaz sabun var. </st><st c="16858">Ben hemen yanı başında duruyorum. </st><st c="16892">Elini iyice köpürtüp, birkaç kez ovaladıktan sonra suyun altına tutuyor. </st><st c="16965">Ben yüksek sesle, “Bir” diyorum Hafifçe dönüp yüzüme bakıyor. </st><st c="17027">Sonra aynı işlemi yeniden yapmaya başlıyor ve ben her seferinde saymaya devam ediyorum. </st><st c="17115">Safiye on kez elini yıkıyor.</st></p>
			<p><st c="17143">– Tamam, ellerin şimdi kesinlikle tertemiz oldu. </st><st c="17193">Şimdi biraz bekle, ben de ellerimi yıkayayım, çünkü mutfakta sana yardım etmek istiyorum.</st></p>
			<p><st c="17282">Böyle diyerek, onun yaptıklarının aynısını ben de başlıyorum yapmaya ve bir yandan da her elimi yıkayışımda yüksek sesle sayıyorum ve onun da saymasını bekliyorum. </st><st c="17447">Sonunda işim bittiğinde Safiye’ye soruyorum:</st></p>
			<p><st c="17491">– Tamam mı, temiz oldu mu ellerim?</st></p>
			<p><st c="17526">– Evet tamam, elleriniz temiz oldu. </st><st c="17563">Bunu neden yapıyorsunuz?</st></p>
			<p><st c="17587">– Sizin kurallarınıza hiç itiraz etmeden, aynen uyduğumu görmeni istiyorum. </st><st c="17664">Mademki bu eve her hafta geleceğim, kurallara ben de uymalıyım ve varlığım hiç kimseyi rahatsız etmemeli. </st><st c="17770">Aksi takdirde eve her gelişim size eziyet olur. </st><st c="17818">Faydadan çok zarar veririm size. </st></p>
			<p><st c="17851">– İyi, tamam öyleyse.</st></p>
			<p><st c="17872">Birlikte mutfağa doğru gidiyoruz. </st><st c="17907">Mutfak kapısında önce terliklerini değiştiriyor. </st><st c="17956">Başka renk terlikler giyiyor ayağına. </st><st c="17994">Sonra da kapının kenarındaki bir çivide asılı duran, önden açık, beyaz önlüklerden birini geçiriyor üstüne. </st><st c="18102">Başına da yine duvarda asılı ince bir tülbendi özenle bağlayıp öyle giriyor mutfağa. </st><st c="18187">Sonra hafifçe dönerek bana bakıyor. </st><st c="18223">Yüzünde hafif alaycı bir gülümseme var. </st><st c="18263">“Bakalım bunları da yapabilecek misin” der gibi sanki. </st></p>
			<p><st c="18318">– Aman Safiye, ameliyata girer gibisin. </st><st c="18358">Biliyor musun hastanelerde doktorlar ameliyathaneye girmeden önce aynen senin şimdi yaptıklarını yaparlar. </st><st c="18465">Steril önlük, terlik ve başlık giyerler. </st><st c="18506">Hastalar açık ameliyat yarasından mikrop almasın diye. </st><st c="18561">Her neyse, içeri girebilmem için benim de aynen böyle giyinmem gerekiyor herhalde. </st><st c="18644">Ben en iyisi kapıda durup seni seyredeyim. </st><st c="18687">Kahveler ağır ateşte pişecek, sakın unutma. </st><st c="18731">Kendine de yapıyorsun değil mi?</st></p>
			<p><st c="18762">– Hayır. </st></p>
			<p><st c="18772">– Neden, kahve sevmez misin?</st></p>
			<p><st c="18800">– Eskiden içerdim. </st><st c="18820">Kim bilir kaç yıldır kahve içmedim. </st></p>
			<p><st c="18856">– Sahi yıllardır içmiyor musun?</st></p>
			<p><st c="18887">– İçmiyorum. </st><st c="18901">Kahve içmek zevk işi. </st><st c="18923">Hiçbir derdiniz olmayacak da, şöyle bacak bacak üstüne atıp keyifle içeceksiniz kahvenizi. </st><st c="19014">Biz hiç öyle olamadık ki...</st></p>
			<p><st c="19041">– Evet, haklısın ama gel bugün bacak bacak üstüne atıp beraber keyif yapalım. </st><st c="19120">Keyif bizi bulmazsa biz onu aramaya çıkalım. </st><st c="19165">Belki bir yerlerde rastlarız ona. </st></p>
			<p><st c="19199">– Siz hep böyle rahat ve güler yüzlü müsünüz?</st></p>
			<p><st c="19244">– Hayır değilim dedim ya. </st><st c="19271">Öyle mi görünüyorum?</st></p>
			<p><st c="19291">– Bilmem, ama canlısınız. </st><st c="19318">Bu hoşuma gitti. </st><st c="19335">Biz yaşamıyor gibiyiz. </st><st c="19358">Ya hiç konuşmayız ya da kavga ederiz. </st></p>
			<p><st c="19396">– Ben de çabuk kızarım. </st></p>
			<p><st c="19420">– Ama bugün kızmadınız?</st></p>
			<p><st c="19443">– Kime? </st></p>
			<p><st c="19452">– Bana.</st></p>
			<p><st c="19459">– Kızmadığımı kim söyledi?</st></p>
			<p><st c="19486">– Kızdınız mı?</st></p>
			<p><st c="19501">– Tabii kızdım. </st><st c="19518">Kahveyi niye içiyorum sanıyorsun?</st></p>
			<p><st c="19551">– Demek kızdınız. </st><st c="19570">Ama hiç belli etmiyorsunuz. </st></p>
			<p><st c="19598">– Seni anlıyorum da ondan. </st><st c="19625">Böyle yaşamayı kim ister? </st><st c="19651">Eminim, senin de kendine göre haklı sebeplerin vardır. </st></p>
			<p><st c="19706">– Var ya... </st><st c="19718">Hayat zor. </st><st c="19729">Hiç gülmedim desem yalan olmaz herhalde. </st></p>
			<p><st c="19770">– Kaç yaşındasın Safiye?</st></p>
			<p><st c="19794">–  Otuz yedi, yani kırka yaklaştım. </st></p>
			<p><st c="19830">– Yarıyı geçtin yani. </st><st c="19852">Hayatın öbür yarısı hâlâ duruyor ama. </st></p>
			<p><st c="19890">– Kahveler pişti. </st><st c="19908">İnşallah istediğiniz gibi olmuştur. </st><st c="19944">Yıllardır ilk defa kahve yapıyorum. </st></p>
			<p><st c="19980">– Çok güzel olduğu belli. </st><st c="20006">Ağır ateşte pişti çünkü. </st><st c="20031">Demek kendine de pişirdin. </st><st c="20058">Gülben, bana bir sandalye getirsene. </st></p>
			<p><st c="20095">– Ne yapacaksınız sandalyeyi?</st></p>
			<p><st c="20124">– Ben burada, kapının önünde oturayım, Safiye sen de şu masanın yanındaki sandalyeye otur. </st><st c="20216">Böylece fincanlar mutfaktan çıkmasın. </st><st c="20254">O zaman kirlenmezler değil mi?</st></p>
			<p><st c="20284">Gülben aceleyle salondan bir sandalye getiriyor bana. </st><st c="20339">O arada Neriman yanımıza geliyor. </st></p>
			<p><st c="20373">– Ayol ne yapıyorsunuz burada? </st><st c="20404">Gülseren Hanım neden salona geçmiyorsunuz? </st><st c="20447">Safiye ablam kahve mi yaptı? </st><st c="20476">Üstelik kendi de içiyor. </st><st c="20501">Bir yaşıma daha girdim. </st></p>
			<p><st c="20525">– Herkes işine baksın, ben gayet rahatım. </st><st c="20567">Bırakın da Safiye ile şurada ağız tadıyla bir kahve içelim.</st></p>
			<p><st c="20626">Kızlar belli ki bu durumdan memnunlar. </st><st c="20666">İkisinin de gözleri parlıyor ve bizi yeniden yalnız bırakıyorlar. </st><st c="20732">Ben kahvemi elime alıp bacak bacak üstüne atıyorum. </st><st c="20784">Safiye de mutfaktaki masanın yanına oturuyor ve o da bacak bacak üstüne atıyor. </st><st c="20864">Bir süre hiç konuşmadan kahvelerimizi yudumluyoruz. </st><st c="20916">Sonra ben başlıyorum gülmeye. </st><st c="20946">Safiye hayretle yüzüme bakıyor ve neden güldüğümü anlamaya çalışıyor. </st></p>
			<p><st c="21016">– Neden gülüyorum biliyor musun? </st><st c="21049">Halimize bak, ben dışarıda, sen içeride, ikimizin elinde birer kahve ve ikimiz de bacak bacak üstüne atmışız. </st><st c="21159">Bence keyfimize diyecek yok.</st></p>
			<p><st c="21187">Aynı anda Safiye de başlıyor gülmeye. </st><st c="21226">Gülmek ne kadar yakışıyor ona. </st><st c="21257">Her şeye rağmen ne kadar güzel.</st></p>
			<p><st c="21288">– Evet, nerede kalmıştık?</st></p>
			<p><st c="21314">– Siz son olarak “Hayatın henüz yarısı duruyor” demiştiniz bana. </st></p>
			<p><st c="21380">– Evet, öyle demiştim. </st><st c="21403">İkinci yarısı da, ilki gibi geçerse yandın. </st></p>
			<p><st c="21447">– Başka bir şansım var mı ki? </st></p>
			<p><st c="21477">– Bilmem. </st><st c="21487">O biraz da sana bağlı. </st><st c="21510">Böyle yaşamayı istiyorsan, yani pis, huysuz bir cadı olarak, kimse sana mani olamaz. </st><st c="21595">Ben bile...</st></p>
			<p><st c="21606">– Demek kahveyi beğenmediniz, bana yine cadı dediniz. </st></p>
			<p><st c="21661">– Sahi kahve çok güzel olmuş, ellerine sağlık. </st><st c="21708">Ayrıca sana cadı filan demiyorum, senin artık hak ettiğin güzel şeyleri yaşamanı istiyorum. </st></p>
			<p><st c="21800">– Bu kadar umudu nereden buluyorsunuz Allah aşkına?</st></p>
			<p><st c="21851">– Bak Safiye, “İnsan umut ettiği sürece yaşar” diye çok klasik bir söz vardır. </st><st c="21931">Yaşamak için umut etmek zorundayız. </st><st c="21967">Buna mecburuz. </st><st c="21982">Sen yıllardır kaybettiğin şu umutları nereye sakladınsa bir an önce çıkar artık. </st><st c="22063">Dünyaya, Tanrı’ya ve Tanrı’nın bize bahşettiği hayata küsemeyiz. </st><st c="22128">Kırılabiliriz, üzülebiliriz, bazen isyan bile edebiliriz ama bunu çok uzatmaya ve küsmeye hakkımız yok. </st><st c="22232">Henüz seninle yeteri kadar konuşmadık. </st><st c="22271">İçindekileri bilmiyorum. </st><st c="22296">Kim bilir ne kadar üzüldün, kırıldın ki, yıllardır bu mezar gibi eve kapattın kendini; ama yeter. </st><st c="22394">Bunlara dur demenin zamanı geldi. </st><st c="22428">Önce kendini, sonra da kardeşlerini düşün lütfen. </st><st c="22478">Sen bana destek olmazsan ben ne sana ne de onlara yardım edebilirim. </st><st c="22547">Lütfen bir kere cesur olmayı dene. </st></p>
			<p><st c="22582">– Yapabilir miyim acaba?</st></p>
			<p><st c="22606">– Birlikte deneyelim, ne dersin?</st></p>
			<p><st c="22639">– Hiç sevilmeden yaşamak ne demek biliyor musunuz?</st></p>
			<p><st c="22690">– Bilmiyorum, ben hep sevdim ve sevildim, ama bunun ne berbat bir şey olduğunu tahmin ediyorum. </st><st c="22787">Sen de sevilmemek için elinden geleni yapıyorsun galiba... </st><st c="22846">Benim seni sevmemem, bir an önce bırakıp gitmem için de elinden geleni yaptın doğrusu. </st></p>
			<p><st c="22933">– Ama siz gitmediniz, neden?</st></p>
			<p><st c="22961">– Senin aslında ne kadar tatlı bir cadı olduğunu hemen anladım da ondan. </st><st c="23035">Seni sevmeyen bu dünyadan intikam alıyorsun ha?</st></p>
			<p><st c="23082">– Artık dünyadan mı yoksa kendimden mi intikam aldığım tartışılır. </st></p>
			<p><st c="23150">– Haklısın, asıl cezayı kendine veriyorsun, ama her cezanın bir sonu vardır, yeter artık. </st><st c="23240">Bak, hayatın yarısı geçmiş bile...</st></p>
			<p><st c="23274">– Geçti ya... </st><st c="23289">Hem de hiç güzel bir şey yaşamadan. </st></p>
			<p><st c="23325">– Umalım bundan sonrası farklı olsun. </st><st c="23363">Kahve için teşekkürler. </st><st c="23387">Seninle sohbet çok güzeldi ama benim şimdi gitmem gerekiyor. </st><st c="23448">Muayenehanede beni bekleyen hastalar var. </st><st c="23490">Al şu fincanı ve hemen yıka. </st><st c="23519">Mutfak temiz. </st><st c="23533">Benim ellerim de temiz. </st><st c="23557">Fincan başka hiçbir yere değmedi ve mutfaktan çıkmadı. </st><st c="23612">Şimdi suyu aç ve akar suyun altında on kere yıka. </st><st c="23662">Ben saymaya başlıyorum.</st></p>
			<p><st c="23685">Safiye dediğimi yapıyor ve fincanları akar suyun altında onar kere yıkıyor. </st><st c="23762">Ben de sayıyorum. </st><st c="23780">Yıkama işlemi bitiyor.</st></p>
			<p><st c="23802">– Tamam, fincanlar tertemiz oldu. </st><st c="23837">Şimdi artık gidiyorum. </st><st c="23860">Neriman da benimle gelecek galiba. </st><st c="23895">Birlikte bineriz, o babasının yanına gider, ben de işime dönerim. </st><st c="23961">Bu hastalıktan kurtulmak isteyenler için gerekli ilaçları ve tariflerini ona yazıp vereceğim. </st><st c="24055">Tamam mı?</st></p>
			<p><st c="24064">– Tamam doktor hanım. </st><st c="24087">Tamam. </st><st c="24094">Haftaya yine gelecek misiniz?</st></p>
			<p><st c="24123">– Geleceğim tabii, benden öyle çabuk kurtulamayacaksınız. </st><st c="24182">Haftaya yine kahvemi isterim ama. </st></p>
			<p><st c="24216">– Merak etmeyin, yine birlikte içeriz inşallah.</st></p>
			<p><st c="24263">Gülben’e de veda edip Neriman’la birlikte evden çıkıyoruz. </st><st c="24323">Hemen bir taksiye biniyoruz. </st><st c="24352">Neriman çok heyecanlı. </st><st c="24375">Yol boyu hiç durmadan konuşuyor. </st></p>
			<p><st c="24408">– Ayol neler oldu bugün bizim evde? </st><st c="24444">Ben kıyamet kopar sanıyordum. </st><st c="24474">Bir de kalktı size kahve yaptı. </st><st c="24506">Ne yaptınız siz Safiye’ye? </st><st c="24533">Ayol o ne cadıdır bir bilseniz. </st><st c="24565">Ah iyi ki geldiniz bugün. </st><st c="24591">Olanları babama da anlatayım da sevinsin bari.</st></p>
			<p><st c="24637">Neriman’a ilaçları ve tariflerini yazıp veriyorum. </st><st c="24689">Aklım hâlâ Safiye’de. </st><st c="24711">İlaçları alacak mı acaba? </st><st c="24737">Evin hüznü üstüme çöktü. </st><st c="24762">Güzeller güzeli Safiye pislikten kokuyor.</st></p>
		</div>
<div id="charCountTotal" value="24803"></div></body>
</html>
