<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>MADALYONUN İÇİ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-42" xml:lang="tr-TR">
		<div>
			<p id="_idParaDest-37"><st c="0">Kader Kurbanları</st></p>
			<p><st c="17">Şimdi Hayal Hanım girecek içeri. </st><st c="51">Yeni hasta galiba. </st><st c="70">Adını ilk kez görüyorum defterde.</st></p>
			<p><st c="103">– Tuna hazırım. </st><st c="120">Hayal Hanım gelebilir.</st></p>
			<p><st c="142">Ufak tefek, sarı benizli, saçları omuzlarına dökülmüş, kumral, genç bir hanım giriyor içeri. </st><st c="236">Yüzüne bakınca kirli, pasaklı bir izlenim veriyor insana. </st><st c="294">Boyası eskimiş dağınık saçları sanki hiç taranmamış gibi ve yüzünü gözünü kapatmış, görülmek, tanınmak istemiyormuş gibi. </st><st c="416">Elini sıkmak için ayağa kalkıyorum, ürküyor benden. </st><st c="468">Sonra şaşırmış gibi elimi aceleyle sıkıp karşımdaki koltuğun ucuna ilişiyor. </st><st c="545">Hiç yüzüme bakmıyor. </st><st c="566">Sonra elini cebine sokarak küçük, buruşuk bir kâğıt çıkarıp bana uzatıyor. </st><st c="641">Kâğıtta benim adım ve adresim yazılı. </st><st c="679">Altında kocaman harflerle ELMAS yazıyor. </st><st c="720">Yazıyı yazan belli ki yazı yazmaya hiç alışkın değil. </st><st c="774">Kargacık burgacık, eğri büğrü yazmış. </st><st c="812">Bir şey anlamıyorum.</st></p>
			<p><st c="832">– Elmas abla yolladı beni diyor. </st><st c="866">O kadar alçak sesle konuşuyor ki duymakta zorluk çekiyorum.</st></p>
			<p><st c="925">– Kim bu Elmas abla, hatırlayamadım.</st></p>
			<p><st c="962">– Hani şu yıllar önce size gelen Elmas Abla.</st></p>
			<p><st c="1007">– ...</st></p>
			<p><st c="1013">– Hatırlamazsınız tabii. </st><st c="1039">Boş verin siz onu. </st><st c="1058">Benim çok sıkıntım var. </st><st c="1082">Siz bunu geçirin yeter. </st></p>
			<p><st c="1106">Sesi sertleşiyor. </st><st c="1124">Hem hırçın hem sitemkâr. </st><st c="1149">Ama bana neden sitem ettiğini anlayamıyorum.</st></p>
			<p><st c="1193">– Sizi biraz tanıyabilir miyim?</st></p>
			<p><st c="1225">– Beni tanıyıp da ne yapacaksınız? </st><st c="1261">Dışarda beklerken yeteri kadar sıkıldım zaten. </st><st c="1308">Bana ilacımı yazın, ben gideyim.</st></p>
			<p><st c="1340">– Buraya sadece ilaç yazdırmaya mı geldiniz?</st></p>
			<p><st c="1385">– Evet!</st></p>
			<p><st c="1393">– Bana neden kızdığınızı tam anlayamadım. </st><st c="1436">Sizi beklettim diye mi?</st></p>
			<p><st c="1459">– Biz beklemeye alışkınız!</st></p>
			<p><st c="1486">– Siz her zaman böyle öfkeli misiniz?</st></p>
			<p><st c="1524">– Son günlerde hep böyleyim. </st><st c="1554">Ama hayal kırıklığına uğrattınız beni.</st></p>
			<p><st c="1592">– Neden? </st><st c="1602">Elmas Abla’yı hatırlayamadım diye mi?</st></p>
			<p><st c="1639">– Halbuki o sizi hiç unutmadı. </st><st c="1671">Her gün adınızı anıp dua eder size. </st><st c="1707">“Benim adımı söyle yeter. </st><st c="1733">Beni iyi tanır” demişti bana. </st><st c="1763">Ama siz onu hatırlamadınız bile.</st></p>
			<p><st c="1795">– Hayal Hanım ben hastalarımı kolay unutmam. </st><st c="1841">Demek bunun için kızdınız bana. </st><st c="1873">Neydi soyadı Elmas’ın?</st></p>
			<p><st c="1895">– Elmas Tokoğlu.</st></p>
			<p><st c="1912">– Ha şu Elmas.</st></p>
			<p><st c="1927">– O Elmas ya. </st><st c="1942">Siz onun hayatını kurtarmışsınız.</st></p>
			<p><st c="1975">– Ah canım. </st><st c="1988">Bana geldiğinde hamileydi. </st><st c="2015">Çok dövmüşler zavallıyı. </st><st c="2040">Üst üste birkaç ameliyat geçirmesi gerekmişti. </st><st c="2087">Ama bebeğini kaybetti.</st></p>
			<p><st c="2109">– Hatta anestezisini eşiniz vermiş. </st><st c="2146">Özel hastanede baktırmışsınız. </st><st c="2177">Ölümden dönmüş kadın.</st></p>
			<p><st c="2198">– Çok yıllar geçti aradan. </st><st c="2226">Nasıl şimdi, iyi mi bari?</st></p>
			<p><st c="2251">– İyi iyi. </st><st c="2263">Ankara’da bir ev açtı. </st><st c="2286">Kurtuldu genelevden. </st><st c="2307">Ben şimdi onun yanında çalışıyorum. </st><st c="2343">Eskiye göre çok rahat. </st><st c="2366">“Beni kurtardı, belki seni de kurtarır” diye yolladı beni size. </st></p>
			<p><st c="2430">Sesi yumuşuyor. </st><st c="2446">Barıştık galiba. </st><st c="2463">Elmas çok tatlı bir kadındı. </st><st c="2492">Tombul, beyaz tenli, güler yüzlü, sapsarı boyalı saçlı, yuvarlacık bir kadın. </st><st c="2570">Çok çileli bir hayatı olmuş, hem ruhen hem bedenen çok yıpranmıştı. </st><st c="2638">Tek hayali, kendine ait bir ev açıp çalışmak ve çalıştırmaktı. </st><st c="2701">Demek ki hayalleri gerçek olmuş. </st><st c="2734">Ve Hayal onun yanında çalıştığına göre, o da bir hayat kadını. </st><st c="2797">Bana asıl öfkesi işte bu yüzden. </st><st c="2830">Onu küçümseyeceğimi, aşağılayacağımı sanıyor. </st></p>
			<p><st c="2876">Hacettepe Acil’de çalıştığım günlerde Elmas olayına benzer bir anım geliyor aklıma. </st><st c="2960">İhtisasa yeni başlamış çok genç bir doktordum o zaman. </st><st c="3015">Bir gece acil servisin camları kırıldı. </st><st c="3055">Dışarıda birileri kavga ediyor, bir kadın çığlık çığlığa bağırıyordu. </st><st c="3125">Hastane polisi olaya müdahale etmiş ve sonunda yediği dayaklardan her yanı kan içinde bir kadını içeri almışlardı. </st><st c="3240">Kadını herkes itip kakıyordu. </st><st c="3270">Polislerden biri, “Otur orda” diyor, hemşireler ise, “Sakın oturma, her yeri berbat edeceksin” diye bağırıyorlardı. </st><st c="3386">Zavallı ne yapacağını şaşırmıştı. </st><st c="3420">Tam ben ona yaklaşmak üzereydim ki aniden külotunu indirip acil servisin ortasına, herkesin gözü önünde işedi. </st><st c="3531">Sonra da bağırmaya, küfretmeye başladı. </st><st c="3571">Acil servis bir anda karıştı. </st><st c="3601">Şimdi herkes bağırıyordu. </st><st c="3627">Kadın neredeyse bir de hastanede dayak yiyecekti. </st></p>
			<p><st c="3677">Bir anlık şaşkınlığın ardından bu sefer ben bağırmaya başladım:</st></p>
			<p><st c="3740">“Çekilin, bana bırakın. </st><st c="3765">Susun, susun dedim size. </st><st c="3790">Sedye getirin çabuk.”</st></p>
			<p><st c="3811">Ben sesimin bu kadar gür olduğunu o güne kadar bilmiyordum. </st><st c="3872">Şimdi herkes susmuş bana bakıyordu. </st><st c="3908">Kadıncağızın yanına gittim ve koluna girdim.</st></p>
			<p><st c="3952">“Geçmiş olsun hanımefendi. </st><st c="3980">İzin verin size yardım edeyim. </st><st c="4011">Tuvalete gitmek istediğinizi söyleseydiniz biz sizi götürürdük. </st><st c="4075">Ama önemli değil. </st><st c="4093">Arkadaşlar şimdi orayı temizler. </st><st c="4126">Üzülmeyin siz. </st><st c="4141">Hadi gelin benimle.”</st></p>
			<p><st c="4161">Bütün görevliler şaşkın şaşkın yüzüme bakıyordu. </st><st c="4211">Ama en çok şaşıran Canan Hanım’dı. </st><st c="4246">Sonra sedye geldi. </st><st c="4265">O gece sabaha kadar onunla uğraştım. </st><st c="4302">Üç dört gün yattı acilde. </st><st c="4328">Yaraları sarılmış, bir ünite kan verilmiş ve sonunda taburcu olacak hale gelmişti. </st><st c="4411">Canan Hanım orada yattığı üç gün boyunca hiç konuşmamıştı benimle. </st><st c="4478">Bazen gözlerinde yaş görüyordum. </st><st c="4511">Hemşireler, “Bir teşekkür bile etmiyor, bunlar nankör olur” diyorlardı. </st><st c="4583">Hepsi de benden daha tecrübeliydi. </st><st c="4618">Benim hastalara gösterdiğim şefkati acemiliğime veriyorlardı. </st><st c="4680">Taburcu olacağı gün Canan Hanım yanıma geldi ve konuşmaya başladı:</st></p>
			<p><st c="4746">“Sen benim ne olduğumu biliyorsun. </st><st c="4782">Ben adi bir orospuyum. </st><st c="4805">Ama sen bana insan muamelesi yaptın. </st><st c="4842">Önceleri alay ediyorsun sandım. </st><st c="4874">Ama sonra içinden gelerek yaptığını anladım. </st><st c="4919">İyi olmadı. </st><st c="4931">Bir daha bizim gibilere böyle yapma. </st><st c="4968">Bak bana... </st><st c="4980">İnsan olmaya tam alışıyordum ki beni taburcu ediyorsun. </st><st c="5036">Belli ki insan evladısın. </st><st c="5062">İçimi yaktın sen benim. </st><st c="5086">Yaramı kanattın. </st><st c="5103">Ne diyeyim. </st><st c="5115">Allah razı olsun.”</st></p>
			<p><st c="5133">Sonra da ağlayarak boynuma sarıldı. </st><st c="5170">Kendi kendine konuşarak dönüp gitti. </st></p>
			<p><st c="5207">Ben onun kanayan yaralarını sarmış, o bana, “Yaralarımı kanattın” demişti. </st><st c="5282">Arkasından öylece bakakalmıştım Canan Hanım’ın. </st><st c="5330">İşte onlarla böyle tanışmıştım. </st><st c="5362">Saygı görmeye, insan muamelesine hiç alışkın değiller. </st><st c="5417">Bizzat kendileri, kendilerini öyle aşağılıyorlar ki. </st></p>
			<p><st c="5470">Hayat kadınlığı dünyanın en eski, en zor ve en tehlikeli mesleği. </st><st c="5536">Demek Hayal de bu çıkmaz sokağın yolcusu. </st><st c="5578">Ben bunları düşünürken Hayal biraz daha rahatlamış olarak karşımda oturuyor.</st></p>
			<p><st c="5654">– Biraz önce bir ilaçtan bahsettin. </st><st c="5691">Nedir o?</st></p>
			<p><st c="5699">Cebinden bir ilaç şişesi çıkarıp uzatıyor.</st></p>
			<p><st c="5742">– İşte bu.</st></p>
			<p><st c="5753">– Bunu ne kadar alıyorsun?</st></p>
			<p><st c="5780">– Kafama göre işte. </st><st c="5801">Bazen üç dört tane birden alıyorum.</st></p>
			<p><st c="5836">– Ne zamandan beri?</st></p>
			<p><st c="5856">– Bir iki yıldır.</st></p>
			<p><st c="5874">– Kim verdi bunu sana?</st></p>
			<p><st c="5897">– İskenderun’da bir doktor.</st></p>
			<p><st c="5925">– Bunu uyuşturucu niyetine alıyorsun demek.</st></p>
			<p><st c="5969">– Öyle.</st></p>
			<p><st c="5977">– Benim de sana bu ilacı yazmamı istiyorsun.</st></p>
			<p><st c="6022">– Yazmaz mısınız?</st></p>
			<p><st c="6040">– Madem seni Elmas yollamış, anlat bakalım. </st><st c="6085">Seninle ilgili her şeyi bilmek istiyorum.</st></p>
			<p><st c="6126">– Amaan doktor hanım, benim hikâyem uzun. </st><st c="6169">Hem galiba yolun sonuna geldim ben. </st><st c="6205">Sizin vaktinizi almak istemem.</st></p>
			<p><st c="6235">– Elmas sana ne dedi?</st></p>
			<p><st c="6257">– “Git ona anlat, belki bir çare bulur” dedi.</st></p>
			<p><st c="6303">– İyi ya. </st><st c="6314">Hadi öyleyse.</st></p>
			<p><st c="6327">– Ah doktor hanım, nerden başlasam bilmem ki? </st><st c="6374">Ben çok iyi bir ailenin kızıyım. </st><st c="6407">Babam hâkim. </st><st c="6420">Annem öğretmen. </st><st c="6436">Biz iki kız kardeştik. </st><st c="6459">Ben büyüğüm. </st><st c="6472">Babam huysuz bir adamdır. </st><st c="6498">Kızınca, hele içkiliyse çok hırpalardı bizi, özellikle de beni. </st><st c="6562">Annem zavallı, sessiz, hakkını koruyamayan biriydi. </st><st c="6614">Halbuki okumuş, öğretmen olmuş. </st><st c="6646">Kendi parasını kazanıyor. </st><st c="6672">Ben babamdan çok anneme kızardım. </st><st c="6706">Hep onunla kavga ederdik. </st><st c="6732">“Ben senin gibi ezdirmeyeceğim kendimi” derdim. </st><st c="6780">O zamanlar aklım bir karış havadaydı. </st><st c="6818">Kolay zannediyordum hayatı.</st></p>
			<p><st c="6845">Okulu sevmezdim. </st><st c="6863">Tembel bir öğrenciydim. </st><st c="6887">Hele ders çalışmak deyince ödüm kopardı. </st><st c="6928">Laf olsun diye gider gelirdim okula. </st><st c="6965">Her veli görüşmesinden sonra evde kıyamet kopar, babam ya döver ya bir sürü küfrederdi. </st><st c="7053">Buna rağmen birkaç kere sınıfta kaldım. </st><st c="7093">Bu işler zorla olmuyor.</st></p>
			<p><st c="7116">O ara birine âşık oldum. </st><st c="7142">Zaten sık sık âşık olurdum. </st><st c="7170">Onunla gezip tozmaya başladık, okulu iyice astım. </st><st c="7220">Sonunda ailem duydu. </st><st c="7241">“Ben evleneceğim” diye tutturdum. </st><st c="7275">Babam çok dövdü, annem çok ağladı ama hiçbiri fayda etmedi. </st><st c="7335">Söyledikleri bir kulağımdan girdi öbür kulağımdan çıktı. </st><st c="7392">Başa çıkamadılar benimle. </st><st c="7418">“Vermezseniz kaçarım” dedim. </st><st c="7447">Ne yapıp edip o evden kurtulmak istiyordum. </st><st c="7491">Sonunda beni o çocuğa vermeye mecbur kaldılar.</st></p>
			<p><st c="7537">Okuldan ayrıldım ve evlendim. </st><st c="7568">Düğün dernek yapıldı. </st><st c="7590">Ben evden, anamdan babamdan kurtuldum ama gittiğim yerde de yapamadım. </st><st c="7661">Kocam işsiz güçsüz, serserinin biriydi. </st><st c="7701">Beş altı ay sonra bu sefer de oradan kaçıp eve geri döndüm. </st><st c="7761">“Biz sana dememiş miydik” dediler. </st><st c="7796">“Haklısınız, bundan sonra sizin sözünüzden çıkmayacağım” dedim. </st><st c="7860">Babam muameleleri yaptı hemen boşandık. </st><st c="7900">Ama ben yine sıkıldım. </st><st c="7923">Okul yok, arkadaş yok, yapacak bir şey yok. </st><st c="7967">Babam “Sen dulsun, otur evinde, adın çıkar” diyor. </st><st c="8018">Her şey yasak. </st><st c="8033">Onu giyme, bunu takma, dışarı çıkma. </st><st c="8070">Baskılar arttıkça benim sıkıntım da arttı.</st></p>
			<p><st c="8112">Ben yine birine âşık oldum. </st><st c="8141">Ama bu sefer aileme söyleyemedim. </st><st c="8175">Çünkü o da düzgün biri değildi. </st><st c="8207">Ne tahsili vardı, ne de işi. </st><st c="8236">Zaten pek dışarı çıkamadığım için doğru dürüst tanımıyordum bile onu. </st><st c="8306">Birkaç kere gizli saklı buluştuktan sonra, “Hadi kaçalım” dedi bana. </st><st c="8375">Ben de kabul ettim. </st><st c="8395">Çünkü evdeki o sıkıcı hayata dayanamıyordum. </st><st c="8440">Halbuki bana eskiye göre daha iyi davranıyorlardı. </st><st c="8491">Dayak filan yemiyordum.</st></p>
			<p><st c="8514">Kız kardeşim bana hiç benzemez. </st><st c="8547">O okula gider, dersini çalışır ve evde hiçbir şeye karışmaz, bana kızardı. </st><st c="8622">Aynı evde yetiştik ama o beyaz, ben siyah doğmuşum. </st><st c="8674">Anamın babamın suçu olsa, o da benim gibi olurdu. </st><st c="8724">Demek ki benim içimde varmış böyle olmak. </st><st c="8766">Ben dayanıksızım. </st><st c="8784">Hemen sıkılıveriyorum. </st></p>
			<p><st c="8807">Sonunda kaçtım evden. </st><st c="8829">Beni İstanbul’a götürdü. </st><st c="8854">Bir iki ay bir gecekonduda oturduk. </st><st c="8890">Para bitene kadar her şey iyi gitti. </st><st c="8927">“Hadi nikâh” dedim; “Sonra yaparız, hele bir iş güç tutalım” dedi. </st><st c="8994">O da serserinin tekiydi. </st><st c="9019">Karşıma doğru dürüst biri çıkmadı ki. </st><st c="9057">Derken “Bari sen çalış, ben iş bulamıyorum” dedi. </st><st c="9107">Akşamları eve arkadaş getirmeye başladı. </st><st c="9148">İçki sofraları kuruluyor, yeniyor, içiliyor, gecenin sonunda o gidiyor, ben getirdiği arkadaşıyla evde yalnız kalıyordum. </st><st c="9270">Bir zaman bu böylece sürüp gitti. </st><st c="9304">Meğer adam beni satarmış. </st><st c="9330">O zaman cahilim on dokuz-yirmi yaşındayım. </st><st c="9373">Aklım her şeye ermiyor. </st><st c="9397">Ne olduğunu anladığımda ise iş işten geçmişti. </st></p>
			<p><st c="9444">O yıl beni Diyarbakır genelevine sattı. </st><st c="9484">Birkaç yıl orada çalıştım. </st><st c="9511">Sonra İskenderun’a geldim. </st><st c="9538">İki yıl da orada çalıştım. </st><st c="9565">Çok kötü şeyler yaşadım. </st><st c="9590">Posam çıktı. </st><st c="9603">Ruhum hastalandı. </st><st c="9621">Sıkıntılarım dayanılmaz oldu. </st><st c="9651">Siz bilmezsiniz bizim halimizi. </st><st c="9683">Hele erkeklerin “hayvanat bahçesinde maymun seyreder” gibi genelev camlarından içeri bakışları vardır ki, yaşamayan bunu anlamaz. </st><st c="9813">Onlar baktıkça ben arı sokmuş gibi olurdum. </st><st c="9857">Genelev patronlarıyla aram açıldı. </st><st c="9892">Kimse beni çalıştırmak istemedi. </st><st c="9925">Sürekli ayılıp bayılan, ağlayan, sıkılan bir orospu kimsenin işine yaramaz. </st><st c="10001">İşte o sıralar doktorlara gitmeye başladım. </st><st c="10045">Halimi anlattım ama sizin gibi beni dinleyen olmadı. </st><st c="10098">Oralar küçük yer. </st><st c="10116">Herkes birbirini tanır. </st><st c="10140">Herkes parasını verir, doktora gider, iyi olur gelir. </st><st c="10194">Ama doktorlar parasıyla bile bakmazlar bize. </st><st c="10239">Baştan savarlar. </st><st c="10256">Kimi de hemen oracıkta sizinle yatmak ister. </st><st c="10301">Bayanlar hoşlanmaz bizden. </st><st c="10328">Kimi iğrenir, kimi aşağılar.</st></p>
			<p><st c="10356">– Sözünü kesmek istemedim Hayal, ama sizler de doktorlara, hatta herkese karşı çok önyargılısınız. </st><st c="10456">İçeri girer girmez bana nasıl da öfkeli olduğunu unuttun mu? </st><st c="10517">Seninle dostça bir ilişki kurabilmek için çok uğraşmam gerekti. </st><st c="10581">Sana kalsa belki beni de böyle suçlayacaktın.</st></p>
			<p><st c="10626">– Orasını bilemem. </st><st c="10646">Bizler feleğin tokadını yemişiz bir kere. </st><st c="10688">Damga var alnımızda. </st><st c="10709">Toplum bizi istemiyor. </st><st c="10732">Dışlıyor. </st><st c="10742">Biz bunları biliyoruz. </st><st c="10765">Aptal değiliz!</st></p>
			<p><st c="10779">– Yine mi kızdın?</st></p>
			<p><st c="10797">– Size değil. </st><st c="10812">Aslında kendimize kızarız biz. </st><st c="10843">Bir de utanmadan “Aptal değiliz” diyorum. </st><st c="10885">Bundan âlâ aptallık olur mu? </st><st c="10914">Sen evini barkını, düzenini, aileni terk et sonra da el âleme kız. </st><st c="10981">Biz ne Tanrı yanında ne de kul yanında makbul insanlarız. </st><st c="11039">Size de yalan söyleyecek değilim ya. </st><st c="11076">Hani filmlerde filan “Bu yola düştü, zavallı” derler. </st><st c="11130">Kimse bu yola istemese düşmez. </st><st c="11161">İşte size anlattım. </st><st c="11181">Kardeşim namusuyla oturdu evde, ben böyle oldum.</st></p>
			<p><st c="11229">– Seni hiç arayıp sormadı mı ailen?</st></p>
			<p><st c="11265">– Yok, ne arayan oldu, ne soran. </st><st c="11299">Babam istese beni eliyle koymuş gibi bulurdu. </st><st c="11345">Ama istemedi. </st><st c="11359">Haklı adam. </st><st c="11371">Benim hangi yolun yolcusu olduğum ta o zamandan belliydi. </st><st c="11429">Beni bulup da ne yapsın? </st><st c="11454">Başını belaya mı soksun? </st><st c="11479">Zaten ben de artık ailemle yapamam. </st><st c="11515">Yüzlerine bakacak halim mi kaldı? </st><st c="11549">Bilirsiniz hayat kadınları çok dayak yer. </st><st c="11591">Ben dayak yemeye babamın evinde başladım. </st><st c="11633">Hâlâ da devam ediyor.</st></p>
			<p><st c="11654">– Kız kardeşini de döver miydi baban?</st></p>
			<p><st c="11692">– Pek dövmezdi. </st><st c="11709">O beni dövmeyi severdi.</st></p>
			<p><st c="11732">– Sen de sever miydin dayak yemeyi?</st></p>
			<p><st c="11768">– O nasıl soru doktor hanım? </st><st c="11798">Dayak yemek sevilir mi? </st><st c="11822">Ben manyak mıyım?</st></p>
			<p><st c="11839">– Estağfurullah. </st><st c="11857">Ama hayatın boyunca dayak yemen sence bir tesadüf mü yoksa bunda senin payın da var mı?</st></p>
			<p><st c="11944">– Huyum kötü benim. </st><st c="11965">Tahammülsüzüm. </st><st c="11980">Ondan herhalde.</st></p>
			<p><st c="11995">– Doğru, tahammülsüzsün, başka?</st></p>
			<p><st c="12027">– Başkası da mı var?</st></p>
			<p><st c="12048">– Bazı insanlar dayak yiyince rahatlar. </st><st c="12089">Sende de böyle oluyor mu?</st></p>
			<p><st c="12114">– Galiba oluyor. </st><st c="12132">Bir tek o zaman içimdeki sıkıntı biraz azalıyor. </st><st c="12181">Uyuşturucunun yerini tutuyor.</st></p>
			<p><st c="12210">– Gördün mü bak, sürekli dayak yemen pek tesadüf değilmiş.</st></p>
			<p><st c="12269">– Karşımdakinin damarına bastığım çok oluyor.</st></p>
			<p><st c="12315">– Seni dövsün diye.</st></p>
			<p><st c="12335">– Onlar da sağ olsunlar beni hiç kırmıyorlar.</st></p>
			<p><st c="12381">– Ta baştan beri böyle belki de.</st></p>
			<p><st c="12414">– Demek ki öyle. </st><st c="12432">Babam kardeşimi değil beni döverdi. </st><st c="12468">Şimdi de adamlar aynı şeyi yapıyor.</st></p>
			<p><st c="12503">– Bir kadın dayak yiyince neden rahatlar, hiç düşündün mü?</st></p>
			<p><st c="12562">– Bilmem ki.</st></p>
			<p><st c="12575">– Dayak bir çeşit ceza. </st><st c="12600">Ceza kimi rahatlatır?</st></p>
			<p><st c="12621">– Suçluyu.</st></p>
			<p><st c="12632">– Kim demiş sana aptal diye. </st><st c="12662">Zeki bir kadınsın. </st><st c="12681">Evet, ceza suçluyu rahatlatır. </st><st c="12712">Demek sen kendini içinden hep suçladın. </st><st c="12752">Suçluluk duygularından kurtulmak için de hayatın boyunca cezalandırdın kendini. </st><st c="12832">Uyuşturucuların seni öldüreceğini biliyorsun. </st><st c="12878">Onlar sana hem suçlarını unutturuyor, hem de seni ölüme her geçen gün biraz daha yaklaştırarak cezalandırıyor.</st></p>
			<p><st c="12988">– Geçimsiz, huysuz, lanet biri oldum. </st><st c="13027">Sonra doktorun biri bu ilacı verdi bana. </st><st c="13068">Üç dört tane alınca biraz rahatlıyorum. </st><st c="13108">Ama ilacı bulamazsam beter oluyorum. </st><st c="13145">Sonunda İskenderun’daki işimden de attılar beni. </st><st c="13194">İşte şimdi Elmas ablanın yanındayım. </st><st c="13231">Halime acıdı da aldı beni. </st><st c="13258">Ama çalışamıyorum. </st><st c="13277">Bu sıkıntı beni öldürecek. </st><st c="13304">Siz buna bir çare bulabilir misiniz?</st></p>
			<p><st c="13340">– Senin şartların galiba bu sıkıntıyı artırıyor. </st><st c="13390">Başka bir çare yok mu, başka bir iş yapamaz mısın?</st></p>
			<p><st c="13440">– Yok be doktor hanım. </st><st c="13464">Orospuluk yapamayan başka ne iş yapabilir ki?</st></p>
			<p><st c="13509">– Hani zor iş diyordun?</st></p>
			<p><st c="13533">– Hem zor hem kolay. </st><st c="13555">Gururun, insanlığın yok olduysa kolay.</st></p>
			<p><st c="13593">– Demek ki senin henüz yok olmamış.</st></p>
			<p><st c="13629">– Benim gururum batsın. </st><st c="13654">Tanımadığı adamın altına yatan kadında gurur mu kalır? </st><st c="13709">İğreniyorum kendimden. </st><st c="13732">Ama ben anamdan orospu doğmuşum. </st><st c="13765">Kardeşim gibi değilim ben. </st><st c="13792">Çocukluğumdan beri ailem başa çıkamadı benimle. </st><st c="13840">Onlar ak dediyse ben kara dedim. </st><st c="13873">Gözüm hep erkeklerdeydi. </st><st c="13898">Çocukken sürekli hayal kurardım. </st><st c="13931">En sevdiğim iş buydu. </st><st c="13953">Çok yakışıklı bir sevgilim olacak, bana tapacak, benim için deli divane olacak. </st><st c="14033">Bana evler, arabalar, mücevherler alacak...</st></p>
			<p><st c="14076">– Ya sonra?</st></p>
			<p><st c="14088">– Onunla evleneceğiz. </st><st c="14111">O beni hep mutlu edecek.</st></p>
			<p><st c="14135">– Peki ya sen? </st><st c="14151">Sen ona ne vereceksin?</st></p>
			<p><st c="14173">– Kendimi.</st></p>
			<p><st c="14184">– Yapma Hayal, yine sattın kendini.</st></p>
			<p><st c="14220">– Olsun, hiç olmazsa ucuza gitmemişiz. </st><st c="14260">Şimdi yirmi-otuz milyona satıyorum. </st><st c="14296">Değerim bu kadarmış. </st><st c="14317">Yakında onu da vermeyecekler. </st><st c="14347">Şu halime baksanıza. </st><st c="14368">Sonunda biliyorum, su testisi su yolunda kırılacak. </st><st c="14420">Bir gün birinin elinde kalacağım. </st><st c="14454">Aslında ölümden korkuyorum sanmayın; ölümü beklemeyi sevmiyorum. </st><st c="14519">İçimin sıkıntısı en çok da bundan. </st><st c="14554">Siz benim bu sıkıntımı geçirin. </st><st c="14586">Bana büyük iyilik etmiş olursunuz. </st></p>
			<p><st c="14621">O günden sonra çok uğraştım Hayal’le. </st><st c="14659">Uyuşturucuları bırakmak için hiç gayret etmedi. </st><st c="14707">Hep kolayı seçti. </st><st c="14725">Hayatla nasıl hiç mücadele etmediyse sağlığını kazanmak için de hiç uğraşmadı. </st><st c="14804">Bir yandan alkol, bir yandan dozu giderek artan uyuşturucular... </st><st c="14869">Elmas’ın desteği de yetmedi. </st><st c="14898">Sonunda oradan da ayrıldı. </st><st c="14925">O henüz yirmi altı yaşında ve ölüm kollarını açmış onu bekliyor. </st><st c="14990">Sadece ne zaman, nerede ve kimin elinden belli değil...</st></p>
		</div>
<div id="charCountTotal" value="15045"></div></body>
</html>
