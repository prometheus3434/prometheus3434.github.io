<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>BÖLÜM LXVI KÖPEK BALIĞI KIYIMI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h1 class="calibre2"><a class="calibre" id="a215"></a>BÖLÜM LXVI KÖPEK BALIĞI KIYIMI</h1>

  <p class="p8"> </p>

  <p class="calibre5">Güney avlarında, bir balina, uzun ve yorucu bir çalışmadan sonra. gece geç vakit geminin yanına bağlandı mı, hemen kesilmeye başlanması âdet değildir. Çünkü, şıp diye bitmeyen zahmetli bir iştir bu; tüm tayfanın kol gücünü gerektirir. Bu yüzden yelkenler indirilir, dümen rüzgârsız yana bağlanır ve sabaha dek herkes yatmaya gider. Ama gece her şeyin yolunda gidip gitmediğini gözetlemek üzere, güvertede gemiciler, sırayla, ikişer ikişer nöbet tutarlar elbette.</p>

  <p class="calibre5">Yalnız ara sıra, hele Pasifik Okyanusu'nda, bu yapılmaz; çünkü sürü sürü köpek balığı, bağlı balina ölüsünün üstüne öyle bir üşüşür ki, onu altı saat böyle bırakırsanız, ertesi sabah balinadan kala kala bir iskelet kalır ancak. Köpek balığının böylesine bol olmadığı başka denizlerde, keskin balina kürekleriyle, üstlerine var gücünüzle vurarak, bu balıkların korkunç oburluğunu azçok önleyebilirsiniz. Kimi zaman, bu kürekler onları sadece gıdıklayıp, daha da azdırır. Pequod'un köpek balıkları o türden değildi şu sırada. Ama gene de böyle şeylere alışık olmayan biri, o gece, gemiden aşağı baksaydı, o yusyuvarlak denizi koskocaman bir peynir tekerleği, içinde kaynaşan köpek balıklarını da peynir kurdu sanırdı.</p>

  <p class="calibre5">Stubb yemeğini yeyip de, Queequeg ve başka bir gemiciyle güverteye nöbete çıktığı sırada, köpek balıklarının keyfi kaçtı; çünkü iki denizci, balinayı kesmek için kullanılan kalasları gemiden aşağı sarkıttılar; ve üç fenerle bulanık denizi ışığa boğarak, uzun balina küreklerini, köpek balıklarının kafataslarına -yani tek acı duydukları yere indirerek, kanlı bir savaşa başladılar. Ama bu köpüklü kargaşalık içinde, iki gemici, küreği (1) her defasında tam yerine vuramıyorlardı ve</p>

  <p class="calibre5"><span class="t13"> </span></p>

  <p class="calibre5"><span class="t13">(1) Balina kesmekte kullan</span><span class="t13">ı</span><span class="t13">lan kürek, en sa</span><span class="t13">ğ</span><span class="t13">lam çelikten yap</span><span class="t13">ı</span><span class="t13">l</span><span class="t13">m</span><span class="t13">ı</span><span class="t13">ş</span><span class="t13">t</span><span class="t13">ı</span><span class="t13">r. Aç</span><span class="t13">ı</span><span class="t13">lm</span><span class="t13">ı</span><span class="t13">ş</span> <span class="t13">bir el büyüklü</span><span class="t13">ğ</span><span class="t13">ündedir; biçimi, tarlada kullan</span><span class="t13">ı</span><span class="t13">lan kü</span><span class="t13">reklere benzer. Yaln</span><span class="t13">ı</span><span class="t13">z her yan</span><span class="t13">ı</span> <span class="t13">yamyass</span><span class="t13">ı</span><span class="t13">d</span><span class="t13">ı</span><span class="t13">r; üst yan</span><span class="t13">ı</span> <span class="t13">da, alt yan</span><span class="t13">ı</span><span class="t13">n</span><span class="t13">dan çok daha dard</span><span class="t13">ı</span><span class="t13">r. Bu kürek her zaman çok iyi bilenmi</span><span class="t13">ş</span><span class="t13">tir; kul</span><span class="t13">lan</span><span class="t13">ı</span><span class="t13">ld</span><span class="t13">ığı</span> <span class="t13">s</span><span class="t13">ı</span><span class="t13">rada ise, bir ustura kadar keskin olmas</span><span class="t13">ı</span> <span class="t13">sa</span><span class="t13">ğ</span><span class="t13">lan</span><span class="t13">ı</span><span class="t13">r. Sap</span><span class="t13">ı</span> <span class="t13">yir</span><span class="t13">mi otuz ayak uzunlu</span><span class="t13">ğ</span><span class="t13">unda çok sa</span><span class="t13">ğ</span><span class="t13">lam tahtadan yap</span><span class="t13">ı</span><span class="t13">lm</span><span class="t13">ı</span><span class="t13">ş</span><span class="t13">t</span><span class="t13">ı</span><span class="t13">r.</span></p>

  <p class="calibre5"><span class="t13"> </span></p>

  <p class="calibre5">işte o zaman bu hayvanların inanılmaz azgınlığı bir kez daha görülüyordu. Birbirlerinin bağırsaklarını kıyasıya yutmakla kalmıyor, esnek yaylar gibi kıvrılıp, kendi bağırsaklarını yiyorlardı, öyle ki, bir yandan yuttukları bağırsaklar, öte yandan yarılmış karınlarından dışarı çıkıyordu yeniden. Dahası var: Bu hayvanların ölüleri, hortlakları bile tekin değildir, öldükten sonra bile, kemiklerinde, yok edilmez, gizemli bir yaşama gücü vardır sanki. Bu köpek balıklarından biri, öldürülüp derisi yüzülmek üzere güverteye çekildikten sonra, onun belâlı çenesini kapamaya kalkan zavallı Queequeg’in elini koparacaktı nerdeyse.</p>

  <p class="calibre5">«Bu köpek balık yaratan Tanrıya yuf der ben!» diye bağırdı Queequeg, acıyan elini sallayarak, «ister olsun Fiji Tanrı, ister olsun Nantucket Tanrı! O Tanrı ki yaptı köpek balık, yok Tanrı, bir şeytan!»</p>

  <p class="p8"> </p>

  <p class="p8"> </p>
</body>
</html>
