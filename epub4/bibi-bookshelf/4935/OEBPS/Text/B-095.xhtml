<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>2. Almanya’nın Güvenlik Sorunu</h3>

  <p>Almanya, Avrupa ve dünya politika sahnesinde birdenbire ve güçlü bir biçimde doğmuştu. Ancak, Almanya’nın sağlam bir diplomatik temelinin olmaması ve Avrupa’da saldırıya açık konumu, başka etkenlerle birlikte, Alman militarizmini körüklemişti. Askeri bakımdan her zaman hazırlıklı olmak ve ilk darbe yeteneğini elinde bulundurmak için ödünsüz bir disiplin gerekliydi. Ayrıca Almanya’nın, doğu ve batısından Rusya ve Fransa gibi iki güçlü devletle sarılmış olması ve bunun sonucu olarak <i>Bismarck</i>’ın karabasanı haline gelen “iki cepheli savaş” tehlikesi, Almanya’yı ayrıntılı bir savaş planı hazırlamaya itmişti. Alman Genelkurmay Başkanı <i>Schlieffen</i> tarafından hazırlanan ve aynı adla anılan plana göre, Almanya önce bütün gücüyle Fransa’ya yüklenecek ve bir ay içinde Fransa’yı yenilgiye uğratacaktı. Rusya’nın seferberliğini ancak bir ay içinde tamamlayabileceği düşünüldüğünden, Fransa yenildikten sonra Alman orduları Rusya ile savaşmaya başlayacaktı. Böylece, iki cepheli savaş tehlikesi ortadan kaldırılmış olacaktı.</p>

  <p>Ancak, açıkça görüldüğü gibi, Schlieffen planının başarıya ulaşabilmesi için, Fransa’nın bir ay içinde etkisiz hale getirilmesi ve bunun için de bir ay süreyle, yani Rusya seferberliğini tamamlayana kadar, Almanya’nın doğuda savaş yapmaması gerekiyordu. Bu nedenle, Almanya, Rusya’nın seferberlik ilanını, savaş ilanı olarak kabul edeceğini ilgili tüm devletlere bildirdi. Bu da Avrupa diplomasisi ve askeri hazırlıklarının savaşa doğru uzanan yolunu biraz daha kısalttı.</p>
</body>
</html>
