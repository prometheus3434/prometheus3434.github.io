<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>Önsöz</h1>

  <p>10 Eylül 1995’te yitirdiğimiz Prof. Dr. Oral Sander’in <i>siyasi tarih</i> alanına en büyük katkısı, konuyu çok geniş bir çerçevede ele almasıdır. Diplomat için “her şeyden anlayan kişi” tanımı da yapılır. Profesör Sander de <i>diplomatik tarihi (siyasi tarihi)</i> çok yönlü, disiplinlerarası bir çerçevede ele almıştır. Siyasi tarihi bir <i>uygarlık tarihi, kültür tarihi</i> temeline oturtmuştur. Oral Sander <i>siyasi tarih</i> ile <i>tarih felsefesi ve uluslararası ilişkiler teorisi</i> arasında da yakın bağlantı kurmuştur.</p>

  <p>Profesör Sander’in bu geniş bakış açısı çokyönlü kişiliğinin, derin kültür birikiminin, gerçek aydın kimliğinin sonucuydu.</p>

  <p>Yurtdışında önde gelen birçok üniversitede araştırmacı, konferansçı ve konuk öğretim üyesi olarak bulunan Oral Sander, ülkemizdeki seçkin öğretim kurumlarında da ders ve konferanslar verdi.</p>

  <p>Profesör, iki cilt olarak hazırladığı <i>Siyasi Tarih</i> kitabı ile ders ve konferanslarında ortaya koyduğu temel bilgi ve yorumlarını bir araya toplamaktadır. Kitap, bilgiye ve yoruma dengeli biçimde yer vermektedir. Böylece, bunlardan yalnız biriyle yetinmenin eksik, hatta yanlış olabileceğini de kanıtlamaktadır.</p>

  <p>Oral Sander iyi bir araştırmacıydı. Öğrenmeyi olduğu kadar öğretmeyi de çok severdi. Derste öğrencinin ilgisini canlı tutmakta gerçek bir üstattı.</p>

  <p>Bu kitap da hem siyasi tarih öğrencilerinin, hem de genel okuyucunun ilgisini çeken, yararlı bir temel başvuru kaynağı niteliği kazanmış durumdadır. Eski bir öğrencisinin “kitabı pek çok kez okudum; her defasında da yeni şeyler öğrendim” sözleri, kitabın değerini gayet iyi belirtmektedir.</p>

  <p>Kendisine belki de en çok muhtaç olduğumuz, en verimli olabileceği bir dönemde yitirdiğimiz Oral Sander kitaplarıyla hep bizimle yaşayacak...</p>

  <div>
    <br />
  </div>

  <p style="text-align: right;"><i>Prof. Dr. Ömer Kürkçüoğlu</i></p>

  <p style="text-align: right;"><i>AÜ Siyasal Bilgiler Fakültesi</i></p>
</body>
</html>
