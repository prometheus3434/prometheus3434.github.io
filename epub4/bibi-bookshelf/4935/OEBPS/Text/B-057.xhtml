<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>Ç. AVRUPA UYUMUNUN SONU VE YENİ ULUSLARARASI GÜÇ DENGESİ</h2>

  <p>Tüm bu gelişmelere rağmen, gerginlik ve şiddet ortamı içindeki 20. yüzyıl insanı, 19. yüzyıla özlemle dolu bir biçimde “barış yüzyılı” olarak bakar. Bir bakıma gerçekten de öyledir. Bu yüzyılda, 20. yüzyılın büyük ve yıkıcı savaşları görünmez. Ancak, sömürge çatışmalarının hüküm sürdüğü Asya ve Afrika’da yerel savaşlar vardır. Bismarck savaşları hem çok kısa sürmüş hem de yıkıcı olmamıştır. Ancak, 19. yüzyılın özellikle ikinci yarısının bir barış dönemi olması gerçekten tarihçiler için çok şaşırtıcıdır. Çünkü, bu dönem kesinlikle durgunluk dönemi değildir. Daha önce belirtilen tüm karışıklıklarına rağmen, 19. yüzyıl insanı ekonomi alanında ilerlemenin kaçınılmaz temposuyla, savaşın modası geçmiş duruma geleceğine inanmış bulunuyordu. Bu barışçı havanın nedeni, uluslararası siyasal ve ekonomik ilişkileri düzenleyecek olan bir uluslararası örgütün varlığı değildi. Buna gerek bırakmayan ekonomik, toplumsal güçler, tek sözcükle “Avrupa Uyumu” sahnedeydi.</p>
</body>
</html>
