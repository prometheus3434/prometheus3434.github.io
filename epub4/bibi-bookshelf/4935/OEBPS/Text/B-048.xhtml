<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>4. Ulusal İtibar ve Bütünlük Duygusu</h3>

  <p>İngiliz Sömürge Bakanı Chamberlain’in daha önce değinilen sözlerinden de anlaşılacağı gibi, 1870’lerden sonra, sömürge sahibi olmak, büyük devlet olmanın gereği olarak kabul edilmişti. Prusya’ya 1871 yenilgisi ve Avrupa’da ikinci sınıf devlet olmanın verdiği eziklik, Fransa ve İtalya’nın sömürge sahibi olma girişimlerinde çok etkili olmuştur.</p>

  <p>Gerçekten, geniş sömürgelere sahip olmayan ülkeye “büyük devlet” sıfatı verilmiyordu. Ekonomik ve askeri bakımdan ne kadar güçlü olursa olsun, büyüklük tutkusu içindeki Avrupa’da “büyük” olmanın yolu sömürgelerden geçmekteydi. Almanya, tüm ekonomik başarılarına rağmen, 1890’lara kadar, öteki Avrupa devletlerinin gözünde bir türlü “büyük devlet” olamamıştı. Ekonomik ve askeri gücüyle orantılı bir siyasal üstünlük kurma mücadelesinin 19. yüzyılın sonlarına kadar başarılı olmadığı söylenebilir. İlerde görüleceği gibi, <i>Kayser II. Wilhelm</i> büyük ölçüde bu eziklikten kurtulmak için sömürgeciliğe başlamıştır.</p>
</body>
</html>
