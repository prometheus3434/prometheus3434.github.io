<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>4. St. Jean de Maurienne Anlaşması</h3>

  <p>Bu gizli anlaşma İngiltere, Fransa ve İtalya arasında 1917 Nisanında imzalanmıştır. Anlaşmaya göre, İtalya’ya Anadolu’da Antalya’ya ek olarak İzmir-Kayseri-Mersin üçgeni arasında bulunan güneybatı Anadolu bölgesi de bırakılıyordu.</p>

  <p>5. Balfour Deklarasyonu</p>

  <p>İngiliz Dışişleri Bakanı <i>Lord Arthur James Balfour</i>, 2 Kasım 1917’de, uluslararası Siyonist hareketin önderlerinden <i>Lord Rothschild</i>’a bir mektup göndererek, Filistin’de Yahudilere bir “ulusal yurt” kurulması çabasının İngiliz hükümeti tarafından destekleneceğini belirtmişti. Ancak, yine mektuba göre, Yahudiler için kurulacak böyle bir yurt, bölgenin Yahudi olmayan kesiminin haklarını ihlal etmeyecekti. İngiliz Dışişleri Bakanı’nı böyle bir mektup yazmaya iten en önemli neden, toprakları üzerinde çok sayıda ve etkili olan Yahudinin yaşamakta bulunduğu ABD’nin sempatisini ve Almanya’ya karşı yürütülen savaşa katkısını sağlamaktı. Mektubun zamanlaması da iyi yapılmıştı, çünkü kısa bir süre sonra Almanya ve Osmanlı devleti de, Yahudi desteğini sağlayabilmek için özellikle Alman Siyonistlerine savaş sonrası ödünlerini vermeye başlamışlardı. Ancak bu çabalar, Siyonistlerin İtilaf devletlerine olan eğilimlerini değiştiremedi.</p>

  <p>Siyonistler, İngiltere ile işleri bittikten sonra, öteki itilaf devletlerinin de bu deklarasyona katılması için çaba harcamaya başladılar. Fransa, 1918 Şubatında, İtalya ise hemen sonra Balfour Deklarasyonu’nu desteklediklerini açıkladılar. Başkan <i>Wilson</i> da, 1918 Ekiminde deklarasyona açık desteğini ifade etti. Böylece, Siyonizmin kaderi, İtilaf devletlerinin savaş davasıyla birleştirilmiş oluyordu. Kendisiyle daha önce yapılmış bulunan anlaşmaya taban tabana zıt olan bu deklarasyonun tüm İtilaf devletleri tarafından desteklendiği haberi Kral Hüseyin’e geldiği zaman bir açıklama istedi. İngiliz Hükümeti de yaptığı açıklamada, deklarasyonun ne anlatımının ne de özünün, bölgede yaşayan halkın özgürlüğün sınırladığını ve bir “Yahudi Devleti”nden hiç söz etmediğini belirtti. Böylece, bir mektubun yazılışında, büyük bir olasılıkla kasten yapılan belirsizlik, yine sıkıntıları bugüne kadar gelen ve II. Dünya Savaşı’ndan sonra dört tane Arap-İsrail savaşına yol açacak gelişmelerin de çıkış noktası oldu. Ayrıca, I. Dünya Savaşı’ndan sonra Filistin üzerinde kurulacak olan <i>mandat</i> sisteminin de temelini oluşturdu. Bu tarihten sonra, 2000 yıl öncesine giden tarihsel bir “hak” üzerinde, Yahudiler, dini öğretilerinin katılığı yüzünden verilmeyip, ayrı etkin grup olarak yaşadıkları ülkelerden, giderek artan sayılarda Filistin’e göç edecek ve burada II. Dünya Savaşı’nın sonrasında bağımsız bir devlet kuracaklardır.</p>
</body>
</html>
