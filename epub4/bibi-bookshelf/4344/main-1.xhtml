<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>İlk selam veren Somuncu Baba olmuştu.</p>
<p>Bedreddin, gözünü yerden kaldırmadan, yolcu selamında geçip gidecek iken durdu. Sıkıntılı bir kıpırdanmada bunaldı herhal. Sonra, ısıtması eskisinden beter sararmış gözlerini yerden kaldırıp baktı Somuncu Baha'ya. Sarı kara bir bakış, bir süre, Somuncu Baha'ya yapıştı. Somuncu Baba, yapışmış sarı kara bakışın gülümsemesini bekledi. Çalı sakal, belki o zaman yumuşayabilirdi, belki o zaman hoşa gidebilir, sevimli olabilirdi. Ama Bedreddin gülümsemedi, onun yerine, dudakları bir tuhaf gerilerek sıra dişlerini açığa çıkardı. Alttan iki dişi kapkaraydı. «Aç kalmış epey.» diye düşündü Somuncu Baba; «Çok kötü kemirmişe benzer. Hasta ve lâkin dayanıklı bir beden.» Bedreddin, kaçak bir sesle selamını almıştı. «Sen Somuncu Baba mısın?» diye sordu. «Tanıdım. Çocuk dediğin neyi unutur neyi unutmaz, bilinmiyor. Seni unutmamışım.»</p>
<p>«Bizim somunlarımızdan tadan unutmuyor nedense, sır somunlarımızda olsa gerek.» «Ben somununuzdan tatmadım halbuki.»</p>
<p>«Yaa. Aklımda yanlış kalmış demek. Göz hakkınızı verdim sanıyordum. Giderken. Vermemiş miyim?»</p>
<p>«Verdin. Ramazandı. Yiyemedik. Kara Mustafa onları yolda zaviyenin birine bıraktı idi.» Hiç beklenmedik bir sırada derin bir iç çekişle sustu Bedreddin. Somuncu Baha'nın garibine gitti. Fakat Bedreddin: «Tadamadık somunundan baba.» diye devam etti: «Tadını bilemeyeceğiz, unutmayışım ondan değil. Bir tek senin yanında, fırınında otururken, içimde yürüyen adımlar durmuştu, bir tek o zaman o oturuşumda dinlenmiştim. Neden olduğunu bilemediydim. Düşündüm, hep düşündüm o dinlenişimi. Cevabını bulamadıkça sen aklıma geldin. Şimdi...» «Buldun mu cevabını?»</p>
<p>Bedreddin kötü düşleri koğarcasına başını salladı. Karaçalı sakalı titremişti: «Hayır. Şimdi de bulmuş değilim. Dün, içime düştün. Bilemem neden çoğuncası böyle olurum. Hiç aklımda değilken birden birileri gönlüme düşer. Ya hemen o sırada ya az sonra ya da bir iki gün geçince gönlüme düşenle karşılaşırım. Bakarsın, beni ziyarete gelenlerden biridir. Sen dün beni düşündün mü? Bana gelmeği diledin mi?»</p>
<p>Somuncu Baha'nın gönül evi sarsıldı. Bedreddin'in sorusunda taşın taşlığı, toprağın toprakhğı gibi bir tuhaf benlik kokusu sezmişti; ham yemişlerin oldum sanışı ile kurtlandığının farkına varmadan düşüşünü hatırladı. Acısın mı acımasın mı kestiremedi. «Kara Mustafa'yı düşündüydüm; Yıldırım Bayezid Beğ'in çocukluğunu düşündüydüm.» dedi. «Eh, seni de düşünmüş sayılırım. Hani hepiniz bir aradaydınız o vakit, birbirine bağlı bunlar.»</p>
<p>Aslında Bedreddin'i cevaplarken düşünmeğe başlamıştı. «Birbirine bağlı bunlar.» derken, Bursa'dan beri çözemediği düğümün ne olduğunu hissetti. Her zaman söyleyip durduğu, içinden çıkılmaz sanılan meselelerin çözümünde bu «birbirine bağlı gibi» meselelere bakılmadan asıl meseleye gelinemeyeceği inancını yol bellediği halde neden bu yoldan gitmemişti bu sefer? Neden Bursa'yı Bursa'da çözememiş, Bursa'ya bağlı ipleri teker teker gözden geçirmemişti de Konya'ya gelmişti? Bursa'nın içinde Bursa'ya bakmak dururken Bursa'ya Konya'dan bakmak? Timur'a Konya'dan bakmak? Yüreğinde bir ses: «Hayır sen Karamanoğlu için geldin.» dedi. Somuncu Baba yüreğindeki sese dudak büktü: «Acaba?» diye mırıldandı. Bedreddin, Somuncu Baha'nın ne düşünmekte olduğunu bilmeden yine derin, yine yangını gönül kökeninden iç çekmişti. «Kara Mustafa'yı hatırlamışsın, ben hiç unutmadım.» dedi. «İçimde yürüyen on iki adımın biri bu Kara Mustafanındır, bir onu seçiyorum. En çok o yürüyor.»</p>
<p>Somuncu Baba dalgın: «Herkesin bir işi vardır bu dünyada.» dedi. «Kara Mustafanın ki yürümek idi.»</p>
<p>«Öldü!» dedi Bedreddin. İlk defa sesi ısıtmasız, ilk defa gözleri topraktan kesinkes kurtulmuştu; ilk defa herkes gibi bir Bedreddin'di: «Ölen durur halbuki, ölen yürümez. Mustafa neden yürür, hiç durmaz bende? Neden değişir, bir Mustafa'yken beş Mustafa olur on Mustafa'nın ayakkabısına sokar da ayağını yüreğime yüreğime yürür gelir.»</p>
<p>«Demek senin derdin de bu?»</p>
<p>Bedreddin sinirlendi: «Ne derdi? Derdi biz yaratırız, sen ben. Senin benim yarattığımız da beni yormaz.»</p>
<p>«Öyleyse bu yorgunluğun neden? Dolusun, boşalmamışa benzersin.»</p>
<p>Bedreddin sağına soluna bakınmıştı. Bahçenin iki duvarının bitişiği sık gölgeli, çiçeksiz bir yalnızlıktaydı, orayı gösterdi. «Şuraya çekilsek Somuncu Baba he der misin? Yol üstüyüz, gelip geçen var, tanıyan bilen var.» Gözleri tanınmanın hem sıkıntısında hem nazında alıp verdi «tanıyan var» derken. Somuncu Baba: «Keşke tanıyan olsa...» diye mırıldandı. «Asıl o zaman yalnız kalırdık Bedreddin. Gidelim. Görünüşteki yalnızlık hoşuna gidiyorsa, eh gidelim.» Bedreddin çimenlere girmek üzereyken durup: «Haklısın Somuncu Baba.» dedi benliğinden sıyrılarak; «Kurtulamıyorum, büsbütün kurtulamıyorum; bir yanım kalabalığa koşuyor, tanıyın bre beni tanıyın, demesine haykırıyor; bir yanım tanınmaktan korkuyor. Ben bu iki yanımın arasındayım, eziliyorum.»</p>
<p>«Dünyayı bırak. Senin gibiler için dünya.» Yutkundu Somuncu Baba. «Bir ağaçtır...» diyecekti. «Yemişlerinden vazgeçemezsin, gelgelelim zehirlidir damla damla öldürür seni.» diyecekti, işte o zaman yutkundu. Aklına, Bedreddin'i gördüğü gün hatırladığı ağaç gelmişti. Yapraksız, kış soğumuşluğunda, yaprak niyetine asılmış gözler, kulaklar, boyunları hatırlamıştı. Bedreddin'e ürpere ürpere bakmıştı o zaman da: «Tanrım, sana sığındım, sen koru.» diye geçirmişti içinden. Bu sefer duran Somuncu Baba, çimenlerde ayağını sürüye sürüye giden Bedreddin idi. Somuncu Baba, Bedreddin'in ardından bakmamak için bir gül fidanının yanında durmuş, eğilip tomurcuğu koklamıştı. Bedreddin az sonra Somuncu Baha'nın geride kaldığını fark etti. Durup beklediğini göstermek için de, tıpkı Somuncu Baba gibi eğilip, açmış bir gülü kokladı. Kokladıkça hoşlandı. Bir ara Somuncu Baha'yı da Mevlana Türbesinin bahçesini de unuttu gülün kokusunda. Pembesi taşmış bir gülün dünyasına daldı gitti; kokular, gül tohumları, gül tohumlarında yeniden açan yeniden kokan yeni güller...</p>
<p>«Hoş mu? Tanrının her hikmeti hoştur.» «Evet. Dünya hoş.» «O zaman seçmek gerek.» «Seçtim ben!» «Hangisini?»</p>
<p>Bedreddin yapmacıksız, ikirciksiz, inanmışhğında anlamamış bakıyordu: «Ne demek hangisini? Bir dünya var. Bu gördüğümüz. Başkası? Yok. Bırak diyorsun bana; insanları bırak diyorsun. İnsanları bırakırsam benim varlığım neye yarar?»</p>
<p>Somuncu Baba şaşaladı. Bedreddin'e, dünyayı bırak derken insanları bırak mı demişti? Öyle bir söz etmediğini biliyordu; edemeyeceğini de. Dünyayı bırak derken, dünyanın kabuğunu bırak demek istememiş miydi yoksa? Herhal Bedreddin kendi gönlünce duymuş işitmişti. öyleyse yanlış yorumluyor duyduğunu Bedreddin; gördüğünü yanlış, işittiğini yanlış yorumluyor süzgeçten geçirmiyor hiç. Ya sezdiğini de yanlışa yorumlarsa? Bir kere daha dalını yaprağını dökmüş kış soğuğunda bir ağaç geldi gözlerinin önüne.</p>
<p>Bedreddin: «Ben insanlar için yaratıldım.» dedi sertçe. Somuncu Baha'nın gözlerinde canlanan kış ağacını sertçe silkelemiş oldu; «İnsanlardır dünya. İnsanların olmadığı bir dünya da var olamaz. Ahiret diyorsan...» «Evet. Ahiret diyorum.»</p>
<p>«Yok. Var. Yani hem yok hem var. Gerisini sen anlayıver işte.»</p>
<p>«Kaçıyorsun. Aklınca kaçıyorsun.»</p>
<p>«Ahireti bırakalım Somuncu Baba. Ahiret bizim içimizde, biziz Ahiret, kendimiziz. Bizim dışımızda insanlar var, her insanın içinde de bir Ahiret. İnsanların içindeki Ahireti unutsak şimdi... İnsanları yönetirsek, doğru olana, iyi olana, güzel olana Somuncu Babam, insanları bu söylediğim yolda yönetirsek, oturalım şuraya, iki ikiyeyiz iki ikiye oturalım. Ben diyorum ki insanları Yıldırım Bayezid yönetmemeli, insanları Timur Beğ gibileri de yönetmemeli. Biz, bizim gibiler, bizim gibi düşünmesini, yazmasını, söylemesini bilenler diyorum; kılıçsız, atsız, yeniçerisiz...» Somuncu Baba usulca: «Malsız mülksüz...» dedi.</p>
<p>Bedreddin kendi coşkunluğunda: «Malsız mülksüz...» diye tekrarladı. «Kılıç, mal mülk için sıyrılıyor kınından. Düşünce insan içindir, yalınkat insan için. Kılıç düşünmesini bilmez.» «Yani Bedreddin sen demek istiyorsun ki...» deyip düşüne düşüne çömeldi Somuncu Baba. Yeşili sertleşmiş bir çimeni kökünden koparıp avucunda döndüre dolaştıra çöğmenleştirdi: «Sen istiyorsun ki Yunus Emre yön versin dünyaya; Geyikli Baba çekip çevirsin, Mevlana Celaleddin şöyle olmalı böyle olmalı desin? Pekeylesek hepimiz senin bu sözünün sonu nereye varır bilir misin? Bütün dünyalılar türkü çığırmağa başlar, şiir okur, Hakkı çığrışmaktan başka şey düşünmez olur. Yahut Geyikli Baha'ya benzer, dünyadan elini eteğini çekip geyiklerle karacalarla hem dostlukta dolaşır. Yahut da rebabın, neyin, kudümün sesine bırakır kendini döner de döner. Dünya bu mudur? Kim doyuracaktır bunların karınlarını? Kim giyeceklerini dokuyacak, kim oturacakları evi örecektir? Ben demiyorum ki Yunus Emre köşesine çekilsin, Mevlana Celaleddin ortaya çıkmasın, Geyikli Baba görünmesin hiç. Bunlar merhamettir, gönüldür, insanın bedeninin içini yuyup yaykarlar. Gelgelelim gönül ile hoşgörü ile nizam-ı alem dedikleri nesne yürümez, çünkü insan ile kurt kuş arasında ayrıcalık yoktur sen de bilirsin. Ne var ki insanlar düş gören kurtlardan kuşlardandır. Düşü doğruya yormak için Yunus Emre yorulacak, Yıldırım Bayezid Beğ uyku durak bilmeyecektir, bunlar el eledir, sırt sırta. Ben böyle biliyorum. Diyelim ki sen Timur Beğ olmak niyetindesin...»</p>
<p>Bedreddin sıçradı çömelişinden. Korkulu düşlerden uyanmışçasına baktı: «Hayır! Bilemem. Ben, ben olmaz.»</p>
<p>«Neden?»</p>
<p>«Bilmiyorum, ama olmaz.»</p>
<p>«Dünyadan korktuğundan mı Ahiretten korktuğundan mı olmaz dersin?»</p>
<p>«Dünya var. Ahiret... Bilmiyorum, şimdilik bilmiyorum. Ahireti sorma bana, hiç değilse şu günlerde sorma. Timur Beğ olmamam korkumdan değil, Timur Beğ'in kanlılığını istemem.» Somuncu Baba, hiç ilgisi olmayan bir soru sordu tepeden inme: «Benimle birlikte çileye soyunmak ister misin Bedreddin?»</p>
<p>«Yeter!» diye bağırdı Bedreddin delicesine; «Yeter! İstemem yetti artık. Kendi kendime dönmek istemiyorum bir daha, kendimi dinlemek, kendimi düşünmek istemiyorum. Çilelerin yalnızlığını değil, dünyayı özledim dünyayı!»</p>
<p>Titriyordu. Ağzı sulu sepkende köpürmüştü. Susup bir müddet konuşmadan Somuncu Baba'ya baktı. Sarı kara bakan gözleri yuvarlak halkaların dönüşünde uzaklaşıp yakınlaşıyordu. «Dünyayı özledim Somuncu Baba.» diye titredi ısıtmalarda. «Kitaplarımı Nil'e döktükten sonra sırtımdaki ağır yükten kurtulduğumu hissettim. Yüreğimde yürüyen kalabalık tenhalaştı nispeten, on ikiye indi; çilelerle yeniden dolmak istemiyorum!» «Çile boşalmaktır Bedreddin.» «Eksik olsun öyle boşalma.»</p>
<p>«Pekey. Neden sana Şeyh Bedreddin dediler öyleyse?»</p>
<p>«Şeyhlik... Kim demekte? Mısır'dan kalmaysa kaçtık ondan da; kaçtık baba.» Sustu.</p>
<p>«Mısır'dan değil; bir yerlerden kulağımıza çalınmış olmalı. Sakız Adasının denizinden bir keşişin yolu bizim fırından geçmişti bir vakitler, ondan duydum bir; bir de herhal Mısır'dan gelme bir çömez idi, şeyhliğinden değil de senden biraz karışıkçasına söz ettiydi. Şeyh Ahlati'nin ölümünde...»</p>
<p>Şeyh Bedreddin susuşunda kalktı. Öylece bir iki dönelendi. Gelip Somuncu Baha'nın önünde durdu. Isıtmalı gözlerini yerden kaldırmıyordu. «Duyduklarının yarısı doğru sayılır.» dedi fısıltıda. Hangi yarısı olduğunu açmadı. «Seninle erbain çıkarmak isterim. İsterdim daha doğrusu. Hoş bir babasın, hoş düşünürsün amma ve lâkin erbain zor gelir bana, aklımı başımdan ahr. Dünya için akıl gerek. Eğer dilersen oturup sabahlaraca tartışalım. Kur'an'ın içten dıştan yedi anlamını söyleşelim, her bir yediden yetmiş yediyi soralım dilersen.»</p>
<p>Bu bir meydan okuma mıydı? Somuncu Baba'ya meydan okuma gibi geldi. Oldum olası, ne çeşidinden olursa olsun meydan okumaları sevmezdi. Boynunu büktü: «Biz kim Kur'an-ı Kerim'in yedi manası kim hay Bedreddin, biz yoksul bir somuncuyuz şunun şurasında, somuncu olduğumuzu da unutamayız.»</p>
<p>Şeyh Bedreddin, Somuncu Baha'nın boyun büküşündeki niyazı anlamadı; belki de anlamak istemedi. Biray huysuz, biraz dikçe: «Dilersen dedik biz de Somunca Babam.» dedi. «Dilemezsen, sen bilirsin. Biz Kur'an'ın içten dıştan yedi manasına varmış kişilerdeniz, eyi olurdu. Ama istersen, dilersen yarın akşam buraya gelirsin söyleşiriz.»</p>
<p>Somuncu Baba, Ecevit'i gördüğünde Şeyh Bedreddin'in bu çağrısına gidiyordu. Niyeti ne Kur'an-ı Kerim'in yedi anlamı üzere söyleşmek ne de Şeyh Bedreddin'i dinlemek idi. Dünden, yanından ayrıldığından bu yana Bedreddin'i düşünüyordu; Bedreddin'in ne Ahiretten bütün bütüne kopabilen ne de tam tamına dünyalı olabilen, çok istemesine rağmen isteğince olamayan dünyalığındaki çapraşıklığı çözmeğe çalışıyordu. Bir sonuca varamıyor, Bedredin'in ne isteğini, ne isteyebileceğini çıkaramıyordu. Şunu anlamıştı sadece: Bedreddin her şeyden, herkesten çok kendini seviyordu, bir tür kendine tapınmaydı bu. Dünya dediği, kopamayacağım insanlar dediği, kitap gibi yüce tabiat dediği nesneleri nasıl biçimlendiriyorsa kafasında onlardan, onların hepsinden üstün görüyordu benliğini. Birçok şeyler bildiği, bildiklerini hem de enine boyuna derinine bildiği, yaptığı kıyaslamalardan belliydi belli olmasına da bilmek neye yarardı? Düşleri yanlışa yorumlamak, tabiatı olmazına zorlamak ne fayda getirirdi?</p>
<p>Mevlana Türbesinin kapısına kadar geldiği halde beyninde evrile çevrile dönen Bedreddin, şöyle yahut böyle bir kılığa bürünememiş aksine soğuk, soğuk, soğuk bir kış ağacı en kalın dalından kabuk bağlayıp yaprak yerine urganlar sarkıtmıştı. Urganlar yağlıydı da üstelik. Türbenin kapısından irkilerek dönmüştü Somuncu Baba. En iyisi, Şeyh Bedreddin denilen bu adamı hiç görmemekti; ondan uzak durmaktı. Konya'ya gelme niyetinde Şeyh Bedreddin zaten yoktu; Şeyh Bedreddin'e rastlaması zamanın kötü bir oyalamasıydı o kadar. O kadar mı? Gerçekten bir oyalaması mıydı zamanın? Bedreddin'in uzaktan yakından olacaklara hiç mi bir parmak sokuşu olmayacaktı? «Belki de ben Konya'ya bu Bedreddin için geldim, sadece bu Bedreddin için. Yoksa nizam-ı alem bize göre değil, olmasa gerek!»</p>
<p>Böyle düşündüğü anda Bedreddin'den kaçmanın manasızlığını anladı. Bu, hem Bedreddin'in üstünlük hastalığını daha çok ateşleyecek hem de noksanların noksanlığında alıp götürmesine sebep olacaktı. Kur'an-ı Kerim'in içten dışa yedişer anlamı demek her biri yedişer dünyadan üstün manalar demekti ki sezebilmek için dahi insanın, değil on yedi Şeyh Bedreddin, üç beş Yunus Emre, beş on Mevlana Celaleddin olması gerekirdi en azından.</p>
<p>Şeyh Bedreddin'le oturup söyleşmeğe sığanma kararıyla döndüğünde, duvarın öte yüzünden bahçeye dalgın yorulmuşlukların yorgun uyuklamasında bakan Ecevit'i yaladı gözleri. Ummamış bir kırpışmada seçmecesine bakınca gönlü bulanır gibi oldu; «Tanrım!» diye mırıldanmaktan kendini alamadı. Bir yanda Bedreddin, içerde; bir yanda Ecevit, dışarda. Uzak, çok uzak ülkelerde birbirine sıkı sıkıya bağlanmış iki tutsak, iki mahpus olsaydı ve bunu da görebilseydi Somuncu Baba ancak bu denli şaşakahrdı. Bir kere daim, tıpkı Şeyh Bedreddin'! gördüğünde olduğu gibi, yılların yıllara yüklenip ağırlaştırdığı bir dolu dereye bata çıka koşup çaptı. Bedreddin, Ecevit, Doğan, ötekiler; Börklüce Mustafa ile Torlak Kemal, sonra? O zaman daha yıldırımlığı bilinmeyen Bayezid'in karanlık geçitlere deli tayları sürüşü, sürüşü, sürüşü.</p>
<p>Somuncu Baha'nın gözleri kamaşıyordu.</p>
<p>Yıllarca önce birbirine bağlanmış da kendi fırınına getirilmiş olan bir sofraydı sanki dünya ve bu sofrayı ucundan ucundan Simavnah Bedreddin, Ecevit, Doğan, Börklüce, Torlak ve Bayezid kemiriyorlardı. Bir Karamanoğlu bir de Timur Beğ noksandı o zamanki sofrada. Şimdi sofra büyümüş, şimdi sofra zenginleşmişti. Şimdi Karamanoğlu ile Timur Beğ de sofraya oturmak istiyordu, oturuyordu, oturmuştu. Ve şimdi Konya'da...</p>
<p>Bedreddin'den sonra Ecevit'e rastlaması sıradan bir rastlama değilmiş gibiydi. Gülümsedi. Fakat Ecevit oralarda olmazcasına bakıyordu, hala dalgınlığında, hala yorgun uykumsuluğundaydı. Varsın olsun; varsın uyanmasın, çünkü Ecevit'in uyanması, çalınacak elmalara, açlığına doyulmayacak ekmeklere olacaktı, geçmiş günlerinden biliyordu bunu. Keşke Şeyh Bedreddin de Şeyhliğini böylesi uyanmaz uykumsuluklara yatırabilseydi.</p>
<p>Ecevit'i görünce Bedreddin'den irkilmemesi gerektiğini bir kere daha anladı. Bedreddin üstünlük mü taslıyordu? Somuncu Baba olarak varsa üstünlüğün de üstünlüğünü taslayacaktı. Bedreddin biliyor mu, çok mu biliyor? Bildiğini gösterme ateşinde mi yanıyor, çok mu yanıyor? Somuncu Baba olarak kendisi de en çok bilmenin ateşinde yanıyor görünecekti. «Savaş!» diye geçirdi içinden; «Bu bir savaş. Karşındakinin silahlarını kuşanmak istedin mi savaşa girersin, istemedin mi? Zebanini kendin beslersin elinle. Öyle de hay Somuncu Baba Timur'u neden kınarsın Bayezid'e neden küsersin? Onlar bu dünyanın adamları ayrıca. Değil mi?</p>
<p>Somuncu Babalığından ayrılmadıkça dünyanın içine giremeyecekti; dünyanın içinde debelenemeyecekti.</p>
<p>Fakat Şeyh Bedreddin, Somuncu Baba'yı dünyanın içine girme ağırlığından kurtardı. Şadırvanın az ötesinde karşılaştıklarında Somuncu Baba, az önce gülümsediği Ecevit'in dalgın yüzüyle Şeyh Bedreddin'in karaçalı sakalını, zihninden değiş tokuş ediyordu, ilk bakışta bunun için Şeyh Bedreddin'in dünkü giydiklerinden farklı giyinmiş olduğunu göremedi. Ama tez uyandı. Şeyh Bedreddin'in hırkasından çediğine, daha yeni daha gösterişli giyindiğini gördü. Karaçalı sakalı parıldıyordu, taranmıştı. Bir gül yağı kokusundaydı Bedreddin'in üstü başı. «Hayırdır inşallah Şeyhim neyin nesidir bu?» dedi ama «şeyhim» deyişindeki acayipliği kendi kulağına bile battı. Nedense düzeltmek içinden gelmedi acayipliği.</p>
<p>Şeyh Bedreddin biraz tedirgin kaçamaklaştı: «Gitmemiz gerekti de.» «Konya'dan mı? Yolculuk molculuk gibi mi?» «Hayır. Karamanoğlu bizim için, buyursun elini öpeyim demiş. Yeyintiye çağırır.» «Yaa? Ondan böyle gidersin demek?» «Bunda şaşılacak ne var?» «Ne yok ki Şeyhim?» Yine acayip çıkmıştı sesi istemeyerek de olsa. Bu sefer düzeltti: «Yani haklısın, şaşmamak gerek. Biz Karamanoğlunun dervişleri sevmediğini duymuştuk; dervişliği inkar eder, hor görür diye bilirdik. Seni sarayına çağırması?»</p>
<p>«Biz derviş değiliz diyedir.» «Orası da doğru ya. Biz derviş derken dervişliği daraltıp arıtmak istememiştik, Peygamber Efendimizi de derviş diye düşünmüştük öte yandan.» Şeyh Bedreddin hırçınlaştı. «Anladık, pekey; çağıran çağırdıysa gitmeyelim mi? Dervişlikte gitmemek mi vardır?»</p>
<p>«Benim bildiğim Geyikli Baba ne Orhan Beğ'in çağırışına gitmiştir, ne de onun ben geleyim demesine gel demiştir.»</p>
<p>«Biz Geyikli Baba değiliz.» «Haklısın. Karamanoğlu da Orhan Beğ olamaz zaten.» Şeyh Bedreddin, dünyalı Bedreddin'e yakışmayan bir öfkeyle ayrıldı Somuncu Baha'dan. «Orası pek belli olmaz, şimdi belli olmaz!» demişti dişlerini gıcırdatarak. Somuncu Baba bu kadarına inanmak istemedi: «Bana öyle gelmiş olmah.» diye düşündü ama Bedreddin'in çok yıllar önce Timur Beğ'in yanına da gittiği aklına geldi. «Tıpkı böyle, Timur Beğ'e de tıpkı böyle yeldir yepelek koşmuştur.» diye mırıldandı; «Kim bilir, daha nice bir Beğe de böyle koşacaktır. Hıncı, neden Bayezid Beğ beni çağırmaz diyesine midir acaba?» Evet, hınçtı Şeyh Bedreddin'in yüreğindeki, bunu kesinlikle anlamıştı Somuncu Baba. Şak dedi elini ensesine attı: «Bre Somuncu sen bunadın mı?» diye kötülendi; «Bre bu Bedreddin Timur Beğ'e gittiyse bir vakitler, şimdi de bre Karamanoğluya gidiyorsa, hemi de saklanmadan apaçık gidiyorsa ne demektir bunu neden düşünmezsin? Eyvah, dervişin uleması üç Beğden ikisiyle ne alıp verir ola? Dervişliğin ulemalığa yelteneni Beğ kapısına koştu mu sonu neye varır? Hele ne dedi bu Bedreddin ne dedi? Orası pek belli olmaz, şimdi belli olmaz! Bre ne demektir bu söz ulu orta söylenmişse Somuncu?» Şak deyip ensesine vurduğu eli orada, öylecene duruyordu. Şadırvanın şırıltısı da olmasa yeryüzünde değilmiş sanabilirdi kendini. Yıldırım Bayezid'in, tayını, geçitlere delice sürüşünü düşlüyor; delice tayın burun kanatlarındaki fısırtıyı duyuyor, toprağı dörtnal toynaklarının gittikçe yalnızlığa vuruşunu işitiyordu. Geçitlerin her birinin ardında ya bir Karamanoğlu ya bir Timur Beğ, delice tayın toynaklarının yalnızlığa vuruşunun yorulmasını bekliyordu. Şeyh Bedreddin Timur'dan Karamanoğluya, Karamanoğlundan Timur'a, ama her geçitte aradığı fırsatı koklar bir durumda görünüyordu.</p>
<p>Toz duman içinde ağır bir gülyağı kokusu, uykudan beter siniyordu.</p>
<p>Somuncu Baba güçsüzlüğünü sezdi; çaresiz: «Bize göre değil bu işler.» diye iç çekti; «Ya biri gidip Yıldırım Bayezid'e dur demeli, ya biri Timur Beğ'in topal aklını düzeltmeli. Benim elim kısa kaldı</p>
<p>Konya'da.»</p>
<p>Şadırvanın şırıltısını da duymuyordu artık.</p>
<p>Bütün aş boyu, Şeyh Bedreddin, Karamanoğlunun sarayının kapısından şu ana, görünüşlerinden tatlarına varıncaya değin değişik, görünüşlerinden tadına varıncaya değin göz alıcı damak eritici tatlılara el vuruncaya kadar karşılanıp ağırlanışının kabına sığamazhğındaydı. Sanki bir bulunmadık kuş olup uçurulmadığı, bir görülmedik soydan at olup tavlanmadığı noksan kalmıştı. Sofranın sıvama ibrişim, işlenmiş sırma örtüsü, al peşkirlerin üstünde altın tellerden açtırılmış çiçeklerin mum şavkımasında ışıması; tabaklardan kaşıklara pırıl pırıl vuran altın sarısı; kesme billur kadehlerde yakut şaraplar, şaraplardan içmemişti Şeyh Bedreddin ama içse buncasına başı dönmezdi belki.</p>
<p>Zengin sofra iki kişiyeydi. Kendisine önce, sonra Karamanoğluya. Kızlar ki birbirinden güzel, kızlar ki yüzlerine bakılmağa gözlerin kıyamadığı... Yalnız iki kişiye hizmet ediyordu. Kendisine önce, sonra Karamanoğluya. Kızların gidişi gelişi ancak düşlerde olabilirdi; düşlere has gidiş gelişti; elleri, göz süzüşleri, bekleyişleri. Şeyh Bedreddin, kızların, yüreğinde durmadan yürüyen on iki adımın on ikisini de durdurduğunu hissetmekteydi.</p>
<p>Karamanoğlu gülüyordu, yine gülüyordu, yine gülüyordu.</p>
<p>Ta başında, sarayın kapısından girince başlayan merdivenin üst başında Şeyh Bedreddin'i karşıladığından beri gülüyordu. Gülüşü derece derece artmıştı, gülüşü şaraplaşmıştı. Sofrada tatlılar sıralanınca da uzun, sonu gelmez sanılacak bir kahkaha da sofranın, var sandığı noksanını tamamlamıştı.</p>
<p>Şeyh Bedreddin, Karamanoğlunun, dar, badem gözlerinden yassı Türkmen yüzüne; yassı Türkmen yüzünden çakal inadı çenesine göz gezdirmek fırsatını bu kahkaha sırasında bulmuştu. Niyeti, her şeye aldırmaz gözükmekti. Daha gençliğinde denediği Timur Beğ yenilgisini tekrarlamak istemiyordu. Gençliğinin hamlığı yüzünden ancak uzaktan görmekle yetindiği Timur Beğ'in yüzü ile Karamanoğlunun yüzünü kıyasladığında Karamanoğlunun yüzünü daha toy, daha kolay buldu. Timur'un yüzü, unutmadığı, unutmak istemeyeceği yüzlerden biriydi, Kara Mustafa'nın yüzü gibi; Somuncu Baha'nın, Bursa düğününde gördüğü Murad Beğ'in, Seyyid Bereke'nin, Şeyh Hüseyn-i Ahlati'nin yüzleri gibi. Ecevit'inki gibi. Gönlüne pireler doldu sanki Ecevit'in yüzünü anar anmaz. Unuttuğunu sanıyordu. «Hayatımıza girecek bir yüz değil, hayatımıza girecek bir yüz değil.» diye söylendi gönlündeki pirelerin arasından. «Öyleyse neden unutmamışız, neden anarız böyle bir günde?» «Daldın derviş baba, sen hep böyle susar mısın?» Karamanoğlunun kahkahah sesi eğlenmesineydi gizlisinden.</p>
<p>Şeyh Bedreddin, gönlünde pirelenen Ecevit'in yüzüyle uğraşmaktayken: «Biz derviş değiliz.» diye homurdandı. «Olmağa da niyetimiz yoktur.»</p>
<p>«Eh çok şükür lafın ağzını açabildik, sofrayı sevmem ben. Hele dervişlerle olursam ki olmazdım, olmadım. Şarap getirin tez bre soyhalar! Tamam, sen haklısın Şeyh, derviş olamazsın, derviş şaraptan kaçar lâkin şeyh, derviş, molla, ne dersen de, bizden ırak olmalıdır amma sana yaklaşmak dileriz. Çünkü... Açık konuşalım mı Bedreddin Şeyh?»</p>
<p>Şeyh Bedreddin ters yüz döndüğünü sandı. Karamanoğlunun şarap eziği sesi, şimdiyece el üstünde tuttuğu Bedreddin'i hiçe sayıyordu. Hiçe saymasa bile Bedreddin'e batmıştı. Bu altın sarıları, bu ibrişim sırmalar gizli bir yem gibi sırıtmıştı birden. Sanki huysuz bir yaban eşeğiydi Bedreddin de, yüke alıştırılmak için görülmemiş yemler serpiliyordu her adımına. Adım adım, adım adım, yemi yalaya yuta fışkı kokan bir ahıra mı sokulacaktı? Karamanoğlunun şarap eziği sesi, kulaklarını yanıltmamış ise, fışkı kokan ahırı haber veriyordu. Karamanoğlunun dar badem gözleri, yassı Türkmen yüzü, çakal inadı çenesi henüz sesi gibi açık değildi ama... «Yine de toy yüz.» diye düşündü sinirlenerek. «Timur'un yüzü kan özlemini saklamasını bilen bir ustalıktaydı bununki budala. Pazu gücü bu yüz, akıl gücünden yoksun.» «Ee? Bedreddin Şeyh? Açık konuşalım mı?» «Konuşalım.»</p>
<p>«Neden terslendin bre? Bir alışveriş sofrasıdır bu, terslenmek olmaz.» «Terslenmek? Düşünmedik.»</p>
<p>«Eyi öyleyse. Heyyyy! Şarap gelsin tatlı istemez bize. Bedreddin Şeyh de şarap istemez derviş tatlı müptelası olmak gerek, yetiştirin!» «Biz derviş değiliz dedik!»</p>
<p>«Tamam bre, biz de duyduk, duymadık mı? Dervişler nedir kabul etmeyiz öteden beri; derviş, Osmanhnın baş tacıdır, OsmanlInın nökeridir bize yürek gerek yürek! Dervişe sığınanda yürek eksik demektir. Böyle düşünürüz de ya neden sana el atarız neden bunca yemi dökeriz önüne?» Altın kadehini bir dikişte ağzına boşalttı; çakal inadı çenesinden sızan artığı sildi. Şeyh Bedreddin'e bakmıyordu. Şeyh Bedreddin'in ısıtma yükü gözlerini aça aça kendisini süzdüğünü fark etmiyordu. Aklındaki hesabın ötesini umursamadığı belliydi: «Şundan ki...» diye bitirdi sözünü; «Önüne şundan dökeriz bunca yemi ki senin ünün gürültülüdür. Timur'a da kapılanmak istemişsin, doğru mu?»</p>
<p>Şeyh Bedreddin'in yüzüne bakarak sormuştu bu sefer.</p>
<p>Şeyh Bedreddin'in lokma boğazında tıkandı. El üstünde el üstünde uçuruluşunun kanadı kırılmıştı, böyle giderse düşeceği yüzde yüz idi. Düşmeden önce kalkıp gitmeliydi. Kalkıp gitmek, bu budala surata vurulacak en yiğit şamar olurdu, bu dar badem gözleri yolmaktan betere geçerdi. Fakat altın tabaklar, fakat kızlar, fakat o karşılanış o el üstünde uçurmacalar, hemen, birden bırakılıp kalkılamayacak kadar esrik o baş dönmeler. Ola ki bu pazu gücü budalası aklınca denemekteydi kendisini. Böyle düşünmek işine geldi. Karamanoğlunun sorusunu, boğazına tıkanan lokmasını çabalayarak cevapladı: «Kapılanmak değil.» dedi. «Bize kapılanılır. Timur'u görmek diledik, hepsi bu. O da hamhğımızdaydı.» «Eh, öyle dediysen öyledir. Gördün de ne kazandın?»</p>
<p>«Görmedim. O vakit, Seyyid Bereke'yle söyleşmek bize daha tatlı geldiydi.»</p>
<p>«Olmaz. Adam neyi istiyorsa ona gitmeli, ondan şaşmamalı. Timur'u görmek istedi isen Timur'a gitmeliydin, Seyyid Bereke neyine?»</p>
<p>«O vakitlerde de deryayı bırakıp ırmakla uğraşmaktan hoşlanmamışız demek ki.»</p>
<p>«Vay hele; Timur mu ırmaktır bre? Herif dünyaya pençe atmış ki kaldırıp yere çala, nasıl ırmaktır bu?»</p>
<p>«Ben öyle gördüm. O vakit.»</p>
<p>«Şimdi?»</p>
<p>«Bilemem. Ben de büyüdüm, Seyyid Bereke ne durumdadır Timur ne durumdadır görmeyince bilmek olmaz.»</p>
<p>«Bre ne biçim sözdür bu Bedreddin Şeyh? Seyyid Bereke Timur'un akıl hocası mıdır? Ne zamandır Beğler akıl hocası taşır oldu? Beğ dediğin aklınca sürmezse yaya kalır. Akıl hocası başkasının atma binmektir, tez inilir.»</p>
<p>«Sen öyle diyorsan öyledir.» «Ya sen? Bre sen ne dersin?»</p>
<p>«Timur dünyaya pençe salmış ki yere çalasına diyen sensin. Bayezid Beğ ise kefereyi dize getirmiş yedi yerden. İkisinin de akıl hocaları var, bilmektesin. Sen ise bu Konya'nın düzünde...» «Ne durdun? Açık konuşuyoruz. Açık konuşmada gücenmece yoktur getirsene sözünün sonunu! Ben ise bu Konya düzünün parçasında sıkışıp kalmışım. Bir yandan Timur'u beklerim korka korka, bir yandan Osmanlı sopası yerim çünkü benim akıl hocam yok, bunu diyecektin desene Bedreddin Şeyh! Bre şarap! Bu dervişin ağzı açıldı kerametini görelim bre bana şarap!» Karamanoğlunun dar badem gözleri iki yana doğru iyice yatmıştı, yassı Türkmen yüzü daha bir şaraba yassılmıştı. Az öncekini gölgeleyen bir kahkaha daha attı. «Eveeeet!» dedi yerinde genleşip yerleşerek: «Bedreddin Şeyh evet, geldik Vehbi'nin kerrakesine derviş ağa, bilir misin nedir bu Vehbi'nin kerrakesi. Bilirsin, geçelim öyleyse. Biz, bizim aklımızı kullanacağız Karamanlı aklını, bilir mi sen olacaksın, bu biçimde düşündük. Unutma haa, akıl yedi adım sürer ancak!» Şeyh Bedreddin'in el üstünde el üstünde uçuruluşunun bir kanadı daha kırılmıştı. Küsüp el sürmediği tatlılar, el sürüp ağzına atmışçasına boğazına dizildi. Bu herif deliydi başka türlüsü olamazdı; ya kendini bilmezin biriydi deliliğinde ya da aklınca Şeyh Bedreddinliğini küçümsüyordu. Sofrayı bırakıp gitmek farz olmuştu ama sofrayı bırakıp gitmekle ders verilmiş olamazdı buna, anlamazdı oncağızdan. Beklemeliydi, yeri geldi mi lafı taş yapıp fırlak boğazına sokmalıydı çıkmazından.</p>
<p>Karamanoğlu, boşalttığı kadehinin kıyısını yalıyordu; gözaltından da Şeyh Bedreddin'i araştırıyordu. «Eveeet!» dedi yine yayıla yayıla: «Evet akıl bizim Karamanlı aklı el senin Bedreddin Şeyh elin. Ben Timur Beğ değilim, kaz palazı Bayezid hiç değilim. Oğuz sülalesinde Karamanlının yeri vardır Osmanlı gibi uydurma yer yakıştırmamıştır kendine. Timur gibi soyu sopu bellisizlerden de değildir.» Yumruğunu kaldırdığı gibi vurdu sofraya; altın tabaklar cıngıldadı, altın kaşıklar civildeşti; Karamanoğlunun kıllı yumruğu sımsıkı, sofranın ortasında çakıldı kaldı. «Ben Karamanoğluyum! Şimdi beni eyice dinle. Dur dinlemeden önce bana gücünü göstermelisin. Bakalım duyduğum doğru mudur, ünün tünün doğru mudur? Çıkardığı gürültüye denk mi, değmekte midir? Göster, görelim. Ondan sonra kulağını bana verip dinleyeceksin.» Karamanoğlunun sımsıkı kıllı yumruğu, sona ermesine rağmen hala zenginliği eksilmemiş sofranın üstünde çakılı duruyordu. Şeyh Bedreddin yediği yemeklerin içtiği şerbetlerin üstüne üstüne oturur gibi kursağına çakılıp kaldığını sandığı bu kıllı yumruğa baktı bir vakit. Altın tabaklar, yakut kakmalı gümüş kupalar, onlardan aşağı kalmayan şunlar bunlar, şamdanlar, kandiller, kızların giydikleri, takıları, öteberileri. Derken Somuncu Baha'yla Kara Mustafa vaktinden kalma bir ramazan akşamına kaydı gözleri. Yeşil soğan ile el kadar ekmek dilimine iftar ettikleri Yolcu Dervişlerin sofrası. Derken Konya'nın beş kapısına birden yaklaşmış, yapışarak yaklaşmış küme küme yoksul evlerin aç sofraları. Derken Nil boyunda yalınayak ısıtma şişmişliğinde küp karınlı çocuklar. Derken Şam'ın derken Haleb'in. Derken... Şeyh Bedreddin'in gözleri bu zenginlikten o yoksulluklara boğulurcasına bakmağa başladı. «Olmaz! Hayır olmaz!» dedi açık açık; «İnsanların sofrasından bu yumruk kalkmalı, kalkmalı! Bu yumruklarla bu dünya abad olmaz!»</p>
<p>Karamanoğlu bir yumruğuna bir Şeyh Bedreddin'e baktı aval aval; Bedreddin ne demek istiyordu, ne diyordu? Yavaşça açtı sıkılmış yumruğunun parmaklarını, oynattı; içini dışına dışını içine döndürdü, güldü bir tuhaf, sırıtır gibi: «Yani, şimdi keramet midir bu söylediğin?» diye sordu. «Senden keramet istedim; göstereceğin keramet bu ise...»</p>
<p>Şeyh Bedreddin: «Hayır.» dedi; «Sözüm benim sözümdür, düşündüğüm. Keramet değil.» «Bre lafı bırak da keramet göster bana.» «Keramet? Nasılını istiyorsun?»</p>
<p>«Kerametin nasılı mı olur behey Bedreddin Şeyh. Ününe tününe uygun olsun da nasıl olursa olsun.»</p>
<p>«Pekey. Bekle bakalım.»</p>
<p>Karamanoğlu bir an alıklaştı. Ya ummamış ya da inanmamıştı. Dağlıların apul apul çocuklaşmasında toparlandı; eliyle ağzını burnunu sildi; ağzı, farkına varmadığı bir yan açılmışhkta gözlerini Şeyh Bedreddin'e dikip bekledi.</p>
<p>Şeyh Bedreddin Karamanoğlunun haline şaşmadı: «Demek keramet görmek istersin. Pekey neden görmüyorsun? Sen bir kerametsin; ben de bir kerametim.»</p>
<p>«Nasıl? Anlamadım!» «Nasılı burda zaten, anlamakta.» Karamanoğlu, hoş bir oyunun hoşluğuna adım atmanın keyfinde güldü: «Eh, anlat bre Bedreddin Şeyh. Anlatasın diye çağırdık.» «Yemişini yediğin ağaç nerden biter?» Karamanoğlunun gülüşü yassıldı yassı Türkmen yüzünde: «Topraktaaan. Bunu bilmeyecek ne var?»</p>
<p>«Bilmek başka görmek başka, bakmak daha başka. Ne ise. Şu yediğimiz ekmeğin ekini, aşın sebzesi nerden biter?»</p>
<p>Karamanoğlu kıkırdadı: «Bre çocuğa mı sorarsın sen? Topraktan bitmez mi Bedreddin Şeyh? Tabi topraktan biter.»</p>
<p>«Bazen çocuğa sorulur büyüğe sorulacak, bazen büyüğe sorulur çocuklara sorulacaklar. Her neyse. Şu içtiğimiz lezzetli suyun kaynağı nerden kaynar Hakkın izni ile pekey?» Karamanoğlunun kıkır kıkır gülüşü kahkahaya atladı: «Bre anlaşıldı sen oyun oynarsın. Hadi cevabını geciktirmeyim. Bütün kaynaklar Çalap'ın izniyle topraktan kaynar.»</p>
<p>«Tamam, dünya bir bitmez oyundur zaten, yine neyse diyelim, sözün kısası demek ki yemiş veren ağaç senden biter, ekin ile sebze senden göğerir, su senden kaynar. Dört bir yanın çifte keramet doluyken benden neden keramet istersin gözlerini açıp baksana çevrene. Sarayından çıksana, adam arasına karışsana, yumruğu sıkmak marifet değil sıkılmış yumrukları açıp yumuşatsana...»</p>
<p>«Dur dur, bre Bedreddin Şeyh dur aklımı dağıtma. Ağaç nasıl benden biter, ekin nasıl benden göğerir, su nasıl benden kaynar?»</p>
<p>«Sen ölünce toprak olmayacak mısın? Etin kemiğin çürüyüp toprağa karışmayacak mı? Öyleyse?» Karamanoğlu elinin tersiyle önündeki kadehi itti. Kadeh devrildi; canım sofra örtüsünün ibrişim sarmalarına doğru bir şarap kırmızılığı akıp yayıldı. Kızlar koşuştular ama Karamanoğlu elinin tersiye kızları da itti. «Öyleyse? Öyleyse?» diye açtı ağzını; «Öyleyse ben beni yiyorum haberim yok bre Bedreddin Şeyh, senin kerametin de beni bana yedirmek midir bu ne biçim keramettir, durmadan ben beni mi yemekteyim şimdi haa?»</p>
<p>«Ne sanırdın ya? Bu dünyada herkes kendi kendini yemekte, kendi kendini tekrarlamakta...» Karamanoğlu, bu sefer kurnaz güldü; tilkileşmiş göz süzdü, şarabimsi; «Ben Bayezid'i yemek isterdim, Timur'u içmek dilerdim, bu mümkün mü bre Bedreddin Şeyh?» diye sordu. Kalkıp gitmenin tam sırasıydı.</p>
<p>Karamanoğluyu o haliyle bırakmak. «Dur bre Bedreddin Şeyh, nereye kalkarsın ben daha oturmaktayken? Bre dur dedik sana sorum karşılıksız kaldı, olmaz! Hele durasın. Durasın ki önüne nasıl bir padişahlık açmadayım göresin. Bu padişahlığı ben bulurum, senin eline geçmez bir yerlerde bulamazsın bensiz, bilesin.» diye kalka gelmiş, bırakıp gitmeğe hazır Şeyh Bedreddin'i kapıda durdurup koluna el atmıştı. Sürükleyip has odaya götürdü. Orada, daha bir aklı başında; şaraptan, sofradan, kızlardan uzaklaşmış daha bir kendinde, niyetini anlattı Şeyh Bedreddin'e. Osmanhyı ortadan kaldırmak gerektiğini, OsmanlInın yerine Karamanlının konmasının şart olduğunu yoksa bu dünya yarışına çürük OsmanlInın soluğunun yetmeyeceğini çünkü Kayı Boyunun cibilliyetinde soluksuzluğun yattığını, halbuki Karamanoğullarının şunca geçmişi ile Selçuk soluğunu sürdürmeğe hak kazandığını hemi de yiğitliğini, akıllılığını üstünlüğünü anlattı. Bedreddin sıkıla sıkıla dinliyor, kendi padişahlığının nasıl bir padişahlık olacağına meraklanmasa sözü yarıda kesip gitmeği hayalliyordu. Sonunda Karamanoğlu: «İşte böyle.» deyip sözü bağ yerine getirince gözlerini açtı bekledi. Karamanoğlu da: «İşte böyle.» deyince az biraz soluklanıp beklemişti. «Bunun için, Türkmen'in OsmanlIdan soğuması gerektir. Bu dediklerim başka yolla olmaz, bu yolla olur. Zaman ister ama olur. Çünkü bizim Türkmen'i bilirim ben. Düş ister bu sürü. Kel Aynak gibilerinin dedikodusuna yatar. Kel Aynak benim adamım idi. Osmanoğlunun toprağında adamlarını ağ gibi örmüş dedikodusunu yayar Türkmen sürüsünü bizden yana çekmeğe çalışırdı, kandırırdı da. Yararını çok gördük, Osmanoğlu kolayına üstümüze salamadı. Şimdi Kel Aynak yok, öldü. Bedreddin Şeyh senin öyle bir Kel Aynak olmanı isterim sözün kısası.»</p>
<p>Öyle bir düşüş düştü ki Şeyh Bedreddin el üstünde uçurmalardan, boş bulunup tıpkı Karamanoğlu ağzıyla: «Bre bu ne biçim padişahlıktır ki bize ol dersin Karamanoğlu?» diye sordu aptallaşarak.</p>
<p>«Nasıl mı? Nasıl bir padişahlık mı?» Yine gülmeğe başladı Karamanoğlu: «Nasıl olacak Bedreddin Şeyh? Sen içten göğnüttün mü ben dıştan vurup erittim mi bitti bu Osmanoğlu. Bir yandan da Timur'a el ediveririz daha olmazsa o zaman? Düşün bre o zamanı Bedreddin Şeyh, neden senin de Mevlana Celaleddin gibi dönenlerin, onunkinden yaldızlı yeşil kubbelerde türben olmasın ha?»</p>
<p>Çöktü oturdu olduğu yere Şeyh Bedreddin. Hiç bir söz edemedi de ağzı ısıtma köpüğünde açılıp kapanıp: «Düşüneyim hele.» dedi. «Düşüneyim bir.»</p>
<p>Karamanoğlunun sarayından ne biçimde çıktığını bilemedi.</p>
<p>Gece basmıştı ortalığı. Ay daha ışımamıştı. Yıldızlar deyyus gözleri gibi yalabuyordu.</p>
<p>Hiç ama hiç bir şey düşünmüyordu. Düşünemiyordu.</p>
<p>Nereye gideceğini bilmiyor, kestiremiyordu. Bir gölge peydahlandı yanı başında. Bir süre adımlarını Şeyh Bedreddin'in adımlarına uydurdu.</p>
<p>Kendince uygun bulduğu bir dönemeçte, Şeyh Bedreddin'i ürkütmek istemeyen bir dikkatle yaklaştı. Utana sıkıla selam verip yol kesti, boyun büküp derviş niyazına durdu.</p>
<p>«Kimsin?»</p>
<p>«Etindenim kemiğindenim Şeyhim. Bastığın toprağın zerresindenim. Ben de halimce bir Bedreddinim.»</p>
<p>«Yetmedi. Belki biz yetmedik.»</p>
<p>«Börklüce Mustafa'dan Torlak Kemallerden geliriz.»</p>
<p>«Ne yandadırlar?»</p>
<p>«Sakız derler bir ada. Sakız'ın denizinde.»</p>
<p>Şeyh Bedreddin: «Sakızın denizi...» diye mırıldandı. Somuncu Baha'dan duyduğu geldi aklına.</p>
<p>«Nicedir Börklüce? Nicedir Torlak?»</p>
<p>«Nefesin üzeredirler; ikrarın kavlince...»</p>
<p>«Ya niyetleri?»</p>
<p>«Şeyhimizi o yana çağırmaktır. Yol açık, mekan hazır, cümle uyumumuzda, bizi beklerler.» Şeyh Bedreddin Kel Aynak'ı düşündü. Ne bir biçim, ne bir çehre veremedi. Bildiği Kel Aynak kuşlarını gözünde canlandırdı; iğrendi. «Demek bizi Kel Aynak görür Karamanoğlu? Demek bizi el ulağı derecesine indirir. Bütün Beğler yere batmah!»</p>
<p>«Ne buyurdun Şeyhim?» «Buyurmadım henüz, hay hay dedim dervişim tut elimden.» «Böyle mi? Böylece mi? Şeyhim bir yere uğramak yok mu bir şeyler almak yok mu?» «Yok. Her şey üstümüzde, her şey bizdedir. Yum gözünü. Ben aç demeden açma sakın.» Gece basmıştı ortalığı; ay daha ışımamıştı.</p>
<p>Yıldızlar deyyus gözleri gibi yalabuyordu: Şeyh Bedreddin yıldızlardan birine sürünüp geçtiğini hissetti. Ne Karamanoğlu, ne Konya, ne Yıldırım Bayezid Han ne de Timur Beğ, hiç biri, hiç bir yıldıza erişemez böyle, el süremezdi. Yıldızla iç içe, yıldız olmanın esrikliğinde, dervişinin tuttuğu elini hırsla sıktı, hırsla.</p>
<p>Derviş gözlerini yummuştu.</p>
<p>Dervişin yumduğu gözlerinin içinde ayı ışımamış bir Konya gecesi vardı; yıldızları deyyus gözleri gibi yalabumaktaydı. Korktu beklerken, sonunu düşünmek dileyemedi...</p>
<p>Somuncu Baba Şeyh Bedreddin'i beklerken Ecevit'i görünce hiç şaşırmadı; belinlemedi bile. Nasıl olsa sebep sonuca varacak yahut sonuç sebebini arayacaktı. Ama hangisi sonuç, hangisi sebep idi bunu kestiremiyordu şimdilik. Kestirmek de zaten güçtü. Kestirmek için ya başa dönmek gerekti ya da zamanın sonunu almak, zamanın sonu? Akan bir ırmak, dönen bir su dolabı; su dolabı ırmak kurumadıkça döner, dolar, boşalır; yine dolar yine boşalır. Ne başı bellidir ne sonu; suyu hep aynı döker, hep aynı eskir, onarılır yahut yenilenir. Su dolabının eskidiğini onarılmak mı yenilenmek mi gerekeceğini sahibi bilir. Sonsuz ırmak Tanrı ise, su dolabı zaman ise? Ecevit, dolabın ırmaktan aldığı sudur, dökülüp gidecektir nereye gidecekse, öyleyse ben ne karışım, neden karışım, niçin?»</p>
<p>Zaten Ecevit'in de selamsız sabahsız daha ağzını açtığı an, Ecevit'e karışamayacağını anlamıştı. Ecevit'in selamsız sabahsız: «Sana geldim.» deyişinde bir güvenemeyiş sezmişti. Bakışlarında da bu güvenemeyiş görünüyordu.</p>
<p>İncitmek istemeyerek yer gösterip sağında oturmasını işaret etti: «Eyi ettin hoş gelmişsin.» dedi. Ecevit'in, öpmek için uzandığı elini sakladı. «Dün bekledim seni.» dedi hafifçe. «Gelmeyince tanımadın sandım. Eh, zaman bu. Tanımasan da haklısın. Kaç yıl geçti aradan.»</p>
<p>Ecevit hesaplar göründü. Aklı başka yerlerdeydi. «Epeyce.» dedi. «Çok epeyce.»</p>
<p>«Seni hemen tanıdım. Pek değişmemişsin.»</p>
<p>«Keşke değişseydim. Bir görüşte tanınıyorum. Doğan da tanıdı.»</p>
<p>«Doğan? Bu Doğan? Niğbolu'ya Beğ olan Doğan olmalı. Tabii, yoldaşın idi.»</p>
<p>Ecevit tavşan ürkekliğinde, Somuncu Baba sözü bir yere bağlayamamanın sıkıntısında sustu. Somuncu Baba, çimenlerden, sararmağa yüz tutmuş, sararmaklığı sertleşmiş bir sap koparıp elinde evire çevire dolandırdı, çöğmenleştirdi. Ecevit'e sezdirmemeğe gayret ederek sağını solunu gözledi.</p>
<p>Ecevit: «Sana geldim.» dedi yine. Somuncu Baha'nın bir kolunu tutarak kalkmağa davrandı: «Burdan gitsek, başka yerde oturup konuşsak baba, yalnız.» «Burda yalnızız ya, değil miyiz?» «Pek ortalık yerdeyiz, kimin olsa gözüne çarparız. Gelenler de var.»</p>
<p>Somuncu Baba, Ecevit'in ürkek tavşan gözlerinin baktığı yana döndü. Gelenleri süzdü. «Gençten üç beş kişi.» dedi çekinmeksizin; «Giyinişlerine bakılırsa Buhara'dan. Bize bir zararları dokunmaz.»</p>
<p>«Buhara'dan mı? Oralar Timur Beğ'dir?»</p>
<p>«Olsun. Timur Beğ'den bize ne şimdi? Sen benimlesin.»</p>
<p>«Baba, şöyle bir tenhaya gidelim Somuncu Babam.»</p>
<p>«Burası da tenha oğul. Bak, kuşkulandığın yabancılar şadırvanın taşlarına oturdu, bizimle ilgilenmiyorlar bile. Hem ben burda oturmalıyım. Birini bekliyorum, beni görmeli. Sen de tanırsın, gelsin bakalım o seni tanıyabilecek mi?»</p>
<p>Ecevit'in ürkek tavşanlığı arttı. Hatta oturmaktan çok kalkıp gidici oldu. «Kim? Benim tanıdığım yoktur burda. Madem birini bekliyorsun, ben gideyim öyleyse.»</p>
<p>Somuncu Baba, Ecevit'i fazla korkutmanın eziyet olacağını anladı. Üzüldü. «Bedreddin'i bekliyorum.» dedi.</p>
<p>Ecevit kendine geldi herhal, öyle bir rahatlamada yerleşti. Farkına varmadan sıkı sıkıya tutmakta olduğu Somuncu Baba'nın kolunu bıraktı; biraz daha gevşedi; çömelerek oturdu. «Bedreddin ise. Gelmez.» dedi. «Gitti. Gitti onlar. Dün gece gördüm.» «Bedreddin yalnız değil miydi?» «Yoo hayır. Bir kavruk dervişle gitti. Dervişi ben handa tanıdım. Sırçah Medrese'nin arkasına düşer bu han. Gece orda yattım. Ahırları dolaşırken, yani ahırların orda önüme çıktı. Karanlıkta birisiyle konuşuyordu Urum dilinde. Ben biraz anlarım Urum dilini.»</p>
<p>Somuncu Baba'nın: «Ne konuşuyorlardı?» demesini beklemek için sustu. Beklediği soru sorulmayınca, canı sıkılarak sözünü tamamladı: «Sakız Adası makız adası gibi laflar ettiler. Orda bir keşiş mi ne varmış, Şeyh Bedreddin'i beklermiş, bir takım işlere başlamak için bu bizim Bedreddin'in keşişe gitmesi gerekliymiş. Gece Şeyh Bedreddin dediklerinin bizim Bedreddin olacağını düşünemedim ama şeytan dürttü, kavruk dervişin izini sürdüm ardından. Alaeddin Tepesindeki saraya yakın bir sokağın başında sinitip bekledi epeyce. Yatsıyı falan geçmiştik. Derken, ben görmemişim bir ara, baktım derviş biriyle konuşmakta. O biri dediğim Bedreddin'di, bizim bildiğimiz Bedreddin, tanıdım bir görüşte. Ne konuştuklarını duyamadım. El ele tutuşup gittiler, tepeyi dolandılar. Ben Bedreddin'i tanıyınca görünmemek için saklandım zaten.</p>
<p>Gelmezler bekleme. Onlar Sakız Adasına gitti adım gibi eminim.»</p>
<p>Somuncu Baba, eli kısacık sakalında, sakalını kaşıya kaşıya: «Bre bu Konya hiç tekin değilmiş meğer.» diye mırıldandı.</p>
<p>«Anlamadım. Bana mı dedin baba?» Somuncu Baba durumunu değiştirmeden: «Kimseye demedim.» dedi. Şeyh Bedreddin'in Karaman Beğinin sofrasında yemek yeyişi ile hemen sonra Sakız Adasına gidişi arasında ne bağlantı olabileceğini arıyordu. Çok, çok önceleri de olsa Timur Beğ'e gidebilen bir Bedreddin neyin davasındaydı? Sakız Adası yeni bir halka mıydı? Timur gibi, Karamanoğlu gibi mi? Aklı Sakız Adasına takılıp kalmıştı daha çok, Bedreddin'in içinde var olduğuna inandığı, dünden beri inandığı hıncı bir yana bırakmıştı. «Ben ne yapabilirim? Ben ne yapabilirim?»</p>
<p>«Çok şey Somuncu Baba, istersen çok şey.» Gerçekten bönleşerek baktı Ecevit'e. Bu soru cevap bir Tanrı işareti mi idi? Bir ara yanında unuttuğu Ecevit, yanılıp yüksek sesle düşünmesini kendisine mi sanmıştı? Öyle ya, niye sanmasın. Gülümsedi yorgunca. «Sen ne dediğini bildin de mi söyledin şimdi oğul?» dedi. «Öyle bir sırada söyledin ki sözün elimi adağımı bağladı.» «Yardım edeceksin öyleyse?»</p>
<p>«Elimden geleni yaparım. Önce şu sorumu cevapla. Sen neden korkarsın?» Ecevit soruyu beklemiyor olmalıydı. Yalvarmağa benzer yardım isteyişine cevap bekleyen gözleri kaçtı. Kaçabildiği kadar derinden Somuncu Baba'yı göz hapsine aldı. Güvensiz: «Korkuyor muyum?» dedi. «Kimseden. Hiç bir şeyden. Ben dedim ki, demek istedim ki...»</p>
<p>Somuncu Baba uzatmamak için: «Öyleyse neden ahırlarda dolaşır, dervişlerin izini sürersin? Neden Bedreddin'i görünce saklanırsın?»</p>
<p>İlk defa, gözleri Ecevit'e doğrudan bakıyordu. Ecevit'i düşünerek, Ecevit'i görerek, anlamak isteyerek. Küçücük gözleri, karıncayı dahi incitmekten sakınan bir ışığı süze süze bakıyordu. Ecevit, Somuncu Baba'nın gözlerine kısılıp kaldı, bu gözlere her şeyini söyleyebileceğini sezinledi. İlk defa, korkmadan bakabileceği bir çift göz görüyordu. Zaman zaman Kel Aynak'ın, daha çok ayısının gözlerinden korkmuştu şimdiyece. Fakat Somuncu Baba'nın gözleri onlardan ayrıydı, güvencedeydi, onlarda olmayan bir ayrı dostluktaydı. Uykuda konuşanların gevşekliğinde, kaçışını, Kel Aynak'ı, Kel Aynak ile birlikte geçirdiği Kel Aynak'sız geçen kendi yalnız Ecevit günlerini bir bir anlattı. Almıla'nın alınlığını söylemedi sadece.</p>
<p>Bitirdiğinde rahatlamıştı. Almıla'nın alınlığından da söz etse daha çok rahatlayacağını hissetti. Yine de, bunca zamandır duymadığı bir yüksüzlük, bir kuşkanadı hafiflemesi duyuyordu gönlünde. Buna kendi de şaştı. «Keşke daha önce gelseydim sana Somuncu Baba.» dedi. «Bilememişim.» «Eh, ne zarar, şimdi geldin. Ha üç gün önce ha üç gün sonra. Bu ara biraz daha hanyayı konyayı öğrendin fena mı? Şimdi rahatta mısın?» «Rahatım.»</p>
<p>«Bana sırf rahatlamak için mi geldin?» «Yoo. Sahi ben? Benim sana gelişim? Bilmem, söylemem doğru mu olur?»</p>
<p>«Yine kaçıyorsun, yine saklanmak istiyorsun.» «Hayır, utanıyorum, galiba utanıyorum, belki utanma da değil ne bileyim, ama başka yolu yok, anlatmalıyım. Yardım edersen, elimden tutarsan biter kaçaklığım bundan sonra, işe yararım diye düşündüm de geldiydim. Ben. Benim... Somuncu Baba ben Kumral Dede Konağındayken, henüz Doğan Beğ'i görmemişken daha orda, yoldaşım vardı benim. Yoldaşım dediysem orda daha önceden tanışhğımız manışhğımız olmadı. Biri cambaz biri maymuncu. Maymun oynatan oyuncu senin anlayacağın. Gelgelelim tuhaf göründüler gözüme, bizim gibi bu işte yetişip pişmişlerden olmadıklarını hissettim. Kuşkulandım. Hatırlıyor musun, gizli saklı adam gözetlemesini severim. Elimde değil bre, elimde olmadan yapıyorum. Bunları da gözetledim. Ne cambaz ne maymuncu ikisi de. Cambaz olanı Aydın Beği, maymuncu Germiyan Beği. Tanınmamak için bu kılığa girmişler. Yıldırım Bayezid Beğ'den kaçıyorlar. Kumral Dede Konağındayken daha asıl kimliklerini öğrenmiştim fakat niyetlerini bilemediydim. Doğan'ın korkusundan kaçarken ayımı bunlara bıraktım. Almak istemediler ilkin. Kim olduklarını bildiğimi söyleyip korkuttum. Şimdi Konya'dalar, buldum. Buldum ama nasıl bir bulma orasını benden sor. Meğer burda, Konya'da öteki arkadaşları ile buluşacaklarmış. Arkadaşları da kim? Menteşe Beği bir; cavlağa soyunmuş aşık derviş kılığında. İsfendiyar Beği iki; çerçi kılığında. Üçüncüsü de Erzincan Beği; nökerleri olmuş herhal yol gösterecek. Bu beşi bir arada o kılıkta tanınmayacakları için doğru Timur Beğ'e varıp, canımız size emanettir mülkümüz de size emanettir diyecekler. Timur Beğ'i bu yana, Anadolu üstüne çevireceklermiş ki gele de Yıldırım Bayezid'i vura öldüresiye, yeniçerisini dağıta ve hem de devletini yıka paralaya yok ede. Bunu duyunca...»</p>
<p>Hiç değilse Somuncu Baha'nın: «Eee? Bunu duyunca sen de...» demesini, ilgilendiğini göstermesini beklemek için kesti sözünü, sözünün aklı sıra en meraklı yerinde olduğunu da hesaplayarak. Somuncu Baha'nın ilgilenmediğini, hatır için dinlediğini sanıyordu. Hatta ikide bir, kendisi konuşurken Somuncu Baha'nın başını çevirerek şadırvandan yana, orada oturan Buharahlara bakmasından, dinlemediğini bile sanıyordu. Somuncu Baba, yine Ecevit'in beklediği soruyu sormadı. Ama dinlediğini belli etti: «Deli mi bunlar oğul Ecevit? Birleşmek, bir olmak, el ele vermek oğul. El ele vermek dururken neden yanan ocağa körükle koşarlar anlamam ki? Galiba şu senin Bereddinin haklı.» «Neden haklı?» «Ne ise sen sözünü bitir bakalım, benim Bedreddin haklı dememe aldırma, o da ayrı bir körük o da ayrı bir yangının ardında.» Ecevit, Somuncu Baha'nın benzetmelerinden bir anlam çıkaramadı. Derdi Bedreddin değildi nasıl olsa, kaldığı yerden sözüne girdi: «Bunu duyunca Somuncu Babam gözüm açıldı. Ben bir garip kaçağım bunu eyice anladım. Bu kaçaklıkla da aç acına, bir yerim yurdum olmadan aç acına dolaşıp duracağım. Osmanlıya gitsem bu halimle Osmanlı beni ipe asar. Karamanlıya gitsem vere vere bana ahır temizleme işini verir, burnum fışkıdan kalkmaz. Timur'a varsam yüzüme bakacağını sanmam, onun işi Beğ takımında, Beğ takımını kapısına almakta biz bir kaçağız kime gösterecek de böbürlenecek? En eyisi bu herifleri varıp ihbar edeyim, yanıma adam versinler tenhada kıstırıp bağlayım Osmanlıya teslim edeyim. Böylece bana, bana bir beğlik versinler diye düşündüm. Bu işte de bana etsen etsen sen yardım edersin!» «Ben mi? Nasıl?» «Sen Somunca Baba. Bu adamları burada, Konya'da kime haber veririm? Karamanoğlu onların yerine beni zindana atar önce. Onun için Karamanoğlu olmaz. Konya'da OsmanlInın gizli casusları vardır, olmamasının mümkünü yok, benden kuşkulanmazsan, bunları bilirsin sen. Senin aracılığın ile haber vereyim dedim. Sen de bir kağıt yaz benim elime ver; böyle böyle de; bu Ecevit böyle böyle büyük işler yaptı bizi bir koca tehlikeden kurtardı de. O kağıtla bana bir Beğlik versinler.» Somuncu Baba durup düşüneceği yerde gülmeğe başladı: «Demek böyle ha Ecevit oğlum?» dedi. «Hesabın bu hesap? Güzel. Güzel de, sana Beğlik vermez ise Osmanh, ben de öyle bir kağıt yazmaz isem, yazamaz isem ne olacak?» «Heç. Bildiğimi söylemem. Susarım.» «O zaman sen ne olursun? Kaçaklığın yani, ne olur?»</p>
<p>«Değişmez. Yoksa sen? Sen beni, sen beni ele vermek niyetinde misin hay koca?» «Dur, otur, telaşlanma. Bu sorunu saklayalım şimdilik. Ben sana başka bir laf edeceğim. Ayın ne oldu senin? Getirdiler mi?»</p>
<p>«Hayır. Onlar da zor kaçmışlar doğruysa? Ayımın yerine üç beş altın verdiler.» «Niye? Sus payı mı?»</p>
<p>Ecevit terslendi «Neden sus payı olsun, ayımın karşılığı, emanetimin karşılığı.» «Yani senin onlarla bir alacağın vereceğin kalmadı?»</p>
<p>Ecevit sözün nereye varacağını kestiremediği için kuşku içinde: «Hayır.» dedi.</p>
<p>«Sen de kendi kurtulmaklığın için, hiç bir alacağın vereceğin olmayan kimselerin başını yakmak istiyorsun?»</p>
<p>Bir an verecek cevap bulamadı Ecevit. Bir iki kekeledi, ne dediğini kendi de bilemedi. Sustu. Somuncu Baba: «Deseydin ki ülkenin parçalanmasını istemediğimden, deseydin ki birlik bozulmasın, şu sıra Anadolu'nun pekiştirilmesi için uğraşılıyor, bu adamları bunun için durdurmak gerektir, hay hay derdim; ben de seninle birim derdim. Ama sen Ecevit oğlum, sen, kendi yararın için sadece kendi özünün çıkarı için adam satmağa kalkıyorsun. Dur sözüm bitmedi. Az önce bir soru sordun, dedin ki sen beni ele vermek niyetinde misin dedin. Korktun. Neden? Kaçaksın. Can tatlıdır çünkü. Pekey ama o adamlar da kaçak, o adamlar da canı derdinde. Eyi yahut kötü, haklı yahut haksız bir kavgaya atılmışlar; hiç değilse benimsedikleri, benim dedikleri bir mülkü başkasına kaptırmamak için ortaya atılmışlar, ya sen? Ecevitim sen neyin kavgasındasın? Hiç bir şeyin, hiç bir şeyin kavgasında değilsin de ele verilmek korkusundasın. O adamları en eyi anlayacak durumda olan sen, onları ele vermek istiyorsun.» «Ben kendimi düşünmezsem beni kimse düşünmez!»</p>
<p>«Herkes böyle düşünüyor şimdi herhal. Yazık. İnsan ne hale gelmekte.»</p>
<p>«Bana yardım edecek misin etmeyecek misin onu söyle sen? İnsan ne hale geldiyse geldi bana ne? Ben ne haldeyim onu bilirim.»</p>
<p>«Ben? Bedreddin'de de bu ben var. Yıldırım Bayezid'de de herhal, Timur'da da.»</p>
<p>«Yardım edecek misin?»</p>
<p>«Edemeyeceğim. Edemem. Seninle onlar arasında bir fark yok. Onlar senden bir parmak daha üstün.»</p>
<p>«Çünkü Beğ onlar, Beğ takımı! Çünkü soylu! Çünkü Türkmen hepsi de, Türkmen'in soylu geçineni; ben ise yoksul, kaçak, devşirme, soysuz yani!»</p>
<p>«Yanlış düşündün.»</p>
<p>«He; biz yanlış düşünürüz. Beğlere sırtını dayayarak evliya olmanın kolayını bulmuşsunuz bir kere.»</p>
<p>Ecevit kötü bir yenilginin yılgınlığında mı böyle konuşuyordu yoksa yıllar yılı birikmiş bir kinin öfkesinde miydi pek anlaşılmıyordu. Ama Somuncu Baba üzülmüştü. Akh başka şeylere daldığı için Ecevit'e karşı yanlış bir yol tutturduğunu anlamıştı. En azından: «Benim bu Konya'da bir tanıdığım yok, hele casus işlerini hiç bilmem.» demek varken, Ecevit'in anlayacağı dilde kıyaslamasız, basit konuşsaydı belki daha iyi olacaktı, onu böylesine hırçınlaştırmazdı. Üzgün: «Suç bende, haklısın Ecevit oğlum.» dedi. «Sana açıkça söylemeliydim. Casuslarla işim olmadı hiç bir gün. Burda kim kimin casusudur bilmiyorum.»</p>
<p>Ecevit kopmuştu bir kere: «Yaa. Demek öyle.» diye höykürdü.</p>
<p>«Evet. Gerçekten bilmiyorum. İstersen yemin edeyim.»</p>
<p>«Yalan! Yalan yere yemin de edersin sen, çünkü kendin casussun başta. Yoksa Kara Mustafa bir somuncu parçasına neden gitsin, karşısında neden eğilip bükülsün? Ben seni haber vermeliyim aslında, tamam. Karamanoğluya seni haber verirsem...» dedi, kalktı, yürüdü. İki üç adım sonra adımları ağırlaştı. Somuncu Baba, yerinden kımıldamadan Ecevit'in ardından bakıyordu. «Dönse, gelse, gönlünü alsam, inandırsam, başkası gelmiyor elimden bu türlü yardımım dokunsa...» diye gönülleniyordu. Ecevit'in ağırlaşan, duralayan adımlarına umutlandı; dönüşüne, bakışına sevindi. Sesini, azıcık Ecevit'in duymasına yükseltti: «Beni dinlersen Ecevitim.»</p>
<p>Ecevit dönüşünde geldi: «Sen beni dinle Somuncu Baba.»</p>
<p>Ama şeytanlaşarak sürdü: «Sen beni dinle. Sana kötülük etmek istemiyorum. Beğlik vermek zor ise geçtim. Beğlik istemem, eyi bir casus olurum. Bütün gizli yolları, dereleri, mağaraları bilirim; belleri belenleri bilirim. Kel Aynak'tan edindiğim çok bilgi var elimde, OsmanlInın işine yarar. Kefere dili de bilirim. OsmanlInın işine yarar. Kılıktan kılığa girmesini bilirim, OsmanlInın işine yarar. Beni yanına al, Beğlik istemem. Size bir casus oymağının ağını kurayım ki Bizans Kralı parmak ısırsın, Frenk'in Lordu ağzı açık kalsın. Bizans'ın dilini de bilirim ben. Sana bağlı, senin casusun olayım, ona da razıyım. Bir yıla kalmaz ustalığımı anlarsın.»</p>
<p>Somuncu Baha'nın gören gözü görmez, duyan kulağı duymaz oldu; engin gönlü daraldı su sızdırmamacasına sıkıştı. Ecevit'in sözleri, bu Ecevit'in sözleri? Ne deseydi şimdi? Ne diyebilirdi? Bir çok laf yahut hiç bir şey. Susmak bile bu sözlere kötü bir cevap olurdu.</p>
<p>«Babam? Somuncu Babam? He dedin mi bana? Kurtardın mı? OsmanlInın casusu sayayım mı kendimi? Timur'a yolla istersen.»</p>
<p>«Yorma kendini oğul, olmayacak sözler bunlar, yorma.»</p>
<p>«Nasıl olmayacak?»</p>
<p>«Ben casus değilim, veli de değilim. Bir somuncu, sıradan.»</p>
<p>«Son söz mü bu?»</p>
<p>«Değilim. Sana diyeceğim ki...»</p>
<p>«Vazgeç, senden alacak öğüdüm yok benim, delilik ettim. Belki olursa diye düşlendim.</p>
<p>Gelgelelim bir gün pişman edeceğim seni, unutma pişman edeceğim. Ben ne yapacağım biliyor musun şimdi? Sıkıysa kaçma, burdan bir yere kaçma!» Vurdu gitti çimen mimen demeden; çiçeğe gül fidanına aldırmadan. Geçtiği yerden bir hışım geçmedeydi.</p>
<p>Somuncu Baba, Ecevit'in demesinden de önce pişman olmuştu. Ecevit'in korkuttuğu geleceği beklemeden; pişmanlığının da hiç bir çaresi olmadığını bile bile. Tek çaresi yalan söylemek,</p>
<p>Ecevit'e he demek: «Seni yanıma aldım, benim casusluğumun yamağısın, var git Timur'dan haber getir.» demek idi. Bir ara gönlünden bunu bile geçirmişti. Ama bu kadarından korkmuştu. Pişmanlığına sıkıntı, sıkıntısına çaresizlik, çaresizliğine olacakları önleyememenin imkansızlığı binmiş, yüklene yüklene ağır, altından kalkılmaz bir uyku ölümsülüğüyle omuzlarına çöker olmuştu. İstese de yerinden kalkamayacaktı, istemek zaten elinden gelmiyordu.</p>
<p>Neden sonra, uyumuş da uyanmış yahut uyanmışken uykulu bir ölçüsüzlükte kalktı şadırvana yollandı. Lülelerden birinden dökülen iki parmak suyun altına eğdi başını. O sırada da başındaki börk düştü herhal. Su, saçlarından aşağı süzüldü; boynuna, ensesine sırtına sırtına. Beri yandan da alnından yüzüne, kısacık sakalına. Börkü lüleye mi takılmıştı yoksa? Lüleye takılsa su akmazdı canım, akar mıydı? Lüleye takılmadıysa nerdeydi pekey? Elini uzatıp arandı. Börkü eline geldi. Başını çevirdi eline doğru. Süzülen suların arasından ışıl ışıl bir yüz seçti. Buhara'dan bir yüz. Yirmi, çok çok yirmi bir. Ama yüz yirmi yüz yirmi bir, iki yüz yirmi iki yüz yirmi bir de olabilecek bir yüz; öyle bir yenilik ki eskimiş, öyle bir eskilik ki yenilenmiş. Nasıl bir gülümsemeydi o Tanrım! Demek gülümsemenin böyle ağırbaşlısı, böyle edeplisi, bu denli insanı yüreğinden vuruvereni de yaratıhyormuş dilenirse. Öyleyse bu kul sayılı kullardan; bu gönül öyle bir fırında pişmiş ki olsa olsa Ahmed Yesevi fırınıdır. Somuncu Baba, içten içe Tanrı'ya şükrediyordu. Böylesine bir yüklü, ağırcana sıkıntılardayken, su sızmalarının arasından seyrine doyamadığı eskilerde gençleşmiş yüzün gülümsemesini yarattığı, yaratıp bu gününde annacına çıkardığı için. Eskilerde gençleşmiş Buharah yüz, gülümsemesini eksiltip yoksullaştırmadan «Ha babam, saçını mı serinletmek dilerdin börkünü mü? Anlayamadığımızdan börke el attık, bizi bağışladın mı?» diye diye yaklaştı. Somuncu Baba, yüzdeki gülümsemeyle sesteki gülümseme arasında kıl payı ayrıcalık olmadığını fark etti. Bir daha şükre vardı. Sudan çok gülümsemelerden ferahlamış idi. Doğduğundan beri böyle bir gönülden yüreğe yürekten gönüle akıp duran bir serinleme duymamıştı. Saçından yüzüne, yüzünden kısacık sakalına, oradan da döşüne damlayan su sızması, gönlünden döşüne sızdı sanki. Yedi yaşında bir çocuğun yeğniliği ile doğruldu: «Umarım börkümüzü kapan el yüreğimizdedir oğul.» dedi. «Bizim başımızda ağırlık taşıdığımızı başkası bilemez.» Buharah, Somuncu Baha'nın börkünü, ekmek misali azizleyerek üç defa öpüp alnına götürdükten sonra: «Ha babam buyur.» diyerek uzattı; «Göğün kubbesine el attığımı börkünü elime alınca anladım; yeter daha fazla yanmasın elim himmet eyle, bunca alevlenmiş bir yangını tutmak bizim harcımız değilmiş, lütfen al elimizden.»</p>
<p>Somuncu Baba, Buharahnın elinden uzattığı börkünü alırken de, başına giyerken de Buharahnın yüzündeki gülümseme değişmemişti, sesi değişmemişti. Somuncu Baba Ecevit'i de unuttu, Bedreddin'i de; Yıldırım Bayezid'i, Timur'u, Karamanoğluyu bir yana kodu; ne Bursa ne Konya kaldı aklında. Bir Buhara bahçesinde bir Buhara ikindisinin dünyasındaydı. Usulca, mekanı ve zamanı darıltmamak endişesinden usulca: «Bizi aramıyorsan bizim gibi birini arıyorsun oğul.» dedi. «Yoksa börküm mü yanılmaktadır?»</p>
<p>«Bursa'da aramamız buyrulmuştu; Konya'da bulmak ha babam bize başka bir hikmet oldu, hoş bir hikmet.»</p>
<p>«Nerden geldiğin belli oğul, bu yüz Buhara; bu gülümseme Mekke; gözlerin Medine'yim diyor. Gençliğin yahşi ki söz bulamam. Lâkin kimden gelirsin? Çoktan biri midir birden çoğu mudur onu bilemedim, yorgunluğuma ver.»</p>
<p>Buharah yavaşça gözlerini yumdu; boynunu yüreğine eğdi, el bağladı: «Ha babam oturur musun şöylece. Oturuşuna diz çökmek dilerim. Ayakta durursan konuşamayacağım. Lutfeyle, ha babam lutfeyle de dinlendir bizi.»</p>
<p>Somuncu Baba ikiletmedi; Buharahnın şöylece dediği yer, sarmaşık güllerin çardak olduğu yer idi, şadırvandan altı yedi adım ötedeydi, oraya besmele çekip yöneldi. Buharah, niyaz halini bozmadan bir adım gerisinden Somuncu Baha'nın adımlarına uymuştu, onun bir adım gerisinden de yoldaşları. Somuncu Baba, sarmaşık güllerin çardak sekisine, yine besmele çekerek oturdu. Hemen önüne Buharah diz çöktü. Yoldaşları da yarım ay biçiminde Buharahnın iki yanında yörelendiler. Görünüş, Mevlana Türbesinin bahçesinde sık görülen açık hava ders dinlemesiydi. Gelip geçen birisi katılmak istese isteğinin ötesine pek geçebilir miydi orası biraz şüpheli;</p>
<p>Somuncu Baha'nın karşısında diz çökenlerin görünüşündeki varlıkla yokluk arası dinleyiş, isteyeni daha istediği yerde durduracak bir ayrıcalıktaydı.</p>
<p>Buharah: «Ha babam gören görür biz buna inandık da diz çöktük önünüzde.» dedi mırıl mırıl. Bir çeç, yelde nasıl savrulur da taneler sıyır sıyır samandan ayrılır bir arada kümelenirse, onun gibi bir taneleniş, Buharahnın mırıl mırıl sesinde kümelenmekteydi. «Buhara'dan yola çıktık. Haccımızı tamamlayıp bu yana yöneldik. Adımız Muhammed Şemseddin'dir Tanrı izin verirse. Babamızı Buhara'da Emir Külal diye bilirler.»</p>
<p>«Buhara'dan bu yana yönelmeden önce hac? Demek burada temellisiniz? Demek Buhara'ya dönmek yok artık?»</p>
<p>«İnşallah. Ha babam inşallah buranın temellisiyiz, Buhara'dan koptuk gayri, buralı olacağız.» «İnşallah.»</p>
<p>«Öğseğimizi atan öyle atmış buraya. Üç kandilimizin üçü de burada söndüğünde yerimiz belli olacak, yerleşeceğiz. Bu üç kandilden biri sevgimizdir; bizde yanar, bizde söner, bizden sonraya kalır; bizi halka halkı bize hepimizi bedenimizi vereceğimiz toprağa bağlar. Bu üç kandilden İkincisi yine sevgidir; bizi yönetenlere yönetenleri bize, hepimizi bizi doyuran toprağa bağlar, bizde yanar, bizde söner, bizden sonraya kalır. Ha babam bu üç kandilden üçüncüsü bir daha sevgidir. Halkımızla yönetenlerimizin ötesinde kalan insanları bize, bizi insanlara hepimiz bir göğün altına bir yerin üstüne bağlar, bizde yanar, bizde söner, bizden sonraya kalır. Biz de, bizden öncekilerin yolunca bu üç kandilimizle geldik temelleşmeğe. Yolumuz Bursa idi, seni burada görünce ikirciklendik. Yoldaşlarımdan biri Bursa'yı bilir biraz, seni de bilir. O tanıdı, gösterdi, öyle bildik kimliğinizi.»</p>
<p>«Yoldaşın kaç yıl önceki Bursa'yı bilir Muhammed Şemseddin oğlum? Yoldaşın kaç yıl önceki kimliğimizi bilir?»</p>
<p>«Üç. Ha babam üç yıl.»</p>
<p>«Üç yıl Bursa'yı çok değiştirdi. Bursa, akçedir şimdi; on lafın dokuzu akçe üstünedir bugünlerin Bursasında. Yeniyetmenin gözü altında oynaşta oldu. Daha palazlanmışı Beğlik peşinde. Esnaf, esnafın dedikodusuna dalmakta, imam müezzinin kuyusunu kazıyor ki ben öne geçeyim demecesine. Dirhem eksik, terazi satana ağır basar, kadı akçeye göre yazar hükmü, ozan caize derdinde. Nedir caize bilir misin? Bahşiş, sadaka; kalem diz çöker el açar oldu, kılıç dersen benden ötesi haram biline demekte. Herkes ben diyor; herkes benim diyor, benden ötesi haram, benden sonrası tufan diye bir bağırmadıkları noksan.»</p>
<p>«Ya Yıldırım Bayezid Han?» «Bilemem. Beğdir, Osman Beğ'in has torunudur, dil uzatamam.» «Ya Ali Paşa? Başvezir? Çandarlıoğlu?» «Balık baştan kokar derler bu yanda. Buharahlar nasıl derler bu sözü oğul?»</p>
<p>Buharah Muhammed Şemseddin baş eğip boyun büktü bir süre. Gülümsemesi soyunmuştu; canlanmağı denedi bir ara, eski rengini bulamadı. Dudakları bir iki kıpırdadı. «Yanlışsız!» diye mırıldandı; «Korkulan da budur.»</p>
<p>Başını kaldırdı belli belirsiz; düşüne düşüne Somuncu Baba'ya baktı. «Çandarh Ali Paşa'nın bilgili, becerikli, ne yaptığını bilen birisi olduğu da söylenirdi.» dedi. «Bizim oralarda öyle duyulurdu. Bayezid Han genç, atak, yeni seller misali ise Ali Paşası durmasını bilen bir düşünüş derlerdi.» «Lâkin işret oğul, lâkin eğlenceye düşkünlük, kibir. Kendini çok beğenmiş bir kibir ne kadar düşünür? İşret ne kadar düşünür? Kibrin düşünüşü de kibirdir; işretin düşünüşü işret değil mi? Korkarım Bayezid Han da o kibri beğenir o işrete alınır ise...»</p>
<p>«Ha babam ya siz?» diye sordu birdenbire Buharah Muhammed Şemseddin; yüzü kızarsa sesi çatallaşsa da sordu. Belki de az önceki susup düşünüşü, dudaklarındaki ikircikli kıpırdanma bu soruyu sorup sormamanın sıkıntısındandı. Sorunca birdenbire, arkasını da getirdi: «Siz ne yaptınız Somuncu Babam?»</p>
<p>Buharah ilk defa, Bursa'da bilinen adını ağzına almıştı; «Somuncu Baba.» derken de, deyişinden üzüldüğü belliydi.</p>
<p>«Biz...» diye cevap verdi. «Biz...» Ne yapmış ne yapmamıştı? Ne yapması gerekti, daha doğrusu Buharah ne yapmış olmasını istiyor, onu bekliyordu? «Ben...» dedi fısıldarcasına; «Biz ne yaptık? Düşündük. Neci olduğumuzu düşündük oğul. Yerimiz neresidir, neresi olmalıdır onu düşündük. Saray bize çok uzak, çok tenha geldi halk ise kalabalık. Suyu çok bulanık gördük, bulanık suda ne yapılır? Daha da bulandırmaktan çekindik. Su kendiliğinden durulmazsa ne işe yarar?» «Ha babam bulanık su birilerinin işine yaramaz mı? O birileri daha da bulandırmak istemezler mi? Sizden öncekilere baksa idiniz; dervişi velisi evliyası Beğin çevresini boş mu bıraktı? Beğe kendi başına nefes mi aldırdı? Neden? Bağışla beni ileri gittim herhal Somuncu Babam?» Somuncu Baba gözlerini eğdi, uzunca; eğişi gibi aldı Buharahya doğru çevirdi: «Haklısın.» dedi; «Belki. Zamanımızın en kötü kaderi nedir bilir misin? İki buçuk devin bir vakitte ortada görünmesi. Vakit bu vakit; içinde yaşadığımız zaman. Devlerden biri bizim Yıldırım Bayezid Hanımız, biri Timur Beğ. Buçuğu da Karamanoğlu. Bu iki buçuk devin benlik hastalığı bu vaktin Türkmen! için talihsizliktir. Bursa'dan bu yüzden ayrıldım, Konya'ya bunun için geldim. Ne var ki nafile. Tanrı'nın köpürttüğü ırmağı durduramazsın. Karamanoğlu bizi dinlemez Bedreddin'de ortaklık ararsa, Yıldırım Bayezid Han benlik kuşuna binmiş uçup giderse... Timur'un damarına burdan kaçan mal derdine düşmüş Türkmen Beğleri ha bre, ha bre ha süngü sokarlarda su durulur mu daha çoğa mı bulanır? Bu suya bir de biz girersek kime geçer sözümüz? Bunlar oldu diyemem, olmadı da diyemem. Olacak, bu gidiş o gidişe.»</p>
<p>«Demek bu kadar imkansıza düşünmektesin?» «Seyyid Bereke ne düşünür Timur'un yanında? İmkanhya mı?»</p>
<p>Buharah, herkesin göreceği şekilde açıkça titredi. Hayranımsı baktı Somuncu Baba'ya: «Haklısın ha babam amenna.» dedi. «Seyyid Bereke de umutsuz. Bizim bu yana geldiğimizi öğrenince dedi ki: Timur Beğ'den bir ara umutlanmıştım. Oğlunun ölümü Timur Beğ'i gemlemiş, ölümün can evinden öç aldığına inanır olmuştu ama tez döndü eski Timurluğuna eskisinden keskin oldu dedi. Kana koşuyor sanki. Ölüme koşuyor durdurmak zor dedi. Seyyid Bereke işi gücü bırakmış, Timurlenk'i Çin'e doğru döndürmeği iş edinmiş kendine. Başka yolu yok diyor; Timurlenk'i Çin'e yöneltirsem Urumeli gazileri rahat nefes ahr yoksa sonundan ben de korkarım diyor. Ben burada Seyyid Bereke'nin orada yapmak istediğini yapacağım Tanrı yardım ederse, becerebilirsem; Bayezid Beğ'i Urumeline, daha Urumeline daldırma, ha babam işte bunu deneyeceğim, bunun için gönderildim, bunu yapmalıyım diye geldim. Bana Bursa'da kimler yardım edebilir? Başta sen? Yardımcı olur musun?»</p>
<p>Somuncu Baba dudağını büzdü; buruşmuş gülümsedi: «Ben, sanmıyorum Emir Sultan sanmıyorum. Hoş bir söz bu Emir Sultan sözü oğul dilime öyle geldi kabul et. Baban Emir Külal idi, he mi? Eh, sen de sultancasına çıktın ortaya, öyle dilersin, pekey, ben sana Emir Sultan diyeceğim. Bursa'da, Gökdere'de bir boş mağara vardır; yoldaşlarını da barındırır, oraya yerleş. Bursa'da sana bir kişi yardım eder. Ver bakayım şu börkünü bana. Al, sen de benimkini al, nasıl olsa elin değdi bir kere ha benim ha senin; ne dediydim? Ha bu börk, bu benim börkümü o kişiye göster, Bursa Kadısıdır, adına Şemseddin Fenari derler, adaşındır. Seni Hundi Hatun'a Kur’an-ı Kerim hocası olarak tavsiye etsin. Hundi Hatun Bayezid Beğ'in kızıdır. Saraya, saray dediğime bakma sen, büyücek bir Beğ konağıdır alt yanı, Bayezid Beğ'e kızının aracılığıyla yaklaşmış olursun. Ondan sonrası senin bileceğin iştir. Gençsin, damatlık da görürüm bu işin sonunda.» «Bizim ne haddimize ne niyetimize ha babam.» dedi kızararak Emir Sultan. «Ne emirlik, ne sultanlık, ne damatlık düşünmedik.»</p>
<p>«Lâkin bu yola atıldın oğul. Bu yol hem eyidir hem, artık onun orasını Tanrı bilir. Ben yoruldum oğul; benden bu kadar.» diyerek kalktı Somuncu Baba. Emir Sultan'ın yoldaşları da kalktılar, «Emir Sultan oğul...» dedi aklına yeni gelmiş gibi; «Bursa Kadısı Fenari börkü tanımazsa koklamasını söyle, unutma. Kokumuz yabancısı delildir. Eh, Tanrı yolumuzu aydınlatsın bana izin gayri, kaderde varsa Bursa'da görüşürüz yine. Gelmişken Aksaray'a uğramağı düşündüm.» «Ha babam Bursa'dan durmadan uzaklaşıyorsun.»</p>
<p>«Belki Bursa benden uzaklaşıyor Emir Sultanım, belki Bursa benden uzaklaşıyor. Hoşça kal, mübarek olsun sana!»</p>
<p>Somuncu Baba bahçe kapısından çıkıncaya kadar, niyazını eksiltmeden, ardından baktı Emir Sultan. Somuncu Baha'nın sözlerini düşünüp tarttı. Gökdere, börk, Molla Fenari, Hundi Hatun... Bayezid Beğ'in kızı Hundi Hatun, ama bunlar pek yer etmemişti yüreğinde, izleyeceği yolların tarifine benziyorlardı, şöyle böyle birer işaret taşı. Emir Sultan oluşu da birdenbire, sandığı kadar kalın bir ize benzemiyordu. Ama «İki buçuk dev.» deyişi Somuncu Baha'nın; «Bayezid, Timur, Karamanoğlu. Bu iki buçuğun bir vakitte yaşamış olması Türkmen'in kötü talihidir.» deyişi, bir de giderken yaşlanmış, yorgun bir göğnümede: «Belki Bursa benden uzaklaşıyor.» demesi, bir evin anahtar teslimi miydi bu Tanrım? Yüreği kavrulmağa başladı durup dururken; gözlerinin önüne eski, tozlanmış, çok dolanan bir yol geldi; yanında dümdüz, yepyeni bir yol uzamaktaydı. Üzüldü. «İki buçuk dev.» diye mırıldandı. «Yazık!» Kimeydi, niyeydi, nedendi bu yazık?</p>
<p>«Kader!» diye söylendi; «Hiç mi değişmez?»</p>
<p>Seyyid Bereke, kendini bildi bileli belki de tek ibadetsiz gecesini geçirdi. Gözleri ibadet için burkuluyor, alnı ibadet için tutuşuyordu; bütün bedeni beyniyle birlikte hiç alışmadıkları ibadetsiz bir geceye direniyor, karşı geliyor adeta yalvarıyordu ama gönlü o gece ibadetinin boşa gideceğini, bir aldatmacadan öteye varamayacağını biliyordu. Beyni ne kadar isterse istesin, ibadete olduğunca vereyemecekti kendini, gönlü başka, başka, başka yerlerde dolaşıyordu; başka kuşkuların derdindeydi. Tasalanması, kayguları, korkulara dönüşüyordu gizliliklerinde; gönlü bu dönüşmeye gidiyordu koşa koşa, ibadete gelmeyecekti, gelemeyecekti. Hani biraz küskün, biraz kırgın, darılmış; Tanrı'nın bunca yakınlığında, el uzatmayışına biraz alınmış. Bu alınışını duyurmak mı istiyordu, dargınlığının bilinmesi niyetinde miydi ne idi? Her vakit aklıyla barışık olan Seyyid Bereke, yerli yersiz kendi gönlünün kendine küskün durduğunu sezerdi. Sezmesine sezerdi de pek oralı olmazdı. «Herkesle hoş olsun yeter ki, bizi doyuran budur.» der geçer kendi küskün gönlüne kendi gülümserdi bıyık altından. Ne var ki bu defa gönlü kendini de aşıyordu.</p>
<p>Sabahı gözlerini kırpmadan ısıttı. Bir türlü unutamadığı Herat yangınına eyvallah dedirten nice kentler yangın dumanında kül ufak olmuş, çocuğundan yaşlı kadınına ayırt edilmeden, sayrusuna sağına dizi dizi kana boğulmuştu. Ya Timur Beğ salhane kokularına doymayan bir hastaydı ya da salhaneleşmeği özlemiş kentler Timur Beğ'i çekiyordu. «Benden sonra ben!» deyip var gücünü bağladığı oğlu Cihangirinin ölümü bir zaman durdurmuştu kan kokularını. Sanki cihan nefes almış, dünya gözlerini açmış, yeryüzü dayanılmaz bir baş ağrısından kurtulmanın pembesinde yüzünü yaslamıştı. O günlerin Timurunu ne kadar sevmişti Seyyid Bereke; ciğerinden dağlanmış bir yaşh aslanın duyurmaktan çekindiği iniltileriyle kuytu yerler arıyor, sanki kendinden geçmiş günlerinin Timurluğundan kaçıyordu. Kaçtıkça da insanın arayacağı geliyordu; görmeden edemeyeceği geliyordu. O zarif yüzü süzüldükçe süzülmüş, bal peteklerinde sanırsın akmıştı. Ak saçları, lekesiz bir acının lekesiz ağarmışhğıyla öyle bir pamuklaşmıştı ki yalnız bu pamuklaşma için salhaneleri, ölümleri, cehennemde yaşadığı sanılan kentlerin küllerini unutmak yeterdi. Bir gece yarısı ne olduysa oldu. Say ki yerden erimiş ateş kaynadı, say ki gökten kaynar sular fokurdadı; Timur Beğ o gece yarısı eski Timur oldu. Bir daha da tutabilene aşkolsun. «Din için yapıyorum.» diyordu. Seyyid Bereke Timur'un yaptıklarında dini arıyor, arıyor, arıyordu; bulamıyordu. «Devlet için yapıyorum.» diyordu. Seyyid Bereke Timur'un yaptıklarında devleti arıyor, arıyor, yine arıyordu; bulamıyordu. «Dünyayı rahatlatmak için yapıyorum.» diyordu. Seyyid Bereke Timur'un yaptıklarında bu sefer dünyayı arıyordu; ne dünya vardı, ne rahatlık, külünü dahi bulamıyordu. «Seni dinlerim Seyyid Bereke, seni kırmak istemem.» diyordu. Seyyid Bereke'nin Seyyid Bereke'yi aradığı oluyordu, nereye baksa Timur'u buluyordu. Burnunun doğrusunda, kendi bildiğinden şaşmaz. Ve dahi şaşmaz. «Yıkacak!» diye dertleniyordu Seyyid</p>
<p>Bereke; «Yıkacak, yıkacak, yıkacak. Öyle ki kendine hükmedecek bir dünya bırakmayacak yazık. Kendini de bırakmayacak. Tanrım buna izin veren sensin. Dur demeyen sensin, neden?» Seyyid Bereke, gönlünün Tanrı'ya kırılışını anlıyor anlamazlığa geliyordu bu yüzden.</p>
<p>Bütün gece: «Şaşmayacak, bildiğinden şaşmayacak yine; bu köpürüş Urumeline, yazık Urumeli gazilerinin kolu kanadı kırılacak kefereye gün doğuyor. Tanrım! Yine mi izin vereceksin, neden?» diye inliyor daha öteye gidemiyordu.</p>
<p>Bir tek umut, küçük, fide tohumunda bir tek umut vardı içinde; bun günlerinde bu fide tohumundaki umuda dört elle sarılıyordu. Muhammed Şemseddin, Bursa'dan gelen haberler, Muhammed Şemseddinliğinin bilinmeden Emir Sultan olarak ünlenip Bursa'ya yerleşmesi, Bayezid Beğ'e damat oluşu, bu haberler, buna benzeyenler fide tohumundaki umudu besliyor, kimi gün yüzünü adam akıllı güldürecek hale bile geliyordu. Belki, hayır yüzde yüz. Daha kesin evet, Emir Sultan, hiç değilse Bayezid'i durdurur, Timur'a hoşça davrandırır; «Timur'sun, Timur Beğ'sin; ben bu yanda sana ayak bağı olacak değilim, sırt sırta verelim birlikte yapalım ne yapacaksak.» dedirtirdi. Tanrı'nın gücü o kadar o kadar o kadar sınırsızdı ki. Ama o kadar o kadar o kadar da dili varmıyordu söylemeğe; o kadar da cıbırdı herhal.</p>
<p>İki gündür suratından düşen sinek bin pareyeydi.</p>
<p>Aksine iki gündür Timur Beğ'in yüzü de süt liman bir denizdi; dalga şöyle dursun esinti kırışığı yoktu. Seyyid Bereke'nin yüreğini ağzına getiren de bu yeli esmeyen yüzdü zaten. Kimi temmuz günlerinin ikindisi Semerkant'ı umulmadık serinliklere çeker; bu çekişe dahverir insan, boş bulunur. Sen misin boş bulunan? Haydiii bir sıcak nemlenip bastırır ki birdenbire fırın bulsam da kapağı açık, atsam kendimi içine dersin, kurunsam bu kötü nemden. Timur'un yeli esmeyen yüzünün de böyle yapış yapış bir nem getirmesinden korkuyordu. Çünkü Semerkant ile Timur'un arasında aynada yüz misali bir iç içelik, bir ayrılmazlık vardı. Timursuz bir Semerkand, Semerkantsız bir Timur kimsenin aklına gelmezdi. Ne sanırsa sansın yaptıklarını, nasıl bir dünya düşünürse düşünsün ardından kalacak tek dikili yer galiba bu Semerkant olacaktı. Belki Timur da farkındaydı bunun, bu yüzden varını yoğunu Semerkant'a döküyordu. Gözlerini verecekti nerdeyse Semerkant için; veriyordu. Kulaklarını verecekti, bütün bedenini bölük bölük veriyordu. Putçu demelerinden korkmasa, Seyyid Bereke'ye öyle geliyordu ki Timur Semerkant'ı kendi putu yapacaktı, kendini put yapamayacağından.</p>
<p>İbadetsiz geçen tek gecesinin ilk gün ışıklarına gözlerini kırpıştırırken, çilede geçen günlerinin beden halsizliğini duyuyordu. Bütün gece ince saz örgülü seccadesinin üstünde iki diz üstü oturmanın çatırdayan acısı her yanında uyuşmuştu. Kalkarsa başı dönecek, kalkarsa uyuşan acılar buzundan kırıhverecekti. Kalkma gücünü bulamadı kendinde. Ama yüreği, ama gönlü ama aklı taptazeydi; olanca ışıklarını söndürmüş olsalar da var umutlarını yitirseler de taptazeydiler. Yüreği, aklı, gönlü, her biri ayrı ayrı dilleniyor, hepsi bir arada olmazlanıyordu. Gün, bir bilemedin iki mızrak boyu yükseldi mi tümenbeğinden binbaşılarınaca ne kadar savaş eri varsa hepsi Timur'un savaş meşveretinde olacaktı. Semerkant'ta yeterince dinlendirdiği Timur'un savaş yangını gönlü tutuşturulacak yeni yangın yerini seçecekti. Çoktan seçmişti seçmesine de, savaş meşvereti belli edecekti sözüm ona; kim kanacak kim kandırılacak ise. «Bu müstebidlik değil mi?» diye hıçkırdı Seyyid Bereke'nin yüreği; gönlü: «Buna müstebid denmez ise kime denecek Seyyid Bereke, susmasana.» diye haykırdı. Aklı şimdilik susuyordu. Susuyor muydu acaba? O değilden kulak verip dinleyince, Seyyid Bereke aklının da susmadığını duydu; ağır ağır, inandırıcı, kuşkusuz; «Müstebit!» diyordu; «Senin bel bağladığın, yanından ayrılmadığın adam için müstebit demek az gelir.»</p>
<p>Hayıflanamadı Seyyid Bereke, gözlerini yumdu sımsıkı, bir bunu yapabildi. Ama kulaklarını tıkayamıyordu. Yüreğinin paylayan sesini açık seçik duydu: «Müstebitin yanında ne işin var senin?»</p>
<p>Gönlünün sesi de ayan beyandı: «Daha bekleyecek misin? Senin yerin Mekke'dir, atalarının yanıdır.»</p>
<p>Aklı da gönlüyle yüreğinden yana çıkıyordu artık: «Şarlatana uyan şarlatandır! Yalancıyı yalancılar destekler. Müstebitin yanında bulunan da ya köpektir ya müstebit olmağa özenmektedir. Müstebit olamayacağını bilir amma özenir. Sen hangisisin? Yerini seç artık!» Yüreği de gönlü da aklı da haklıydı şu anda; hiç birine bir söz söyleyemezdi; «Susun!» bile diyemezdi. Bir parça uyumağı denedi.</p>
<p>Kalkamayacağını bildiği için, ince sazdan örülmüş seccadesine uzanıverdi. Burnuna kurumuş bir saz, tozlanmış eski bir hasır kokusu doldu. Bu koku rahatlattı biraz. Kulağına bir ney sesi, uzak sazlıklarda ipildeyen; ya bir gün doğuşunda ya bir gün batışında umutlanmağa yeltenen bir ney sesi gelip gitti, gelip gitti. Sazlarda hışırdayan, durulanmış bir bataklık yeli yüzüne esti. Kadın mı erkek mi olduğu anlaşılmayan, ezik, yorgun; ya çocukları ölmüş ya evi barkı yakılıp yıkılmış yağmalanmış güçsüz, dermansız bir ses ağıtımsı dile geldi uzak, çok uzak bir zamansızlıkta: «Dinle neyden kim hikayet etmede. Ayrılıklardan şikayet etmede. Der kamışlıktan kopardılar beni...» Derindi; sulardan, balçıklardan sazlara siniyor, sazlardan yele veriyordu. Üzerine basa basa durdu acınarak: «Ben ki her cemiyyetin nalanıyem...» Ben ki...</p>
<p>Her cemiyyetin...</p>
<p>Nalanıyem.</p>
<p>Bulmuştu. Yüreğine de, gönlüne de, aklına da verecek cevabı bulmuştu.</p>
<p>Sağ dirseğini destek yapıp yarı doğruldu: «Her toplumun bir ağlayanı vardır.» diye mırıldandı; «Ben Timur'un yok ettiği, yok edeceği toplumların ağlayanıyım. Olmağa çalışacağım, elimden gelirse bunu yapacağım.»</p>
<p>Yüreği: «Kaçıyorsun.» diye eğlendi Seyyid Bereke ile.</p>
<p>Gönlü: «Her müstebitin bir bahanesi vardır.» diye eğlendi.</p>
<p>Aklı: «Mevlana Celaleddin'i tekrarlıyorsun, tekrar ile Mevlana Celaleddin olunmaz!» dedi sertçe. Yüreğini de, gönlünü de, aklını da susturacak derecede derin bir besmele çekerek doğrulup kalktı: «Pekey! Şimdi abdest tazeleyelim, boşa giden gecemize yetişmeğe çalışalım öyleyse; ibadet, ibadet, ibadet! Açlığımızı doyurmak için, beni rahat bırakın artık.»</p>
<p>Gün iki mızrak boyu yükselip de Timur Beğ'in meşveret ulağı çağırıldığını bildirdiğinde Seyyid Bereke duadaydı. Fatiha okuyup elini yüzüne sürdü üç defa. Uzun, aklığı şüphesiz, kıvır kıvır sakalını sıvazladı bir süre. «Sana sığındım.» diye mırıldandı. «Sana sığındım. Müstebitin yanında karalama beni; zincirimi koparma gücü ver.»</p>
<p>Meşveret sofasına girdiğinde bir kendisinin noksan olduğunu gördü. Cümle savaş erleri eksiksiz gelmişlerdi; fazlası vardı da eksiği yoktu. Daha kapıda göründüğünde Timur Beğ ayağa kalktığı için, fazlası var eksiği yok cümle savaş erleri de ayağa kalkmışlardı. Sofa bir anda, insanı boğan bir saygı gösterisine dolup taşmıştı. Zor nefes alınır bir dolulukta, aklığı şüphesiz uzun sakalının da ayrıca artırdığı uykusuz, ibadetsiz bir gecenin sararmışhğı ile Seyyid Bereke zor bir besmeleyle sofayı adımlamış, zor bir selamla cümle savaş erlerine gülümsemiş, kendisine doğru, ölçülü, kusursuz bir saygıyla beklemekte olan Timur Beğ'in Beğliğini bekletmemeğe özenerek adımlarını tezlendirmeğe gayret etmişti.</p>
<p>Timur Beğ aynı kusursuz saygıda, yanını göstermiş; Seyyid Bereke oturmadan da yerine oturmamıştı. Hoşça, özlemiş, sabahtan beri görünmediği için gücenmişçe bakmıştı. Bunların dışında yüzü yine o iki günlük yeli esmeyen yüz idi.</p>
<p>Seyyid Bereke'nin kısa, biraz gönülsüzlüğü belli duasından, ardından da Fatiha'yı tamamlamasından sonra Timur Beğ'in, her zamanki istemez, niyetsizmiş görünen fakat seçilerek yerli yerine oturtulması bilinmiş cümleleriyle meşveret açılmıştı. Sonuç: Savaş gerekiyordu. İstesek de istemesek de dünyanın durumu savaşı gerektiriyordu. Mademki gökyüzünde bir tek Tanrı vardı öyleyse onun hak dini cihanı tutmalıydı; bunun için de yeryüzünde bir tek padişah olmalıydı. İnsanlar bölük pörçük olamazdı, bunu istiyordu. Hak, adalet kapanın elinde kalamazdı, bunu istiyordu. Münkirler bu dünyada münkirliklerini sürdüremezlerdi, bunu istiyordu. Bu, savaştı. Kaçınılmazdı; kaçınılmayacaktı. Bağdat alınmıştı, Basra alınmıştı. Şam alınmış, Halep alınmıştı. Kafkasya geçilmezliğiyle gururlanabilirse gururlansın. Kafkasya alınmıştı. Buralar tamamdı, buralar... Buralarda haksızlık yoktu artık, zulüm yoktu, adaletsizlik yoktu. Timur vardı. Sözün burasında Seyyid Bereke içinden hem: «Olamaz zaten; ne Bağdat Basra kaldı, ne Şam Halep eski halinde; Kafkasya diye bir yerde dam üstünde dam kaldıysa tabi. Harebelerde haksızlık ne arasın, zulüm ne arasın? Zulmün kalıntısında adalet mi olur?» diye geçirdi. Timur'un sesine kulak vermedi; hem de yüreği bir atıp bir durdu, gönlü koptu kopacak oldu, aklı elden gidiyordu. Timur, kulak vermediği sesinin sonunu: «Buralardan sonra savaş nereye olmalıdır, neresi uygundur, seçilmelidir ki karar verelim.» deyip meşverettekilere bırakmıştı. Seyyid Bereke çok iyi biliyordu ki bu bir oyundu; Timur Beğ'in seve seve oynadığı, Timur Beğ gibilerinin, şimdi biri kalkacaktı, kesinlikle emindi, söz alan, en yaşh Tümen Beği olacaktı hemi de. Hatta şimdiden Seyyid Bereke'nin gözleri en yaşh Tümen Beğinin her zaman oturduğu yere dönmeğe hazırlanıyordu; iğrenecekti bu sefer eğlenmeyecekti; iğrenişinde eğlenecekti için için. Kurulu bir saat benzeri konuşacaktı en yaşh Tümen Beği; Timur'un kurduğu biçimde, ne eksik ne fazla. Sonra ötekiler söz alacaktı; kimi bir öncekinin aksini söyleyerek, kimi ötekine karşı çıkmış görünerek aynı sözde birleşecekti. Timur'un önceden kurduğu saatler tik-tak, tik-tak, tik tik tak tak, rakkas şaşmadan, Timur'un ölçüsünde şaşmadan gidip gelecek ve duracaktı kurulu zemberek bitince. Timur Beğ lütfedip: «Pekey» diyecekti. Seyyid Bereke, kendisi, bu lütfedilmiş «Pekey»'e Fatiha okuyacak idi. Okuyacak mıydı? «Hayır!» Akh da gönlü de yüreği de üçü birden «Hayır»'ı başarıverdiler.</p>
<p>Seyyid Bereke boynunu kıstı. Aklığı şüphesiz uzun bir sakal kabarması oldu oturduğu yerde Fatiha'yı okumayacaktı. Onun yerine, yıllarca önce söylemesi gerekeni, söylemediği için de kendi kendini çoktan suçladığı sözleri söyleyecekti.</p>
<p>Ondan sonra?</p>
<p>Ondan sonrası mı olacaktı artık bre! Bağdat'ın ondan sonrası mı olmuştu, Herat'ın ondan sonrası mı olmuştu? Şam'ın, Haleb'in?</p>
<p>Sözü en yaşh Tümen Beği almıştı işte. Hiç kuşkusu yoktu: «Urumeline!» diyecekti. «Savaş Urumeline olmalıdır Timur Beğ. Yıldırım dedikleri bir kendini beğenmiş, Türkmen Beğlerini ezip yok ederken, Türkmen'e zulüm, haklıya işkence ederken; kefereden dost, müslümandan düşman edinerekten adaletsiz davranırken, hemi de bütün bunları din adına yaptığını yayarken sen bu Bayezid'in cezasını vermezsen başkasına savaş bilemem ben!» diyecekti kesinlikle. Üç aşağı beş yukarı böyle konuşacaktı. Timur yan gözünü kısıp Seyyid Bereke'ye bakacaktı eğlenerek, bundan da emindi Seyyid Bereke. Sonra ötekiler «Urumeli.» diyecekti; «Bayezid» diyecekti, diyecek oğlu diyecekti.</p>
<p>En yaşh Türkmen Beği ağzını açmıştı. Çıngar, koptum demek üzereydi. Seyyid Bereke, boynunu adeta omuzlarına gömdü.</p>
<p>Az kalsın hoplayıp kalkacaktı; yanlış mı duymuştu yoksa? En yaşlı Tümen Beği, hayır «Urumeli» dememişti. Ne derse desin önemi yok şimdi ama «Urumeli» dememişti. Toparlandı. Belli etmek istemese de gözden kaçmayan bir kendine gelişle doğruldu. En yaşlı Beği Timur'un, savaş Hindistan üstüne açılsın deyip yırtınıyordu.</p>
<p>Geniş, rahat, dinlenmiş bir nefes aldı.</p>
<p>Urumeli kurtulmuştu; Yıldırım Bayezid, gönlü rahat kefere içine dalabilirdi dalabildiğince; en azından bir iki yıl. O zamanaca da Allah Kerim idi.</p>
<p>Kuşkuları, kayguları tam tamına gitmiş değildi; Hindistan'daki müslümanların halini düşünmeğe başladı. Yok olacaklardı. Timur Beğ, İskender'den üstün olduğunu ispatlayacaktı ispatlamasına, Delhi yerle bir edilecek, Hindistan Timur'un buyruğunda kullaşacaktı ama oradaki müslümanlar müslüman olmayanlara ne diyecekti? Nasıl bir yalan özrü bulup bu yangım haklı göstereceklerdi? Daha derini düşünmek istemedi. Yıldırım Bayezid'e genişinden bir soluk aldırmak, öte yandaki zulmü bağışlatmağa yetecekti. Osmanoğluna inanıyordu Seyyid Bereke, güveniyordu; Hak dinin has adamı diye biliyordu.</p>
<p>Yıldırım Bayezid'den yana açık gönlü Hindistan'dan yana kötü bulutların kapalılığında yanıyorken, en yaşlı Tümen Beğinden sonra konuşanları dinledi. Anlaşılan meşveretin cümle cenk erleri Hindistan üzerine kurulmuştu bu sefer. Söz Timur Beğ'deydi artık, son söz. Lütfen: «Pekey»'leyecekti.</p>
<p>Tek ibadetsiz geçen gecesinin gündüzünde Seyyid Bereke bir daha şaştı çocuklardan beter. Timur, son sözü kendisi söylememiş, kendinden önce Seyyid Bereke'nin konuşmasını istemişti; buyurmamıştı, lutfetmemişti hemi de, düpedüz istemişti. «Sizi dinledik.» demişti. «Benim konuşmamı beklemektesiniz şimdi.» demişti. «Bu defa konuşmayacağım. Bu defa Seyyid Berekemizi de dinleyeceğim. Cümlemiz bilmektedir ki Seyyid Berekemiz, daha biz ne olduğu bellisiz bir Beğ iken, kimseler elimizden tutmaz, üstelik önüne gelen dudak bükerken bize tuğu, davulu eliyle vermiştir dualarıyla vermiştir, o Seyyid Bereke'dir, unutamayız. Yine cümlemiz bilmektedir ki Seyyid Berekemiz, Peygamberimiz Efendimiz Hazretlerinin yoluna kurban olunacak temiz ve yüce soyundandır. Saygımız ve kelime varlığımız yoluna kurbandır, böyle biline. Bu sebepten ve dahi Hindistan Müslümanlarının durumu bakımından Seyyid Bereke'nin söyleyecekleri, varacağı karar pek önemli sayılmalıdır. Buyur hocam, lütfet dinleyelim.» Ya dünya tersine dönmüştü ya dönüyordu da kimse farkına varmıyordu. Öyle bir hal olmuyorsa şayet Seyyid Bereke çok tatlı bir uykunun olmayacak düşlerini görmekteydi. Ama ne düştü gördüğü ne dünya tersine çevrilmişti. İmkansız bir gerçekti yahut Timur Beğ çıldırmıştı. Çıldırmadıysa ona yakın değişmişti: «Hayırdır inşallah» diye düşünüp; «Hayra gelir.» diye mırıldanarak kalktı yerinden. Kendine dikkat etmese düşebilirdi, kollanarak kalktı. Bir an konuşamadı, nutku tutulmuştu. Korka çekine, hala ummayarak bakındı. Bir kaç kere besmele çekti gönlünden, yüksek sesle de: «Bismillahirrahmanirrahim.» diyebildi sonunda, konuşma gücünü buldu. «Kısa konuşacağı.z» dedi. «Kısa gerek. Hindistan'a savaş hatadır; evet hatadır. Timur Beğimiz de haklı olarak Hindistan'daki müslümanlardan kaygulanıyor sanırım. Daha önceki hatamızı tekrarlamak günahına girmeyelim. Daha önceki günahımız Altınordu Devletini ortadan kaldırmaktır. Toktamış Han gibi bir yiğidi, milletinin çok sevdiği bir Beği, devletiyle birlikte yok etmemiz kimin işine yaradı? Moskova'ya girdik de ne kazandık? Küçük, ciğersiz, etsiz bir Moskova Beğliği ki ağıla Beğlik dense daha yerinde olurdu o vakitler, şimdi semirdi; nefes aldı, şişti, bir Urus Devleti yarattık, biz yarattık. Şimdi Hindistan'a savaş açarsak oradaki müslümana zararımız dokunacaktır, Hindu'ya ise yararımız. Onun için derim ki, savaş Çin'e açılmalıdır. Kaldırılacaksa Çin ortadan kaldırılmalıdır. Doğumuz böylece güvene alınır, böyle açılır. Varsın...» Az kala: «Yıldırım Bayezid Han da Urumelinde ta gitsin gidebileceği yerece, o yandan Çin'e erişsin.» sözü çıkıyordu bir çırpıda. Duraksamasıyla birlikte sözünü çevirmesi de bir oldu: «Hindistan müslümanları yeşersin. Çin'i almamız Hindistan'ı almamız demektir. Doğrusunu ancak Tanrı bilir.»</p>
<p>Tek ibadetsiz geçen gecesinin gündüzünde, Seyyid Bereke'yi çıldırtan üçüncü bir olmazlık oldu; konuşmasını bitirir bitirmez, daha nefeslenmeden Timur Beğ el çırpıp alkış tuttu. Meşverette sağdan soldan gelen mırıltılar da duyulmaz oldu bundan sonra.</p>
<p>Timur ayağa kalkmıştı. Konuşacaktı. Son, kesin söz konuşacaktı.</p>
<p>«Alkış tuttuk hocamıza.» dedi. «Alkış tuttuk çünkü alkışımız hakkınadır. Çünkü bizi ikinci hatamızdan kurtarıp, her zamanki gibi doğru yolu göstermiştir; bu sefer hocamızın gösterdiği doğru yoldan şaşmayacağız. Bu sefer ne sizin ne benim sözüm yerine getirilecek. Söz de karar da Seyyid Bereke'nindir bu sefer. Savaş Çin'e olacak, böyle bilinsin. Tümen Beğleri, binbaşılarını çerileriyle birlikte hemen, meşveretten çıkar çıkmaz yola salacaklardır, beklenilmeye! Tümenler yarın, en geç devresi günü binbaşılarını izleyecektir. Biz tümenlerle geleceğiz. Hocam Fatiha'yı okusun!»</p>
<p>Seyyid Bereke kulaklarına inanamıyordu. Bir eteklerinin zil çalmadığı noksandı. Fatiha'yı gürül gürül okudu; yüreği, aklı, gönlü kopuyordu Fatiha'da.</p>
<p>Meşveretin dağılmasını da Timur Beğ'in kalkmasını da beklemeden: «Timur Beğim bana izin, ibadetimiz var, geceden borçlanmadır.» dedi uçuşan seslerde; «Gitmeliyiz, izin?» Timur Beğ, ilk günlerinin yakın, güvenli, hoş, insan yüzüne dolmuş yüzünü yanaştırdı Seyyid Bereke'ye, eğildi, fısıl fısıl: «Bizi de unutma, sende emanetiz bilesin.» dedi. «Öğle aşını da bile yiyeceğiz onu da bilesin. Konuklarımız vardır, sensiz olmaz, gönlümüzü kırma.» Seyyid Bereke gerisini dinlemedi. İlk defa çocuktu. Nazlanmış, nazına kanılıp katlanılmış bir çocuk.</p>
<p>Timur Beğ, Seyyid Bereke'nin yeldir yepelekliği eksik çıkışına buruk gözlerle baktı nedense. Sağ kaşı aşağı inmişti birden, solu yukarıya yukarıya kavislenmişti. Burnunun hemen kenarında keskin bir çizgi belirdi; iki defa seyridi.</p>
<p>Seyyid Bereke kendinden bile habersizdi o anda. Öğleye kadar da, bu kendinden bile habersizliği bürüdü gitti; arttı eksilmedi, taştı dökülmedi diyenin hesabı Seyyid Bereke alnını bıraktığı secdelere doyamadı bir türlü. O anlar, birileri gelse de: «Dünyada ne var ne yok?» diye sual etseydi Seyyid Bereke: «Ne dünyası bre?» diye sorardı. «Böyle bir yer mi var? Bilemedim.» derdi. Dinlenmiş, gençleşmiş, iki yüz yıl daha gençleşmiş, hiç bir yerinde hiç bir pas, hiç bir kir kalmamıştı. Kolları, ayakları, parmakları kımıldamak için hiç bir güce ihtiyaç duymayacaktı, öyle hissediyordu.</p>
<p>Öğleye doğru yıkandı. Aklığı kuşkusuz kıvır kıvır sakalını uzun uzun taradı; bir damladan az gül yağında saçlarının dibini oğdu, bir damladan az gül yağında uzunca saçlarını taradı. Dişlerini misvakladı. İçten dışa yenilerini giyindi. Bedeninin içi dışı yenilenmiş bir halde, odadan çıkmadan önce, ince saz örme hasır seccadesine diz çöküp el açtı. Gözlerini yumdu, çenesi sol göğsünde: «Yâ ceddi!» dedi, Arapça. «Dedem! En büyük dedem ya Muhammed Mustafa! Senin çizginden çıktım mı? Çizginde miyim?»</p>
<p>Yine yeryüzünün dışına taşmıştı. Yine göksüz ve yersiz bir yeşil mavide, Mekke ile Medine arasında bir bulutta, bir gözü Mekke'yi görür, bir gözü Medine'ye bakar bir halde, sonsuz bir tebessümün buğulanmasına bıraktı kendini. «Türklerin, Tanrı'nın ordusu olduğunu söyledin; doğru, senin söylediğindir. Bu ordu dağılmasın, bu ordu birbirine düşmesin, güçlensin istedim. Bunun için bir zalimin yanındayım, bunun için bir zalime köpekleştim. Devam edeyim mi? Bu sabah, yanlışım olmadığını gördüm, yanıldım mı? Yanlış yolda mıyım? Bir ışık göster bana, yoluma bir aydınlık düşür.»</p>
<p>Mekke'yle Medine arasında bir yeşil mavilikte buğulanmasına kendini bıraktığı sonsuz bulut tebessümü kıpır kıpır kıprandı. Seyyid Bereke ter içinde bir bedenin hummasında titremekteydi sapır sapır; kıpranan sonsuz tebessümün küçücük kırıntılarını olsun kaçırmak istemiyordu. Yanılıp yanılmadığını gösterecek işaret bu kırıntılarda olabilirdi. Ama sonsuz tebessümün buğusu huzuraydı, hep huzuraydı. Bunu, doğru çizgilerde olduğunun bir işareti sayacağı sırada, duydu mu duymadı mı kesinlikle ayırt edemedi, sonsuz tebessümün bir aynı buğulanmada sesler uçuştu: «Tanrı her şeyin bilicisidir. Tanrı bildiğinden şaşmaz. Tanrı dilediğini dilediğince yapar. Tanrı'nın dilediği insanlar için muhakkak ki hayırlıdır.» Sonra bir derin sessizlik.</p>
<p>Uçuşan seslerin, uçuşa uçuşa dağılışı; uçuşa uçuşa sessizliğe konuşu.</p>
<p>Sonsuz tebessümün, yeşil mavilerde buğulanışın sessizliğe sinişi; sessizlikte ışıklarını söndürüşü. Seyyid Bereke'nin bedenindeki terin yavaş yavaş soğuyuşu; yavaş yavaş kendi beden sıcağına dönüşü. Sanki hiç terlememişti.</p>
<p>İnce saz örme hasır seccadesinden kalkarken, içinde, bir şeyi noksan yapmış, bir şeyi noksan bırakmış, en kötüsü bir ayağı doğrudaysa öteki eğriye atılmışçasına bir his boyun kaldırdı; buruluyordu belli belirsiz; buruldukça burkuyordu. Neyi yarım bırakmıştı acaba? Noksanı neredeydi? Bulamadı. Kapıyı, çıkmak üzere açtığı halde sıkamadı, örttü gerisingeriye. Ne düşündüğünü bilemeden, geniş odasında dolanmağa başladı. Neden sonra Timur'u düşündüğünü sezinledi. Ama Timur'un neyini düşünüyordu? Çıkaramadı. Acaba bu? Gözü, ince saz örme hasır seccadesine takılıp kalmıştı. Kaldırmadığı, her zaman serili hazır bıraktığı seccadesi. Varıp diz çöktü düşünmeden. Diz çöktü ama ne az önceki lezzeti ne de az önceki dünyaların veremeyeceği huzuru buldu gönlünde. İnce sazdan örme eski hasır seccadesi, dizlerinin altında, saz katıhğındaydı. Sanki: «Benden seccade yapılır ibadet için, sopa da yapılır vurmak için.» diyordu.</p>
<p>Vurmak?</p>
<p>Sonu? Acıtmak! Sonu? Yaralamak! Sonu, kan akıtmak, sonu? Savaş bir bakıma. Savaşta hile yapılmaz mı? «Ya Ceddi!» diye inledi haykırışında; Arapça, boğazında boğuldu; «Ya Muhammed Mustafa savaşta hileyi uygun görürdün, Timur da uygun görüyor. Timur? Hiledir, bunu derdi tebessümün bana, eyvah!»</p>
<p>Kalktı, Timur Beğ'in sofrasına gitti.</p>
<p>İnanmak istemiyordu, aklından büsbütün çıkarmağa gayret ediyor, gönlünü burkan kuşkudan kurtulmak için yoruluyordu, yine de sabahki savaş meşveretinin bir göstermelik olduğunu, Timur Beğ'in şimdiyece denenmemiş bir oyununu seyrettiği korkusunun yapıştığı yüreğini kandıramıyordu.</p>
<p>Timur Beğ'in öğle sofrasının kurulduğu küçük havuzlu taşlığa sapan aralığın kapısında daha önce de buna benzer bir oyun seyrettiğini hatırladı. Savaş meşvereti tam aksi yönü, Hazar'ın gün batısını kararlaştırmış, tümenlerin göstermeliği Hazar'ın gün batısına yollanmış iken gece yarısı ters bir dönüşte hızlanarak asıl tümenlerle bu yanda birleşip Kafkasy'aya inivermişti. Hem de nasıl? Kafkasya'nın taş geçitlerine taş yağdırmacasına; öyle bir yandım Allah dedirtmecesine ki bir daha Kafkasya'yı bulursan benzet Kafkasya'ya! «Sebebi?» deyip sorduğunda Timur Beğ yarım yamalak gevelemiş, ham haşalot: «Kendimi bilmesem kendime bile inanmayacağım Seyyid Bereke.» demişti. «Meşverettekilerden biri, hangi biri bir kaçı bile birden yapabilir, nereye gideceğimizi kesinlikle bilseler satarlar bizi, hiç düşünmezler, satarlar!» «Böyleleri varsa orduda neden arınmazsın?» «Hangisidir nasıl bilirsin? Ne zaman satılır, nerde satılır nasıl bilirsin? Ben de böyle geldim bu Emir Timurluğa, onlar gibi yaptığım çok oldu. Her Tümen Beği bir Emir Timur olmak istemez mi? Kendinden bile saklasa da gönlünde böyle bir aslan yatmaz mı? Nasıl benim her yerde bir casusum varsa, tümen beğlerimden herhangi biri de şunun bunun casusu olabilir, olamaz mı?»</p>
<p>«Böyle bir orduya nasıl güvenilir pekey?» «Kendine güvenirsen! Korkmazsan. OsmanlInın yeniçerisinden...»</p>
<p>Timur'un yarım yamalak gevelenişi azmış «OsmanlInın yeniçerisinden.» deyip devam edecek sesi ham haşalotluğunda kinlenmişti birden. Seyyid Bereke, işin kötüye saplanacağını bilmişti, oldum olası Timur Beğ OsmanlInın yeniçerisi dedi mi kan kusardı, biliyordu. Bunun için boyun eğip: «Öfken yersiz, ben o niyetle sormadım.» demişti hemen; «Ben senin için üzülerek...» Timur Beğ bu sefer de sözü, kendine acınmışhk sanıp, silkip atmağa yeltenmişti: «Benim için üzülme, kolayına Timur olmuş değilim. Timur olmak için ne yapılmak gerek kimse benden eyisini bilmez, gücüm de hurdadır. Sen Seyyid'sin, Peygamber soyusun. Peygamber soyunun içi dışı bir aynadır, öyle olmazsa nasıl o ulu soya yakışır insan? Gelgelelim senin yüreğin Seyyid Bereke, tam bir ayna mıdır? Saklın gizlin yok mudur? Benim yanımdasın, benimle birlik görünürsün ama gönlün OsmanlIdadır. Yalan mı?»</p>
<p>Seyyid Bereke, Timur Beğ'in öğle sofrasının kurulduğu küçük havuzlu taşlığın eşiğine geldiğinde hatırladığı konuşmadan anladı ki Timur, «Hocam» dediği kendisinden de kuşkulanmaktadır. Belki de Peygamber soyundan olduğu için herkesin duyduğu saygı yüzünden yanından ayrılmasına izin vermiyor; yaptıklarını, Seyyid Bereke'nin yanında bulunmasıyla örtüyordu; Seyyid Berekeliği Timur'un gösterişiydi, yaptıklarının haklılığının ispatı. Ve Timur, bu sabaha oyunlarının en iğrencini oynamış — o muhakkak ki buna büyük oyun diyordu, varsın desin iğrençliğini mi kaybeder demesi —, üstelik Seyyid Bereke'ye oynatmıştı kuzu kuzu. Savaş Çin'e değildi; Çin yutturmacaydı, yem idi. Tümenlerin döküntüsü Çin yoluna sürülmüştü asıl tümenler ya Hindistan'a ya? «Urumeli üstüne!» dememek için dudağını ısırdı var gücüyle, gece yarısı döküntü tümenler de dönecekti asıl amaca.</p>
<p>İnanmak istemese, inanmamak için yırtınsa da bu böyleydi, dudak ısırmak neye yarar? Böyleydi, böyleydi başka türlüsünü beklememeliydi Timur'dan. Ah, nasıl, nasıl inanmıştı sabah sersemliğinde, nasıl çocuklardan beter uçuşmuştu yüreği? Şimdi... Elini daldırabilse göğsüne, yüreğini avucuna alabilse, buz soğukluğunda bir taş parçasını tutacağından emindi.</p>
<p>Küçük havuzlu taşlığa adımını attığında, taşlığın büyük bahçeye açılan uzun erguvan çardağından bu yana doğru Timur Beğ de görünmüştü. Ya bir tesadüf idi ya da bilinerek ayarlanmıştı. Timur Beğ'in arkasında üç beş kişilik bir kalabalığı da görünce, Seyyid Bereke, taşlığa bu aynı anda girişin hiç de tesadüf olmadığını anladı. Timur Beğ, yanındakiler her kim iseler, Timurluğunun ölçüsünü hissettirmek için her şeyi yapmak niyetinde görünüyordu. Yine de Seyyid Bereke'yi, önce davranıp saygı karşılamasında aldı, sofranın başköşesine buyurladı, oturmasını beklemeden de elini öptü. Nedense Seyyid Bereke, yüreğinin yerini alan buz soğumasındaki taşın ısınmadığını duydu. Hatta Timur, yanındakilere, kendisini öğe öğe tanıttığı halde; hatta onlar da Timur'un saygısından kat kat gerçek bir içtenlikte elini öptükleri halde; hatta bir el pençe divan durması noksan bekledikleri halde, yüreğinin yerini alan buz soğumasındaki taş, ısınmadı.</p>
<p>Timur Beğ yanındakileri tanıtmadı. «Herhal tanırsın.» dedi. «Bakalım yanılmış mıyım? Tanırsın.» Öğle güneşi doruğunda olmasına rağmen ortalık serinceydi. Küçük havuzun oymadan pıtıraklanmış çiçek açmasına açılmış görünen mermer fıskiyesi siyim siyim su sağıyordu. Sağılan suyun zerreleşerek dökülüşü dinlendiriciydi. Sofranın üstü kesme billur sürahilerde sekiz on şerbetin sekiz on rengini süzüyor, altınla gümüşün durgun akını oynak sarıya karıştırıyordu. Taşlık, suyun, güneşin, serinliğin ve yeşile sarınmış çiçeklerin karıştığı hoş bir kokudaydı. Seyyid Bereke bütün bunlara, yüreğinin yerini alan taşın gözleriyle bakıyorken, Timur Beğ'in tanınmasını istediği yüzler, gözlerinden soğuk soğuk geçer oldu. Hepsi de, saygıda kusur etmeyen tebessümlerini, saygıda kusur etmeyen hayran yüzlerini Seyyid Bereke'nin tanıması için, tanımasına yardım için kolaylaştırmışlardı. Sarı Uygur bir yüz, Selçuk Peçenek kırması bir çakır bakış, Karaoğuz buğdaysıhğında bir başka beniz, düpedüz Türkmen çehresi bu yandaki, Kuman-Kırgız kavgasında bir çene bu yanda, hepsi de Oğuz soyu ki hilesiz hurdasız. Ne var ki hepsine de Urumeli güneşi vurmuş hepsini de Urumeli yeli sertleştirmiş. Hiçbiri Timur'un «Urumeli güneşi görmemişim.» diyen derisi ince yüzünün Moğol çizgilerinde değil. Timurlu Türkmenlerin Oğuz soyunda çekilen burnuyla çakırlaşmış gözlerinin düzleştirdiği yüz değil. Ama hepsi de soylu Beğ yüzleri bunların, belli. Aynı buyurmağa alışmış hazır ağızlar, aynı kopana çene, aynı göz bakışları ki söze lüzum görmez cinsinden; ağız açmadan konuşmasını bilen gözler. «Urumelinden gelmiş Beğler» demektense, «Bilemedim.» demeği yeğ buldu Seyyid Bereke. «Urumeli.» derse Timur Beğ'in sofrasından bir lokmasını ağzına atamayacağını sandı. «İzin ver de Tanrı'ya bunca nimetleri için dua edeyim Timur Beğ.» dedi.</p>
<p>Timur Beğ, «Estağfurullah.» deyip el açtı.</p>
<p>Duadan sonra Seyyid Bereke konuşmayınca Timur da bir süre ağız açmadı; konukları sadece yediler, yemedilerse yer gözüktüler.</p>
<p>Sofraya iki altın lengerde, üstünde sarı safran ışıltısında emilmiş incecik bir yağ pırıltısı şavklanmış mis kokulu Horasan pilavı getirdiler. Pirinçler say ki canlıydı; eti pirinç olmuş, pirinci pürçekliyle yanar sönerdi; baharatı tütüyordu dumansı. Yenmekten çok seyre değer bir görünüştü. Pilav lengerlerini getirenler şerbetleri de tazelediler. Timur Beğ, gözleri lengerlerde bir tuhaf: «Acıkmamışa benzersin hocam.» dedi. «Ben açım. İki gündür tezine acıkıyorum. Bir hastalık mıdır?»</p>
<p>«İki günlük ise zararsızdır.»</p>
<p>Timur Beğ kötüye yormadı. Hoşça gülümsedi. «Öteden beri değil.» dedi. «İki gündür. Demek geçici. Bizde her şey geçicidir zaten, öyle dersin. Kalıcı değil.»</p>
<p>Fırsat bilip geçicilikten söze girse miydi, yoksa anlamazlıktan mı gelseydi. Ama yabancı saydığı konukların önünde eski bir tartışmaya çanak tutan Timur'u kötülendirmekten çekindi. Hemen aklına gelen ayet-i kerimeyi okudu. Konukların da duymasını isteyerek: «Yalnız Tanrı kalıcıdır Timur Beğ bilmez misin?» dedi tatlıca. «Biz hepimiz, her şey geçiciyiz. Önemli olan eyilikle anılmaktır.»</p>
<p>Timur Beğ'in gözleri Seyyid Bereke'nin yüzüne dönecek iken çevrilip büyük bahçeye açılan eflatunlu çardağın gölgeliğine kaydı. Bir an süzdü o yanı; belli belirsiz, sanki Seyyid Bereke'nin söylediğini düşünmekteymiş gibi başını eğdi. Bir soluk alımı ya geçti ya geçmedi; Timur'un az önce baktığı yandan ayak sesleri duyuldu. Elleri bağlı dört kişiyle bir yüzbaşı göründü. Seyyid Bereke yüzbaşıyı tanıdı hemen. Acımasızlığı ile ünlenmiş Barak Tekin yüzbaşı. Timur'un Semerkant'taki gözü kulağıydı; elinin uzanamadığı sokaklarda bile sıkılmış yumruğuydu. «Nedir bunlar Barak Tekin? Görürsün konuklarlayız, soframızdayız.»</p>
<p>Barak Tekin yüzbaşı, yüzü geldiğinde nasılsa yine öyle kaldı. «İkisi Hintlinin, üçüncüsü Çinlinin çaşıtıdır Timur Beğ.»</p>
<p>Timur Seyyid Bereke'ye: «Nasıl, haklı mıymışım?» dercesine çaşıtlara ise iğrenerek baktı: «Biri nerde?»</p>
<p>Barak Tekin biraz donuk: «Beşincisi.» dedi; «Çin çaşıtıdır. Yakalanmadıysa yakalanmayacak demek değildir. Öldürülmediyse saatine kalmaz yakalanır.» «Bana dirisi gerek.»</p>
<p>«Buyruk bilindiği için bunların yakalanmasında gece kalındı. Meşveret dağılırken ayrı ayrı kapılardan çıkmışlar. Aslı sekiz idi. Üçü gitsin istedim.»</p>
<p>Seyyid Bereke diken üstüne oturduğunu sandı ansızın. Bu adam, acımasızlığıyla ünlenmiş Barak Tekin denilen yüzbaşı kolayına adam izleyip yakalamadan caymazdı. Hele çaşıtlığını yüzde yüz bildiği birini de değil, üç kişiyi birden kendi keyfine salmazdı. Sabahki meşveret, Timur'un sabahki oyunu, bu oyunda kendisinin nasıl bir şebek maymun maskaralığında oynatıldığı geldi gözlerinin önüne; kıpkırmızı oldu.</p>
<p>Konuklardan kimi gözlerini Timur'dan kimi çaşıtlarla yüzbaşıdan ayırmıyordu. Timur sözüm ona, yüzbaşının gelişine de konuşuşuna da öfkelenmişti.</p>
<p>İki altın lengerde safran sarısı yağda ışıl ışıl Horasan pilavının baharat tüten dumansıhğı soğumağa yüz tutmaktaydı.</p>
<p>Seyyid Bereke kıpkırmızı kesilen yüzünü yere eğdi.</p>
<p>Timur Beğ: «Tümenler geceyi beklesin öyleyse.» dedi sertçe; «Bunları da götürün. Yeter yaşadıkları. Yolumuz Hindistan'a Barak Tekin. Öncü tümenlere haber uçur, yollar ona göre tutulsun. Gizlilik isterim, senden isterim, bilesin!» Barak Tekin Yüzbaşının söyleyecekleri yahut gidip gitmediğini beklemeden de Seyyid Bereke'ye döndü: «Beni bağışlayacağını umarım hoca.» dedi. «Çaşıtları gördün, Barak Tekin'i dinledin. Niyetimiz senin sözünü dinlemekti, Çin'eydi. Bu durumda, sen benim yerimde olsan Hindistan'ı sağlama almadan, arkandan vurulmayacağına emin olmadan Çin'e gitmezsin, gider misin?» Hem sordu hem sormamış oldu ki cevap beklemedi: «Gitmezsin!» dedi. «En güvendiğim adam Barak Tekin yüzbaşı. Bak, o bile üç çaşıtı bile bile izlememiş, yanlış mı duydum? Yok, hayır, öyle dedi. Ordu Hindistan'ı istiyor, çünkü yakın, çünkü zengin, çünkü Çin'e gidilecekse önce Hindistan'dır. Aslında güceneceksin ama ben Urumelini isterdim. Evet Urumelini. Kim kalıcıdır kim geçicidir bu dünyada tartışmıştık hani. O yeniçeri düzeniyle bizim ordumuzu kıyaslarken tartışmıştık. Sağlığımda sana haklı olanı göstermeliyim. Gelgelelim bu Beğler, sofrada gördüğün konuklarımız, onları dinleyince, sen de dinlemelisin hocam. Konuklarımız, şu Beğ, sağ yanındaki Germiyanoğlu Yakub Beğ'dir, Yakub Beğlerin İkincisi. Onun yanındaki Menteşe oğlu İlyas Beğ'dir. Senin solunda oturan Aydınoğlu İsa Beğ, benim sağımdaki de Saruhanoğlu Hızır Şah Beğ'dir. OsmanlInın Bayezid'inden kaçmışlar, bizi büyük bilip bize sığınmışlar. Dinlemeni isterim, ne demekteler bakasın! Beğler, pilavımız soğudu ise yüreğimiz sıcak olsun, hem yiyelim hem konuşalım. Hocamız Urumeli ne haldedir, doğru ağızlardan duysun. Konuşurken bir daha gelen sözümüzü kesen olmayacak artık. Biz bizeyiz. Hocamla beni ayrıcalıksız bilin, güvenerek konuşun.»</p>
<p>Seyyid Bereke pek kolay olmasa da adım adım düzelmişti. Sabahki meşveret oyununun şebek maymun maskarası olmasına deminki kadar içerlemiyordu. Ne olurca olsun yüreğinden geleni söylemişti, inanmadığını konuşmamıştı. Gerçi Hindistan'ı kurtaramamıştı; Hindistan yanacak, müslümanları utançtan yüzlerini yerden kaldıramayacaktı ama Urumelinde Bayezid Beğ, en azından Hindistan dönüşüne kadar Timur'un, soluk alabilecekti. Tanrı'nın neye hükmedeceği bilinmez, ola ki Hindistan Timur için bir acı son olurdu da...</p>
<p>Demek bunu isteyecek hale gelmişti Seyyid Bereke? Yüreği çekinmeden Timur'un acı sonunu istiyor, gönlü yenilmesine dua ediyor, aklı başka bir yol göremiyordu demek? Üzüldü; hayıflandı, Timur'un yakınlığında Timur'un yenilişini düşünmüş olmağı kendine yediremedi. Bunun için de, başını dikleştirip Timur Beğ'den yana bakamadı. Fakat bakması gerekiyordu. Sofradaki konuklara böyle bir çöküntüyü göstermek ayıp olacaktı. Mümkün mertebe gözlerini saklayarak bir an Timur Beğ'e baktı, sonra da Urumeli Beğlerini süzdü. Birden: «Yanılıyor muyum?» diye düşündü. Yanıldığını hissetmişti. Hisleri hep yanlışa mı gitmişti yoksa? Urumeli Beğlerinin yüzleri yalansız görünüyordu; yalın, kötülüksüz, haksızlığa uğramış. İçlerinden hiç birini görmediği, yalnız davranışları, tutumları, kulağına gelen köylü yaşayışlarıyla haklarında hüküm verdiği Osmanlı Beğleri sandığı derecede değiller miydi acaba? İslam'ın kılıcı olmağa, Hak Dininin ordusu bilinmeğe layık değiller miydi?</p>
<p>Birer birer süzdüğü Urumeli Beğlerinin yüzleri haksız yere incinmiş, gözleri eşkıya baskınına uğramış mazlumların medet umuşundaydı. Öyleyse Bayezid'e güvenmek de boşuna olurdu. Nizam-ı alemin istediği zalimlikse eğer Timur Beğ gerçekti, Bayezid değil.</p>
<p>Seyyid Bereke yanılgılar içinde bunalacak iken, Urumeli Beğlerinin ahnlarından burun aşağı çeneye inen keskin çizgilerinde bir terslik gördü. Dikkat etti; zorladı kendini bunun için, yanılmamıştı hayır; bu yüzler, bu çizgiler yeterli değildi. Bu yüzler, çizgiler soya, sadece soya, babadan kalma üne güvenen yüzlerdi, çizgilerdi. Hiç birinde de kendi işini kendi yapacak, kendine güvenecek bir işaret yoktu. Ancak üçü beşi bir olunca yiğitlenecek cinsten, yenilince sığınacak bir güçlü dayanak arayacak yaratılışta. Bunlar Beğ olamazdı; bunlar, toprağı baba mirası bir gelir diye bilmiş kimselerdi. Bilebildiyse şimdiyece bilebildiği Türkmen yüreği bunların ardından gitmezdi. Nitekim gitmemişlerdi ki yalnız kalmışlar, kaçmışlar; kendi soylarından gelen yakınlarındaki dururken, kendi soylarından indiği kuşkulu uzaktaki güce sığınmışlardı. «Gel bizi kurtar.» diyorlardı; «Gel bizim malımızı bize ver, eski tahtımıza oturt bizi.» diyorlardı. «Beğliği kendi öz malı sanmak!» diye düşündü bir ara Seyyid Bereke; «Tahtına el gücüyle oturmak? Tanrım bunlar ne biçim Beğdir ki Beğliklerinden utanmazlar? Kul bunlar. Timur'un gücüyle tahtlarına oturduklarında Timur'a kulluk edeceklerini bilmezler mi? Gücünü elden alana devlet ne gerek, millet ne gerek?»</p>
<p>Hayır yanılmamıştı. Gönlü de akh da yüreği de Osmanhyı tutarken yanılmamıştı. Buna bir kere daha emin olunca sofradaki konukların yüzüne gerinerek bakabildi. Hatta Timur Beğ'e dönüp güvenle: «Sana söylemişler söyleyeceklerini, bana tekrarlamaları yorgunluk olur.» dedi.</p>
<p>Timur Beğ zaten kuşkulanmıştı. Seyyid Bereke'nin, Urumeli Beğlerini teker teker süzerken düşündüğünü, bir an bocalar gibi olduğunu anlamış, aslında bu bocalamayı beklediğinden için için sevinmişti. Ama sonunda, bocalayışın ummadığı bir güvene dönüşü, sevinişini kuşkuya çekmişti. Seyyid Bereke'nin aklı kadar gözlerinin de keskinliğini bildiğinden, inanmadığı halde keramet dahi umduğundan, düşünüşünde, bu Urumeli Beğlerinin iç yüzlerindeki beş paralık ciğersizliği sezmiş olmasından endişelenmişti. «Zarar yok hocam.» dedi kaçınarak; «Biz bir daha dinleriz. Ola ki eyi değerlendiremediğimiz sözler geçmiştir. Yanılmayalım.»</p>
<p>Böyle deyince, Urumeli Beğlerine, bir daha anlatmak, dertlerini dökmek farz olmuştu. En bağrı yanıkları Germiyan oğlunun ikinci Yakub Beğ'i olmah ki ilk dertleniş ondan geldi. Söyledikleri aslında incir çekirdeğini doldurmazdı. Yıldırım Bayezid'in soy kardaşhğı din kardaşhğı şöyle dursun hısım akraba hatırını saymadığından aldı, öz topraklarının nasıl uğrucanahğına elinden koparıldığını, ne şekilde yurtsuz yuvasız bırakıldığını sıraladı, yakındı. Arada bir durup soru sormasını bekledi Seyyid Bereke'den, umduğu çıkmadı. Umduğu çıkmayınca da gitgide kurudu sesi; ipe sapa gelmez, ipsiz sapsız tekerlemelerle Bayezid'in haksızlığını ispatlamağa yeltendi. Son sözlerinde de ip sap hak getireydi. Seyyid Bereke ancak o zaman sordu soracağını: «Şimdi şu sıra nerdedir, ne yandadır Bayezid Beğ?»</p>
<p>Germiyanoğlu, sonunun neye varacağını bilmeden cevabı: «Bizans'ı kuşatmış diye duyduk.» oldu. Cevap vermekle iyi mi etti kötü mü etti onu da bilmediğinden Timur Beğ'in yüzüne bakakaldı. Eli şerbet kasesine uzandı, aldı, gözlerini Timur'dan ayırmadan içti, eli yanılsa su kasesine de gidebilirdi, şerbet niyetine su içebilirdi.</p>
<p>Seyyid Bereke aldığı cevaba karşılık vermedi. Gülümsemekle yetindi. Menteşe Beğine döndürdü gözlerini.</p>
<p>İlyas Beğ, Germiyanoğlundan zeki görünüyordu. Nitekim: «Önemli olan toprağımızın elimizden alınması değil.» diye açtı ağzını. «Dostça el uzatsaydı sözümüz olmazdı. Varlığımız, toprağımız gibi Tanrı'nındır, biz emanetçiyiz. Vakti gelmiş der emaneti Osmanoğluna vermekten geri durmazdık. Gelgelelim dostça yanaşmadı bize. Kan döktü. Kitabımızda kardaş kanı dökmek yazıh mıdır? Kitabımız müslümanın kanı müslümana helal mi der? Eri, avradı, mah helal mi der? Üstelik Sırbıyya'nın keferesi ile Bulgar'ın dinsiz imansızını kardaşhğına alıp onlarla kardaşhk güdüp bir olunca müslümanın toprağına çullanın mı der? Var mı öyle bir yazı Seyyid Bereke hocamız? İstesek karşı gelirdik, gelmedik ki müslüman Türkmen kefereyle ortak olan Osmanhnın karşısında kanını akıtmasın. Menteşe toprağım benim, böyle alındı elimden. Germiyanoğlununki böyle alındı elinden. Aydıneli böyle alındı. Bu mudur İslamlık, bu mudur Oğuz'un töresi?» Menteşe oğlu İlyas Beğ'in son sözleri, Germiyanoğlunun aksine hayli yiğit öfkesinde çıkmıştı; sarı bıyıklarını burmalarından titretmişti. Susunca, bıyık bir süre daha titredi. Sonra İlyas Beğ'in bakımlı eli, hiç öfkelenmemiş bir serinlikte varıp titreyen sarı bıyığını burdu serin serin. «Biz.» dedi; «Bu haksızlığı duyurmağa geldik. Başkaca bir isteğimiz yoktur. Bilinsin ki, Timur Beğ de Timur Beğ'in yazıcıları da bilip yazsınlar ki Bayezid kana susamıştır; Osmanhnın yazıcısı bunu böyle yazamaz korkusundan bari Timur Beğ'in yazıcıları yazsın dedik.»</p>
<p>İsa Beğ, Seyyid Bereke'yi beklemeden: «İlyas Beğ karındaşım doğru söyler.» diye atıldı. «Niyetimiz Timur Beğ'i körükleyip Bayezid'e vurdurmak değildir, haşa! Bunlar istese de, istemez ya, ben istemem başta bunu. Tanrı tanığım olsun ki istemem. Çünkü Anadolu nasıl Anadolu olmuştur, nasıl bu hale gelmiştir eyi bilirim. Yeni bir Moğol istilası ile onca emek yerle bir edilirse yazık olur, önce biz lanetleniriz. Bunun için, Timur Beğ bilmelidir, İlyas Beğ karındaşımın dediği gibi Timur Beğ'in yazıcıları bilmelidir. Biz istesek malımızı korumak için ölmesini de bilirdik ama kimin kanı dökülürdü? Türkmen'in. İstemedik. Oğuz birbirini yemesin dedik. Ne oldu sonu? Kadılar rüşvetsiz hüküm vermez oldu, adalet akçeye bindi. Yoksul ezildi, ezildi, ezildi. Bu ne biçim hanlıktır, ne biçim sultanlıktır? Başveziri Ali Paşa ne derse Bayezid ona göre iş görür. Ali Paşa'nın şarapçı olduğunu herkes bilir; kibir büyüklenmesindedir gözü dünyayı görmez bir sarhoştur, Bayezid'i de kendine uydurmuştur bu bapta. Germiyanoğlu kardaşım söylemek istemedi belki, Bayezid'in eniştesidir. Türkmen, müslüman kızı Devlet Hatun karısının üstüne bu Bayezid kefere kızlarını karı diye almış, Devlet Hatun'a kuma getirmiştir, hem de müslüman etmeden hiç birini, Oğuz soyunun başındaki Beğin konağında hıristiyan karılarının işi nedir ne demeğe gelir yeri ne olmalıdır? Ne yaparlar bilir misiniz, işret meclisleri kurarlar Bayezid'in gönlünü eğlerler. Bilenler bilir ki Bayezid'in yanına şarap kokusundan yanaşılamamaktadır.» Seyyid Bereke irkildi.</p>
<p>Timur'un gözünden kaçmadı Seyyid Bereke'nin irkilişi. İsa Beğ'e susmaması için göz kırptı ama İsa Beğ'in söyleyecek pek bir sözü kalmamıştı. Yutkundu bir iki; ancak: «Ulu Atanız Peygamber Efendimizin Hak Dininde bu nasıl olur?» diye sorabildi. Bu nasıl olur dediği hangisineydi belli değildi.</p>
<p>Seyyid Bereke, Timur'un göz kırpışını görmemişti. Bir ara sever gibi olduğu İsa Beğ'in yutkunuşundan işkillenmiş, pek belli olmayan «Nasıl olur» undan iyiden iyiye kuşkulanmıştı. «Az önce İlyas Beğ'e de soracaktım.» dedi başını kaldırmadan; «Yakup Beğ'e sorduydum. Şimdi, şu sıra Bayezid ne yapmaktadır?»</p>
<p>Timur, Seyyid Bereke'nin bir şeyler tasarladığını sezmesine sezdi fakat açıkça seçemiyordu. Isa Beğ kuşkuyla bakındı. Bir Timur Beğ'e bir Seyyid Bereke'ye. Şüphe içinde dolu: «Bizans'ı kuşatmış.» dedi. «Alacak gibi derler.» «Alacağını sanmıyorum!»</p>
<p>Güvenli olmaktan çok günücü bir sesti Saruhanoğlu Hızır Şah Beğ'in «Alacağını sanmıyorum.» deyişi. Daha doğrusu, Bayezid Beğ'in Bizans'ı almış olmasından, alabilme gücünden korkan bir sesti; açıkça istemiyordu. «Doğruysa Urumelinin ötesinde ne kadar kafir var ise ayağa kalkmıştır, toplanıp bir olmuştur. Niyetleri Bizans'ı Bayezid'e yedirmemektir. Çünkü Bayezid'in Bizans'ı da alması, cümle Anadolu Beğlerinin bir daha dirilmemecesine yok olmaları, Osmanhnın, Avrupa dedikleri kafir krallarına karşı bir daha gemlenmemesi demek olacağını bilmektedirler. Biz Timur Beğ'e geldik ki...» dediği anda dudakları yapıştı; ne söylese söylesin sebep olarak, batmıştı bir kere. Sözünü çevirecek bir kurtuluş dah da yoktu ki tutabile. Eli titreye titreye şerbet sürahisine uzandı, eli titreye titreye, epeycesini sofraya dökerek kasesine şerbet doldurdu; eli titreye titreye içti, çenesine sızdı şerbet; sakalıyla bıyıklarını eli titreye titreye sildi; «Anlatmağa geldik.» dedi en sonunda; kurtulduğunu sandı.</p>
<p>Timur Beğ'in çolak eli, bileğinden morardı. Seyyid Bereke, ne zaman Timur Beğ bir çıkmazda kendi kendini yemeğe başlasa, bu çolak elinin böyle morardığını bir kaç kere gördükten sonra, ezberlemişti. İçinden kıs kıs gülmek geldi ama gülmedi, acımak bile geçti gönlünden. Sofra acınacak haldeydi. Buraya gelmeden önce bu Beğler, her biri bir köşesinde Anadolu'nun, bir sofra misali oturmuşlardı herhal; orayı da böyle acınacak halde koyup kaçmışlardı bu sofraya, bu acınacak halde, böylesine, dökülerek...</p>
<p>Seyyid Bereke'nin çok soracakları vardı bu Beğlere, çok; sorarsa eğer bir yaprakhk kalmış canları da solacaktı. Soracaklarından birini sormadan edemedi; Saruhanoğlu Hızır Şah Beği, birden korkutmamak için en yumuşağından, yokladı: «Bayezid Beğ, Bizans'ı alamaz dediniz. Sebebi de söylediniz. Siz Bayezid'in yerinde olmak istemez mi idiniz? Bizans'ı almak, Avrupa dediğiniz kralları dize getirmek, Türkmen'i bir sancak altında toplamak istemez mi idiniz?» Hızır Şah Beğ: «Nerde o günler hoca?» dercesine: «İstemez olur muyum heç?» deyiverdi. Ardından da hemen topladı kendini: «Her Beğ ister bunu, ister de.»</p>
<p>«İzin verirseniz ben tamamlayayım.» dedi Seyyidce; «İster de, gücü yetmez. Gücü demeyelim çünkü biraz yaban bir söz bu güç. Akılla, gönülle, yürekle karışmalı ki insanca olsun. Demek ki akıl, gönül, yürek şarttır Bayezid Beğ'in yerinde olmak için, bir tek o olabilmiş.» Timur'un morluktan öteye geçen çolak koluna gözü ilişince hata ettiğini anladı, çok ileri gitmişti düşünmeden; düşüne düşüne düzeltti: «O yanda Bayezid, bu yanda Timur Beğ olabilmiş. Sîzlerin payına da oradan kaçıp buraya sığınmak düşmüş.»</p>
<p>Germiyanoğlu yaltaklanması pek belli bir çıkışla Seyyid Bereke'nin sözünü kesti: «Biz Timur Beğ'i en büyük bildiğimizden geldik, sığınmaysa en büyüğe olur!»</p>
<p>«Evet». Düşüne tarta konuşması gerekti, öyle yapıyordu artık Seyyid Bereke; «Evet. Lâkin şimdi kötülenen Bayezid'dir, ona dönelim. Biz de Timur Beğ'in yanındayız. Büyükler büyüklerden anlar. Bayezid Beğ, sizin istediğiniz halde yapamadığınızı yaptı. Bizans'ı sarsıyor, alacak ola ki alamayacak fakat sarsıyor. Sarhoş diyorsunuz, zalim diyorsunuz. Pekey sarhoş, eğlence işret düşkünü bir zalim nasıl olur da bunca Avrupa'yı dize getirir? Bizans'ı nasıl sarsar? Nasıl fırsat, nasıl vakit bulur bunca savaşa hemi de hiç yenilmeyerek? Sarhoş eğlence düşkünü dediğin yerinden kalkamaz, kaç yıl oldu bu Bayezid, Beğ olalı? Bir de savaştığı alanın genişliğini düşünün, adamın yıldırımlığını düşünün. At üstünde mi içki içer, çadırında mı köçek oynatır?</p>
<p>Peygamberimizin buyruğunu düşünelim: Bizans, elbette alınacaktır, buyurmadı mı? Bizans'ı alacak olan Beği öğmedi mi, ululamadı mı? Demek ki Bayezid Beğ, Peygamberimizin buyruğunca hareket etmektedir, yanlışım varsa, lütfedin var deyin.»</p>
<p>Sofra, acınacak halden öteye geçti; ağlamaklıya çöktü. Sessizlik elle tutulur oldu. Elle tutulan sessizlikte havuza dökülen suyun zerreleri, şakır şakır bir taş yağmasını andırıyordu. Seyyid Bereke, Timur'un çolak koluna bakmamağa zorluyordu kendini. Usul usul, tane tane.</p>
<p>«Biliyorum. Bizans'ı da alırsa biliyorum.» dedi. «Bayezid Beğ'i durdurmanın mümkünü olamaz, belki...»</p>
<p>Epeydir susan, kötü kurtların kemirişinde yüreği gönlünü, gönlü gırtlağını, gırtlağı elini yüzünü kemiren Timur Beğ dayanamadı. Morarmış çolak kolunu uzatıp gerdi; yumruk yapıp açarken: «Onun için mi Seyyid Bereke.» dedi biçimsiz bir öfkede; «Onun için mi hoca, Buhara'dan Muhammed Şemseddin'i Bursa'ya yolladın?»</p>
<p>Gözleri sofradaydı. Çolak kolu, ne yapacağı bilinmeden bekliyordu.</p>
<p>Seyyid Bereke hızlı dört nallardayken bileği burkulmuş bir atın burun üstü düşüşünde bel bel bakındı; gözleri birdenbire durmuştu, kulakları birdenbire durmuştu; dili, damağı, diliyle dişi arasında canlı bildiği konuşmaya yarayacak ne varsa hepsi birdenbire durmuştu.</p>
<p>Sofradaki Anadolu Beğleri, gitgide altında daha çok ezileceklerinden korktukları bir yükten kurtulmanın soluklanmasında kimi Timur'a baktı kimi Timur'un çolak koluna. Timur'un ne yapacağı beklenmeyen çolak kolu alıcı kuşların gagalarını anıştırıyordu. Görünmeyen bir pençenin sımsıkı kaptığı görünmeyen bir acın aç titreyişinde, parçalamağa hazırdı. Fakat Timur, az önce, biçimsiz bir öfkeyle gerdiği sesini, gergefin kasnağından sıyırırcasına gevşetti; ya bile bile ölçüp gevşetti ya da Seyyid Bereke'ye öfkelenmiş olmak suçundan çetindi; «Eyi düşündüğün ettiğin muhakkak.» dedi. «Buharah Muhammed Şemseddin gençtir, öyle duyduk. Nice yıl yaşamışlardan üstün olduğunu da öğrendik. Gönlümüz, benim ülkemde yetişmiş böyle birine bizim sahiplenmemizi isterdi tabi. Duyduk ki OsmanlInın Bayezidine damat olmuş, Emir Sultan adıyla ünlenip Bursa'ya nam salmış. Bayezid Beğ'i mi durduracak? Yani Bayezid Beğ'in benim üstüme gelmesini, benim yenilmez tümenlerimi dağıtıp beni ortadan kaldırmağı mı önleyecek? Bu Beğler, Bayezid'in o yanda güçlendikten sonra bizim üstümüze çullanmağa niyetlendiğini söylerler. Emir Sultan'ı Bursa'ya yerleştirdiğine göre buna sen de inanıyorsun herhal. Bunun için mi? Yani beni düşünerek, öyleyse?»</p>
<p>Ağır ağır, sesini daha da gevşeterek konuşmuştu. Seyyid Bereke'nin bir iki söz söyleyecek hale gelmesini istemişti aslında: «Eyi düşündüğüne inanıyorum. Ama böyle ise? Yanlış, çok yanlış. Hata, büyük hata. Bayezid gelmeli, niyetini gerçekleştirmeği denemeli, yenilmez tümenlerime vurmağı düşünmeli. Korkar mıyız bundan? Yok canım, bizde de bir şeyler vardır herhal, dağarcığımız boşuna olamaz; hadi hadi, hadi canım hocam boş mudur dağarcığımız? Bayezidine bir iki gün dayanacak doluluğumuz vardır he mi, bu kadarcığına olsun inan, inandığını söyle.» Seyyid Bereke Timur Beğ'in öfkesinden çok alayının ne derece yıkıcı olduğunu, bunca yılın birlikte geçmiş ortaklığından bilirdi; şimdi de eğeden beter bu alay kulaklarındaydı. «Birlikte geçmiş bunca yılın ortaklığı?» diye düşledi acıyla. «Ortaklığı?» Hem de nasıl, ne yıkıcı ne utandırıcı bir ortaklık? Mademki ortaklıkta ne var ne yok eşmeydi o halde eğe biçimi alaya eğe biçimi alayla cevap vermeliydi, o zaman ortaklık tek yanlılıktan çıkardı.</p>
<p>Tam ağzını açacağı sırada düşündüğü türde konuşamayacağını anladı; bağlı olduğu soyun en yücesinin azarlamasına baktığını hissetmişti gönlünde. Yalın, çıplak, gerçek; neyse o, neyse onu söylemek. «Evet.» dedi; «Emir Sultan'ın, Emir Sultan olması için Bursa'da yerleşmesine yardımcı oldum. Hısımımdır, yetişmesinde payım vardır. Birliğin, beraberliğin, vurup bölmeden kırıp parçalamadan üstün olduğuna iman etmişlerdenim. O da öyledir. Elinden gelir, becerebilirse eğer Yıldırım Bayezid Han'ı sizinle karşı karşıya getirmemeğe çalışacak, sizinle karındaş olması için var gücünü harcayacaktır. Tanrı'nın takdirini değiştirmek kimin haddine? Biliriz ama Tanrı'nın doğru yolda uğraşılara yardımcı olacağına da inanırız. Yıldırım Bayezid Han'ın gönlünden sizinle savaşmak geçmiyor sanırım.»</p>
<p>«Ya bizim gönlümüzden geçiyor mu hoca? Nerden biliyorsun?»</p>
<p>«Bazen bilinmez sezilir. Bazen sezilen bilinenden daha gerçektir. Sanıyorum dedim ben de, biliyorum demedim.»</p>
<p>«Ya bunlar? Bu Anadolu Beğleri? Bunlar yalan mı söyler?»</p>
<p>«Yalan söyler evet!» demek o kadar o kadar zordu ki. Yalanını bildiği halde bir insana, insanlığından soya soya onu yüzüne karşı: «Yalan söylemektesin.» demek. Gelgelelim «Hayır.» da diyemezdi. «İnsan.» dedi ağır yükler altında terlemiş bir sesle: «İnsan, Ulu Tanrı'nın öğdüğü, yücelttiği bir varlıktır. İnsana saygı duymayan bir müslüman düşünemem. Bir insan, kendini bile bile Beğler sınıfına girmiş ise, Beğ olmuş ise üzerine zaten taşınması hayli güç olan insanlık gömleğinden daha ağır daha yakıcı bir hırka giymiş demektir. Tarta tarta düşünmeli, ağzını tarta tarta açıp teraziyle konuşmalıdır. Çünkü Beğin ağzından çıkacak her sözün bir vebali vardır. Sıradan bir insan yalan söyleyebilir, insandır. Tanrı öğe öğe yaratmıştır ama yine de kusurlu yaratmıştır. Onun için yalanı, söylediği zamana göre günahlanır. Ama bir Beğ, hiç yalan söyleyemez. Söylerse, günahını taşıyacak bir dünya bulamaz.» «Yani bunlar sence?»</p>
<p>«Bence bunlar buraya neden geldi onu düşünmeliyiz. Bunlar buraya nasıl geldi onun üzerinde kafa yormalıyız. Bir Beğ, Beğliğini, yani öz yurdunu, öz toprağını, kendine umut bağlayanları yüzüstü bırakıp kaçmaz. Orada, onların yanında ölür, kaçmaz.» Aydın oğlu İsa Beğ, kendinden geçe geçe, nerede olduğunu da unutarak haykırdı: «Kim diyor bunu, kim? Biz mi kaçmışız? Bizim niyetimiz müslüman kanı dökülmemesinedir. Kaçmak değil, sığınmaktır bizim yaptığımız.» «Ya size sığınmış olanlar, sizin kul yerine kullandığınız köylüler, rençperler?» Seyyid Bereke, belki ömründe ilk defa bağırarak konuşmuştu. «Onların namusu sizin namusunuzdu, ölmeden bırakmak mı var? Kaçmadık diyorsunuz, ya buraya gelirken ayıcı, maymuncu, cambaz kılıklarına neden girdiniz? Bir Beğ kaçarken bile gireceği kılığı bilmiyorsa nasıl Beğ olur? Bir Beğ ayıcılığı kendine yakıştırıyorsa batsın Beğliği!» « İspat! İspat! İspat isterim ispat!» Germiyanoğlunun ikinci Yakub Beği, yanındakinin eteğini çekmesine rağmen kalkmış «İspat da ispat!» diye tutturmuştu. Aklı sıra ayıcı kılığına giren bir kimsenin aralarında olmamasını düşünüyordu. Seyyid Bereke, şaşıp yanılıp ispatlasa bile; «Ayıcı kıhğınaydı benim çıkışım.» deyip dönecekti. Timur Beğ sözün buraya gelip dayanmasını hiç istememişti. Anadolu Beğlerinin boş çuvallardan daha boş olduğunu bir kere daha görüyor, Seyyid Bereke'nin yalansız derdini çok daha iyi anlıyordu. Fakat araya giremeyeceğini de anlıyordu. Bunca yıldır Seyyid Bereke'yi böylesine titrer görmemişti: «Peygamber soyu da olsa Arap damarı.» diye düşündü. İçin için keyiflenmişti de. Tuhaf, çok değişik, adeta canlı bir satranç oyunu seyrediyordu. Anadolu Beğleri aptalca oynamışlar, en budalaları Germiyanoğlu, budalalığına yaraşır biçimde Seyyid Bereke'ye «Şah!» demeğe kalkmıştı.</p>
<p>Seyyid Bereke'nin, Germiyanoğlunun budala güvenine karşı süreceği taşı merakla bekledi. Seyyid Bereke Germiyanoğluya: «Günah benden gitti gayri.» dedi öfkeyle. Aynı biçimde Timur Beğ'e döndü: «Emirim.» dedi; «Senin yüzbaşın Barak Tekin'in Semerkant'ta bilmediği sıçan deliği bile yoktur. Geçenlerde buraya gelip beni bulan yabancıyı da bilmiştir. Adı Samed'dir. Sanına Ecevit derlermiş, benim bildiğim bu kadar. İzin verirsen çağırtalım gelsin, diyecekleri vardır.» Söyleyeceklerini söylüyordu, yüzü de Timur'a dönüktü ama Timur Beğ'e bakmıyordu. Timur Beğ, Seyyid Bereke'nin asıl niyetini düşündü, ne olabileceğini? Barak Tekin yüzbaşının olup bitenler arasına sıkıştırıp bir vakit önce anlattığı Seyyid'e gelen yabancının neler söyleyebileceğini hesapladı. Yüzbaşı Barak Tekin, o gün: «Dervişe benzemez bir herif.» demişti. Okuma yazma meyli olan birine de benzemezmiş. İp kaçkını gezginlerden olmalı. O gün bu gün Seyyid Bereke'nin ip kaçkını gezginlerle ne alıp vereceği vardır düşüncesi kıpır kıpır kuşku olmuştu kursağında; ta, Emir Sultan diye ünlenen Buharahyı Bursa'ya saldığından bu yana Seyyid'den soğur gibi olan yüreği, bu ip kaçkını gezgin görünüşündeki herifin ziyaretinin üstüne de bir mum yapıştırmıştı.</p>
<p>Fakat bu Seyyid Bereke işte, saklamıyordu; ip kaçkınıyla konuştuğunu söylüyordu; üstelik çağırılıp burada da konuşturulmasını istiyordu. Germiyanoğlu budalasının en acemi satranç oyuncusunun kötüsünde «Şah.» deyişine eğlenir gibi «Şah.» diyerek hemi de. «Haklı. Her zaman haklı bu adam.» diye söylendi içinden. «Oyunsuz, düzensiz, hilesiz hurdasız haklı, hem de bana karşı, hem de Seyyidiiğinden başka bir gücü yok iken haklı.»</p>
<p>Kendisine bakmayan Seyyid Bereke'nin gözlerini aradı. Eski Seyyid Bereke gözlerini bulamayacağından emindi. Kendisine bakmak istemediğini de sezdi. Üstelik hep böyle olacaktı bundan sonrası, farkındaydı. Sabahki meşveret oyunu, oyundu evet Timur bunun bir oyun olduğunu yüreğinden de saklayamazdı ya, buz gibi, bile bile yapılmış bir oyundu; artık Seyyid Bereke'yi eski Seyyid Berekeliğinde tutamazdı. Görebildiği kadar, aklığı kuşkusuz sakalının gösterdiği yüzünde, onarılmasının mümkünü olmayan bir sürü kırık çizgi doludizgin koşuyordu. Timur, gerçekten üzüldü. Bir kere daha yalnız kalmış sandı dağ başlarında. Oğlu Cihangirinin ölümünden sonraki yalnız dünyanın bir benzeri yalnızlıktaydı. O an her şey anlamsızlaştı. Bir tek insana bile güvenememek; bir tek insanın olsun inanmadığı, bel bağlamadığı gönlünden, karşılıksız sevmediği bir kişi olup kalmak sipsivri. Bunun için mi alt üst etmişti koca dünyayı? Artık bu üzgünlükten mi yoksa budala Türkmen Beğlerinin kötü duruma düşmelerini istemediğinden mi her nedense kendisi de bilemedi neden olduğunu; epeydir ölü sofrasında kıytırıklanan sofranın dirilmeğe dönüşünde; «Hocam!» dedi. Daha önce «Hoca» diyen öfkesi hayli kırılmıştı; «Hocam, bu dediğin kişi her kim ise, çağırmak bir işe yarayacak mı? Ne için?» Seyyid Bereke o haliyle: «İspat istediler.» dedi. «İspat isteyene ispatlamak vaciptir.»</p>
<p>«Yakışık ahr mı acep? Kim olduğu bellisiz bir yabancıyı, burada, bizim yanımızda dinlemek, bana biraz yakışıksız gelir hocam.»</p>
<p>Bu sefer Timur'un gözlerine baktı Seyyid Bereke. Yalınkattı fakat Timur'u büyük gören bir bakış değildi: «Sen ki...» dedi; «Timur Beğ sen ki halkın arasına girersin; halkın arasında görünmekten hoşlandığını göstermek istersin. Dert dinlersin; çocuk ile çocuk, köylüyle köylü, kentliyle kentli olduğunun bilinmesine özenirsin. Bu sofrada derdin en büyüğü söylendi. Bunlar, burada olmayan birini suçladılar. Burada olmayan biri, yani suçlanan, sıradan biri değildir.» Timur'un çolak kolu, kendiliğindenmişçesine sofranın üstüne doğru kalktı, çolak bileğinin düğümü, yeşilimsiliğinde dayanacak yer aradı. Seyyid Bereke görmezlikten gelerek devam etti: «Anadolu'dan Urumeline geçmiş bir gazi soyudur. Tanrı katında, yemin ederim ki Tanrı katında bu soyun bir yeri vardır. Seni bu soyun üstüne saldırman için...»</p>
<p>Timur'un çolak eli, gözle görünür biçimde morarmıştı yeniden. Sofranın üstünde duracak yer arıyordu. Seyyid Bereke ileri gidip gitmediğini düşündü sözünü keserek. Fakat yapacak başka hiç bir şeyi kalmamıştı; Timur'dan çoktan kopmuş bağlarının bir daha bağlanmayacağını seziyordu. Şimdiyece çoktan söylemesi gereken sözleri söylüyordu. Belki, hele az daha bekleyelim, kim bilir, sırası gelmedi henüz gibi ikirciklenmelerle umutların yeri değildi gayri, ya şimdi ya hiç bir zaman! Yine de fazla kırıcı olmamak istedi gönlü: «Bu isteniyor.» dedi. «Yarın, bizden bir kaç bin yıl sonra geleceklere hesap verme durumundayız. Bizi şimdi kimse yargılayamaz sanırız, kurtulduğumuzu sanırız. Bir gün bizi yargıya çekecekler gelir; çok geç sandığımız o gün çabuk gelir, biz ölmüş de olsak gelir, ölmüşlüğümüze bakmazlar. Bu hesabı; bu hesabı Beğler düşünmezler, çünkü bu Beğler bugünü yaşıyorlar, bugünün kendi kurtuluşlarını yaşıyorlar. Sen Timur olarak bugünü yaşayım dersen bu Beğlerden tırnak olsun farkın kalmaz. Onun için, çağır o yabancıyı, hem de burda, bunların önünde dinle. Suçlanan kim olursa olsun savunulması dinlenmeden suçlamak adaletten sayılmaz. Senin Yıldırım Bayezid Han ile savaşmanı istemiyorum. Bu savaşta haklı bile olsan haksızsın derim sana; bu savaşta yenmiş bile olsan yenilmiştir derim sana.»</p>
<p>Timur'un mosmor moraran çolak kolunun, sofrada bir oraya bir buraya gidip gelişine baka baka sustu.</p>
<p>Anadolu Beğleri taşlaşmıştı. Öyle birer heykel, öyle birer put bakışında.</p>
<p>Timur susuyordu. Seyyid Bereke, Timur'un gönlünde dolanıp duran fırtınayı çok iyi biliyordu; ötekilerin bu fırtınadan habersizliğini de. Ne olursa olsun bu Timur'un sofrasında son oturuşuydu. Timur'la son konuşmasıydı. Yıllar önce istediği halde, Cihangir'in ölümü yüzünden yalnız bırakamadığı Timur'un yanından dönmemecesine ayrılacaktı. Mekke yahut Medine, ceddi Muhammed Mustafa'nın, sık sık duyduğu, şimdi ise eti ile kemiğiyle özler olduğu kokusunu duydu; koku beynindeydi; sıcak çöl terlerindeydi, ulaşılması imkansız bir sükunetti. Bu sükunette kalan ömrünü yaşamak, bu sükunette duymak, bu sükunette dinlenmek...</p>
<p>Sol yanında bir kıpırdanma oldu. Herhalde Germiyanoğiu, konuşmak istemiş olmah ki, susturmak istediler.</p>
<p>Timur Beğ ansızın ayağa kalktı: «Pekey!» Anadolu Beğleri de ayağa kalktılar; suçlu, beceriksiz, birbirlerine baktılar. Hepsi birden Germiyanoğluyu suçlayıcı süzdü.</p>
<p>Seyyid Bereke, kısa bir bocalama geçirdi; Timur'un kalkacağını ummamıştı, kalkışlara uydu. Timur kaçıyor muydu yoksa Seyyid Bereke'nin söylediklerinin üstüne üstüne mi gidiyordu? Seçilmesi zordu.</p>
<p>«Sofranın tadı tuzu kalmadı, sofralıktan çıktı; bunu da biz istemedik. Gidelim.» Gidişine bakılırsa küçük havuzun ucundaki gül çardağını annacına almıştı. Anadolu Beğleri, herhal, Seyyid Bereke'nin davranışını kolluyorlardı. Timur döndü: «Büyük bahçeye geçelim.» dedi. «Hocamızın dinleyelim dediği yabancıyı orada görelim. Umarız uzun sürmez. Yol hazırlığımız olduğu unutulmamıştır.»</p>
<p>Büyük bahçe, eflatunlu uzun çardağın eflatun morluğuna bezenmiş yeşil loşluğundan sonra bin bir türlü çiçeğin, arının, kuşun, ağacın, güneşin doymuşluğunda set set bir hazımsızlığın yorulmuşluğu gibi geldi nedense Seyyid Bereke'ye. O zamanaca, bu bahçeye her girişinde bir terslik hisseder de tersliğin nereden geldiğini bilemezdi. Böylesine bir yalancı dünya cennetinde neden bir terslik bulunsun, acayibine giderdi. Emir Timur bu bahçeye bütün gönlünü doldurmuştu. Kemer köprülerin, küçük dereciklerin, pınarların, fışkıran su sütunlarının, akla geldik gelmedik cihan zenginliğinin doluşturduğu, özenilmiş bezenilmiş bir bahçe. Doğru, gel gör ki şimdi anlamıştı tersliği. Semerkant'a tepeden bakan pek tepeden bakan; pırıl pırıl yeşil, mavi, mor, kırmızı zenginliği toprağın üstünde mantar mantar canlandıran Semerkant'ı ayaklarının altına alan bu bahçe hazımsızlık illetindeydi. Tıpkı? Tıpkı? Emir Timur gibi, demek geliyordu diline Seyyid Bereke'nin gönlünden.</p>
<p>Hemen hemen hiç konuşulmadı dense yeridir. Daha çok düşünüldü.</p>
<p>Anadolu Beğleri şimdi ne olacağını, bu istenmedik çağırıhşın sonunun nereye değeceğini düşündüler. Her biri ayrı ayrı dile getirip söyleyemeseler de Germiyanoğluyu yaptığı densizlik yüzünden kınadılar, söğüp saydılar içlerinden, Germiyanoğluya bakmayarak.</p>
<p>Germiyanoğiu çağırılanın kim olduğunu, ne istediğini pekiyi bildiğinden üste çıkacak sözler düşündü; Ecevit'i çürütecek, çaşıt olduğunu ispatlayacak olaylar bulmağa, olmazsa yaratmağa çalıştı. Daha da ileri gidecekti, nereye değerse değsin sonu Seyyid Bereke'yi de kötülemekten kaçınmayacaktı. Bir kaç günden beri zaten korkuyordu. Tozlu, çekilmez bir özlemin göğnümüş kokusu gelip genzinde nemleniyordu; buraya geleceğine, Timur denilen bu sert çalının ardına sığınacağına, eniştesi Bayezid'e sensin deseydi, onun koltuğuna girseydi buralarda sürüneceğine konağında yan gelir yatardı şimdi, çoluğunun çocuğunun yanında ömür geçirirdi. Beğlik kırıntısında gönül eğler giderdi son nefesinece. Hiç değilse bunu niye düşünmemişti? Seyyid Bereke'ye bakılırsa, baksana, bin bilmem kaç yıl sonra bile adamı yargılamak için yargıcılar türermiş; breh breh breh. Şu işe bak sen. Adamı mezarında da rahat komayacaklar bay bre gözü çıkası koca sakal. Bu gidişle mezarını bulabilirlerse eğer; mezar diye bir çukura girebilmek talihine erişirse. Ya kim vurduya giderse? Ya cenazesi elin ülkesinde it ölüsü niyetine sürünüp atılırsa bir yana? Ne olursa olsun Seyyid Bereke'nin sözleri öyle bir bunaltmıştı ki Germiyanoğluyu, bir kaç gündür yüreğini saran korkuyu avuçlayacak hale getirmişti. Türkmen hocası Yunus Emre'nin dediği de Seyyid Bereke'nin dediğiydi Allah kahrede! Yunus Emre de: «Seni sigaya çeker, Bir Molla Kasım gelir.» demişti bir demesinde. Şu bahçeye bak hele; şu benim ben diye bar bar bağıran yalancı cennetliğe bak sen. Bre Yıldırım Bayezid'in Osmanhsı da çok zenginledi ama Timur gibi gösterişe dökmüyor canım zenginliğini. Yanlış yola düştük biz herhal; yok yok yanlış yola düştük. Saruhanoğlu Hızır Şah denilen keleğin sözüne kanmamak var imiş dünyada, var imiş de. Bre Germiyanoğlu Yakub budalası şimdi mi aklın başına gelir oldu, burda mı? İş işten geçmedi mi? Hele bin bilmem kaç yıl sonra Molla Kasım'ın biri seni çekmeli yargı</p>
<p>yerinde ki...</p>
<p>Ayrıca bu hayıflanışı bu içten içe döğünüşünü yanındakilere belli etmek istemediğinden yorgun düşüyordu da Germiyanoğlu. Bir ara, burdan çıkınca, şu işin içinden sıyrılırsa hayırlısıyla Seyyid Bereke'ye gitmeği düşledi; Seyyid Bereke'nin Yıldırım Bayezid Beğ'i sevdiğini, ondan yana olduğunu anlayabilmişti. Anlayabildiklerinin biri de; bu sözlerle, bu sözleri söyleyiş biçimiyle bu Seyyid Bereke burada, Timur'un yanında duruculardan değildi. Belki de Osmanoğlunun yanına gidecekti, acaba kendisini de yanma ahr mıydı giderken? Yıldırım Bayezid'den bağış diler miydi? Bunu yapacaktı, Seyyid'den aracı olmasını isteyecekti, kararı karardı. Kararının karar olduğuna inanınca yüreği biraz nefes aldı. Bahçeyi daha bir başka gözle seyretti.</p>
<p>Aydınoğlu Isa Beğ ise Germiyanoğluyu kınamasına kınamıştı ama sevinmişti beri yandan da. Çağırılanın Ecevit denilen hayta olduğunu öğrenmesi başını döndürmemişti. Aklına Ecevifle Seyyid Bereke'nin baş başa verip bir düzen kurdukları gelmişti; burada bu düzeni kendilerinin başına çorap edip öreceklerdi, belliydi. Seyyid Bereke Timur'un savaşmasını istemiyordu Bayezid'le, saklamıyor, açık açık söylüyordu. Yalnız Seyyid Bereke olsa savaş istemeyen aldırmayacaktı. Aydınoğlu; Timur'un nice binbaşısı, nice yüzbaşısı, görüp konuşabildiklerinin hemen hepsi, gencinden ihtiyarına, Bayezid'e karşı savaşılmanın karşısındaydı. Onlar da saklamıyor, onlar da açık açık söylüyorlardı. Hele gençler, Bayezid adı geçti mi, bir tapmaları noksan, konuşuyorlardı. Hatta buraya gelip Timur'u kışkırttıkları için kendilerine kızdıklarını bile belli ediyorlardı, sevmedikleri gözlerinden hemen anlaşılıyordu. Timur Beğ'in ise ne düşündüğünü bilebilmek devenin hörgücündekini çıkarmaktan zordu; çıkarsan da işe yarar cinsinden mi işe yaramazından mı Tanrı bilirdi ancak. En iyisi, ne olacaksa bir an önce olmalı, Ecevit gelip söyleyeceklerini söylemeliydi; belki bu kör umut da burada böylece soyunup giderdi. Ondan sonra? «Bre bizim ondan sonramız mı kalmış?» diye döğündü içinden; «Bre say ki Timur yendi Bayezid'i, say ki bize Beğliğimizi geri verdi, ne olacak? Bu sefer de Timur binecek sırtımıza, eşeklik yine bize düşecek ne fayda ki buraya gelince anladın bre İsa Beğ, bre Aydınoğlunun (sası buraya gelince anladın, eşek olacaktın madem semerindeki neden Osmanoğlu olmayaydı? Timur kanlı zalim ki Bayezid bal baklavaymış meğer ne fayda? Bir kere tepip geldik buraya bre boş koy gerisini, dönsen de nafiledir Bayezid inanmaz gayri, inanmaz!»</p>
<p>Umursamazlığa yakın bir duyguda, aşağılarda baya tozlanmış gün ışığının vurgunu Semerkant'ın alına moruna daldı gitti söylene söylene.</p>
<p>Ötekiler, kimi Aydınoğlunun umursamazlığına kimi Germiyanoğlunun budala, yersiz boşboğazlığına verip veriştirmekte devam edip durdular. Yedikleri yemeğin keyfi kalmamıştı; Cennet misali, her bir yanı ayrı ayrı büngüldenen büyük bahçenin alaalaheyi sağırlaşmıştı. Timur Beğ bir süre Anadolu Beğlerinin dalıp dalıp gidişlerine baktı gözaltından. «Yüreksizler.» diyemedi; «Yarım akıllılar.» diyemedi; «Beceriksizler de diyemedi. Üçünü de, daha başka benzerleriyle birlikte demek doğrusu yakışırdı. Ne var ki biri tam tamına bu adamları aşağılamak için yetmezdi. Seyyid Bereke'nin sözleri, elhak yerindeydi; yerli yerinde, eksiksiz hem de, bıçak gibi. Küçük düşünmek istemediği halde Seyyid Bereke'yi düşünmeden edemiyordu. Gidecekti; iki kere ikinin dört edişinden daha gerçekti bu artık. Seyyid Berekesiz geçecek günlerinin iyiye mi kötüye mi dayanacağını terazilemeğe çabaladı. Seyyid Bereke'nin gitmesi? Gitsin gayri, gitmeli. Bugünece minneti vardı ona; Peygamber soyundan birinin, adına ayrıca saygı duyulan birinin yanında bulunması nice bin günahının örtülmesine yetmişti. Bundan sonra? Bundan sonrası ayakbağıydı; bundan sonra Seyyid Bereke'yi her görüşünde aksayan, kolu çolak bir Timur görecekti artık; Emir Timur Beğ'in de bundan sonraya aksayan, kolu çolak bir Timur görmeğe hiç mi hiç tahammülü yoktu, olmayacaktı, olamayacaktı. Ama? Ama gitmek teklifi Seyyid</p>
<p>Bereke'den mi gelmeliydi yoksa kendisinden mi? Seyyid Bereke'den gelmeliydi fakat Timur bu isteği kendinden gelmiş gibi göstermeli, yeri yerinden oynatacak bir şamatayla Timur'dan gelmiş gibi herkese duyurmahydı. «Sabahki meşveret bir başlangıçtı.» deyip özünden bile sakladığı oyununu gönlü ile yüreği arasında açığa vurmaktan çekinmedi. «Bunun içindi. Ne zamandır</p>
<p>Hacca gitmek niyetiyle beni bırakmak isterdi, gitsin!»</p>
<p>Buna rağmen gönlünü alma yollu konuştu Seyyid Bereke ile. Büyük bahçeden söz açtı. Ancak ikisinin işitebileceği kadar yavaş sesle konuşuyordu. Büyük bahçenin daha büyütülmesi gerektiğini, buna benzer bahçelerin yamaca doğru asma köprülerle birbirine bağlanacağını, buna niyetlendiğini söyledi. Semerkant'ta oturanların da bu bahçelere girip çıkmalarının, gezip dolaşmalarının, bu bahçelerin asıl Semerkanthların malı olduğunun bilinmesini, Semerkant'ın şurasında burasında böyle bahçelerin yaygınlaştırılmasını, böyle bahçelerle süslen meşini, bu hususta Seyyid Bereke'nin bir diyeceği olup olmadığını...</p>
<p>Seyyid Bereke dinlemiyor, dinler görünüyordu. Değil bahçeyle, değil Semerkant'la, Timur Beğ'in Beğliğiyle olsun bir ilişkisi kalmamıştı. Timur bunun farkına vardığında, Seyyid Bereke'nin gidişinin şamatasını da duyuramayacağını hissetti. Bunu düşünmemişti hiç, kolay sanmıştı;</p>
<p>Timur'dan sesiz sedasız ayrılan bir Seyyid Bereke Hindistan savaşını kaybetmekten farksız olurdu, evet farksız olacaktı; ne yazık ki doğruydu bu.</p>
<p>Canı sıkıldı. Sustu.</p>
<p>Büyük bahçenin bin bir kuşu, kocaman bir can sıkıntısında küçücük küçücük ötüşüyordu; cılız, ödlek, terbiyesiz.</p>
<p>Ecevit, cılız, ödlek, terbiyesiz ötüşlere geldi. Barak Tekin yüzbaşının hemen ardında, biraz süklüm püklümdü; apar topar alınıp getirilmenin verdiği korkak kuşkulardaydı. Emir Timur'u göreceğini aklından bile geçirmediği daha ilk adımında belli oldu. Seyyid Bereke'yi, hele Anadolu Beğlerini de tanıyınca kaşı gözü yüzü birbirine karıştı. Dili dudaklarını yalayıp durdu. Dudaklarının görünen kısmı açık beyazımsı bir kurumuşlukta gevredi.</p>
<p>Seyyid Bereke, gülümsemeğe çalışan bir bakışla Ecevit'in yüreğine su serpmek istedi. Görüştükleri günden bu yana Ecevit'in hayli çökmüş olduğu gözden kaçmıyordu. Kara bir sakal uçlanması, kopkoyu bir kir halinde yüzüne yapışmıştı. Gözleri içine içine çekilmiş, alnı bu darlıkta yer bulamamanın sıkıntısında dışa fırlamıştı.</p>
<p>Aydınoğlu İsa Beğ, başka bir yerde olsa Ecevit'i tanıyamazdı. Konya'da gördüğü, sonra Van'da bir handa bir kere daha karşılarına çıkıp bir kaç altınlarını alan adamın bu adam olduğuna bin tanık isterdi. O günkü atılgan, almak için alttan girip üstten çıkan Ecevit gitmiş, yerine uyuzumsu bir kedi sinişi gelmişti. Fakat aldanılmamahydı; uyuzumsu kedinin tırnaklarını nereye sakladığı bilinmezdi.</p>
<p>Öteki Anadolu Beğleri de Aydınoğlu İsa Beğ'den değişik düşünmediler. Germiyanoğlu irkildi ayrıca; kendi sonunu gördüğünü sanmıştı.</p>
<p>Timur Beğ, Ecevit'i süzüyordu. Bir, iki, üç, süzdü. Bir, iki, üç daha süzdü. Her süzüşünde gözleri yaprak yaprak kısılıyordu, yaprak yaprak açılıyordu. Ve dahi süzdü ki Ecevit sonu gelmemecesine sandı hem de hırkasından gömleğine, etinden kemiğine soyunup görünmezliklerinin olan görünürlüğüyle bilindiğini sezinledi. Dizleri titriyor, baldırları seğriyordu. Gözleri kararmak üzereydi. Ne ise ki Emir Timur Beğ, Ecevit'e dağ aslanları azametinde gelen bir boyun kasışıyla Seyyid Bereke'ye döndürdü yüzünü de Ecevit'i kurtardı elinin ayağının çözülmesinden: «Bu mudur hocam? Dinleyelim dediğin kişi midir?» Seyyid Bereke kuru, kısa: «Evet.» dedi; «Budur.» «Dinleyelim öyleyse. Yüzbaşı, biz dinleyelim. Gerekirse çağırtırım seni.»</p>
<p>Ecevit öylesine bir afallama içindeydi ki karşısındakiler! bırakıp yüzbaşının gidişine döndü, yüzbaşının gidişine baktı. Ne olacaktı pekey? Ne dinlenecekti? Timur Beğ yahut ötekiler kimi, neyi, neden, niçin dinlemek istiyorlardı? Bahçelerden geniş nedenler niçinler ve daha bir sürü soru, soru, soru çengellenmekteydi Ecevit'e. Her biri bir dev çöğmen olmuş Ecevit'in dallarını çekip çekip eğiyordu. Yüzbaşı ise gidiyordu. Sert, acımasız, toprağı döğen adımları vardı. Soru sormayan, soru da sordurmayan, ezen adımları, hep ezen. «Anlat. Seni dinleyecek hurdakiler.» Ecevit, Timur Beğ'in, giden yüzbaşının adımlarını andıran sesine zor şer döndü; burulmuş sesi zor şer sordu «Neyi? Neden?»</p>
<p>Seyyid Bereke, Ecevit'in sıkıntısını giderici olmak isteyen bir sesle, Timur'un ezici sesini önledi:</p>
<p>«Bana geldiğin zaman anlattıklarını dinlemek ister Emir Timur.» dedi; «Bana geldiğinde ne anlattıysan aynını. Çekinecek bir hal yok. Tanıksın, tanık diye dinleneceksin. Tanıklar Tanrı için konuşur, yalansız. Korkmazlar.»</p>
<p>Ecevit Seyyid Bereke'ye bakıyordu; «Şimdi mi aklına geldik?» der gibi; «Ne biçim Seyyid'sin sen, sana sığmanı böyle mi ele verirler?» derce, daha doğrusu gücü yetmemiş de yetse böyle bakarmış gibi bakıyordu.</p>
<p>Seyyid Bereke yaptığının doğru olup olmadığını o vakit düşünebildi. Nasıl olmuştu da boş bulunmuş, bir solukluk öfkenin tadına kapıp koyvermişti kendini? Nasıl olmuştu da Ecevit'in özünden medet umduğunu, kendi evine sığınmak için geldiğini sezememiş, elin garibini garipliğinde unutup gitmiş; kötü, berbat, aşağılık bir üstünlenme uğruna adlarına Beğ süsü veren şu yaratıkların yalancılıklarını ısıtmakta o gün yoksul garipliğinde unuttuğu bir adamdan yararlanmağa yeltenmişti? Belki Seyyid Bereke adıyla Emir Timur'a haklılığını bir kere daha gösterecek ama bu? Bu Ecevit ne olacaktı ara yerde? Aklı başına gelmişti gelmesine ya neden sonra, bunun üzerine deli bir çaresizlikle ayağa kalktı «Ben yanlış bir iş yaptım Emir Timur.» dedi. «Bu adamı sal gitsin, lütfen sal gitsin, yanlış bir işe kalkıştım. Say ki bana gelmedi bu adam, say ki bana bir söz söylemedi. Hata ettim; bu Beğlere karşı bağışlanmayacak derecede kusur işledim. Söylediklerimin hepsini yanlışa say, geri alıyorum her birini, bu Beğlerden de beni bağışlamalarını diliyorum. Hata ettim, hata ettim, hata, hata!» diye çırpındı.</p>
<p>Anadolu Beğlerinin hepsi de önce şaşırmışlardı. Ecevit'in söyleyeceklerinin endişesinden, Seyyid Bereke'nin umulmadık dönüşüne, dönüşünden geçtik dönmez çarklarda çırpınışına alıklaşmalarken. Bir iki derken bir birine bakışmışlar, soluklanmışlar ve bir vakitten beri her birinin bir ayrı kayıp kaynadıkları çürümüşlükte dirilivermişlerdi. Biraz meydan okuyucu bakanları bile olmuştu.</p>
<p>Emir Timur tatsız, sonunu kendinin de beğenmeyeceğini sezdiği bir masal dinlemeği göze almıştı ama daha başlamadan tersine döneceğini hesaplamamıştı. Hele böylesine ters döneceğini. Seyyid Bereke, alacası dahi solmuş bir gölgeliğin söyünmüşlüğünde gün ışığına bakamaz haldeydi. Onu bu halde görmek, neden kazanıldığı bilinmeyen bir savaşa benziyordu; amaçsız kazanılmış bir savaşa. Ama kazanılmıştı ya sen ona bak; ötesi sonra düşünülmeliydi. Gerekirse Seyyid Bereke'nin bu göğnümesinden de yararlanabilirdi. Sesini en dost seslere ayarladı bir anda: «Hocam; aziz hocam neden yazıklanırsın? Değer mi? Dediğin gibi olsun. Salıveririz gider bu garip, gider hocam gider.»</p>
<p>Ecevit, Seyyid Bereke'nin üzüntüsünü yaşıyordu? Üzüntünün, yürekten kaynama oluşu ise ayrıca sarmıştı. Bir dağ keçisinin, bir tavşanın sezgilerine alışmış ilikleri yanılmadığını söylüyordu durmadan, hoşuna gitti; bunca yıldır bir adamdı. Üzüntünün, yürekten kaynama oluşu ise aynak bile, en yakın sandığı sırada özünü düşündüğünü belli eder, sıkıştı mı en önde öz canını hesaba katardı. Ama bu, bu ak sakal, hiç tanımadığı bu yumuşak bakışlı adam yalnız Ecevit için üzülüyordu; Ecevit'i ateşe atmanın pişmanlığında kahroluyordu. Gözlerini ölünceye kadar bu çarpmıştan ayırmak istemeyecekti ama nedense Timur'a döndü yüzü, Timur'un gözlerinden kayıkayıveren gizli bir hükmedişi, çok sıkı sağladığı yenme çabasını fark etti. Sonra, Anadolu Beğlerinin buruşukluktan kurtulmuş, dikleşmiş kafalarını görür görmez de yadırgadığı bir yiğitlenme esti yüreğinde, Timur'a dönüp: «Konuşacağım.» dedi. «Anlatacağım. Bunları, bunları anlatacağım, bunlar!»</p>
<p>Sözü kesilir korkusuyla yutkunmasını da yutarak devam etti: «Bunlar? Ben bunları çoktan ele verirdim isteseydim. Vermeliymişim, yazık. Beni bana bırakmadılar da ondan!» Emir Timur, okun yaydan çıktığını görüyordu. Susturmak daha kötü, susturmamak en kötüydü. Seyyid Bereke'nin yeni bir haklılığını dinlemek işine gelmiyordu; hiç bir şey değişmeyecek, Seyyid Bereke haklı da olsa aklına koyduğundan şaşmayacaktı Timur; ne var ki Anadolu Beğleri bütün bütüne gözünden düşecekti. Daha ilk görüşte kaç kıratlık adam olduklarını anlamış, bunların koruyuculuğunu bahane ederek Yıldırım Bayezid'e savaş açmanın gülünçlüğünü düşünmüştü.</p>
<p>Şimdi ise biri geliyordu, hiç akılda olmayan, adını ilk duyduğunda üzerinde bile durmadığı ip kaçkını biri geliyordu, ciğersiz Beğlerin üç akçe etmez yüzlerini sıyırıyordu örtülerinden, sıyırmaya yelteniyordu. Kazaklığa soyunduğu günlerde bile bu şekil gülmecelik bir yüzleşmeye izin vermemişti yanında. Şimdi Emir Timur iken, bir sözü yarı cihanı ayağa kaldırmağa yeterken, çocukların dahi burun kıvıracağı bu işe nasıl katlanıyordu pekey? Seyyid Bereke'nin çırpınışını dayanak yapıp ip kaçkınını susturmahydı, herkesi yerine göndermeliydi. Nasıl olsa Hindistan seferi bütün bunları unutturur, Seyyid Bereke de bu çırpınışının üstüne bir daha ağız açmamağı uygun görürdü; gitmez, bir süre ayak sürür, zaman, gitgide Seyyid Bereke ile kendisi arasındaki buzlan eritebilirdi.</p>
<p>Bunu böyle düşündü, düşününce de, Ecevit'in geçmişi toparlamak için bir solukluk susmasından yararlandı: «Hocamızın üzüldüğü görünür, senin de durumun bir hoş, başka bir vakit dinlesek? Öyle yapalım.» dedi. Timur'un, alışılmış emirlik sesinde söylememiş, Seyyid Bereke'nin üzüntüsüne yangılı bir dost ezikliğiyle konuşmuştu. Ecevit, Semerkant'a kadar geldikten, hele hele düşünde göremeyeceği bir şekilde Emir Timur'un yanmaca çıktıktan sonra, diyeceğini demeden, sesini duyurmadan giderse bir daha, kalan ömrünün geçen ömründen beter bir boşunahkta sürükleneceğini hesap edebildi. Yine o tavşanlardan karacalardan gelme, Kel Aynak'ın alıştırdığı içgüdüsü harıl harıl kokular arıyordu. Timur'un sesi pek korkutucu kokmuyordu; büyük bahçenin ah yeşili eflatunu, aşağılarda, morararak yatan Semerkant. Daha hoşu bir dört duvar arasında olmayışı, başının üstünde basık tavanlar yerine sonsuz bir mavinin dümdüz uzattığı gökyüzü ile güneş Ecevit'e şimdiye değin haşır neşir olduğu tabiatın güvenişini vermişti. Emir Timur olsa olsa bir Kel Aynak, daha ötesi bir Karaosmanoğlu daha ötesi, tabiatın ortasında olduktan sonra daha ötesi nereye ulaşırsa ulaşsın Emir Timur'dan da çekinilmemesi gerekirdi. Seyyid Bereke'yi de böylesi depreştiren belki bu tabiattı. Anadolu Beğlerini böyle mısır püsküllerine benzeten de, ağacı, yaprağı, suyu, toprağından göğüne bütün tabiatı içgüdüsünde duyması Ecevit'i derleyip toparlamıştı. Bir de, doğduğundan bu yana ilkin birinin, bu Seyyid Bereke'nin, Samedliğinin geleceğine telaşlandırması, Ecevit'i duygulandırmıştı. Binde bir olsun varlığını bilmediği bu duygulanma gücünü artırdı. Emir Timur'a korkusuzca baktı. Hemen susmasını, boyun kırıp çıkmasını istiyordu.</p>
<p>Döndü, Anadolu Beğlerine baktı. Mısır püskülü dökülmelerini unutmuşlar, karalanmaktan kurtulduklarını sezmenin umutlanmasında «Çık artık bre git!» demesine mi dikmişlerdi gözlerini Ecevit'in üstüne? Menteşeoğlu İlyas Beğ'in gözleri ayrıca vaatler eylemesine kırpışmaktaydı ki Ecevit çıkacak olursa eğer, bu kırpışmanın en azından beş altın demek olduğu ayan beyanıydı. Kısa bir kıl uçlanmasında kapkara kirli sıvama sakal gülümsemesini örttü Ecevit'in, açığa vurmadı. Hiç kimse için olmasa dahi sadece bu Beğler için konuşmalıydı. Bu, yeryüzünden kaldırılması şart olan sülük Beğler için. Bu yüzden, bir daha kendisinin de kesemeyeceği sezilen bir hızda: «Beni bana bırakmayan Somuncu Baba derler bir Osmanh kocasıdır.» dedi; «Beni bana bırakmayan, ondan da önce yolda gördüğüm bir Osmanh köylüsüdür.» dedi. «Timur Beğim, senin şu Anadolu Beğleri denen heriflerden önce bu Osmanh köylüsü ile Osmanh kocasını tanımış olman eyi olurdu. Çünkü onlarda yalan olamaz, bunlar yalan. Birinin evinde yaralarımı tımar ettiler, bana baktılar, beni yakalamak isteyen koskoca bir Beğe, burda yoktur dediler. Beğin arkadaşı olan hekim beni tımarlarken tanıdığı halde haber vermedi. Ben eyi oldum. O evden öteberi çaldım. Evin erkeği, Osmanh olan erkeği beni azıksız harçhksız yola salmak istemedi. Bunlar gerçekse eğer, şu yanındaki Anadolu Beğleri gerçek olamaz, yalandır. Yok bu Anadolu Beğleri gerçek ise o Osmanh köylüsü, o Osmanh hekimi gerçek olamaz ama onları ben gördüm, gerçek olan orada kaldı, Anadolu'da. Bir de Somuncu Baba. Bana, Anadolu Beğlerinin hiç değilse topraklarını savunmak için kaçaklığa düştüklerini, bunun için ele verilmemeleri gerektiğini söyledi. Bir amaçları var, bir emele bel bağlamışlar, böylelerini ele vermek insanlık mıdır dedi bana. Somuncu Baba gerçek ise bu Beğler yalan demektir; bu Beğler gerçek ise Somuncu Baba yalandır. Emir Timur Beğ, Emir Timur Beğ beni buraya çağırdın, konuşmam için çağırdın. İzin ver konuşacağım. Susturursan eğer Somuncu Baba kadar bile olamazsın. Dilediğince konuşmayanı, yaptığınca yapmayanı susturmak mı kolaydır yoksa Osmanh kocası Somuncu Baba olup inandığının aksine aksine gidişini bildiğin birilerine, aksi yollarından gitme kolaylığını sağlamak mı? Anadolu'da Somuncu Babalar da var böyle, bunlar gibi Anadolu Beğleri de var. Ama bunlar hasta, güçsüz; bunlar inançsız. Somuncu Baba topraklarını savunduklarını söyledi, inandıydım. Şimdi inanmıyorum. Çünkü topraklarını savunanlar kaçmaz, el adamına el açıp medet ummaz, birinden kurtulmak için berikine tutsak olmağa koşmaz. Bunlar da kaçak ben de kaçağım. Benim için Seyyid Bereke'nin üzülmesi boşunadır. Çünkü benim bir geleceğim yok, olmadığını Semerkant'ta anladım. Yok Seyyid Bereke, yok!»</p>
<p>Hiç kimseye bakmadan konuşuyordu. Göğün ve yerin arasında, ağaçların suyun toprağın orta yerinde, öteden beri yüceliğine inandığı bir top ışığa konuşuyordu; zaman zaman top ışık Kel Aynak görünüşlerinde hayallenmedeydi. Ama son sözlerini Seyyid Bereke'ye çevirmişti; Seyyid Bereke'nin hala kurtulamadığı deprenişinin süzülmediğini görmüştü. «Yok Seyyid Bereke, yok!» deyişindeki umutsuzluk, Seyyid Bereke'nin süzemediği kuşkusundan gelmişti.</p>
<p>Ecevit'in susuşu Timur Beğ'in araya girmesine sebep oldu. Bu güldürmecelik yüzleşme zıvanasından çıkmıştı, çoktan açmıştı çığırını. Ne var ki hoşlanmıştı. Yıllar yılı kimse yanında dikine konuşmamıştı. En dikine konuşanlar dahi sözlerini döker düşünür, ölçer tartar kırparlardı. Hele beş on yıldır Seyyid Bereke'nin dışında bir kimse çıkmamış, Timur'un istemediği sözlere ağız açmağa cesaret edememişti. İşin tuhafı da Ecevit'in sözleri ağacın, dahn, yaprağın ağaçlığı, dalhğı, yaprakhğı kadar kendiliğindendi. Sonra? Söyledikleri de değişikti; sanki bir hayatın yaşanmışlığı gibiydi. Sanki, Timur'un bir zamanlar, kazaklığa ilk çıkış yıllarında dağdan bayırdan kopup yanına gelen insanların, dağdan bayırdan kopup yanına geldiklerinde gelişlerinin nedenini, niçinini anlatışları gibiydi; dağ bayır konuşması; dağ bayır soluğu, evlerin dışının konuşması. Emir Timur'un hoşuna giden aslında tabiatın bu içli dışlılığının, Ecevit'in kılığına bürünerek karşısına bu büyük bahçede çıkmış olması idi. «Yok Seyyid Bereke, yok!» diyen sesi, ilk kazağa çıkış yıllarında zaman zaman içine düştüğü yılgınlıklardan kalma tanıdık bir sese benzetmişti. Anadolu, Yıldırım Bayezid, Anadolu Beğleri. Hele hele Beğleri silindi, Seyyid Bereke silindi, Ecevit silindi; bir o ses, bir o yakından bilip tanıdığı yılgınlıkların sesi bütün büyük bahçede silinmemiş kaldı. Bunun için, o sesin biraz daha devam etmesini sağlayabilmek maksadıyla araya girdi: «Neden yok olsun? İnsan,istedi mi geleceğinin mührünü özünden kazır, istediği yere de basar o mührü.» dedi «Basamaz mı?»</p>
<p>Ecevit, Timur Beğ'in ne dediğini anlamacasına araştırır baktı. Sözün konuşu üstüne olmamalıydı; sözün konuşu Anadolu Beğlerine değmeliydi ama Emir Timur Ecevit'e, Ecevit'in özünü soruyordu. Ecevit'e, Ecevit'in özünü sormak? «Ben bunu aradım, bundan kaçtım.» mı demeliydi, yoksa: «Bilmiyorum.» deyip anlamazdan gelerek kısa kesmek mi? Kısa keserse, Seyyid Bereke'nin yüreğindeki yükü yere indirmiş olurdu; susup kısa kesmezse, konuşursa belki de burda, bu Semerkant'ta, bu büyük bahçede artık taşımaktan yorgun düştüğü özündeki yükü boşaltacak, kaçışlarının sonu gelecekti. Ama kısa kesip susar ise bir daha hiç, hiç konuşamayacaktı; bir daha böyle bir kader ona kucağını açmayacak, suyuna çağırdığı göze öldüm Allah kuruyacaktı. Ya şimdi ya kıyamete! Bununla beraber, Emir Timur'un sorusuna karşı daha ağzını açıp da: «Ben.» dediği an Timur'un istemediğini söyleyeceğini onun yüzünden okudu. Ses, Timur'un beklediği o eski yılgınlıklarının tanıdık sesi değildi; halbuki Timur'un kulakları aç bir özlemle o eski yılgınlıkların tanıdık sesine hazırlanmıştı. Tam aksine dolmuş bir güvenişin: «Ben.» deyişi, Timur'un yüzünü buruşturmuştu. Fakat Ecevit; «Başladım artık geri alamam.» inancına saplandı, çıkmadı, çıkamadı. «Ben.» diyerek üsteledi; «Kaçağım. OsmanlInın yeniçeri düzeninden kaçtım. Neden bilemedim. Kaç dedi içim, o kadar. Kel Aynak'ın yanındayken Kel Aynak'ın soluğundan kaçtım, ben öldürdüm onu son nefesinde. Neden bilemedim. Yap dedi yüreğim, o kadar. Almıla denilir bir kız gözlerimi açtı, dedi ki: Kalk git evimizden, senin yüzünden düzenimiz dirliğinden olmasın dedi O zaman düşünmedim ne demekti bu söz? Sonra anladım ki ben, kaçak olaraktan, nereye kime sığınırsam orada kurulu dirlik düzenini bozacağım. Bir kaçağın yaşaması bir düzenin yıkılmasınadır. Somuncu Baba da, Seyyid Bereke de aynı şeyleri söylemek istediler. Halbuki Doğan Beğ'in gittiği yerde düzen bozulmuyor, dirlik dirliğince çünkü o özünden kaçmadı, özüne sabretti, direndi, bekledi. Halbuki Şeyh Bedreddin kendisi bir düzen olmuş, kaçan değil aranan olmuş. Çünkü o da kaçmadı; direndi, bekledi, aramasını bildi. Biz, ben, Doğan, Bedreddin hepimiz yola birlikte çıktık. Ben yolun başında bıraktım onları, kaçtım. Neyi anlatmak istiyorum? Belki hiç bir şeyi, belki her şeyi. Belki de şu Anadolu Beğlerini anlatıyorum. Asıl kaçak onlar. Ben, benden kaçıyorum; onlar benlerini kaçırıyorlar. Ben, nice zaman sonra da olsa sığınılacak bir yer olmadığını öğrendim, bunlar onu da öğrenemedi Emir Timur Beğ, ben ayıcıydım; kaçaklığımda eski mesleğimle karın doyurdum. Ayıcılık yaptım, bunlar Beğ idiler, kaçaklıklarında bunlar da benim gibi maymunculuk, cambazlık, gözbağcılık yaptılar. Doğuştan Beğ ile doğuştan kaçak aynı meslekte, ayıcılıkta bir oluyorlar ise cevap isteriz kaçak kimdir asıl Beğ kimdir, nasıl ayırım edilecektir, kim ayırt edecektir? Ya bunlardan birisi Beğ değil ise, asıl Ecevit bunlardan biriyse, ya ben gerçek bir Beğ isem? Olamaz mı? Yolda şu veya bu sebepten birbirimizin yerini almış isek?» der demez öyle bir susuş sustu ki Ecevit, Seyyid Bereke'nin eli sakalına gitti, Emir Timur'un ağzı bir an açık kaldı da öyle kapandı. Anadolu Beğleri bu susuşa bir mana veremediler. Olacak iş miydi yani? Delirmiş miydi bu serseri? Doğru muydu yoksa? Hani, yani, canım hele bir düşünelim olmazlık yok gibi gelir bunun burasında. Hepsi birbirinden kuşkulanmağa başlamıştı bir garip, hepsi birbirinin davranışını düşünür, ölçüp biçer olmuşlardı. Yola çıktıkları, yollarda, Semerkant'a geldikleri gün. Semerkant'ta geçen günleri boyunca kim nerde ne zaman değişik davranışlarda bulunmuştu? Emir Timur gülümsedi herhal; gülümser gibi oldu yahut gülümsedi. Gülümsemesi yavaş yavaş dağılan sislere döndü; sislerin ardından da sıyrılan güneşi andırır ışıdı, güldü. Kaçamak bir küçük kahkahada: «Bre hoştur bu deyişin, bre pek hoştur.» dedi, düşündü bir süre. Kaçamak bir küçücük kahkaha halini alan gülüşü, başladığı noktaya kaçtı başladığı hızda; yüzü, örtülü bir siste yitti yine. Açılırsa, nasıl açılacağı bilinmezdi. Anadolu Beğleri daha bir püsküllendiler, daha bir döküldüler. Bu sisli yüz açılırsa bundan böyle kendilerinin aydınlığına açılmazdı. Kuru çalıların uçlarında oturan bir beklemede, yeni baştan birbirlerinin geçmiş davranışlarına daldılar.</p>
<p>Seyyid Bereke ise Ecevit'in geleceğini, bir iki dakikadan beri düşünemez olmuştu. Emir Timur'da gördüğü ummadık değişmeyi düşünüyordu. Başka bir zaman, başka bir yerde olsa bir kelimesinden hemen öfkesini kabartacak olan Timur, Ecevit'in sözlerinden alınmışa benzemiyordu. Dinlemiyor kendini; savaş hesaplarını düşünüyor bu güldürmecenin bir an önce bitmesini bekliyor denilemezdi. Aksine yıllardır hiç bir söze böylesine can kulağını açmamıştı. Hele Ecevit'in son sözlerine gülüşü... Timur'da bir başka Timur vardı da bilememiş miydi bugünece? Bir garip çocuk, bir kaçak, bir yalnız adam korkusu? Olabilir miydi? Kimi kaçak Ecevit gibi deli su, kimi kaçak Anadolu Beğleri gibi baba arayan yetim çocuk arsızı, kimi kaçak da Timur Beğ gibi sıkılmış yumruk mu olurdu acaba? Sakalını avuçlayıp sıkan avucunu gevşetti Seyyid Bereke, avucunu sakalından aldı, baktı nedense epeyce, sonra sıktı, yumruk yaptı. Duaya alışmış avuç içi beceriksiz bir yumruk olmuştu ola ola, sıkılamamıştı.</p>
<p>Timur Beğ'in sis koyulaşmasında yiten yüzü Seyyid Bereke'nin bir türlü sıkmağı beceremeyen gevşek yumruğuna döndü. Sesi, koyu sisler arasında: «Uğraşma boşuna hocam.» dedi; «Senin ellerin dua etmek içindir, bizi ölçmeği deneme, eline yazık edersin!» Seyyid Bereke, elini, aklığı kuşkusuz sakalının altına soktu. Utanmıştı.</p>
<p>Ecevit, hiç düşünmeden alnındaki teri sildi. Timur'dan beklediği nesne yoktu. Seyyid Bereke'den de. Daha önce Seyyid Bereke'ye gittiğine pişman bile olacaktı ama buraya gelmesine, yüreğindeki yükü dökmesine o gidişi sebep olduğundan pişmanlık duymadı. Buna rağmen her şeyi söylediğine, bütün yükünü boşalttığına inanamıyordu. Özünü ilgilendirmese de bir yükün, yük denir miydi ona da pek bilemiyordu ama yine de yükümsü bir ağırlığın yüreğinin bir kıyısında yalpalandığını hissediyordu. Ne olduğunu bilsin bilmesin, öyle yahut böyle o gerçekti; bir şey vardı ki o gerçekti. Bu gerçeği kaça kaça öğrenmişti. Bir at, doludizgine dörtnal girdi mi o at durdurulmamahydı; at geri çekilmemeli, bildiğine bırakılmalıydı. Yine kimseye bakmadan, yine o uçsuz bucaksız sandığı tabiatın ortasında hissederek tenini top ışık yumağının hayallemesine gözlerini dikti, çekinmeden atı anlattı: «Bu at say ki Yıldırım Bayezid Han'dır Emir Timur.» dedi. «Ömrüm onun düzeninden kaçmakla başladı, onun düzeninden kaçmakla sürdü. Gelgelelim neyi değiştirir bu? Yıldırım Bayezid Han'ın doludizginde giden at oluşunu mu? Hayır, değiştirmez, değiştirmedi de. Ben yine kaçağım, Anadolu Beğleri yine kaçak. Halbuki Yıldırım Bayezid Han Bizans'ı sarmış depreme vermiştir. Dün bir kervan geldi o yandan. Bütün Urumeli ötesi ayağa kalkmış Bizans'ın yardımına koşuyormuş. Gelmişler, Niğbolu Kalemizi sarmışlar. Kalemiz diyorum bakın, dilim gönlümden geleni söyledi. Çünkü Urumelinin öte yanı Bizans'tan yana ise bu yanı da sizin soydan. OsmanlIdan kaçan budala OsmanlIdan kaçtığını sanıyor ama hep bu yana kaçıyor nereye gitse OsmanlInın soyu, sizin soyunuz; hep sizin diliniz, sizin dininiz, sizin topraklarınız. En kötü kaçak bile bu kadar sizin olan bir yerde sizdenleşir. Onun için Niğbolu Kalemiz dedim herhal. Niğbolu Kalemizden Yıldırım Bayezid Han vurulmak isteniyor ki Bizans'ı bıraksın diye. Ya siz, sizin soyunuza ne yapıyorsunuz burada? Beğ mi kaçak mı olduğunu bilmediğiniz ve lâkin ayıcılıkta ortaklaşmış adamların çıkarlarına kulak açıyorsunuz. Ben Timur olamam, olsaydım Yıldırım Bayezid Han'ın imdadına koşardım. Benim yoldaşım Niğbolu Beği Doğan'dır, gücüm ona yardıma yeter ancak. İzin verirsen Niğbolu'ya gideceğim. Beni çağırdığınızda da bunu düşünmekte idim. Ne olursa olsun deneyeceğim. Kaçamayan, kaçamadığına gidermiş, ben Doğan'ın elinden kaçtıydım. Kaçtığımı sanıyordum. Ona gitmem gerek.» «Ya gidemezsen?»</p>
<p>Timur Beğ'in sorusu Ecevit'i kendine getirdi. Uçsuz bucaksız tabiatın ortasında olmadığını hatırlattı. Bungun baktı. «Gitmem gerek.» dedirtti acınakh bir halde. «Başka yerim yok.» Çarem yok demesi gerekirdi halbuki.</p>
<p>Timur Beğ yine gülümsedi herhal; bu sefer gülümsememsilikle yetinir göründü: «Seni dinlemeseydim gidebilirdin.» dedi. «Fakat dinlemiş bulunduk. Ürperdik. Öyle bir laf ettin ki ürperdik demem az kalır yanında. Ya gerçekten sen şu Anadolu Beğlerinden birisi isen, gerçekten yer değiştirdiyseniz? Kütü bir benzetme yaptın, benzet mene kimse olmaz diyemez. Söz gelimiydi tabii sen Ecevit'sin Ecevit olmasına, bildiğim halde bırakamam seni. Ya gittiğin yerde de buna benzer laflar edersen? O yandaki bu yandaki Türkmen senin laflarını duyarsa, duyunca inanırsa? Ne dersin? İnanmasa bile aklı bulanmaz mı, sağa sola bulanıklığı yaymaz mı? Gördün mü başımıza ne işler açacaksın? En eyisi senin Semerkant'tan çıkmaman.»</p>
<p>«Zindan mı?» diyerek bungunluğunda boğula boğula sordu Ecevit «Eh, öyle say.» «Hakkın yok buna.»</p>
<p>Emir Timur'a, kazaklığa soyunduğunun ilk yıllarında bile böyle söyleyen bir kimse çıkmamıştı. Seyyid Bereke'nin yüreği eridi. Anadolu Beğleri sevinir gibi oldular. Timur'un şakakları kavruldu. Bir gözü, çizgiye yakın kısılarak baktı Ecevit'e, alt dudağı kıpırdadı. O durumda kalktı: «Yeter acayipliğin!» dedi. «Hoca. Benimle gelir misin?»</p>
<p>Seyyid Bereke sağırlaştı. Ecevit buz tuttu. Anadolu Beğleri sarsıldılar.</p>
<p>Timur Beğ beklemeden yürümüştü. Büyük bahçenin dinlenme köşkünü meşveret odasına bağlayan çimenli yola gidiyordu. Yolun sonundaki kapı açılacaktı. Seyyid Bereke ezberlemişti artık; Timur Beğ'i gözleyen çavuşlar açacaktı. Timur Beğ kapıdan girecek, meşveret odasına varan aralığın solunda Yüzbaşı Barak Tekin'in adamlarına Ecevit'i götürmelerini buyuracaktı, oralarda bir yerde Emir'e yetişmeliydi. Tek umudu kalmıştı, o tek umut için Timur Beğ'e oralarda bir yerde yetişmesi şarttı. O bir tek umut: Hacca gitmek umudu. Hacca giderken Ecevit'i de yanına almak, yanında olursa Ecevit'in öyle lafları konuşmayacağına kefil olmak. Belki, böyle derse Timur Ecevit'i bırakabilirdi. Başka çare, başka umut gelmeyince aklına, buz tutmuşluğunda ağacımsılaşan Ecevit'e: «Hacca gider misin?» diye sordu; «Benimle?» Buz tutmuş ağacımsıhk: «Hacca mı?» dedi kepir kupür; «Seninle mi?»</p>
<p>Seyyid Bereke aceleyle, bir gözü dinlenme köşkünü geçmekte olan Timur'da gülümsedi: «Benimle.»</p>
<p>Ecevit cevap vermedi. Buz tutmuş ağacımsıhğında gözleri budağımsıydı, gittikçe oyuluyordu. Başını sallayıp durdu bir dizi: «Hacca mı? Hacca?» Buz tutmuş ağacımsılığını kıran, kopartan, tuhaftan da öte bir tuhaf sarsıntı harmanlandı Ecevit'te; bir anda bütün bedenini kapladı. Buzlarını döken bir ağacımsıhkta güldü ki gören acayipleşirdi, gülen ne haldedir o yanını Allah bile.</p>
<p>Seyyid Bereke Ecevit'i öylecene bırakıp Emir Timur'a yetmeği uygun gördü. Ne söylese Ecevit'e ulaştıramayacaktı; ne eylese Ecevit'i umursatamayacaktı. Emir Timur'u olsun elden kaçırmamalıydı. Uykusuz, tek ibadetsiz geçen bir geceden sonra başlayan meşveretli sabah; meşvereti! sabahı silip süpüren ibadet dolu loşluklar, sonra sofra, sofra sonrası, birbirine kenetlene kenetlene kış toprağında yutulmaz olan kırılmaz bir zaman iç içe, ağır ağır ki dayanabilene on bin alkış ola. Seyyid Berekelik ne fayda, ayakları dolaşıyordu; hırkasının etekleri adımlarını çekiyor, çekiyordu. Emir Timur'a, Yüzbaşı Barak Tekin'in adamlarına buyruğunu verdikten az sonra yetişebildi. Buyruğun ne olduğunu duyamadı. Bildiğinden başka türlü olmayacaktı nasıl olsa. Onun için buyruğun nasıllığını önemsemedi. Haccı nasıl teklif etmeliydi, Ecevit'i nasıl istemeliydi? Olmazsa kesin konuşacaktı, olmazsa? Hatta... Seyyidliğinin ne kadarsa ağırlığı o kadarını sürecekti ortaya. Sürdü de.</p>
<p>Emir Timur o zaman düşündü işte. Derin, dokunaklı, göstermeliği olmayan bir içtenlikle düşündü. «Demek geldi çattı ha?» diye söylendi; acımsı, Timurluğunun koca bir parçası yırtılarak: «Demek iş geldi çattı buraya hocam, geldi çattı.» dedi.</p>
<p>Seyyid Bereke diyeceğini demişti, dememesi gereken biçimde demişti üstelik. İki söz daha etmesi ağırlığı tartılmayacak derecede artırmaktan başka işe yaramayacaktı, baktı sadece. Bu da cevap vermekten çok etkiledi Timur'u.</p>
<p>«Öyleyse, gelip çattıysa? Pekey. Başka türlüsünü deneyelim. Yıldırım Bayezid'e yardım edelim.» Seyyid Bereke inanamadı. Yanlış duymamıştı. Timur'un sesi ne oyalamasına ne de kandırmacasınaydı. «İster mi? Bilmem. Bilenler Bayezid'in benlikçi olduğunu söyler. Bilenlerden duyduklarımız Bayezid'in, benden başkası yoktur huyuna hastalandığı kanaatine götürdü bizi. Onun için yardımımızı küçümseyeceğini sanırım. Niğbolu denilen kaleden sıkıştırılırsa Bizans'ı bırakmak zorunda kalacak. Yazalım kendisine. Mektubumuzu Ecevit'e verelim. Ecevit'in niyeti eyiye ise mektubumuzu götürür verir. Bayezid'in niyeti eyiye ise mektubumuzun içtenliğine inanır, bizi çağırır. Burda, sen de ben de sonucu bekleriz. Hindistan işini beklesek de olur.» Ben Hacca niyetlendim gayri Emir Timur Hacca niyetlenildi mi gidilmemek olmaz, bilirsin. Gitmeliyim. Ecevit'i ben sürükledim bu yola, beni bağışla, Ecevit'i de bana bağışla. Benim yerim, bizim gibilerin yeri Beğ yanında olmamalıymış. Yanılmışız.» «Hocam, bütün arzun Bayezid'e yardım etmem değil miydi?»</p>
<p>«Öyleydi. Edersen, benim ömrümün tek sevabı olur. Ama artık bensiz. Ecevit'i de bağışlayarak.» «Başka sözün olmayacak mı hocam?» «Başka sözüm, sanırım yok.»</p>
<p>«Demek buraya kadarmış. Ne diyelim, ne diyebiliriz ki? Tanrı böyle yazdıysa? O zaman bana izin vereceksin hocam, senin için bir Hac Kervanı donatacağım, bunu esirgeme benden. Gidişin ikimize yaraşır bir gidiş olsun.» «Ya Ecevit?»</p>
<p>«Ecevit mektubu götürecek. Hem Bayezid'in elçimize nasıl davrandığını göreceğiz hem de, hem de Bayezid'in bizi nasıl karşıladığını göreceğiz.»</p>
<p>«Ecevit'in durumu, Emir Timur'un elçisi olmağa layık bir durum mudur? Yakışık ahr mı?» «Bir deneme bu. Savaşta ilk sürülen tümen, ölümüne acımayacağın çerilerden kurulur. Ecevit'e de acıyan bulunmaz herhal.»</p>
<p>İlkin Timur'un ne demek istediğini anlayamadı Seyyid Bereke. Timur da açıklamak istemedi. Fakat bir şeylerin söylenmesi gerektiğini ikisi de hissediyordu. Sızılı bir ağrıyı andırdı susuşları. Seyyid Bereke, Timur'un aklından geçirdiğini iyi kötü sezinleyince olmazlanmasına açtı gözlerini; olmazlanmasına gezintilerini koğmağa çalıştı. Edemedi: «Bayezid Beğ'in Ecevit'i yok edeceğini mi sanıyorsun?» diye sordu. «Yapar mı bunu? Yapmasını mı diliyor gönlün? Aklım dağıldı herhal. Onun böyle davranması nasıl olmayacaklardansa, senin böyle sanman da olacaklardan değil, gönlünün böyle dilemesi. Yani, bilemiyorum; nasıl bir dilemedir ki?»</p>
<p>«Ecevit bir kaçak. Kimliksiz, kimliği bilinmez biridir. Onun gibisiyle mektup göndermemizi Bayezid küçültmek isteyişimize verir. Sen de böyle olacağına inanıyorsun?» «O zaman Bayezid haklı olur demeğe getiriyorsun?»</p>
<p>«Tabii haklı olur.»</p>
<p>Seyyid Bereke'nin, Timur'un hesabının ölçülüp biçilmiş hesaplardan olduğundan kuşkusu kalmamıştı. Muhakkak ki büyük bahçeden buraya gelinceyece düşünüp biçimlendirdiği bir ince hesaptı. Kötü bir karamsarlıkta düşüne düşüne başını salladı ağır ağır. Emir Timur'la aralarında var olduğuna inandığı, kopmazhğına inanmış görünerek gönül eğlediği bağların en sonuncusu da kopuyordu; her kopan bağın yeri, gönül boşluğunda söyünen bir muma benziyordu. Biri, çolağımsı parmaklar, mumları isteyerek, bilerek, hesaplayarak söndürüyordu sanki. Seyyid Bereke gönül boşluğunun kararacağını, karanlık bir hüznün sıkıntısına zorla nefes alacağını sanmaktayken öyle olmadığını, henüz sönmüş mumların dinlenmişliğinde bir gönül sabahının sükununa uyur uyanık olduğunu rahatlayarak duydu. Emir Timur'un iyiliği veya kötülüğüyle ilgilenmiyordu artık. Böyle olunca da, durumun umutluluğunu, umutsuzluğunu kolay ayırabildi. Emir Timur, Ecevit'i zindana atmayacaktı. Seyyid Bereke'nin gönlünü kırmak istememişti. Bir umuttu bu. Emir Timur, Bayezid Beğ'e yardım etmeyi düşünmüştü, yardım edebilirdi; Bayezid Beğ de mektubu iyi karşılayabilirdi, bu da bir umuttu. İki umut bir olunca Ecevit'in sağ kalması çoğalıyordu ki bunlar da tek umutsuzluk olan Bayezid Beğ'in mektubu kötüye yorumlama korkusunu geriye itiyordu, unutturuyordu hatta. Bu yüzden Emir Timur'un alnından alnından kaşımaktansa alttan almağı akıllıca iştir diye bildi. Buna rağmen ikircikliydi. «Haklıysa...» deyip düşündü; «Bayezid Beğ'in mektubu getireni yok ettireceğini hesaplamaktasın Emir Timur.» dedi; «Başka türlüsü olamaz bunun.» «Evet!»</p>
<p>Emir Timur dümdüz, kolay, kesin cevap vermişti; hatta kaba. Nitekim daha çok kabacahğa vardığını kendi de anlamış olmah ki tedirginleşti. «Hocam.» dedi. «Seyyid Bereke.» diyerek pekiştirdi sesini; «Şu sıra ayrılık sırasıdır. İlk kazaklığımdan bu güne değin çok kimselerle el ele verdim, çok Beğlerle sırt sırta yardımlaştım, gidilebileceği yerece birlikte gittik. Kimini ben silkip attım; kimi bana ayak uyduramadığını görünce kendiliğinden çekildi yanımdan. Kimini de, oğlum gibi; ömrünü ömrüne bağladığım Cihangirim gibi ölüm aldı elimden. Şimdi sen gidiyorsun. Sana, bilmem ki yüreğimdekini yüreğimdeki kadarıyla söyleyebilecek miyim, söylersem ne kazandırır bana? Şuncasını bilsen yeter. Peygamber soyundan gelme Seyyidliğin de, Türkmen'in sana olan sevgisi, ününe inanışı da benim işime geldi, doğru. Bunların her birini yeri geldikçe kullandım, seni kalkan yaptım, bu da doğru. Ama üçüncü bir doğru daha var. Sen benim ahiretimsin. Bu dünyada, yalnız yumruk gücünün sözünü dinlettiği bu dünyada ahiretimi hep yanımda görmek dinlendirdi beni. Yüreği sakahnca ak bir insansın; aklığında ahiretimi görmek istedim. Neden gözlerini benden kaçırdın? Emir Timur zalim, Emir Timur deyince yangınlar, dereleşmiş akan kanlar falan akla gelir; Emir Timur yok edici, kabul. Ama Emir Timur da insan. Dünya denilen bu bataklığı kurutmaktan başka bir çareye inanmıyorum, yeni bir dünyanın ancak bu kurutulan bataklığın üstünde yeşereceğine inanıyorum diye neden suçlanayım? İnanç başka, insan olmak başkadır. Yeri gelir inanç ile insan olma çatışır; yeri gelir inanç insan olmağı unutturmuş görünür. Gelgelelim bir zalim de gece yatağa uzanınca bir yerlere hesap verir; Tanrı'ya yahut unuttuğunu sandığı insanlığına. Sana imrendiğim nice gecelerim olmuştur Seyyid Bereke, senin gibi, yalnız Tanrı'yı düşünerek, Tanrı için ibadetlerde varlığını unutmak istediğim nice geceler. Ne ise; şimdi sen de gidiyorsun bunu hiç, hiç istememiştim ama bir gün gideceğini biliyordum. Dünya denilen bataklığı kurutacak adamlar eğer yeni bir dünya yeşertmek dileğindeyseler yalnız, hep yalnız kalacaklardır; yalnız, hep yalnız. Ecevit öyle bir benzetme yaptı ki bahçede şaştım. İlk kazaklık günlerimin nasıl yenilgilerle dolu olduğunu biliyordun; kaçaklıklarımı, kaçakların arasında gücümü tazelemek için gizlenişimi hatırlarsın. O günlerde Ecevit gibi biriyle yer değiştirmiş olabilirdim. Korkar, bıkar, yeter artık bu gizleniş der bir başkasının kimliğiyle değişip kimliğimi bozkırın en kuytusunda unutulur giderdim. Böyle olmasını istediğim anlar yaşadım. Belki de ben gerçek Timur değilim, gözünü hırs bürümüş bir kaçağım, belki de gerçek Timur kimliğini aldığı bir bilinmez kaçak olarak bozkırın kuytusunda geberip gitti, olamaz mı? Ecevit o hayın benzetmesiyle bana bunu hatırlattı. Neden gülmedin hocam? Belki de Emir Timur Gürgan'ın bu yanını hiç görmediydin. Görmedin say yine, unut lütfen. Ben neden yalnız değilim yolumda der idim; neden Seyyid Bereke'yleyim? Ters bu iş; yalnız olmalıydım, yalnız olmalıydım yoksa gücüm mü kalmadı diye düşünürdüm.»</p>
<p>Emir Timur, sözünün burasında, sıradan bir insan gibi iç çekti; dolu, hiç boşalmayacakmış bir iç çekmede bir süre durdu. Yüzü pembemsi bir aklaşmada seğridi: «Duanı eksik etme üzerimizden hocam.» dedi; «Bundan sonra duanla yaşayalım, duanla yetinelim. Yetinelim de Ecevit'e gidelim. Beni benden şüphelendiren bir adamı Türkmen'in içinde serbest dolaştıramam. Benim yerimde sen olsaydın sen de aykırısına düşünmezdin. Ne var ki Ecevit'in kötü geleceğini sen kendin hazırladığını sanmaktasın, bu yüzden serbest bırakmamı istiyorsun. Çok zor bu. Çok zor lâkin seni de kıramam; kırmamahyım. Tek çare var o da Ecevit'i kaçaklığından kurtarmaktır; ona bir kimlik vermektir, bir paye vermek, bir sorumluluk. Ben tümenlerimde onbaşı yapmam onu, yaparsam çavuşluk ister, yüzbaşılık, binbaşılık ister. Tümen Beği olsa Emir Timur olmağı koyar kafasına. Bu da Ecevit'i yok etmem için ayrı bir sebeptir. Fakat seni kıramam, kırmamahyım. Öyleyse? Elçim olsun. Benden Bayezid'e gitsin; sonunu bilerek yahut bilmeyerek gitsin.</p>
<p>Umulmadık taş baş yarar demişler, boşuna mı demişlerdir? Bakarsın götüreceği mektup senin de benim de Bayezid'in de istediği bir sonucun doğmasına yarar. Şaştın mı? Şaşmamalıydın. Doğru, bütün arzum OsmanlIyla boy ölçüşmek, Osmanhyı dize getirmek; etimde kemiğimde duyuyorum bu arzuyu. İliklerimde kalıcısın Timur, sen kalıcısın diye höykürüyor. Lâkin gönlüm istemiyor Bayezid'i dize getirmeği. Vurursam dize getireceğime güvenim var, hep yendim çünkü ben, yenmek için yaptım ömrümün hesabını, kolayına şaşmam. Gönlüm, Seyyid Bereke haklı, Seyyid Bereke'ye uy diyor. Dinleyeceğim. Hiç bu kadar uzun konuşmamıştım, yoruldum sanki. Kısacası, Bayezid'e mektubu sen yazacaksın! Huhhh bre, ne zorumuş içini dökmek. Hadi, şu mektubu yaz da mührümü basalım bitsin, o da bitsin.»</p>
<p>Pencereye gitti. Seyyid Bereke'ye sırtını döndü. Dışarıyı süzdü. Pencerenin dışında ısınmış, ısınmış, ısınmış bir ağustos ikindisi uykuya yatmıştı.</p>
<p>Seyyid Bereke apışıp kalmıştı.</p>
<p>Her şeyi beklediği Timur'dan hiç beklemediklerini duymuştu, hiç beklemediğini işitmişti. Ayrıca, bir mektup yazmanın zorluğuna tıkanmıştı. Bir mektup yazmak? Mektubu sen yaz demek ne kadar kolaydı, mektubu yazmak değil yazmayı düşünmek ise ne kadar zor... Yazmak? Hep düşünmüştü şimdiyece? Durmadan okumuştu, okumuş yahut dinlemişti, köylüsünü, kentlisini, okumuşunu, yazmışını, kara yazgılısını, ak yazgılısını dinlemiş, nice meclislerde konuşmuş, nice meclislerde dinlemişti amma ve lâkin yazmamıştı hiç, yazmağı düşünmemişti. Kağıtların bir dev ağzında açılabileceğini, hokka divitin ateşli oklar misali el yakacağını aklının ucuna getirmemişti. Şimdi mektup yaz deniliyordu; Emir Timur diyordu. Bayezid Beğ'e yazması isteniliyordu. «Ben yazamam.» dedi hıçkırırcasına. «Yazamam Emir Timur, beni bağışla. Kal de, yanında kalayım, razıyım; bana bu mektubu yaz deme!»</p>
<p>Emir Timur, pencereden ağır ağır döndü; hantal bir ağustos ikindisinin uykusunda gözlerini ağır ağır açıp kapamadaydı. Açtı; sonunaca açtı. İrice bademleşen gözleri mavimsileşti; bakışına uymayacak bir biçimde güldü, çocuklaşarak güldü: «Demek hocam benim yanımda kalman bir işkencedir, aman ne duydum ağzından? Mektup yazmaktan kolay bir işkence neyse ki; buna sevineyim bari.»</p>
<p>Seyyid Bereke ağzından çıkanın bağışlanmaz kusurunu o vakit bildi. Geri almak istese almak, kusuru artırmaktan başka bir işe yarayamayacaktı. Sözü değiştiremezdi de; değiştireyim derken daha karıştırırdı. En iyisi susmalıydı, başını önüne eğmeliydi. Utandı.</p>
<p>Emir Timur üzerinde durmadı nedense; durmak belki onun da işine gelmedi. Üstelik az öncekinden çok değişik bir Emir Timur gibi göründü. Çocuklaşmış gülüşü yüzünde, yüzüne seve seve yer etmişti, ayırmağa da ayrılmağa da niyetli değildi. O durumda: «Birlikte yazalım.» dedi. «Bu mektubun yazıldığını üç kişi bilecek. Sen, ben, Ecevit. Dördüncünün bilmesi işime gelmez. Nasıl karşılanacağını, geri tepip tepmeyeceğini bilmiyorum. Kırk yılda bir Timurluğumun dışına çıktım, kırk yılda bir aklımın dışında bir nesneyi, gönlümü dinliyorum. Uzattığım elin geri çevrilmesi küçülmem olur; hele bu eli kalabalık elçilerle herkesin gözü önünde uzatmışsam, herkesin gözü önünde geri itilmişse ölmem yeğdir bilmem ne demek istediğim anlaşılıyor mu? Bu bakımdan gizli olmalı, üçümüz bilmeliyiz. Kendime güvenim sonsuzdur, Seyyid Berekeliğine inancım tamdır. Ters bir iş olursa Ecevit'in elçiliğine inanan çıkmaz. Çıkar mı?» Cevap beklemiyordu; bakıyor, bakışlarında da soruyor ama cevap beklemiyordu. Seyyid Bereke, Emir Timur'un bakışlarında bir kötü düşünce, bir art niyet, gizlenmiş bir oyun aradı uzun uzun. Ecevit, hep Ecevit perdeliyordu gözlerini; Timur'un bakışlarında aradığını göstermiyordu. Odaya, bir ağustos ikindisi sine sine yumulmuştu, uykuya perdah çekiyordu; pencerelerden, renkli camlardan süzülen ağustos sonunun ikindisi, külkedilerinin menevişleşen gözlerinde mırıl mırıldı. Timur'un bakışlarında da menevişlenmekteydi.</p>
<p>Ecevit. Hep Ecevit; Seyyid Bereke'nin gözlerini perdelemekteydi.</p>
<p>İt olalı bir av kapmış olmanın coşkunluğundaydı Ecevit. Önceleri donuktu; biraz korkak, alışmamış. Ansızın önünde sıçrayan bir tavşanın, tavşanlığını bilmeden ardını koğalayan acemi tazıların, ansızın tavşanı yakalaması, ansızın tavşanın tavşanlığını anlamasa, ansızın dişlerini boynuna geçirmesi gibi bir ansızınhkta soluğu kesilmiş, gözleri dönmüştü. Sonra o coşkunluk; ilkin donuk, biraz korkmuş, alışmamış coşkunluk yerleşinceye kadar Ecevit'in yüreğini yeyip bitirmişti. Dişlerine dayanılmaz bir ağrı olup oturmuştu, kalkmak bilmemişti. Soğuk bir su içse çatırdayıp un ufak dökülecek sandığı dişleri sıcak çorbaya da dayanamamıştı; daha ilk kaşıkta bütün ağız içi ayağa kalkmıştı. O yüzden iki gün aç gezdi; avurdu avurduna çökmüştü. Gözlerinin altı bir parmak kalınlığında kararmıştı, başı dönüyordu. Ancak, Semerkant'ın gece serinlemesinde üşümeğe dönen ağustosu, o da gece yarısından sonra ağrılarına merhem olabilmekteydi. Gece yarılarından sonra baş dönmelerinin anlamına varıyor, göz kararmalarının aslının korkan bir coşkunluktan gelme olduğunu seziyordu. Bir zamanlar yaptığı gibi gece ortası sabah alacası demeden ciğerlerindeki alafı atmak uğrunda Semerkant'ın tin sokaklarına vurup çıkmağa, daha kararan yahut daha allanıp alacalanan göğün altında insansız bir toprağı yalınayak yürümeğe can atamıyordu; atıyordu da hevesi, bir korku yumruklanmasında burkulup kursağında kalıyordu. Eli, gömlek yerine giydiği deri yeleğinin tam göğüs üstünde bir yerleri yokluyor, seviyor, örselememeğe özeniyordu. Orada, elinin altında hemen, yeleğiyle teni arasına dikilmiş ince bir deri keseydi mektup. Ustaca dikilmişti; ustaca, kara sahtiyan boyasında kirletilmişti. Görenler yağır olmuş sanırdı; derinin, gönün, terin yağılaştırdığı bir kire el sürmemek, o kokuyu duymamak için kimse yeleği, hele yeleğin o yanını yoklamak istemezdi. Ama Ecevit, o yağırın nice bin kese altından, nice bin yiğidin güvencinden çok daha kolay hayatını değiştireceğini biliyordu. Kaçaklıktan kurtulmuştu; sonu gelmez sanılan koğalamacalardan, bet beniz solmuş korkulardan kurtulmuştu, insan sırasına girmişti. Girmişti de, insan sırasına girmiş olmanın bunca ağır bir yük olacağını sanmamıştı; diş ağrıları baş dönmeleri, göz kararmaları illetinin insan sırasına girebilme pahasına olacağını aklına getirmemişti.</p>
</body>
</html>