<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u8053d1b7-56e8-4524-ab90-6072cb0a4f11"><a id="bookmark0"></a><span style="font-style:italic;"><b>39. Gidiş</b></span></p>

  <p>Birbirimizin iki yana açık ellerini tutarak, gökyüzünde hep beraber uçuyorduk; uçsuz bucaksız bir hava cemaati... Altımızdaki kasabada, bu banliyö damlarını süslemiş olan göz alıcı orman, yeniden oluşuyordu. Ilık rüzgâr yüzlerce kokuyu taşıyıp getiriyordu ve biz bir parfüm bulutunun üzerinde süzülüyorduk. Birlikte olmaktan mutlu, Shepperton’ın üstünde bir çember oluşturduk; konuksever güneş yüzlerimizi aydınlatıyordu.</p>

  <p>Sonsuza kadar terk etmeden önce, bu küçük kasabaya teşekkür etmeye karar verdik. Bir yanımda Peder Wingate, diğer yanımda Bayan St. Cloud vardı; ilk uçuşlarından çok keyif alan hevesli genç çift... Karayolunun üstünde uçuyorduk, Londra’ya doğru akan arabaların sürücülerinin bizi görememesi hiç umurumuzda değildi. Shepperton’dan ilk kez kaçmayı denediğimde takılmış olduğum beton direğin üstünde yavaşladık ve tarladaki taşlara küçük bir teşekkür ayini yaptık. Cihaz adalarına ve yatak ocfası takımlarına, benzin istasyonundaki pompalara ve bir zamanlar beni barındırmış olan paslı arabaya şükranlarımızı sunduk.</p>

  <p>“Elveda Blake!” Yetişkin uçuş kostümünün içinde heyecanlı bir genç kıza benzeyen Bayan St. Cloud, elimi bırakıp benden uzaklaşmaya başladı.</p>

  <p>“Hoşçakal, Blake!” Bir çocuk seslendi, artık on yaşını biraz aşmış olan bir süpermarket kasiyeri...</p>

  <p>“Blake...” Peder Wingate omuzlarımdan tuttu, ince ergen yüzü, heyecanlı bir rahip adayının yüzü gibiydi. Son bir kez birbirimize sarıldık, onu bıraktığımda, dudaklarımdan aynlamayan genç gülümsemesini hissedebiliyordum.</p>

  <p>Ama onlarla gidemeyeceğimi biliyordum. Onlara bedenimin kapılan aracılığıyla rehberlik ederek uçmayı öğretmiştim ve artık güneşe olan yolu kendileri bulacaktı. Bu arada diğerleri hili gitmemişti; üç çocuk ve kendilerini cömertçe bana sunmuş olan kuşlar ve geyikler, tarlafareleri ve böcekler... Ancak en son canlı varlığı da güneşe yolladığımda gitme özgürlüğüne kavuşacaktım.</p>

  <p>Daha şimdiden otuz metre üstümde, bir grup mutlu çocuk, el ele aydınlık gökyüzünde ilerliyordu.</p>

  <p>“Blake, elveda...”</p>

  <p>Son sesler de duyulmaz oldu. Bu küçük gökte tek başıma, sessiz havada aşağı doğru inmeye başladım. Otoparkın damında durdum, Shepperton halkını kendi yollarına uğurlama işinden bitkin düşmüştüm; terk edilmiş kasabaya baktım. Artık, nehirde boğulurken Cessna’nın pilot kabininden görmüş olduğum garip yangının anlamını biliyordum; içime almış ve uçmayı öğretmiş olduğum; her biri, güneşin giydiği gökkuşağında bir parça ışık olan bu kasaba halkının resmedilmiş ruhlarıydı gördüğüm.</p>

  <p id="u036e0c2c-71f5-459b-9d14-cafa5e7dfc94"><span style="font-style:italic;"><b>40. Stark’ı ele geçiriyorum</b></span></p>

  <p>Boş caddede yürüyor, süpermarketin pencerelerindeki yansımama bakıyordum. Sessiz ormanın istila ettiği sakin caddeler, unutulmuş yüzme havuzlarının ve boş garaj yollarının yanında uzanıyordu. Bir çim fıskiyesi, süs havuzunun önünde dönüyor, bahçe kapılarının önlerinde terk edilmiş çocuk oyuncakları yatıyordu. Her yerde, kuşlar damları ve telefon tellerini doldurmuş, park etmiş arabaların damlarında kendilerine yer açmak için itişip kakışıyordu. Beni izliyor, yaklaşmakta olan son eylemi bekliyor, onları burada yalnız bırakıp bırakmayacağımı düşünüyorlardı. Dev akbabalar ihtiyar gözleriyle bana bakıyordu, büyük kanatlan rüzgârı dindirmek için açılmıştı.</p>

  <p>“Bayan St. Cloud!.. Peder Wingate...” Onlar güneşe katılmaya gitmişlerdi. Peki Stark kaçmış mıydı? Bir tek Miriam kalmıştı, kilisenin giyinme odasında yerde yatıyordu.</p>

  <p>“Miriam!.. Doktor Miriam!..”</p>

  <p>Film stüdyolarının önünde helikopterler daire çiziyordu. Süpermarkete sırtımı döndüm; menimin lekeleri hareketsiz otları kaplamış, damlalar indirim ilanlarının aralarına saçılmıştı. Ağzımdaki ve göğsümdeki çürükler, sanki son uçuşum yüzünden iltihaplanmışlar gibi korlaşmış kömüre dönmüştü.</p>

  <p>Savaş anıtına yaklaştığımda, üç çocuğun neşeyle çayırlarında oynadıklarını duydum. Kliniğin otoparkını geçtim ve otların üstünden onlara doğru yürüdüm. Vücudumun ışığı gelincikleri parlatıyor, kırmızı taçyapraklan altın rengine çeviriyor, beni ağaçtan ağaca izleyen dev akbabaların tüylerini ışığa boğuyordu.</p>

  <p>Birkaç dakika çocukları seyrettim; bu gizli çayırda sonsuza kadar oynayabilmelerini diledim. Hoplaya zıplaya bana doğru geldiler, her saniye coşkulan artıyordu. Jamie bacaklarımın etrafında dönüyor, RachePm hızlı ellerinden kaçıyordu. Onu kaldırıp kucaklayınca bir feryat kopardı. “Gitme zamanı geldi, Jamie...”</p>

  <p>Bana hayretle baktı. Sonra omuzlanmı kavradı. Küçük ağzı yanağımı öptü. Geriye doğru büküldü, dünyaya son bir alaycı çığlık attı ve üstüme düştü. Altın rengi tenimden kolayca içeri girdi, güçlü bacakları son tekmelerini attı.</p>

  <p>Rachel hiç duraksamadan yanıma geldi. Düzgün elleri parlak otları ayırıyordu; sanki çayırın bakıcısıydı ve bir sonraki kiracılar için etrafı derleyip toplamak zorundaydı. Bana uzanıp ciddiyetle belime sarıldı.</p>

  <p>“Hepimizin gitme zamanı geldi, Rachel...”</p>

  <p>Güçlü ellerini tuttum, sabırsız ağzını kendi ağzımın üstünde hissettim, dili dişlerime dokunuyordu. Son bir mutluluk çığlığıyla kalbimin içine kayıverdi.</p>

  <p>Artık tek başına kalan David otların arasında bekliyordu. Büyük alnının altındaki gözleri sükûnetle beni izliyordu.</p>

  <p>“Sana uçmayı öğreteceğim, David. İnsanlar yakında burada olacaklar, onlar geldiğinde burada olmak istemezsin herhalde!”</p>

  <p>“Hazınm, Blake. Uçmak istiyorum.” Ellerine bakıp gülümsedi, kanatlara dönüşüp dönüşemeyeceklerini merak ediyordu. Bana eski bir ayakkabı kutusu gösterdi, içinde yakalamış olduğu iki Amazon kelebeği vardı.</p>

  <p>“Onları biriktirmeye başladım,” dedi, çok doğal bir biçimde. “Bütün bunlar saklamaya değer şeyler.”</p>

  <p>“Bir tane daha yakalamak ister misin?” diye sordum. “Seni beklerim.”</p>

  <p>Başını salladı ve açık kutuyu otların üstüne koydu. Kelebeklerin toz içinde, gelinciklerin arasında uçuşunu seyrettik; tenimin aydınlattığı altın böcekler... David yanıma geldi. Koca kafasını belime dayadı; son bir kez çayıra, ağaçlara ve kuşlara baktı.</p>

  <p>“Blake... hoşçakal!”</p>

  <p>Ellerime yapıştı. Koca kafası açık çizgileriyle içime geçti, güçlü omuzları benimkilerle birleşti.</p>

  <p>Havaya yükseldim ve parkın üzerinde onları göğe bıraktım. Rüyalarında uçuyorlarmışçasına, el ele süzüldüler; konuksever güneş yüzlerini aydınlatıyordu.</p>

  <p>Tenim ışıldıyordu, artık o kadar parlaktı ki, etrafımdaki uzun otlar ve ormangüllerinin koyu yaprakları neredeyse beyaza kesmişti. Ölüm kuşlarının arasında yürüyen bir başmelek gibi nehre doğru yürüdüm; bedenimin ışığı karaağaçların gövdelerinde parlıyordu.</p>

  <p>Terk edilmiş St. Cloud Malikânesi’ne geldim. Yüzlerce balık suda zıpladı; ışığımı hemencecik kendi vücutlarına almaya hevesliydiler. Ama onları geride bırakabileceğim olasılığı yüzünden mutsuzdular. Beyaz suyun ilerisinde, Stark eğlence iskelesinin parmaklıklarına yaslanmış duruyordu. Uçuş giysisini çıkarmış, tüfeğini çıplak omuzlarına asmıştı. Kuşlarla, pelikanlar ve fırtına kuşlarıyla kuşatılmıştı; çayırda yürümemi seyrediyordu. Tüfeğini suya fırlatınca, bana meydan okuma umudunu tamamen yitirmiş olduğunu anladım. Helikopterleri dinliyor, onların başka bir gökte ilerlediğini kabulleniyordu.</p>

  <p>Tarama platformu, palamarlarından kurtulmuş, karşı kıyıdaki çamur tepelerinde karaya oturmuştu. Stark en sonunda batık Cessna’yı kumsala çekmişti. Uçağın iskeleti, kırık kanatları ve parçalanmış gövdesiyle, St. Cloud çimenliğinin altındaki kumlarda yarı batık yatıyordu. Eskiden beyaz olan yüzeyi, pas ve yosunlarla kaplanmış, motordan sızan yağla lekelenmişti.</p>

  <p>Stark Cessna’ya yaklaşmamı ve pilot kabininin içine bakmamı bekledi. Uçağa aldırmadan kumsala indim ve kumların üstünde yürüdüm. Paslı iskelenin merdivenlerini çıktım. Parlayan tenim tek boynuzlu atlara yaldızlar saçtı, Stark’ın boyasını daha da parlak bir katmanla boğdu.</p>

  <p>Stark, yanına geldiğimde geri çekildi. Kıvranıp yüzünü sakladı; sanki kendini ölüme hazırlamak için son birkaç saniye daha istiyordu. Sonra, ona zarar vermek gibi bir niyetim olmadığını anlayınca, teslim olma göstergesi olarak ellerini kaldırdı.</p>

  <p>Kısa bir süre boyalı gondolların arasında boğuştuk; güçlü kolları beni uzak tutmaya uğraşıyordu. Umutsuzca aşağı, nehre baktı, ılık sulara atlamayı düşündü. Ama asla güvenli Walton kıyılarına ulaşamazdı. Shepperton’ın etrafımızı sardığının ve burada yalnızca benim varlığım nedeniyle yaşayabildiğinin farkındaydı.</p>

  <p>“Blake!.. Uçağı senin için çıkardım!”</p>

  <p>Benimle birleştiğini hissettim, bedenlerimiz birbirini uzun zamandır tanıyan güreşçilerin yakınlığıyla kucaklaşıyordu. Son anda eğlence parkına ve dönme dolabın gondollarına baktı; göklerde koşmaya can atan yeniyetme oğlan...</p>

  <p>Film stüdyolarının üstündeki serin, sakin havaya doğru uçtum ve onu güneşe doğru salıverdim.</p>

  <p id="u520af885-5ec4-4110-ac8a-70a4852d5ee2"><span style="font-style:italic;"><b>41. Miriam soluk alıyor</b></span></p>

  <p>En sonunda yalnız kalmıştım; kumsal boyunca yürüyüp ' Cessna’nın enkazına geldim. Batık sancak kanadın yanında durup, kırık ön camdan kabinin içine baktım. Tahmin ettiğim gibi, kumandaların önünde beyaz uçuş giysili bir adam yatıyordu. Binlerce balık, yüzünün etini yemişti; boş gözlerinden gri peçeler gibi yosunlar sarkıyordu, ama yine de parça parça uçuş miğferinin içindeki kafatasını tanıdım.</p>

  <p>Bu boğulmuş olan pilot, ben Cessna’dan kaçarken orada kalmış olan önceki bendi. Yan batmış, sanki iki dünyanın arasında kalmış gibi, kumandaların önünde oturuyordu. Ona acıyıp pilot kabininin kapısını açtım ve iskeletine uzandım. Onu kumsala gömecek; düşen uçağın, uzun uykusundan uyandırmış olduğu kuş-adam fosilinin, benim Pliyosen Çağı’ndan kalma atamın yerini almasını sağlayacaktım.</p>

  <p>Onu kolayca kaldırdım; eksik parçalan, şimdi benim üzerimde olan lime lime uçuş giysisi içinde bir kemik yığını... Bu ölü yaratığa, ruhumun kaçıp gitmiş olduğu bedensel varlığımın kalıntısına karşı büyük bir acıma duyuyordum. Bu önceki kendimi, ölü oğlunu taşıyan bir baba gibi kollarımda taşıdım, sonsuz uykusuna yatırmadan önce son bir kez kemiklerini ısıttım.</p>

  <p>Derken, kemikler, sanki benim tarafımdan diriltilmişler gibi kollarımın arasında hareketlendi. Belkemiği göğsümde sertleşti. Eller yüzüme yapıştı. Kafatasının kemikli uçlan alnıma vurdu; aynk dişler ağzımı kesti.</p>

  <p>Nefretle iskeleti sulara fırlatmaya çalıştım. Boğuşarak, arka üstü, Cessna’nın batık kuyruğunun yanında suya düştük. Serin sudaki anılarının heyecanına kapılan iskelet, ellerimden kurtuldu, kemikli ağzı dudaklarıma yapıştı, ciğerlerimdeki havayı emmeye çalışıyordu.</p>

  <p>Kırılgan kaburgaları benimkilerle birleşir, kömürleşmiş bilekleri kollanma girerken, bu küçük kasabaya geldiğimden beri kimin ellerini ve ağzını aradığımın bilincine vardım. O çürükler, kendi bedenimde açtığım yaralardı; dehşet içinde, ölen kendimden kopmaya çalışıp, batık uçaktan kaçarken olmuşlardı.</p>

  <p>Cessna’nın beyaz enkazı yanımda, sırt üstü suda yatarken ölü kendimi yatıştırdım; kemiklerimi, bacaklanmı ve kollanmı, kaburgalarımı ve kafatasımı içime aldım. Etrafım binlerce balıkla doluydu; güneşle kaplanmış suda mücevher gibi parlıyorlardı; bu küçük yaratıklar, yedi gün nehir yatağında yatmış olan bedenimin etini yemişlerdi.</p>

  <p>Uzanıp onları yanıma çağırdım; balıkları ellerime aldım ve bir inci hâzinesi gibi dokularına saklamış olduklan ölü etimin parçalarını bir kez daha içime aldım.</p>

  <p>Kumsalda Cessna’nın yanında duruyordum. Yükselen sular uçağın etrafında fokurduyor, kanatlarını kaplıyordu.</p>

  <p>Kilisedeki ölü genç kadın ve kuş kalabalığı dışında, artık Shepperton’da tek başıma olmama rağmen, kendimi hiç de terk edilmiş hissetmiyordum; sanki artık kendimin birbirine kaynayan parçaları bu küçük kasabada bir nüfus oluşturmuştu.</p>

  <p>Kumsaldan ayrıldım ve terk edilmiş malikânenin aşağısındaki çimenliği geçtim. Bir tavuskuşu yanıma geldi, kuyruğunu açtı ve beni kiliseye doğru uğurladı. Damlan dolduran kuşlara baktım. Shepperton’ın her yanından gelip burada toplanmışlardı; matadorun son girişini bekleyen coşkulu seyirciler gibiydiler...</p>

  <p>Kilise avlusuna girdim ve mezarların arasından giyinme odasına yürüdüm. Cinselliğimden fışkırmış olan parlak çiçekler, etrafımda yükseliyordu, kırmızı mızrakları omuzlarıma geliyor; ölülerin arasına tohumlarını saçıyorlardı.</p>

  <p>Kapı girişinde durdum ve Miriam’ın bedenine baktım; giyinme odasının ortasındaki, camdan bir örnek kasasının üstünde yatıyordu. Parlayan tenimin ışığı duvarlara vurdu, kanatlı adamın eski iskeletinin belkemiğini ve boğumlarını aydınlattı.</p>

  <p>Uçuş giysimin son parçalarını da belimden koparıp yere attım. Miriam’ın kliniğin önünde taze çiçekleri okşamasını, çimenliği baştan çıkarmak istiyormuş gibi, başlarını bacaklarının arasına dayamaya zorlamasını hatırladım. Artık, bakımını üstlenmiş olduğu üç çocuktan birazcık daha büyük duruyordu; ağzı ve yanaklan yaşıyormuş gibi yumuşaktı.</p>

  <p>Çırılçıplak önünde durdum ve kumsalda ölü kendimi ısıtmış olduğum gibi, parlayan tenimin onu ısıtmasını sağladım. Bana hayatlarını vermiş olan yaratıklan; geyikleri ve yaşlı şempanzeyi düşündüm. Miriam’ı omuzlarından tutarak bana verilmiş olan her şeyi, birinci ve ikinci hayatımı ona aktardım. Eğer ben ölüp dirildiysem, bu genç kadın da canlanabilirdi.</p>

  <p>Canımın benden çıktığını hissediyordum. Tenim soldu, ışığı karardı. Giyinme odası yine karanlığa gömüldü. Son bir defa daha varlığımı armağan ediyordum. Artık, kumsaldaki kemik yatağına dönmeden önce, ancak Miriam’ı yolcu edecek kadar gücüm kalmıştı. Kımıldadığını hissettim. Sağ eli kalktı ve yüzüme dokundu.</p>

  <p>“Blake! Beni uyandırdın... burada uyuyakalmışım!..”</p>

  <p>Kilise avlusunda, kol kola muhteşem çiçeklerin arasında duruyorduk. Miriam gülerek, ellerini güneşe uzattı.</p>

  <p>“Birazcık daha, Blake!”</p>

  <div>
    <p id="u63b34e1a-36b0-4d65-a053-b67aea8c7532"><span style="font-style:italic;"><b>42. Sınırsız rüyalar diyarı</b></span></p>

    <p>“Blake, burada kalamaz mıyız? Burası o kadar güzel ki!”</p>
  </div>

  <p>Bir sinekkuşu sürüsü başımızın üstünde uçuşurken mutlulukla onu seyrediyordum. Miriam giyinme odasından coşkulu bir kız öğrencinin güçlü adımları ve hayat dolu bakışlarıyla çıkmıştı. İki günlük ölüm onu gençleştirmişti; sanki daha yeni ve daha taze bir dünyadan bu semt kilisesini ziyarete gelmişti.</p>

  <p>Beni görmekten mutlu, mezar taşlarının arasında, yanımda çırılçıplak duruyordu. Ölümünü hiç anımsamıyor olmasından memnundum. Ani bir sevgi gösterisiyle belime sarıldı. “Herkes nerede? Annem ve Peder Wingate?”</p>

  <p>“Gittiler, Miriam.” Onu mezarların arasından geçirip kilise avlusunun kapısına getirdim. “Stark, çocuklar, herkes... Bütün kasaba gitti.”</p>

  <p>Göğe baktı, güneşin etrafındaki gökkuşağına gülümsedi. “Blake, onları görebiliyorum, hepsi orada!”</p>

  <p>Kendimi onun gidişine hazırlamıştım bile. Yakında o dünyaya gideceğini biliyordum. Shepperton, o dünyanın, yalnızca güzel döşenmiş ama mütevazı bekleme odasıydı. Çıplak omuzlarından tutup onu göğsüme bastırdım; bedeninin ılık kokularını içime çektim; tenindeki ufak lekeleri, kulağındaki kurumuş kulak kirlerini saydım. Burada, çiçeklerin arasında, bu genç kadınla sonsuza kadar yaşamak, kendi cinselliğimden fışkırmış çelenklerle saçlarını süslemek isterdim.</p>

  <p>Ama kuşlar etrafımızı sarmıştı. Her pencere çıkıntısında kuşlar oturuyordu; film stüdyosunun damlarını da doldurmuşlardı.</p>

  <p>Yine kasabanın kendi üstüne kapandığını, kuşları daha küçük bir alana sıkıştırdığını hissettim. Dev akbabalar gökte yer kapmaya hazır yukarı bakıyordu.</p>

  <p>“Miriam, artık gitme zamanın geldi.”</p>

  <p>“Biliyorum, Blake. Benimle geleceksin, değil mi?” Alnıma dokundu, sanki doktorculuk oynayan küçük bir kız ateşimi ölçüyordu. Kaldığı her dakika bir yıl gençleşiyor gibiydi.</p>

  <p>Mezarların arasında çömeldi, bir ardıçkuşu yavrusunu ellerine aldı; tuhaf havadan bitkin düşmüş, başı yana eğik, benekli bir tüy yığını.</p>

  <p>“Blake, uçabilecek gücü bulacak mı dersin?”</p>

  <p>Kuşu ellerinden aldım, onu kısa bir süre benim kuvvetimle, kollarımı dolduran firkateyn kuşlarının kanat açıklığıyla doldurdum. Ellerimde kanatlarını açarken etrafımızı saran anaforu hissettim. Minyatür bir hortum, kilise avlusunu birbirine katıyordu. Kırmızı uçlu çiçekler, yumuşak mızraklarıyla bizi dövüyor, havaya itiyordu. Miriam, dönen taçyapraklarla birlikte tepesinde uçuşan saçlarıyla boğuşuyordu. Bir tüy anaforu, kilise avlusunda dönüyor, binlerce kanattan kopmuş tüyler, mezar taşlarının arasında uçuşuyordu.</p>

  <p>Dört bir yanda kuşlar göğe yükseliyordu. Miriam bana doğru sendelerken ellerini kavradım.</p>

  <p>“Zaman geldi, Miriam! Uçma zamanı!”</p>

  <p>Birbirimize sarıldık, her birimiz diğerinin bedenini alıyordu. Sağlam kemiklerini ve sıkı etini, ağzımın üstündeki ağzının sevgi dolu basıncını, göğsümde göğüslerini hissediyordum.</p>

  <p>“Blake, onları da alalım! Ölüleri bile, Blake!”</p>

  <p>Artık kilisenin avlusu üstünde göğü dolduran yaratık bulutuyla iç içeydik. Canlı havada süzülüyor, güneşin uzun koridorları boyunca tırmanıyorduk. Kuşları, gökyüzündeki düğün ziyafetinin onur konuklarını bize katılmaya davet ettik. Birbirimizin içine girip çıkıyorduk; kuşların tüyleriyle aydınlanmış bir kalabalık, terk edilmiş kasabanın damlan üzerinden uçan kanatlı ve tüylü yaratıklar donanması.</p>

  <p>Uzaklardaki trafik, karayolunda ilerlerken, Miriam’ı salıverdim ve ona albatros kanatları giydirdim. O da karşılığında beni dev akbabaların gaga ve pençeleriyle donattı.</p>

  <p>Dört bir yanda sonsuz bir canlı varlık alayı, göğe yükseliyordu. Bir gümüşbalığı bulutu nehirden yükseldi; baş aşağı akan benekli bir çağlayan... Parkın üstünde, korkak geyikler, ürkek bir sürü halinde yükseliyordu. Tarlafareleri ve sincaplar, yılanlar ve kertenkeleler, sayısız böcek havaya yükseliyordu. Son bir kez birleştik, bu hava filosunun içinde eridiğimizi hissettik. Hepsini içime alıp kendimi bir yaratığa dönüştürdüm; bedenimin kapısından geçerek yukarıdaki dünyaya giden bütün yaratıkların toplamıydım. Sayısız yaratığımsı varlık başımdan fışkırıyordu. Bu birleşen ve ayrılan şekillerin içinde eridiğimi hissettim; tek bir nabız olarak atıyorduk, bu büyük kuşun sayısız odacıkla dolu yüreğinin parçalarıydık.</p>

  <p>Artık sona yaklaşırken ölüler bize katılmak için uyandılar; kilise avlusundaki mezarlardan, parkın ılık toprağından, boş caddelerin kenarlarındaki tozlardan, ıslak derelerden ve unutulmuş çukurlardan çıktılar. Topraktan gri bir sis yükseldi; ağaçlan ve göğü kaplamak üzere olan, ama yukarıdaki canlı varlıkların fenerleriyle aydınlanan bir hava kefeniydi bu.</p>

  <p>Son anda Miriam’ın seslendiğini duydum. Benden ayrıldı; artık o, bütün bu varlıkların, en ilkel ve en yüksek, canlı cansız hepsinin, içinden geçerek güneşe ulaştığı bir zafer takıydı.</p>

  <p>“Bizi de bekle, Blake...”</p>

  <p>Kumsalda duruyordum, yırtık pırtık uçuş giysimin kalıntıları ayağımın dibinde, ıslak kumlarda yatıyordu. Çıplak olmama karşın, tenim, bedenimden geçmiş; yurtlarına giderken her bir hücremi ısıtmış olan yaratıklar sayesinde ılıktı. Göğe bakınca, güneşe doğru ilerleyen son ışık pırıltısını gördüm.</p>

  <p>Shepperton artık sessizdi; kuşlar da gitmişti. Boş nehir ayaklanma dokundu; rüyasında beni dürtükleyen sakin bir uykucu... Park ıssız, evler boştu.</p>

  <p>Cessna hemen hemen batmıştı, akan suyun altında kanatları sallanıyordu. Gövdenin dönüp, suyun örtüsünün altına kaydığını gördüm. Nehir onu alıp götürdüğünde, yerini alacak olduğum kanatlı yaratığın kemik yatağına doğru yürüdüm. Orada, bu tarihöncesi çakıl yarığında, milyonlarca yıl önce benim için hazırlanmış olan bu divanda yatacaktım.</p>

  <p>Miriam’ın bir gün benim için döneceğinden emin olarak, orada dinlenecektim. O zaman, Thames Vadisi’nin ve daha ötedeki dünyanın kasabalarında yaşayanlarla birlikte gidecektik. Bu defa, ağaçlar ve çiçeklerle, tozlar ve taşlarla, bütün maden dünyasıyla birleşecek; saadet içinde, ona geri dönmüş canlıların ruhlarından yeniden doğmuş olan evreni oluşturan mutluluk denizi içinde eriyecektik. Şimdiden havaya yükselişimizi görebiliyordum; babalar, anneler ve çocukları... Yükseklere uçuşumuz, dünyanın yüzeyinde dalgalanıyor; sakin hortumlar evrenin gökkubbesinden sallanıyor; canlının ve cansızın, dirinin ve ölünün son evliliğini kutluyordu.</p>
</body>
</html>
