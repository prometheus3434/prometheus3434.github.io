<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="pc;" name="author" />
  <meta content="2014-01-02T20:56:04+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">izin yapıyorum.”</p>

  <p class="calibre1">Ama gözleri söylediğini yalanlıyordu. Terry’de her zaman pervasız bir yan olmuştu, bu onun</p>

  <p class="calibre1">cazibesinin bir parçasıydı. Şimdiyse kendi kendini mahveden bir yanı olduğunu da</p>

  <p class="calibre1">görüyordum. Başarılı olmak için şansa ve şimdiye dek yelkenine dolan rüzgâra güvenmişti,</p>

  <p class="calibre1">oysa ikisi de onu yüzüstü bırakmıştı ve o düş kırıklığıyla sağa sola saldırıyordu.</p>

  <p class="calibre1">Ben sadece elverişli bir hedef olmuştum.</p>

  <p class="calibre1">Artık daha fazla kalmanın anlamı yoktu. Kara haklıydı: Onunla yüzleşmek hiçbir şeyi</p>

  <p class="calibre1">halletmemişti. Birahaneden çıkarken, Terry’nin bardaki gruba bir şey söylediğini işittim.</p>

  <p class="calibre1">Kapıdan çıkarken grubun gürültülü kahkahaları peşimden geldi, sonra kapı arkamdan</p>

  <p class="calibre1">kendiliğinden kapandı, tekrar sokaktaydım.</p>

  <p class="calibre1">Doğruca eve gittim. Alice’i almak için çok geç kalmıştım, o yüzden benden önce eve</p>

  <p class="calibre1">varacaklarını tahmin ediyordum. Evde değildiler, ben de yemeği hazırlamaya koyuldum.</p>

  <p class="calibre1">Terry’yi görmeye gittiğim için pişmanlık duymaya başlamıştım bile, okuldan alma işini</p>

  <p class="calibre1">Kara’ya bıraktığım için kendimi azarladım. İkisi için de bu durumu telafi etmeye karar</p>

  <p class="calibre1">verdim. Hafta sonu onları dışarı çıkartacaktım, belki Alice’i hayvanat bahçesine götürürdük,</p>

  <p class="calibre1">sonra da akşam için bir bakıcı bulur ve Kara ile başbaşa bir yere giderdik.</p>

  <p class="calibre1">Bunları planlamakla öylesine meşguldüm ki, ne kadar geç kaldıklarını ancak bir süre sonra</p>

  <p class="calibre1">fark ettim. Kara’nın cep telefonunu aradım, ama cevap vermedi. Sesli mesaj da devreye</p>

  <p class="calibre1">girmedi, ki bu alışılmadık bir durumdu. Fakat daha endişelenmeme fırsat kalmadan kapının</p>

  <p class="calibre1">zili çalındı.</p>

  <p class="calibre1">“Eğer bu bir pazarlamacıysa...” diye mırıldandım, ellerimi kurulayıp kapıya bakmaya</p>

  <p class="calibre1">giderken.</p>

  <p class="calibre1">Ama değildi. Kapının önünde iki polis memuru vardı. Öğlen yemeğini gider hesabına ekleyen</p>

  <p class="calibre1">sarhoş bir iş adamının BMW’sinin kontrolünü kaybettiğini ve Kara ile Alice’in arabasına</p>

  <p class="calibre1">çarptığını söylemek için gelmişlerdi. BMW, arabayı bir konteyner kamyonun önüne</p>

  <p class="calibre1">sürüklemiş ve kamyon yeni Volvo’nun şasisini balza ağacından yapılmaymış gibi ezmiş.</p>

  <p class="calibre1">Karım ve kızım kaza mahallinde ölmüşler.</p>

  <p class="calibre1">Eski yaşamım işte bu kadar çabucak sona erdi.</p>

  <p class="calibre1"><b class="calibre3">BUGÜN</b></p>

  <p class="calibre1">Kapı zili çaldığında duştan yeni çıkmıştım. Küfredip bornozuma uzandım. Acele acele hole</p>

  <p class="calibre1">giderken bir yandan hâlâ saçımı kuruluyordum, geçerken mutfaktaki saate göz atıp pazar</p>

  <p class="calibre1">sabahı saat dokuzda kim gelir ki diye düşündüm.</p>

  <p class="calibre1">Ön kapıya yaptırdığım gözetleme deliğinden bakmak için durdum. Bana ebedi hayat rüyası</p>

  <p class="calibre1">satmayı uman, evanjelist gözlü ve üstlerine uymayan takım elbiseler içinde bir çift nazik genç</p>

  <p class="calibre1">erkek görmeyi bekliyordum. Fakat yamuk gösteren bombeli camdan tek görebildiğim bir</p>

  <p class="calibre1">adamdı. Kafasını çevirmiş sokağa bakıyordu, bu yüzden ancak geniş omuzlarını ve kısa siyah</p>

  <p class="calibre1">saçlarını görebildim. Saçları tepeden seyrelmeye başlamıştı, altından avuç büyüklüğünde kafa</p>

  <p class="calibre1">derisi belli oluyordu, diğer yanlardaki saçları o kısma doğru tarayıp kel alanı gizlemeye</p>

  <p class="calibre1">çalışması başarısızlıkla sonuçlanmıştı.</p>

  <p class="calibre1">Kapının kilidini açtım. Önceki yıl saldırıya uğramamdan sonra polis kapıya zincir takmamı</p>

  <p class="calibre1">tavsiye etmişti, ama vakit bulamamıştım. Bana saldıran kişi hâlâ yakalanmamış olsa bile,</p>

  <p class="calibre1">gözetleme deliği yeterince paranoyakça geliyordu zaten.</p>

  <p class="calibre1">Riski göze alacaktım.</p>

  <p class="calibre1">Kapıyı açtığımda, kurşunî gökyüzünün soğuk ışığı üzerime düştü. Dairemin önündeki yolun</p>

  <p class="calibre1">iki yanındaki misket limonu ağaçlan yapraklarının çoğunu dökmüşlerdi, yapraklar sokağı hışır</p>

  <p class="calibre1">hışır, sarı bir paspas gibi kaplamıştı. Ekim sabahı soğuk ve nemli olmasına rağmen,</p>

  <p class="calibre1">ziyaretçim sadece takım elbise giymişti, paltosu yoktu. Başını çevirip hafifçe gülümsedi,</p>

  <p class="calibre1">gözleri bornozuma takıldı.</p>

  <p class="calibre1">“Merhaba David. Rahatsız etmiyorum ya?”</p>

  <p class="calibre1">Olayı ne kadar olağan karşıladığımı sonradan şaşırarak fark ettim. Sanki birbirimizi en son</p>

  <p class="calibre1">sekiz yıl önce değil de daha birkaç hafta önce görmüş gibiydik.</p>

  <p class="calibre1">Terry Connors değişmemişti. Evet, daha yaşlıydı; saç çizgisi gerilemişti ve uzun saatlerini</p>

  <p class="calibre1">araba içlerinde ve bürolarda geçirmenin verdiği yorgunluktan dolayı benzi solgundu. Daha</p>

  <p class="calibre1">öncekinden farklı olarak, gözlerinin etrafında çizgiler vardı. Ama kare şeklindeki çene</p>

  <p class="calibre1">çizgisinin hatırladığımdan biraz daha ağır olması haricinde, hâlâ yakışıklıydı. Ve</p>

  <p class="calibre1">yakışıklılığının ayrılmaz parçası olan aşırı özgüveninden de bir şey eksil-memişti. Dünyaya</p>

  <p class="calibre1">hâlâ hem sözcük anlamıyla hem de mecazen tepeden bakıyordu: Alt basamakta durduğu</p>

  <p class="calibre1">halde, bulanık gözleri benimkilerle aynı hizadaydı. Gözlerinin hızla üzerimde gezindiğini</p>

  <p class="calibre1">gördüm, tıpkı benimkilerin de yaptığı gibi değişiklikleri kaydettiğine hiç şüphe yoktu. Oııca</p>

  <p class="calibre1">zaman sonra ben ne kadar farklı görünüyorumdur acaba diye geçti içimden.</p>

  <p class="calibre1">Ancak ondan sonradır ki, Terry’yi görmenin şokuna girdim.</p>

  <p class="calibre1">Ne diyeceğimi hiç bilmiyordum. Başını çevirip sokağa baktı, sanki o yol ardımızda kalan</p>

  <p class="calibre1">geçmişe gidiyormuş gibi. Sol kulak memesinin olmadığı dikkatimi çekti; makasla düzgün</p>

  <p class="calibre1">biçimde kesilmiş gibiydi; nasıl olduğunu merak ettim. Ama zaten ben de onu son görüşümden</p>

  <p class="calibre1">bu yana kendi yara izlerimi taşıyordum.</p>

  <p class="calibre1">“Çat kapı geldiğim için kusura bakma, ama haberlerden işitmemen gerekir diye düşündüm.”</p>

  <p class="calibre1">Tekrar bana döndü, duygusuz ve acımasız polis gözleriyle baktı. “Jerome Monk firar etti.”</p>

  <p class="calibre1">Yıllardır duymadığım bir isimdi bu. Ben algılayana kadar bir anlık bir sessizlik oldu; kasvetli</p>

  <p class="calibre1">Dartmoor manzarası ve turba kokusunun anıları belleğime geri geldi. Geriye çekildim ve</p>

  <p class="calibre1">kapıyı açık tutarak “İçeri gelsen iyi olur,” dedim.</p>

  <p class="calibre1">Ben giyinirken Terry oturma odasında bekledi. Acele etmedim. Yatak odasında ayakta</p>

  <p class="calibre1">duruyordum, nefeslerim sık ve yüzeyseldi. Yumruklarımı sert toplar gibi sıkmıştım. <i class="calibre4">Sakin ol.</i></p>

  <p class="calibre1"><i class="calibre4">Söyleyeceklerini dinle.</i> Giysilerimi otomatik hareketlerle giydim, düğmeleri el yordamıyla</p>

  <p class="calibre1">ilikledim. Terry ile yüzyüze gelmeyi geciktirdiğimi fark edince, yatak odasından çıktım.</p>

  <p class="calibre1">Sırtı bana dönük halde kitaplığın önünde duruyordu, kitap sırtlarını okuyabilmek için kafasını</p>

  <p class="calibre1">eğmişti. Bana dönmeden konuşmaya başladı.</p>

  <p class="calibre1">“Evin güzelmiş. Yalnız mı yaşıyorsun?”</p>

  <p class="calibre1">“Evet.”</p>

  <p class="calibre1">Raftan bir kitap aldı ve başlığı okudu. <i class="calibre4">“Death’s here}</i> Hafif şeyler sana göre değil, ha?”</p>

  <p class="calibre1">“Fazla zamanım yok.” Bozulmaya başlayan sinirimi bastırdım. Beni uyuz etme konusunda</p>

  <p class="calibre1">Terry’nin her zaman bir becerisi olmuştu. O kadar iyi bir polis olmasında bunun da payı vardı.</p>

  <p class="calibre1">“Çay veya kahve içer misin?”</p>

  <p class="calibre1">“Kafeinsiz değilse kahve içerim. Sütsüz, iki şekerli.” Kitabı yerine koydu ve arkamdan</p>

  <p class="calibre1">mutfağa geldi; ben filtreli cezveye kahve koyarken kapının eşiğinde ayakta durdu. “Monk</p>

  <p class="calibre1">hakkında pek endişelenmiş görünmüyorsun.”</p>

  <p class="calibre1">“Endişelenmeli miyim?”</p>

  <p class="calibre1">“Ne olduğunu öğrenmek istemiyor musun?”</p>

  <p class="calibre1">“Kahveyi yapana kadar bekleyebilirim.” Cezveyi ocağa koyarken bakışlarını üzerimde</p>

  <p class="calibre1">hissediyordum. “Deborah nasıl?” “Boşanmamızdan beridir işleri tıkırında.”</p>

  <p class="calibre1">“Üzüldüm.”</p>

  <p class="calibre1">“Üzülme. O üzgün değildi. Hiç değilse çocuklar kimle ya-</p>

  <p class="calibre1">1 Ölüm arazisi, <i class="calibre4">-çn</i> şamak istediklerine karar verebilecek yaşa gelmişlerdi.” Göz kenarlarım</p>

  <p class="calibre1">kırıştıran ama bakışını ısıtmayan bir gülümseme sergiledi. “Onları iki haftada bir hafta sonları</p>

  <p class="calibre1">görüyorum.” Söyleyebileceğim fazla bir şey yoktu. “Hâlâ Exeter’da mısın?”</p>

  <p class="calibre1">“Evet, hâlâ genel merkezdeyim.”</p>

  <p class="calibre1">“Emniyet amiri olmadın mı henüz?”</p>

  <p class="calibre1">“Hayır. Hâlâ komiserim.” Bunu sanki yorum yapmam için meydan okur bir havayla söyledi.</p>

  <p class="calibre1">“Kahve bir iki dakikada hazır olur,” dedim. “Oturalım bari.” Mutfak, yemek odası olarak da</p>

  <p class="calibre1">kullanılabilecek kadar büyüktü. Oturma odası daha rahattı, ama Terry’yi orada istemiyordum.</p>

  <p class="calibre1">Evimde olması zaten yeterince garipti.</p>

  <p class="calibre1">Karşıma geçip oturdu. Ne kadar iri yarı bir adam olduğunu unutmuştum. Belli ki formunu</p>

  <p class="calibre1">korumuştu, gerçi sinsi orta yaşın belirtileri görülüyordu.</p>

  <p class="calibre1">Tepesindeki kel bölge onu öldürüyor olmalıydı.</p>

  <p class="calibre1">Aramızda bir sessizlik gelişmeye başlayınca, ardından ne geleceğini anladım.</p>

  <p class="calibre1">“Köprünün altından çok sular aktı.” Bana çözemediğim bir ifadeyle bakıyordu. “Seninle</p>

  <p class="calibre1">temasa geçmeye niyetlendim hep. Kara ile Alice’e olanlardan sonra.”</p>

  <p class="calibre1">Sadece kafa sallamakla yetindim. Gelecek bir darbeye karşı kendinizi kasmanız gibi, ben de</p>

  <p class="calibre1">kaçınılmaz taziyeyi öyle bekliyordum. Geçen onca yıldan sonra bile o sözcükler yanlış</p>

  <p class="calibre1">geliyordu, sanki karımla kızımın ölümü evrenin temel bir yasasını çiğnemiş gibi.</p>

  <p class="calibre1">Terry’nin bu kadarla yetinmesini umuyordum, görev tamamlanmıştı. Ama o lafını</p>

  <p class="calibre1">bitirmemişti.</p>

  <p class="calibre1">“Mektup falan yazacaktım, ama nasıldır bilirsin. Sonra da senin taşındığını haber aldım, adli</p>

  <p class="calibre1">bilim işini bırakıp Norfolk’un ücra bir köşesinde pratisyen hekim olmuşsun. Yani artık</p>

  <p class="calibre1">bağlantı kurmakta fazla bir anlam göremedim.”</p>

  <p class="calibre1">Yoktu zaten. O sıralar eski hayatımdan hiç kimseyi görmek istemiyordum, hele ki Terry’yi.</p>

  <p class="calibre1">Ben bir şey söylemeyince, “Neyse, tekrar işe dönmene sevindim,” diye devam etti. “İyi işler</p>

  <p class="calibre1">yaptığın kulağıma geliyor. Yine üniversitedeki adli bilim bölümündesin, değil mi?”</p>

  <p class="calibre1">“Şimdilik.” Bu konuda konuşmak istemiyordum. Onunla değil. “Monk ne zaman firar etti?”</p>

  <p class="calibre1">“Dün gece. Öğlen haberlerinde çıkar. Lanet basın bayram edecek.” Yüzündeki ifade sesindeki</p>

  <p class="calibre1">ekşilikle uyumluydu. Terry hiçbir zaman gazetecilerden hoşlanmamıştı, belli ki bu</p>

  <p class="calibre1">değişmemişti.</p>

  <p class="calibre1">“Nasıl oldu?”</p>

  <p class="calibre1">“Kalp krizi geçirdi.” Acı bir ifadeyle sırıttı. “Onun gibi bir aşağılığın kalbi olacağını</p>

  <p class="calibre1">sanmazdm, değil mi? Ama Bel-marsh’taki doktorları kendisini sivil bir hastaneye</p>

  <p class="calibre1">nakletmeleri yönünde ikna etmeyi becerdi. Yarı yolda kelepçelerini kırmış, gardiyanları ve</p>

  <p class="calibre1">ambulans şoförünü iyice benzetmiş ve ortadan kaybolmuş.”</p>

  <p class="calibre1">“Yani kalp krizini planlamış mı?”</p>

  <p class="calibre1">Omuzlarını silkti. “Henüz kimse bilmiyor. Bütün belirtileri gösteriyordu. Tansiyonu fırlamıştı,</p>

  <p class="calibre1">kalp atışı düzensizdi, her şey işte. Yani ya bu belirtileri bir şekilde taklit etti ya da gerçektiler</p>

  <p class="calibre1">ve yine de kaçtı.”</p>

  <p class="calibre1">Normalde iki seçeneğin de olanaksız olduğunu söylerdim. Belmarsh gibi yüksek güvenlikli</p>

  <p class="calibre1">bir hapishanenin, içinde profesyonel tansiyon aletleri ve EKG monitörleri bulunan iyi</p>

  <p class="calibre1">donanımlı bir hastane bölümü olurdu. Acil olarak kabul edilecek kadar kötü kalp hastalığı</p>

  <p class="calibre1">belirtileri gösteren bir mahkûm kaçacak durumda olmazdı, zira böyle bir girişim muhtemelen</p>

  <p class="calibre1">onu öldürmeye yeterdi. Ama bahsettiğimiz normal bir insan değildi.</p>

  <p class="calibre1">Jerome Monk’tu.</p>

  <p class="calibre1">Cezve fokurdamaya başlamıştı. Yapacak bir şey çıkmasına memnun olarak ayağa kalktım ve</p>

  <p class="calibre1">buharı tüten kahveyi kupalara doldurdum. “Monk’un Belmarsh’ta değil, Dartmoor’da</p>

  <p class="calibre1">olduğunu sanıyordum.”</p>

  <p class="calibre1">“Öyleydi, ta ki toplumun hassas kalpleri Dartmoor’un fazla insanhkdışı’ olduğuna karar</p>

  <p class="calibre1">verene kadar; birkaç yıl önce hapishanenin güvenlik derecesini A kategorisinden C’ye</p>

  <p class="calibre1">düşürdüler. Ondan sonra Monk maksimum güvenlikli birkaç hapishane gezdi, ardından da</p>

  <p class="calibre1">Belmarsh kısa çöpü çekti. Anlaşılan, Belmarsh onu adam edemedi. Birkaç ay önce başka bir</p>

  <p class="calibre1">mahkûmu döverek öldürdü ve kendisini engellemeye çalışan gardiyanları hastanelik etti.”</p>

  <p class="calibre1">Bana kaşlarını kaldırarak baktı. “Bunları duymamana şaşırdım.”</p>

  <p class="calibre1">Bu masum bir yorum da olabilirdi, ama ben bundan şüpheliydim. Yılın başlarında</p>

  <p class="calibre1">Amerika’daydım, ondan evvel de uğradığım silahlı saldırı sonrası iyileşme sürecindeydim ve</p>

  <p class="calibre1">haberleri pek takip etmiyordum. Terry’nin bu konuyu bilip bilmediğini anlamak olanaksızdı,</p>

  <p class="calibre1">ama bir şey bana bildiğini söylüyordu. Ortada bir sebep yokken, sırf cevap almak için</p>

  <p class="calibre1">yoklamak tam ona göreydi.</p>

  <p class="calibre1">Yüzümü ifadesiz tutarak kupalardan birine şeker attım ve ona uzattım. “Niçin bana bütün</p>

  <p class="calibre1">bunları anlatıyorsun?”</p>

  <p class="calibre1">Terry teşekkür etmeden kahveyi aldı. “Önlem olsun diye. Monk’un garezi olabilecek herkesi</p>

  <p class="calibre1">uyarıyoruz.”</p>

  <p class="calibre1">“Sence ben de onlara dahil miyim? Kim olduğumu hatırladığını bile sanmam.”</p>

  <p class="calibre1">“Haklı olmanı umalım. Fakat artık kaçtığına göre, Monk’un ne yapacağım tahmin etmek bile</p>

  <p class="calibre1">istemiyorum. Neler yapabileceğini sen de benim kadar biliyorsun.”</p>

  <p class="calibre1">Bu inkar edilemezdi. Kurbanlarından birini bizzat incelemiş, Monk’un yeniyetme bir kızın</p>

  <p class="calibre1">bedenine verdiği canavarca hasarı ilk elden görmüştüm. Ama yine de, tehlikede olduğumu</p>

  <p class="calibre1">sanmıyordum.</p>

  <p class="calibre1">“Sekiz sene önce olmuş bir şeyden söz ediyoruz,” dedim.</p>

  <p class="calibre1">“Monk’un mahkumiyetiyle bir ilgim yok ki benim, yalnızca arama çalışmasına katılmıştım.</p>

  <p class="calibre1">Monk’un bunu umursayacağını ciddi ciddi düşünüyor olamazsın, değil mi?”</p>

  <p class="calibre1">“Sen yine de polis ekibinin bir parçasıydm, Monk da fark gözetecek veya bağışlayacak biri</p>

  <p class="calibre1">değil. Hem sonunda, işler kötüye gittiğinde sen de oradaydın. Bunu unutmuş olamazsın.”</p>

  <p class="calibre1">Unutmamıştım. Fakat uzun zamandır düşünmemiştim de. “Uyardığın için teşekkürler.</p>

  <p class="calibre1">Aklımda tutarım.”</p>

  <p class="calibre1">“Tutmalısın.” Kupadan dikkatle bir yudum aldıktan sonra masaya bıraktı. “Diğerleriyle</p>

  <p class="calibre1">temasın var mı hâlâ?”</p>

  <p class="calibre1">Gayet zararsız bir soru gibi geliyordu, ama Terry’yi bundan daha iyi tanıyordum. “Yok.”</p>

  <p class="calibre1">“Yok mu? Başka vakalarda Wainwright’la çalışmış olabileceğini düşündüm.”</p>

  <p class="calibre1">“Monk’tan sonra çalışmadım.”</p>

  <p class="calibre1">“Bir süre önce emekli oldu.” Soğutmak için kahvesine üfledi. “Ya Sophie Keller? Onu hiç</p>

  <p class="calibre1">gördün mü?”</p>

  <p class="calibre1">“Hayır. Niye göreyim ki?”</p>

  <p class="calibre1">“Ah, bir sebebi yok.”</p>

  <p class="calibre1">Bundan sıkılmaya başlamıştım. “Buraya gelmenin asıl sebebini söylesen artık?”</p>

  <p class="calibre1">Yüzü kızardı, eski düşmanlık alevlenirken benimkinin de kızardığım hissedebiliyordum. <i class="calibre4">Uzun</i></p>

  <p class="calibre1"><i class="calibre4">sürmedi, değil mi?</i></p>

  <p class="calibre1">“Dedim ya, sadece önlem. Herkese haber veriyoruz ki...” “Ben aptal değilim Terry. Telefon</p>

  <p class="calibre1">edebilirdin veya başka birine ettirebilirdin. Niye Londra’ya kadar bütün yolu bana bizzat</p>

  <p class="calibre1">söylemek için gelesin?”;</p>

  <p class="calibre1">Tavrında artık arkadaşça hiçbir şey kalmamıştı. Bana profesyonel bir polisin soğuk bakışıyla</p>

  <p class="calibre1">gözlerini dikti. “Şehirde katılmam gereken başka bir iş vardı. Uğrayıp haberi kendim vereyim</p>

  <p class="calibre1">dedim. Eski günlerin hatırına. Benim hatam.”</p>

  <p class="calibre1">Fakat o kadar kolay yutmayacaktım. “Şayet Monk sekiz yıl öncesinden birinin peşine</p>

  <p class="calibre1">düşecekse, o kişi ben olmam, değil mi?”</p>

  <p class="calibre1">Terry’nin yüzü daha önce hiç olmadığı kadar karardı. “Buraya seni uyarmaya geldim. Kendini</p>

  <p class="calibre1">uyarılmış olarak düşün.” Ayağa kalkarken sandalyesinin ayakları yere sürtündü. “Kahve için</p>

  <p class="calibre1">teşekkürler. Kendim çıkarım.”</p>

  <p class="calibre1">Uzun adımlarla koridora çıktı, sonra fikrini değiştirmiş göründü. Durup bana döndü. Gözlerini</p>

  <p class="calibre1">bana dikerken dudaklarında acı bir ifade vardı.</p>

  <p class="calibre1">“Değişmiş olabileceğini sandım. Öyle olmayacağını bilmeliydim.”</p>

  <p class="calibre1">Arkasına dönüp bakmadan yürüyüp gitti. Masada kaldım; geçmiş o kadar yakındı ki, bir adım</p>

  <p class="calibre1">atsam girebilirdim âdeta. <i class="calibre4">Alice’i sen alabilir misin?</i></p>

  <p class="calibre1">Nedense ev biraz farklı görünmeye başlamıştı, şimdi daha az benimdi. Fakat kupayı alırken</p>

  <p class="calibre1">ellerim titremiyordu. Kahveme dokunmamıştım, zaten artık canım da istemiyordu. Lavaboya</p>

  <p class="calibre1">döktüm ve giderden döne döne akışım seyrettim. Terry’nin beni görmeye gelmesinin asıl</p>

  <p class="calibre1">sebebini bilmiyordum, ama bir şey vardı ki, yıllar hiç değiştirmemişti.</p>

  <p class="calibre1">Ona hâlâ güvenmiyordum.</p>

  <p class="calibre1">Monk’un kaçışı öğlen bültenlerinin baş haberiydi. Azılı bir katilin gerçekleştirdiği gözüpek</p>

  <p class="calibre1">bir firar, o katil kim olursa olsun manşetlerde yer alırdı.</p>

  <p class="calibre1">Katil Jerome Monk olunca, manşetler garantiydi.</p>

  <p class="calibre1">Arabamla laboratuvara giderken radyoda da bu haber vardı. Başlıkları dinledikten sonra,</p>

  <p class="calibre1">radyoyu kapattım. Bilmediğim bir şey söylenmiyordu, ayrıca Terry’nin uyarısına rağmen,</p>

  <p class="calibre1">Monk’un kaçışı beni kaygılandırmıyordu. Serbest kaldığı ve bu esnada daha fazla insana zarar</p>

  <p class="calibre1">verecek olduğu için üzgündüm. Fakat Jerome Monk benim sorunum değildi. Sekiz yıl uzun</p>

  <p class="calibre1">bir süreydi, beni umursamayacağı kadar uzun bir süre. Ya da benim onu umursamayacağım</p>

  <p class="calibre1">kadar.</p>

  <p class="calibre1">Buna rağmen, aldırmamaya ne kadar çalışırsam çalışayım, Terry’nin ziyaretini öyle kolayca</p>

  <p class="calibre1">kafamdan atamadım. Olanlar yüzünden kendi suç payımı çıkarttığım dönemin üstünden çok</p>

  <p class="calibre1">zaman geçmiş olsa da, onu yeniden görmek acı hatıraları eşelemişti ve çalkalanan duygusal</p>

  <p class="calibre1">tortu şimdi çökelmeyi reddediyordu. Sakin, boş bir pazarın ve çok ender kavuştuğum bir izin</p>

  <p class="calibre1">gününün özlemi içindeydim. İki meslektaşımla ve eşleriyle öğlen yemeği için Henley-on-</p>

  <p class="calibre1">Thames’de buluşacaktım, haftalardır söz verdiğim bir şeydi. Fakat Terry’nin yeniden ortaya</p>

  <p class="calibre1">çıkışı planı değiştirmişti. Yemekte iyi bir arkadaş olamayacağımı bildiğimden onları arayıp</p>

  <p class="calibre1">özür bildirmiştim. Olanların muhasebesini yapmak, hatıralarımı tekrar kutularına koymak için</p>

  <p class="calibre1">biraz kendi başıma kalmaya ihtiyacım vardı.</p>

  <p class="calibre1">Çalışmaya ihtiyacım vardı.</p>

  <p class="calibre1">Adli Bilimler’in otoparkına girerken, geçmiş çevremde soğuk bir rüzgâr gibi esiyordu.</p>

  <p class="calibre1">Norfolk’tan Londra’ya geri geldiğimde, eski bölümüme dönme konusunda kaygılıydım,</p>

  <p class="calibre1">çünkü etrafımda geçmişi çağrıştıracak şeylerin beni bataklık gibi yutmasından çekiniyordum.</p>

  <p class="calibre1">Ama nihayetinde, bölümüme geri dönmememi gerektirecek kadar sebep yoktu. Dolayısıyla</p>

  <p class="calibre1">son üç yıldır burada çalışıyordum, teknik olarak fakültenin bir parçasıydım, ama polis</p>

  <p class="calibre1">danışmanlığı işine yoğunlaşmam için gereken özgürlüğe de sahiptim. Üniversite bana daimi</p>

  <p class="calibre1">görev teklif etmişti, fakat henüz kabul etmekte gönülsüzdüm. Şu anki anlaşmam işe</p>

  <p class="calibre1">yarıyordu, her ne kadar hâlâ geçici bir işmiş duygusu verse de bununla yaşayabilirdim.</p>

  <p class="calibre1">Başımdan geçenler yüzünden, bir yere yerleşme konusunda gönülsüzdüm.</p>

  <p class="calibre1">Bina pazar günleri kapalı olurdu, ama ben sık sık çalışmak için gelirdim. Kendi anahtarlarım</p>

  <p class="calibre1">vardı ve içeride yalnız olmaya alışkındım. Yine de, girişe yönelirken boş araba parkına göz</p>

  <p class="calibre1">gezdirdim. Normalde insanların bulunduğu işlek bir alanda yalnız olmanın hafif huzur kaçırıcı</p>

  <p class="calibre1">bir yanı vardır her zaman. Üstelik Monk’un peşimden geleceği konusunda endişem olmasa</p>

  <p class="calibre1">bile, garezleri daha somut olan başkaları vardı.</p>

  <p class="calibre1">Karnımda hâlâ taşıdığım yara izi beni gönül ferahlığı konusunda uyarmaya devam ediyordu.</p>

  <p class="calibre1">Adli antropoloji bölümü Viktorya döneminden kalma eski bir hastanenin bodrumundaydı.</p>

  <p class="calibre1">Bodruma ya sanki her zaman dezenfektan kokan sarsak, eski bir asansörle ya da iki kat</p>

  <p class="calibre1">merdivenle ulaşılıyordu. Her zamanki gibi merdivenleri kullandım. Bina koruma altındaydı,</p>

  <p class="calibre1">hâlâ orijinal karoları ve taş basamakları duruyordu. Merdivenleri inerken ayak seslerim</p>

  <p class="calibre1">çınlıyor, yalnız yanlamaları hafta sonu sessizliğini daha da vurguluyordu.</p>

  <p class="calibre1">Ama merdivenlerin dibindeki kapıdan geçer geçmez, tekrar yirmi birinci yüzyıla döndüm.</p>

  <p class="calibre1">Hepsi de modern ve iyi donanımlı pekçok laboratuvar vardı. Ofisim koridorun uzak ucundaki</p>

  <p class="calibre1">bir laboratuvara bitişikti. Büyük bir ofis değildi, fakat işimi görecek kadar genişti. Kilidi</p>

  <p class="calibre1">açtım ve ışıkları yaktım. Katta hiç pencere olmadığından, parlak tepe floresanları pır pır</p>

  <p class="calibre1">ederek canlanana kadar kapı eşiğinde bekledim.</p>

  <p class="calibre1">İçerisi serindi, ısıtma sistemi hafta sonları -kapatılıyordu. Ama ben alışkındım. Ofisim</p>

  <p class="calibre1">işlevseldi; alanın büyük kısmını eski, çelik dosya dolapları ve masa işgal ediyordu. Bilgisayarı</p>

  <p class="calibre1">açıp başlaması için beklerken, kapının arkasında asılı beyaz laboratuvar önlüğümü giydim.</p>

  <p class="calibre1">Sonra ofisten çıkıp laboratuvara girdim.</p>

  <p class="calibre1">İşimin bir kadavradan çürük yumuşak dokuyu dikkatle kesip ayırmak veya insan kemiklerini</p>

  <p class="calibre1">deterjan içinde yağlarından arındırmak gibi daha tüyler ürpertici kısımları normalde bir</p>

  <p class="calibre1">morgda yapılırdı. Buraya gelen kalıntıların çoğu ya zaten o işlemlerden geçmiş olurdu ya da o</p>

  <p class="calibre1">kadar uzun süredir ölü olurlardı ki, zaman ve çürüme sonucu kuru kemiklere dönmüş halde</p>

  <p class="calibre1">gelirlerdi.</p>

  <p class="calibre1">Şu an üzerinde çalıştığım vaka işlemlerden geçmiş olanlardan biriydi. Etlerinden ayrılmış ve</p>

  <p class="calibre1">alüminyum inceleme masasına düzgünce koyulmuş olan, otuzlu yaşlarındaki bir erkeğin kısmî</p>

  <p class="calibre1">iskeletiydi. En azından, bu benim en iyi tahminimdi. Leğen kemiğinin şeklinden've</p>

  <p class="calibre1">kemiklerinin büyük oluşundan, cinsiyetini belirlemek nispeten kolaydı. Bel kemiğinin</p>

  <p class="calibre1">durumundan ve kasık kemiği kaynaşmasındaki (iki kasık kemiğinin birleştiği leğen kuşağının</p>

  <p class="calibre1">bir parçası) gözle görünen aşınmadan, yaşını tahmin etmiştim.</p>

  <p class="calibre1">Ne var ki, normalde bir iskelet kimlik teşhisinin yanı sıra yaşı ve cinsiyeti de doğrulamada</p>

  <p class="calibre1">yardımcı olan başka göstergeler sağladığı halde, karşımdaki örnek için bu durum geçerli</p>

  <p class="calibre1">değildi. İleri seviyede çürümeye bakarak, bu her kimse en az iki yıl önce öldüğünü</p>

  <p class="calibre1">düşünmüştüm, ama bundan daha kesin bir saptama yapamamıştım. Dahası, teyit edilmek</p>

  <p class="calibre1">üzere muhtemel bir ölüm nedeni tahmininde bile bulunamamıştım. Gerçek bir özgüvenle</p>

  <p class="calibre1">ifade edebileceğim tek şey, cinayete kurban gittiğiydi.</p>

  <p class="calibre1">Kollar, bacaklar ve kafanın kesilmiş olduğu bir intihara veya kaza sonucu ölüme henüz</p>

  <p class="calibre1">rastlamış değildim.</p>

  <p class="calibre1">Bir yapı ustası, adamın gövdesini Surrey’deki sahipsiz bir çiftlik evinin kuyusuna atılmış</p>

  <p class="calibre1">olarak bulmuş. Eksik vücut parçaları kuyuda veya mülkün diğer kısımlarında bulunamamış,</p>

  <p class="calibre1">üstelik diş kayıtlarıyla karşılaştırılacak dişler olmaksızın veya kalan kemiklerin üzerinde ayırt</p>

  <p class="calibre1">edici özelliklere rastlan-maksızm, kurbanın kimliğini saptamak zor bir görev olacaktı.</p>

  <p class="calibre1">Yine de, hiç değilse nasıl parçalara ayrıldığını saptayabil-meyi umuyordum. Balta veya satır</p>

  <p class="calibre1">kullanıldığını gösteren herhangi bir örselenme yoktu, ki bu da bir bıçak veya testereye işaret</p>

  <p class="calibre1">ediyordu. Herhangi bir kesici alet kemikte belirgin izler bırakırdı ve şimdiye kadar gördüğüm</p>

  <p class="calibre1">kemiklerin temizliğine bakılırsa, bunun elektrikli bir alet olması yüksek olasılıktı. Paramı</p>

  <p class="calibre1">yuvarlak testereye yatırırdım, ama emin olmak için her bir yüzeyi mikroskop altında</p>

  <p class="calibre1">incelemem gerekiyordu. Sıkıcı, yöntemli bir işti, ama hangi kesici aletin kullanıldığını</p>

  <p class="calibre1">saptamak katili yakalamaya götüren uzun yolda ilk adım olabilirdi.</p>

  <p class="calibre1">Daha tuhaf şeyler görmüştüm .</p>

  <p class="calibre1">İlk lamı taktım ve yapmam gereken şeye yoğunlaşmaya çalıştım. Fakat vizördeki büyütülmüş</p>

  <p class="calibre1">kemik kesitine aslında görmeden sadece gözlerimi dikmiş bakıyordum. Temiz bir kesim,</p>

  <p class="calibre1"><i class="calibre4">kıymıklarıma yok...</i> Bir şey bilinçaltımda eşelenmeye başladı, tam olarak yüzeye</p>

  <p class="calibre1">çıkaramadığım sinir bozucu bir bağlantı. Yüzeye çıkmak üzere olduğunu hissederek</p>

  <p class="calibre1">doğruldum, ama sonra ofisimdeki bilgisayar başlarken gelen uyarı sesi dikkatimi dağıttı.</p>

  <p class="calibre1">Hatırlamaya çalıştığım her ne idiyse yok oldu. İç çekip kaçınılmaza teslim oldum. <i class="calibre4">Tamam,</i></p>

  <p class="calibre1"><i class="calibre4">uğraşma. Böylece unutabilir ve biraz çalışabilirsin.</i> Ofisime gittim ve internette bir haber</p>

  <p class="calibre1">sitesini açtım. Monk’un firarının birinci haber olmasını bekliyordum. Değildi. O yüzü tekrar</p>

  <p class="calibre1">görmenin nasıl bir şok olacağının farkında değilmişim.</p>

  <p class="calibre1">Jerome Monk’un resmi ekrandan bir korku filminin tanıtım fotoğrafı gibi dik dik bakıyordu.</p>

  <p class="calibre1">Alnındaki tiksindirici çöküntü, sırf bir bakmanızla bile midenizin bulanmasına neden</p>

  <p class="calibre1">oluyordu ve gözleri...</p>

  <p class="calibre1">Gözleri hâlâ ölüydü.</p>

  <p class="calibre1">Sayfayı yukarı kaydırıp dört kurbanın fotoğraflarına geldim. Resimler eski tarihli</p>

  <p class="calibre1">görünüyordu, konuları zamanda donmuştu. Bennett kardeşler şimdi herhalde... kaç? Yirmi altı</p>

  <p class="calibre1">veya yirmi yedi yaşında olacaklardı; Tina Williams ise yirmi sekiz veya yirmi dokuz. En</p>

  <p class="calibre1">büyükleri olan Angela Carson yaklaşık otuz dördünde olacaktı. Hepsi de, evlenip çocuk</p>

  <p class="calibre1">yapacak yaşlarda olacaklardı. Onun yerine, hayatları zalimce kısa kesilmişti.</p>

  <p class="calibre1">Ve şimdi katilleri serbestti.</p>

  <p class="calibre1">Gözlerimi ovuşturdum; başarısızlığın tadı şimdi de o gün olduğu kadar acıydı. Hatırlamam</p>

  <p class="calibre1">gereken bir şey olduğu hissine tekrar kapıldım. Önceki kadar güçlü değildi bu kez... Sadece</p>

  <p class="calibre1">zihnimin gerisinde kıpırdanıp beni rahatsız eden bir şey. Haberi bir kez daha okumak üzere</p>

  <p class="calibre1">sayfayı tekrar kaydırdığım an, masamın üzerindeki telefon çalınca yerimden sıçradım.</p>

  <p class="calibre1">Yanlışlıkla yaklaş sekmesini tıklayınca ekrandaki resmin büyüklüğü iki katma çıktı. Fısıltıyla</p>

  <p class="calibre1">küfrederek telefonu kaptım. “Alo?”</p>

  <p class="calibre1">Diğer uçta hafif bir duraksama oldu. “David’le mi görüşüyorum? David Hunter?”</p>

  <p class="calibre1">Biraz boğuk ve kuvvetli bir kadın sesiydi, gerçi şu an tereddütlü gibiydi. Sanki tanıdık</p>

  <p class="calibre1">geliyordu.</p>

  <p class="calibre1">“Evet, benim. Siz kimsiniz?”</p>

  <p class="calibre1">“Sophie Keller?” deyince geçmişin bir başka parçası daha yerine oturdu. “Birkaç yıl önce</p>

  <p class="calibre1">beraber çalışmıştık. Jerome Monk vakasında?”</p>

  <p class="calibre1">Soru tonlamasıyla söylemişti, sanki onu tanıyacağımdan emin değilmiş gibi. Endişelenmesine</p>

  <p class="calibre1">gerek yoktu, çünkü Terry Connors ondan haber alıp almadığımı soralı daha bir iki saat</p>

  <p class="calibre1">olmuştu.</p>

  <p class="calibre1">“Elbette, tabii.” Kendimi toplamak için gayret sarfettim. “Affedersin, tuhaf bir zamanlama</p>

  <p class="calibre1">oldu. Tam da Monk hakkında bir haber okuyordum.”</p>

  <p class="calibre1">“Kaçtığını duymuşsun?”</p>

  <p class="calibre1">“Evet, duydum.”</p>

  <p class="calibre1">Terry’den bahsetmem gerekip gerekmediğimden emin değildim, o yüzden bahsetmedim. İkisi</p>

  <p class="calibre1">hiçbir zaman iyi geçine-memişti. Sıkılgan bir sessizlik oldu. “Ofisinin numarasını</p>

  <p class="calibre1">üniversitenin <i class="calibre4">web</i> sitesinden buldum, ama aslında sadece mesaj bırakmak için aramıştım.</p>

  <p class="calibre1">Pazar günü orada olacağın aklıma gelmedi. Umarım sakıncası yoktur.”</p>

  <p class="calibre1">“Hayır, sadece biraz şaşırdım, o kadar.”</p>

  <p class="calibre1">“Biliyorum, affedersin, çok damdan düşer gibi oldu ama...” Bir nefes aldığını işittim. “Şey,</p>

  <p class="calibre1">bir ara buluşabilir miyiz?” Bugün sürprizlerin ardı arkası kesilmiyordu. “Monk’la mı ilgili?”</p>

  <p class="calibre1">“Görüştüğümüzde söylemeyi tercih ederim. Emin ol, çok fazla vaktini almayacağım.”</p>

  <p class="calibre1">Belli etmemeye çalışsa da sesindeki gerginliği işitebiliyordum. “Sorun yok. Hâlâ Londra’da</p>

  <p class="calibre1">mısın?”</p>

  <p class="calibre1">Bir duraksama daha oldu. “Hayır. Şimdi Dartmoor’da yaşıyorum. Padbury adında küçük bir</p>

  <p class="calibre1">köyde.”</p>

  <p class="calibre1">Buna şaşırdım. Sophie kırsalda yaşayacak bir tipe benzemiyordu hiç, gerçi bozkırı ne kadar</p>

  <p class="calibre1">çok sevdiğini söylediğini hatırlıyordum. “Demek oralara yerleşmeyi başardın sonunda.” “Ne?</p>

  <p class="calibre1">Ah... evet, galiba öyle.” Dikkati dağılmış gibiydi. “Bak,</p>

  <p class="calibre1">çok şey istediğimi biliyorum, ama bana bir iki saatini ayırabilirsen gerçekten minnettar</p>

  <p class="calibre1">kalırım. Lütfen.”</p>

  <p class="calibre1">Sesinden buna gerçekten ihtiyacı olduğu çok açıkça anlaşılıyordu, altta yatan endişe tonu da</p>

  <p class="calibre1">öyle. Hatırladığım özgüvenli genç kadından dağlar kadar uzak bir haldeydi.</p>

  <p class="calibre1">“Başın dertte falan mı?”</p>

  <p class="calibre1">“Hayır, sadece... Bak, görüştüğümüzde sana her şeyi anlatacağım.”</p>

  <p class="calibre1">Dosyası rafa kaldırılmış bir vakaya dahil olmamam gerektiğini söyledim kendime, geçmişi</p>

  <p class="calibre1">eşelemek acı verici ve anlamsız olur dedim. Ama öte yandan, dosya aslında artık rafta değildi.</p>

  <p class="calibre1">Monk kaçtığına göre, raftan inmişti.</p>

  <p class="calibre1">Tam o anda zihnimin gerisinde o bilinçaltı kıpırdanma oldu. Bugüne kadar, neredeyse on</p>

  <p class="calibre1">yıldır, o soruşturmayla ilgili her şey uyku halindeydi. Peki şimdi niye birdenbire bitmemiş bir</p>

  <p class="calibre1">iş gibi geliyordu ki?</p>

  <p class="calibre1">“Yarma ne dersin?” diye sorduğumu işittim. Bugün çok geç olmuştu, oraya akşama kadar</p>

  <p class="calibre1">varamazdım.</p>

  <p class="calibre1">Telefonun öbür ucunda olmasına rağmen, rahatladığı besbelliydi. “Harika olur! Eğer eminsen</p>

  <p class="calibre1">tabii...”</p>

  <p class="calibre1">“Londra’dan çıkmak için bahanem olmasına memnun olurum.” <i class="calibre4">Tek sebebin bu olduğundan</i></p>

  <p class="calibre1"><i class="calibre4">emin misin?</i> Alaycı iç sesi işit-mezlikten geldim.</p>

  <p class="calibre1">“01dwich’teki <i class="calibre4">Trencherman’s</i> Arms’ı hatırlıyor musun?”</p>

  <p class="calibre1">İsim, tamamı iyi anılardan oluşmayan yeni bir rüzgâr estirdi. “Hatırlıyorum. Yemekler o</p>

  <p class="calibre1">günlerdekinden daha iyi mi?” Güldü. Gülüşünün ne kadar güzel olduğunu unutmuştum, rahat</p>

  <p class="calibre1">ve ağız dolusu bir gülüştü. Uzun sürmedi. “Birazcık. Fakat evime adres tarifiyle gitmenden</p>

  <p class="calibre1">daha kolay böylesi. Öğlen yemeği vaktinde gelebilir misin?”</p>

  <p class="calibre1">Olur dedim. Saat birde buluşmayı kararlaştırdık ve birbirimize cep numaralarımızı verdik.</p>

  <p class="calibre1">“Tekrar teşekkürler David. Gerçekten çok minnettarım,” dedi ve telefonu kapattık.</p>

  <p class="calibre1">Gerçi sesi minnettar değil, çaresiz geliyordu.</p>

  <p class="calibre1">Dalgın dalgın telefonu elimden bıraktım. Yeniden biraraya gelmeler açısından verimli bir gün</p>

  <p class="calibre1">olmuştu. Önce Terry Con-nors, şimdi de Sophie Keller. Beni her ne için görmek istiyor</p>

  <p class="calibre1">idiyse, Jerome Monk’un firarıyla çakışmasının rastlantı olduğundan şüpheliydim. Ayrıca,</p>

  <p class="calibre1">bunca zaman sonra benimle temasa geçmesi için ortada ciddi bir şey olmalıydı. Tanıdığım</p>

  <p class="calibre1">Sophie paniklemeye yatkın biri gibi görünmüyordu.</p>

  <p class="calibre1">Öte yandan, sekiz yıl uzun bir zamandı. İnsanlar değişirdi. Onun değişip değişmediğini, eskisi</p>

  <p class="calibre1">gibi görünüp görünmediğini merak ederken buldum kendimi.</p>

  <p class="calibre1">Evlenmiş olup olmadığını merak ederken...</p>

  <p class="calibre1">Kendime <i class="calibre4">Kessen artık</i> şunu desem de, bir yandan da gülümsüyordum. Sonra herhangi bir</p>

  <p class="calibre1">uyaran olmadığı halde ürperdim. Monk’un yaratık suratının doldurduğu bilgisayar ekranına</p>

  <p class="calibre1">baktım. Alaycı çarpık gülümsemesini sergilerken, siyah düğme gözler sanki seyrediyordu.</p>

  <p class="calibre1">Bağlantıyı kestim ve fotoğraf bir çırpıda kayboldu.</p>

  <p class="calibre1">Ama kaybolduktan sonra bile gözlerini sanki hâlâ üzerimde hissediyordum.</p>

  <p class="calibre1">Funda dallarına yer yer tutunan bazı mor tutamlar kalmış olsa da, güz mevsimi manzaranın</p>

  <p class="calibre1">rengini soldurmuş, bozkırı ölü yeşil ve kahverengilerden bir pelerinle örtmüştü bile. Şiddetli</p>

  <p class="calibre1">rüzgâr altındaki kasvetli manzara göz alabildiğine uzayıp gidiyordu. Uyluk yüksekliğindeki</p>

  <p class="calibre1">kartal eğreltisi adacıkları birer birer ölmeye başlamıştı; kısa süre sonra ev büyüklüğünde</p>

  <p class="calibre1">kayalar ve son derece sık katırtırnağı çalılarından başka, tekdüzeliği kıracak hiçbir şey</p>

  <p class="calibre1">kalmayacaktı.</p>

  <p class="calibre1">Yakın zamanlarda çalıştığım bir vaka dolayısıyla, uzak bir İskoç adasına gitmiştim; orası</p>

  <p class="calibre1">buradan bile daha ıssızdı, ama yine de etkileyici bir uçsuz bucaksızlığı ve görkemi vardı.</p>

  <p class="calibre1">Kanımca Dartmoor’un bu kısmı biraz kuruntu verici ve bunaltıcıydı, gerçi tamamen tarafsız</p>

  <p class="calibre1">olmadığımı kabul etmek zorundaydım.</p>

  <p class="calibre1">Bu yerle ilgili iyi anılarım yoktu.</p>

  <p class="calibre1">Gökyüzüne bakılırsa, yağmur yağacağa benziyordu, ama şu ana kadar tek damla düşmemişti.</p>

  <p class="calibre1">Alçak bulutlara rağmen yolunu bulan güneş, fundalığı şaşırtıcı bir berraklıkla parlatıyor, sonra</p>

  <p class="calibre1">yine kayboluyordu. M5’teki yoğun trafik haricinde, Londra’dan buraya epey hızlı gelmiştim.</p>

  <p class="calibre1">Bu kadar batıya yıllardır ilk kez geliyordum, ama yol boyunca kendimi güzergahı</p>

  <p class="calibre1">hatırlarken buldum, aklımdan tamamen çıkmış olan köyleri tanıdım. Bozkıra ulaştığımda,</p>

  <p class="calibre1">sanki arabayı zamanda geriye sürüyordum.</p>

  <p class="calibre1">Kısmen hatırladığım yerlerin yön tabelalarından, belleğimin paslı tellerini titreştiren nirengi</p>

  <p class="calibre1">noktalarından geçtim. Eski kalay madeninin su çarkından kalan, çimlerle kaplanmış harabeyi</p>

  <p class="calibre1">arkamda bıraktım; burası Monk için dublör kullanılarak basının kandırıldığı yerdi. Şimdi</p>

  <p class="calibre1">yabani otlarla daha da fazla sarılmıştı ve hatırladığımdan daha küçük görünüyordu. Geçmişin</p>

  <p class="calibre1">etrafımda yoğunlaştığım hissettim; sonra yolun ilerisi kavislendiğinde uzaklarda Siyah</p>

  <p class="calibre1">Kayalık’m düzensiz bir yığın halindeki kayalarını algıladım.</p>

  <p class="calibre1">Daha iyi bakabilmek için yavaşladım. Kayalık’ı görmek beklemediğim bir şey olmamasına</p>

  <p class="calibre1">rağmen, yine de onu görünce hatıramda soğuk puslar ve rüzgârda titreşen polis şeridinin</p>

  <p class="calibre1">şaklaması canlandı. Sonra tali yolu da geçtim ve anılardan silkinip, Sophie ile buluşmak üzere</p>

  <p class="calibre1">devam ettim.</p>

  <p class="calibre1">Oldwich, Savunma Bakanlığı’nm eğitim alanının hemen sı-mrındaydı; ordunun atış ve dövüş</p>

  <p class="calibre1">idmanları için ulusal parktan ilhak ettiği oldukça büyük bir araziydi. Eğitim yapılan günlerin</p>

  <p class="calibre1">dışında, parkın büyük kısmı hâlâ halka açıktı.</p>

  <p class="calibre1">Belli ki bugün eğitim günü değildi, çünkü bir uyarı direğinin önünden geçtim ama alanın</p>

  <p class="calibre1">yasak bölge olduğunu belirten kırmızı bayrak yoktu. 01dwich tuhaf bir yerdi; anlaşılan o ki,</p>

  <p class="calibre1">kasaba mı yoksa köy mü olduğuna karar verememişti. Çok fazla değişmiş görünmedi gözüme;</p>

  <p class="calibre1">eteklerinde yeni evler vardı, ama merkezi hâlâ hatırladığım kadar sıkıcı ve albenisizdi. Çakıl</p>

  <p class="calibre1">serpintili duvarları olan kulübeler bana her zaman sahil kasabalarını hatırlatırdı; sanki durgun,</p>

  <p class="calibre1">yeşil bir denize nazırmış gibi boş bozkıra bakıyorlardı.</p>

  <p class="calibre1">Ben geçerken, iki vagonlu bir tren aheste aheste yola koyuluyor, dermansızmış gibi kendini</p>

  <p class="calibre1">bozkırda ağır ağır sürük-lüyordu. <i class="calibre4">Trencherman’s Arms</i> minik tren istasyonundan uzak değildi.</p>

  <p class="calibre1">Buraya son geldiğimde, otel harap ve iç karartıcı gözüküyordu, şimdiyse saz çatısı</p>

  <p class="calibre1">yenilenmiş, duvarlarına da yakınlarda beyaz badana yapılmıştı. Hiç olmazsa bazı şeyler iyi</p>

  <p class="calibre1">yönde değişmişti.</p>

  <p class="calibre1">Küçük otopark arka taraftaydı. Arabayı park edip motoru kapatırken tuhaf biçimde gergin</p>

  <p class="calibre1">hissediyordum. Kendime buna gerek olmadığını söyledim ve girişe yöneldim. Otelin kapısı</p>

  <p class="calibre1">alçaktı, o yüzden kafamı çarpmamak için eğilmek zorunda kaldım. İçerisi karanlıktı, ama</p>

  <p class="calibre1">gözlerim alışınca yeni olanın sadece çatı olmadığını gördüm. Çıplak taş plakalar, hatırladığım</p>

  <p class="calibre1">rutubetli halıdan sonra büyük bir ilerlemeydi; ayrıca flok duvar kâğıdının yerini temiz bir</p>

  <p class="calibre1">şekilde boyanmış sıva almıştı.</p>

  <p class="calibre1">Genelde öğlen yemeklerini bitiren yürüyüşçülerle turistlerin işgal ettiği birkaçı hariç,</p>

  <p class="calibre1">masaların çoğu boştu. Sophie’nin orada olmadığını görmem bir saniye bile sürmedi, ama</p>

  <p class="calibre1">zaten erken gelmiştim. <i class="calibre4">Rahatla, muhtemelen yoldadır.</i></p>

  <p class="calibre1">Bar tezgâhının arkasında neşeli, tombul bir kadın vardı. Asık suratlı barmenin de flok duvar</p>

  <p class="calibre1">kâğıdı ve bira lekeli halılarla aynı yolun yolcusu olduğunu tahmin ettim. Kahve sipariş</p>

  <p class="calibre1">ettikten sonra şöminenin yanındaki cilasız çam masalardan birine geçtim. Şömine</p>

  <p class="calibre1">yanmıyordu, ama içine yeni kesilmiş odunlar istif edilmişti ve ızgaradaki kül de odunların süs</p>

  <p class="calibre1">olsun diye koyulmadıkları izlenimini uyandırıyordu.</p>

  <p class="calibre1">Kahvemi yudumlarken, Sophie ne istiyor olabilir ki diye merak ettim yine. Jerome Monk’un</p>

  <p class="calibre1">firarıyla bir biçimde bağlantılı olmalıydı, ama ne olduğunu bir türlü tahmin edemiyordum. Ne</p>

  <p class="calibre1">de niçin benimle bağlantıya geçtiğini. Birbirimizin sohbetinden hoşlanmıştık, ama bize</p>

  <p class="calibre1">arkadaş denemezdi, üstelik teması kesmemek yönünde ikimizin de bir çabası olmamıştı.</p>

  <p class="calibre1">Peki o halde aradan bunca zaman geçtikten sonra beni niçin tekrar görmek işteşindi ki?</p>

  <p class="calibre1">Kahvem soğumuştu. Saatime bakınca, bir buçuğa gelmek üzere olduğunu gördüm. Kaşlarım</p>

  <p class="calibre1">çatıldı, ne de olsa dünkü ses tonu düşünüldüğünde, geç kalmasını beklemiyordum. Fakat</p>

  <p class="calibre1">buraya ulaşmak için ne kadar yolu olduğundan emin değildim, yani yolda oyalanmış olabilirdi</p>

  <p class="calibre1">pekala. Mönüyü elime aldım ve huzursuzca göz gezdirdim, iki dakikada bir girişe göz</p>

  <p class="calibre1">atıyordum.</p>

  <p class="calibre1">On beş dakika daha bekledikten sonra Sophie’nin cep telefonunu aradım. Neyse ki sinyal sesi</p>

  <p class="calibre1">vardı, zira buralarda sinyal alınıp alınamayacağı belli olmazdı. Bağlanırken çıkan tıkırtıları</p>

  <p class="calibre1">dinledim, sonra sesi duydum: <i class="calibre4">Merhaba, Sophie’ye ulaştınız. Lütfen mesaj bırakın.</i></p>

  <p class="calibre1">Beni aramasını söyledim ve telefonu kapattım. Belki de birimiz buluşma zamanını yanlış</p>

  <p class="calibre1">anlamıştır diye düşündüm.</p>

  <p class="calibre1">Fakat saat ikiye geldiğinde hâlâ Sophie’den iz yoktu. Huzursuz huzursuz tekrar saati kontrol</p>

  <p class="calibre1">ettim. Yolda oyalansa bile, şimdiye dek arayıp bir şey demesini beklerdim. Tabii trenle</p>

  <p class="calibre1">gelmiyorsa? Kendi arabasıyla geleceğini varsaymıştım, ama bunu ona sormamıştım. Soğumuş</p>

  <p class="calibre1">kahvemi önümden itip bara gittim.</p>

  <p class="calibre1">“Sonraki trenin ne zaman geleceğini söyleyebilir misiniz?”</p>

  <p class="calibre1">Barmeyd tezgâhın arkasındaki saate baktı. “İki saat daha yok.” Bana canlı bir şekilde</p>

  <p class="calibre1">gülümsedi. “Geç kaldı, ha?”</p>

  <p class="calibre1">Nazikçe gülümsedim ve masama döndüm. Fakat daha fazla beklemenin pek bir anlamını</p>

  <p class="calibre1">göremedim. Paltomu kaptığım gibi dışarı çıktım.</p>

  <p class="calibre1">Güneş, göğü bir örtü gibi kaplayan yüksek bulutların ardında kaybolmuştu; tren istasyonuna</p>

  <p class="calibre1">olan yüz metrelik mesafeyi yürüdüğüm sırada dağınık, yanardöner bir ışık yolluyordu. İçinde</p>

  <p class="calibre1">bir bilet gişesi olamayacak kadar küçük olan istasyon, kısa bir köprüyle birleştirilmiş iki tane</p>

  <p class="calibre1">üstü açık platformadan ibaretti. Platformların ikisi de boştu, ama ilan panosu üzerinde bir</p>

  <p class="calibre1">tarife vardı. Barmeyd haklıydı, iki saate kadar başka bir tren gelmeyecekti. Listedeki diğer tek</p>

  <p class="calibre1">tren, geldiğim sırada ayrıldığını gördüğüm tren olmalıydı. Sophie’nin o trende olmadığı</p>

  <p class="calibre1">açıktı.</p>

  <p class="calibre1">Peki neredeydi?</p>

  <p class="calibre1">Havada daire çizen bir karganın gaklaması dışında ortalık sessizdi. Platformun kenarında</p>

  <p class="calibre1">durup demiryolu hattına baktım. Üst yüzeyleri hariç raylar paslanmıştı, bu da ne kadar az</p>

  <p class="calibre1">sayıda tren tarafından kullanıldıklarının kanıtıydı. Dümdüz ilerliyor, ufuk noktasına</p>

  <p class="calibre1">varmalarından hemen önce kavislenip gözden uzaklaşıyorlardı.</p>

  <p class="calibre1">Şimdi ne olacak?</p>

  <p class="calibre1">Hiçbir fikrim yoktu. Burada ne yaptığımdan bile emin değildim. Sekiz yıldır görmediğim bir</p>

  <p class="calibre1">kadın için üç yüz kilometreden fazla araba sürmüş ve karşılığında ekilmiştim. Ama her ne</p>

  <p class="calibre1">kadar kendimi olağan bir açıklaması vardır diye ikna etmeye çalışsam da, buna pek</p>

  <p class="calibre1">inanamıyordum. Sophie’nin sesinden beni görmeyi umutsuzca istediği çok belliydi. Geç</p>

  <p class="calibre1">kalacağım biliyorduysa, beni arayıp haber verirdi.</p>

  <p class="calibre1">Yanlış giden bir şey vardı.</p>

  <p class="calibre1">Arabama döndüm ve bagajdan yol haritasını çıkardım. Uydu seyir sistemim vardı, ama büyük</p>

  <p class="calibre1">ölçekli bir harita civarın coğrafyası konusunda bana daha iyi bir sezgi sağlardı. Sophie,</p>

  <p class="calibre1">Padbury adında bir köyde yaşadığını söylemişti; haritaya göre buraya birkaç kilometre</p>

  <p class="calibre1">uzaklıktaydı. Adresini bilmiyordum, ama köy o kadar büyük bir yer olamazdı zaten. Onu</p>

  <p class="calibre1">tanıyan birine rastlayana kadar etrafta sormam yeterdi.</p>

  <p class="calibre1">Padbury’ye giden yol gayet iyi tabelalandırılmıştı, ama her bir işaret beni uygarlıktan gittikçe</p>

  <p class="calibre1">uzağa yönlendiriyordu sanki. Yollar gitgide küçülüyordu; sonunda kendimi yüksek, dikenli</p>

  <p class="calibre1">çalı çitlerin kuşattığı dar, tek şeritli bir toprak yolda buldum. Kısmen ufalanmış ölü</p>

  <p class="calibre1">yapraklarının haricinde çıplak olan çitler arabanın etrafında yüksek bir labirent gibiydi. Karda</p>

  <p class="calibre1">veya buzlanma hallerinde burası tamamen kapanırdı. Bir kez daha vites küçültüp kör bir virajı</p>

  <p class="calibre1">almaya çalışırken, Sophie buralara ne halt etmeye geldi ki diye düşündüm.</p>

  <p class="calibre1">Ama tabii benim bu konuda konuşmam hiç uygun olmazdı, çünkü bir keresinde ben de aynı</p>

  <p class="calibre1">seçimi yapmıştım.</p>

  <p class="calibre1">iki üç kilometre kadar sonra çalı çitler yerlerini sık bodur meşelere bıraktı. Gün ışığından</p>

  <p class="calibre1">kalanı sünger gibi çekiyorlardı âdeta, o yüzden henüz ikindi vakti olmasına rağmen farlarımı</p>

  <p class="calibre1">yakmak zorunda kaldım. Yoksa Padbury’yi kaçırdım mı diye düşünmeye başlamıştım ki, bir</p>

  <p class="calibre1">dönemeci dönünce kendimi Padbury’de buldum.</p>

  <p class="calibre1">Ve bir de baktım ki, aynı hızla dışına çıkıvermişim. Köyden çok bir mezraydı burası; geriye</p>

  <p class="calibre1">dönmem için yeterli genişlikte bir yere ulaşana kadar yaklaşık sekiz yüz metre daha yola</p>

  <p class="calibre1">devam etmem gerekti.</p>

  <p class="calibre1">Kötü hislere kapılmaya başlamıştım bile. Sophie’nin yaşadığı yeri bilen birini bulabileceğim</p>

  <p class="calibre1">hiç değilse bir otel veya postane olduğunu ummuştum, oysa birkaç tane taş kulübenin dışında,</p>

  <p class="calibre1">sadece yoldan içerlek bir noktada küçük bir kilise vardı. Arabayı önüne çektim, ama motoru</p>

  <p class="calibre1">çalışır halde bıraktım. Burada olmak şu an gülünç geliyordu. Sophie’nin evini bulsam bile,</p>

  <p class="calibre1">haber vermeden kapısının önünde bitmeyi aşırı bir tepki olarak görmeye başlıyordum.</p>

  <p class="calibre1">Ama gelmiştim bir kere. Bir iç çektikten sonra arabadan indim ve kiliseye doğru yürüdüm.</p>

  <p class="calibre1">Kilisenin iki yanında taştan yapılma çok eski mezartaşlarınm birçoğu azman otlar ile bir</p>

  <p class="calibre1">hizada kalmıştı, üzerlerindeki yazılar okunamayacak derecede silinmişti. Kilisenin kapısı</p>

  <p class="calibre1">ahşaptı, zamanla kararmıştı ve demir kadar sertti. Ayrıca kilitliydi.</p>

  <p class="calibre1">“Yardımcı olabilir miyim?”</p>

  <p class="calibre1">Aksan saf Devon aksamydı; daha eski, daha huzurlu bir çağdanmış etkisi bırakıyordu. Sese</p>

  <p class="calibre1">doğru dönünce, kilisenin bahçe kapısının yanında duran yaşlı bir kadınla karşılaştım.</p>

  <p class="calibre1">Kapitone bir ceketle tüvit bir etek giymişti ve yüzünde nazik olduğu kadar ihtiyatlı bir ifade</p>

  <p class="calibre1">vardı.</p>

  <p class="calibre1">“Sophie Keller adında birini arıyorum. Sanırım bu köyde yaşıyor.”</p>

  <p class="calibre1">Düşünürken kafasını ağır ağır iki yana salladı. “Hayır, sanmıyorum.”</p>

  <p class="calibre1">Belki yanlış yere gelmişimdir kuşkusuyla, “Burası Padbury, değil mi?” diye sordum.</p>

  <p class="calibre1">“Evet, ama Sophie Keller diye biri yaşamıyor burada.” Yüzü aydınlandı. “Gerçi Sophie Trask</p>

  <p class="calibre1">adında biri var. Adın doğru olduğundan emin misiniz?”</p>

  <p class="calibre1">Onu son gördüğümden bu yana Sophie’nin soyadını değiştirmiş olması -ya da evlenmiş</p>

  <p class="calibre1">olması- mümkündü, ama konuşmamızda bundan hiç bahsetmemişti. Fakat emin olmakta</p>

  <p class="calibre1">fayda vardı. Bir hata yapmış olabileceğimi kabul ederek adresi tarif etmesini rica ettim.</p>

  <p class="calibre1">Arabama dönerken, kadın arkamdan “Kaçırmazsınız, merak etmeyin,” diye seslendi. “Çömlek</p>

  <p class="calibre1">fırınım kaçırmayın.”</p>

  <p class="calibre1">Çömlek fırmı mı? Bu iyice anlamsız gelmişti. Fakat çok geçmeden ne kastettiğini anladım.</p>

  <p class="calibre1">Köyden çıkış yolunu takip ettim, daha önce geriye dönüş yaptığım noktayı geçtim ve yaklaşık</p>

  <p class="calibre1">dört yüz metre ileride çıplak ağaçların arasından yuvarlak hatlı şekli gördüm. Alçak, baş aşağı</p>

  <p class="calibre1">bir koniydi; yanında bulunduğu eyle aynı pas rengi tuğlalardan inşa edilmişti. Yaklaşınca,</p>

  <p class="calibre1">yıkılmanın eşiğinde olduğunu fark ettim. Ya onarım ya da destek amacıyla, bir tarafına bitişik</p>

  <p class="calibre1">inşa edilmiş çöktü çökecek bir yapı iskelesi vardı.</p>

  <p class="calibre1">Arabamı, otlar sarmış bahçe çitinin hemen önüne çektim. Akşam alacası koyulaşmaya</p>

  <p class="calibre1">başladığı halde evin pencerelerinde ışık yoktu. Burada her kim yaşıyorsa galiba evde değildi.</p>

  <p class="calibre1">Ahşap kapı dikmelerinden birine sabitlenmiş düzgün, modern bir tabela vardı: <i class="calibre4">Trask Seramik.</i></p>

  <p class="calibre1">Gördüğümde az kalsın arabayı sürüp gidecektim. Bu başka biri olmalıydı. Ama Sophie</p>

  <p class="calibre1">Padbury’de yaşadığını söylemişti ve haritaya göre de Dartmoor’da bu adda sadece tek bir köy</p>

  <p class="calibre1">vardı. <i class="calibre4">Buraya kadar geldin artık...</i></p>

  <p class="calibre1">Taş döşeli bir patika, otların bürümesine izin verilmiş şık bir bahçeden geçerek eve</p>

  <p class="calibre1">ulaşıyordu. Bahçenin bir tarafındaki küçük meyve bahçesinin bodur elma ağaçları yapraksız</p>

  <p class="calibre1">ve meyvesizdi. Diğer tarafta bulunan, yerden bitmiş gibi görünen çömlek fırını yüksek ve</p>

  <p class="calibre1">biraz tekinsizdi. Bahçe kapısını itip açarken, havada güze özgü bir odun dumanı kokusu vardı.</p>

  <p class="calibre1">Daha en baştan zaten Sophie’nin evine geldiğim için duyduğum utanç, hafif de olsa bir</p>

  <p class="calibre1">haneye tecavüz hissiyle karışmıştı. Kendime bunun ne kadar gülünç olduğunu bir kez daha</p>

  <p class="calibre1">söyledim, ama aynı zamanda içimde rahatsız edici bir <i class="calibre4">dejavu</i> hissi de vardı. Daha önce bir kez</p>

  <p class="calibre1">bu durumda bulunmuş ve kendimi boş yere endişelendiğime ikna etmek için birini kontrol</p>

  <p class="calibre1">etmeye gitmiştim.</p>

  <p class="calibre1">Şu an tarihin tekerrür etmeyeceğini umuyordum.</p>

  <p class="calibre1">Patikada ilerlerken, meyve bahçesinden uçup gelen yapraklar ayaklarımın altında çıtırdıyordu.</p>

  <p class="calibre1">Evde hâlâ hiç yaşam belirtisi yoktu, pencereleri yekpare siyah levhalar gibiydi. Eğer içerde</p>

  <p class="calibre1">biri varsa, özür dileyiverirdim, eğer yoksa... <i class="calibre4">Pekala, sırayla git.</i> Kapıyı tıklatmak üzere elimi</p>

  <p class="calibre1">uzattım.</p>

  <p class="calibre1">Ve ahşabın üzerindeki yeni oluşmuş kıymıkları gördüm, kilit zorlanmıştı.</p>

  <p class="calibre1">O saniyede bütün şüphelerim somutluk kazanmış göründü. Kapı hafif aralıktı, ama itip</p>

  <p class="calibre1">açmadım. Buranın hâlâ bir yabancının evi olması, kapının kırılmasının masum bir sebebinin</p>

  <p class="calibre1">bulunması ihtimali hızla zihnimden geçti, ama gözardı ettim. Arkamda birini görmeyi</p>

  <p class="calibre1">bekleyerek etrafa bakındım. Fakat karanlık patika ve hışırdayan dallardan başka bir şey yoktu.</p>

  <p class="calibre1">Parmak uçlarımla itip açarken kapı gıcırdadı. Ardına dek açılınca karanlık koridor göründü.</p>

  <p class="calibre1">“Kimse var mı?”</p>

  <p class="calibre1">Sessizlik sağır ediciydi. Eğer içeri girersem, kendimi her tür belaya maruz bırakabilirdim, ama</p>

  <p class="calibre1">başka şansım olduğunu sanmıyordum. Polisi arasam ne diyecektim? Bir eve zorla girildiğine</p>

  <p class="calibre1">dair belirtiler var ve ev tanıdığım birine ait olabilir de olmayabilir de mi diyecektim?</p>

  <p class="calibre1"><i class="calibre4">Eğer ev sahibi sadece anahtarım kaybettiyse gerçekten tam bir aptal gibi görüneceksin,</i> diye</p>

  <p class="calibre1">düşündüm ve koridora adımımı attım. Her şey normal görünüyordu, ama sonra merdivenin</p>

  <p class="calibre1">dibinde eski bir çam dolap gördüm, çekmeceleri açıktı, içle-rindekiler yere saçılmıştı.</p>

  <p class="calibre1">Yanında, yerde parçalanmış bir vazo duruyordu; döşeme üzerindeki seramik kırıkları kemik</p>

  <p class="calibre1">parçalarına benziyordu.</p>

  <p class="calibre1">“Sophie!”</p>

  <p class="calibre1">Hızla içeri girip ışıkları açtım. Cevap gelmedi. Polisi aramam gerektiğini biliyordum, ama</p>

  <p class="calibre1">ararsam bana polis gelene kadar dışarıda beklemem söylenirdi.</p>

  <p class="calibre1">O zaman da çok geç olabilirdi.</p>

  <p class="calibre1">Hızlıca alt katın odalarını kontrol ettim. Altları üstlerine getirilmişti; şifonyerler ve büfeler</p>

  <p class="calibre1">hırpalanarak açılmış, içleri boşaltılmış, kanepe ve koltukların minderleri sağa sola atılmıştı.</p>

  <p class="calibre1">İçeride kimse olduğuna dair bir belirti yoktu, o yüzden üst kata koştum. Şimdi fark ediyordum</p>

  <p class="calibre1">ki, halıda ıslak kısımlar vardı, ama sadece su olduğunu anlayınca boşverdim. Üst katın bütün</p>

  <p class="calibre1">kapıları kapalıydı, banyonunki hariç. Hafifçe aralıktı.</p>

  <p class="calibre1">Aralıktan, yerde bir çift çıplak bacak olduğunu görebiliyordum.</p>

  <p class="calibre1">Hızla ileri atıldım. Bir kadının bedeni kapının arkasında yere serilmiş haldeydi; kapının</p>

  <p class="calibre1">açılmasını engellediğinden aralıktan sıkışarak girmek zorunda kaldım. Sırtüstü yatıyordu,</p>

  <p class="calibre1">bornozunun önü açılmıştı. Bir kolu yüzüne doğru savrulmuştu ve hâlâ ıslak olan karman</p>

  <p class="calibre1">çorman saçları yüzünü daha da örtüyordu.</p>

  <p class="calibre1"><i class="calibre4">Kan yok.</i> İlk düşündüğüm buydu, ama yanına diz çöktüğüm zaman, yüzünün bir tarafının</p>

  <p class="calibre1">şişip, mosmor çürüdüğünü gördüm.</p>

  <p class="calibre1">Ama o halde bile ve onu son görüşümün üstünden sekiz yıl</p>

  <p class="calibre1">geçmiş olsa da, Sophie Keller’) tanıdım.</p>

  <p class="calibre1">Saçılmış saçlarını yana alarak boynunu yokladım. Teni soğuk olsa da nabzı düzenli atıyordu.</p>

  <p class="calibre1"><i class="calibre4">Tanrı’ya şükür.</i> Onu dikkatle kurtarma pozisyonuna getirdim ve bornozunu usulca çekip</p>

  <p class="calibre1">üzerini örttüm. Cep telefonu çekmiyordu, ben de koşarak aşağıdaki mutfakta gördüğüm</p>

  <p class="calibre1">telefona gittim. Acil servisi ararken sesim biraz titriyordu.</p>

  <p class="calibre1">Hemen tekrar üst kata koştum, yatak odasından aldığım yorganla Sophie’yi örttüm. Sonra</p>

  <p class="calibre1">yere, yambaşma oturup elini tuttum ve ambulansın gelmesini bekledim.</p>

  <p class="calibre1">Ambulans Sophie’yi hastaneye naklederken benim geride kalıp ifade vermem gerekti. Aracın</p>

  <p class="calibre1">ön kapının hemen önündeki patikadan uzaklaşmasını seyrettim. Henüz sireni açık değildi,</p>

  <p class="calibre1">ama ilerleyip gözden kaybolurken parlak ve ısrarcı mavi ışığı karanlık dallar üzerinde yanıp</p>

  <p class="calibre1">sönüyordu.</p>

  <p class="calibre1">ilk sağlık görevlilerinin gelmesi yaklaşık kırk dakika sürmüştü. O süre boyunca hiç</p>

  <p class="calibre1">kıpırdamadan, yerde Sophie’nin yanında, her yanıma kramp girmiş halde, oturdum; yardımın</p>

  <p class="calibre1">yolda olduğu, her şeyin düzeleceği konusunda onu temin etmek için sürekli konuştum. Beni</p>

  <p class="calibre1">işitip işitmediği hakkında bile bir fikrim yoktu. Ama bilincin farklı dereceleri vardır: Eğer</p>

  <p class="calibre1">Sophie şu ya da bu düzeyde uyanıksa, işitmesi için her zaman bir şans vardı.</p>

  <p class="calibre1">Zaten yapabileceğim başka bir şey de yoktu.</p>

  <p class="calibre1">Sağlık görevlileri bana çok fazla bilgi veremediler. Sophie’nin yaşamsal belirtileri</p>

  <p class="calibre1">istikrarlıydı, ki bu da bir şeydi. Fakat kafa travmasının ne kadar ciddi olduğu bilinmiyordu, ne</p>

  <p class="calibre1">de iç organlarının zarar görüp görmediği. Ambulans ekibi Sophie’yi merdivenlerden</p>

  <p class="calibre1">indirirken polis geldi. Köy gecesinin karanlığı çakan ışıklarla bozuldu; meyve bahçesindeki</p>

  <p class="calibre1">çıplak ağaçlar ürpertici, hayaletimsi bir renge büründü. Sophie bek-</p>

  <p class="calibre1">leyen ambulansa bindirilmek üzere dışarı çıkartılırken çaresiz bir şekilde ayakta dikildim ve</p>

  <p class="calibre1">polis kadının tekdüze bir sesle sorduğu sorulara yanıt verdim. Sophie ile olan ilişkimi</p>

  <p class="calibre1">sorduğunda tereddüt ettim.</p>

  <p class="calibre1">“Eski bir arkadaşıyım,” dedim, ama bunun doğruluğundan emin bile değildim.</p>

  <p class="calibre1">Yardım gelmesini beklerken neler söyleyeceğimi düşünüp taşınmıştım. Bu olayın Jerome</p>

  <p class="calibre1">Monk ile ilgisi olup olmadığını bilmemin olanağı yoktu. Altı üstüne getirilmiş ev, sonu kötü</p>

  <p class="calibre1">bitmiş bir soygunu akla getiriyordu, fakat zamanlama hariç. Terry Connors’ın evime çıkagelip</p>

  <p class="calibre1">Monk’un firar ettiği konusunda beni uyarmasından kısa süre sonra Sophie arayıp yardımımı</p>

  <p class="calibre1">istemişti. Ayrıca Sophie’ye her kim saldırdıysa, bu fiili Sophie’nin benimle buluşup neden</p>

  <p class="calibre1">yardım istediğini açıklayacak olmasından hemen önce işlemişti.</p>

  <p class="calibre1">Sonunda polise her şeyi anlattım, böylece söylediklerim uyarınca hareket edip etmeme</p>

  <p class="calibre1">kararını onlara bıraktım. Monk’un adını duyunca polis kadının ilgisi birden canlandı, soruları</p>

  <p class="calibre1">da öyle. Nihayetinde, sürekli “bilmiyorum,” deyip durmaktan yılarak, kaçınılmaza teslim</p>

  <p class="calibre1">oldum.</p>

  <p class="calibre1">“Komiser Terry Connors’ı aramanız gerek,” dedim.</p>

  <p class="calibre1">Onu bu işe karıştırmayı hiç istemiyordum, ama fazla seçeneğim yoktu. Polis telefon açarken,</p>

  <p class="calibre1">ortağının da olduğu polis arabasının arka koltuğunda suçluluk hissiyle oturdum. Sonunda</p>

  <p class="calibre1">bana dönerek, “Tamam, gidebilirsiniz,” dedi.</p>

  <p class="calibre1">Beklediğim bu değildi. “Benimle konuşmak istemiyor mu?” “ifadenizi aldık. Biri sizinle</p>

  <p class="calibre1">temas halinde olacak.” Bana düşmanca olmayan bir şekilde gülümsedi. “Umarım arkadaşınız</p>

  <p class="calibre1">iyileşir.”</p>

  <p class="calibre1">Ben de öyle umuyordum.</p>

  <p class="calibre1">Ambulans Sophie’yi Exeter’da bir hastaneye götürüyordu. Arabamla oraya giderken, bu</p>

  <p class="calibre1">güzergah üzerinde son yolculuğumun sekiz yıl önce morga doğru olduğunu düşünmemeye</p>

  <p class="calibre1">çalıştım. Hastane o zamandan bu yana bazı modernleştirmelerden geçmişti, ama</p>

  <p class="calibre1">tanıyamayacağım kadar da değildi. Acil servis resepsiyonundaki görevli, kır saçları düz</p>

  <p class="calibre1">kahküllü, kilolu bir kadındı. Sophie’nin adını vermemden sonra bilgisayarının ekranına</p>

  <p class="calibre1">bakarken kaşlarını çattı.</p>

  <p class="calibre1">“Bu gece gelen o adda biri yok,” dedi. “Doğru hastane olduğundan emin misiniz?”</p>

  <p class="calibre1">Tam itiraz edecektim ki, hatamı fark ettim. “Affedersiniz. Sophie Trask olarak arar mısınız?”</p>

  <p class="calibre1">Bana tuhaf tuhaf baktıysa da, verdiğim ismi tuşladı. “Bir saat kadar önce yoğun bakıma</p>

  <p class="calibre1">götürülmüş.”</p>

  <p class="calibre1">İşitmeyi beklediğiniz durumlarda bile, <i class="calibre4">yoğun bakım</i> ifadesinde uğursuz bir yan vardır.</p>

  <p class="calibre1">“Durumunu öğrenebilir miyim?” “Aileden misiniz?”</p>

  <p class="calibre1">“Hayır, sadece arkadaşıyım.”</p>

  <p class="calibre1">“Eşi ya da akrabası değilseniz, bu bilgiyi veremiyoruz.” İçimi çektim, ters bir şey</p>

  <p class="calibre1">söylememeye çalıştım. “Sadece iyi olup olmadığını bilmek istiyorum.”</p>

  <p class="calibre1">“Özür dilerim. Belki yarın sabah telefon ederseniz...” Hüsranla dönüp dışarı çıktım. Arabama</p>

  <p class="calibre1">giderken, hastane arkamda siyah bir dikdörtgenden ibaretti, ışıklı kareler halindeki pencereleri</p>

  <p class="calibre1">karanlıkta aldatıcı bir neşe sergiliyordu. Şimdi ne yapacağım? Terry’yi kendim de</p>

  <p class="calibre1">arayabilirdim, ama cep telefonu numarasını bilmiyordum ve gecenin bu vaktinde ofisinde</p>

  <p class="calibre1">olacağından da kuşkuluydum.</p>

  <p class="calibre1">Ama burada kalmanın anlamı yoktu. Gecelemek üzere çanta hazırlamamıştım, hem eğer bir</p>

  <p class="calibre1">şey olursa kendi evimde de başka bir yerdeki kadar tez haber alırdım. Fakat tüm bunlara</p>

  <p class="calibre1">rağmen, arabayı çalıştırıp hastaneyi arkamda bırakırken kendimi sanki kaçıyormuş gibi</p>

  <p class="calibre1">hissettim. Rastladığım ilk benzin istasyonunda durdum ve sandviçle enerji içeceği aldım. Biri</p>

  <p class="calibre1">lezzetsiz, diğeri mide bulandıracak kadar tatlıydı, ama kahvaltıdan beri hiçbir şey yeyip</p>

  <p class="calibre1">içmemiştim ve Londra’ya kadar uzun bir yolum vardı.</p>

  <p class="calibre1">Direksiyon başında o günkü olayları zihnimde tekrar canlandırdım. Hiç değilse bazı sorulara</p>

  <p class="calibre1">yanıt bulurum beklentisiyle Sophie ile buluşmaya gitmiştim. Oysa şimdi her zamankinden</p>

  <p class="calibre1">daha çok soru vardı.</p>

  <p class="calibre1">Yollar sakindi, başlangıçta gayet hızlı gittim, ama sonra yağmur o kadar şiddetlendi ki,</p>

  <p class="calibre1">sağanak yüzünden yol bir sisin arkasından görünür gibi oldu. Silecekler gözü dönmüş bir</p>

  <p class="calibre1">gayret içinde olmasına rağmen ön cam vazelinle sıvanmıştı sanki. Yavaşlamak zorunda</p>

  <p class="calibre1">kaldım; önümdeki arabaların kuyruk lambaları donuk kırmızı lekelere dönmüştü, yolun</p>

  <p class="calibre1">ilerisini görebilmek için dikkatle bakıyordum. Londra’nın kenar mahallelerine ulaştığım</p>

  <p class="calibre1">sırada sağanak hafifledi, ama o zamana kadar gerginlik kaynaklı bir baş ağrısı enseme ve</p>

  <p class="calibre1">şakaklarıma yerleşmişti bile. Sokak lambaları ve parlak aydınlatmalı dükkânların yağmurla</p>

  <p class="calibre1">parlayan kaldırımlara düşen yansıları yüzünden dışarının parıltısı daha da şiddetlendiğinden,</p>

  <p class="calibre1">sürekli gözlerimi kısarak bakıyordum.</p>

  <p class="calibre1">Nihayet oturduğum sokağa girip arabamı evin önüne park edince rahatladım. Geceyarısmı</p>

  <p class="calibre1">geçmişti. Diğer dairelerin ışıklan yanmıyordu, yani komşularım ya evde değildi ya da</p>

  <p class="calibre1">uykudaydılar. Kapının kilidini açtım, her zamanki gibi çeşit çeşit fatura ve el ilanını almak</p>

  <p class="calibre1">için eğildim ve tekrar doğrulurken birdenbire gözetlendiğim hissine kapıldım.</p>

  <p class="calibre1">Hızla arkama döndüm, ama karanlık sokak boştu. Sessizliği tuzla buz edecek bir şey olmasını</p>

  <p class="calibre1">bekleyerek nefesimi tuttuğumu fark edince, rahatlamak için kendimi zorladım.</p>

  <p class="calibre1"><i class="calibre4">Yorgunsun</i> ve <i class="calibre4">hayal görüyorsun. Bir şey yok.</i></p>

  <p class="calibre1">Yine de, kapıyı kapatırken kendime kızgındım. Kendi evimin kapı eşiğinde neredeyse</p>

  <p class="calibre1">öldürülmemin üzerinden bir yılı aşkın zaman geçmişti, artık gölgelerden ürkme evresini</p>

  <p class="calibre1">geride bıraktığımı sanırdım.</p>

  <p class="calibre1">Belli ki, bırakamamıştım.</p>

  <p class="calibre1">İçeri girdim, ışıkları açtım. Ev her zamanki gibi fazla sessiz geldi. Televizyonu açıp</p>

  <p class="calibre1">gayriihtiyari bir haber kanalına geçtim, sesi geriden sadece bir mırıltı gibi duyulacak seviyeye</p>

  <p class="calibre1">kadar kıstım.</p>

  <p class="calibre1">Yorgunluğum kalmamıştı. Adrenalin bitkinliğimi alıp götürmüştü, şimdi yatsam</p>

  <p class="calibre1">uyuyamayacağımı biliyordum. Oturma odasındaki vitrine gidip, tepesinde minyatür bir at ve</p>

  <p class="calibre1">jokeyinin olduğu tuhaf şekilli burbon şişesini aldım. Hemen hemen boşalmıştı. Şişeyi yılın</p>

  <p class="calibre1">başlarında Tennessee’den dönerken getirmiş ve çabuk bitmesin diye burbonu idareli içmiştim.</p>

  <p class="calibre1">Fakat şu an bir içkiyi hakettiğimi hissediyordum. Ve az sonra yapacağım şey için de bir içkiye</p>

  <p class="calibre1">ihtiyacım olacaktı.</p>

  <p class="calibre1">Kendime büyücek bir ölçü doldurdum ve büyük bir yudum aldım. Aynı anda hem sert hem de</p>

  <p class="calibre1">yumuşak içimli burbon içimi yakarken salondan koridora çıktım ve sonundaki kapıyı açtım.</p>

  <p class="calibre1">Teknik olarak, üçüncü bir yatak odasıydı, ama içine bir yatak zor sığardı. Pek çok insanın eski</p>

  <p class="calibre1">mobilya ve eşyalarım koydukları, bunları atmayıp orada unuttukları, kutu odası dediğimiz</p>

  <p class="calibre1">yüklükleri olur. Fakat benimkinin durumunda bu tanım harfi harfine doğruydu.</p>

  <p class="calibre1">Oda kutularla doluydu.</p>

  <p class="calibre1">Işığı açtım. Kutuları üstüste istiflemiştim; yerden tavana kadar rafları dolduran çeşit çeşit</p>

  <p class="calibre1">koliler ve evrak kutuları. Herkesin bir geçmişi vardır. İyi ya da kötü, o geçmişin bizi biz</p>

  <p class="calibre1">yapan şeylerde payı vardır.</p>

  <p class="calibre1">Bu da benimkiydi.</p>

  <p class="calibre1">Kara ile Alice’in ölümünden sonra, eski hayatımdan kaçmaya çalıştım. Arkadaşlarımla ve</p>

  <p class="calibre1">meslektaşlarımla görüşmez oldum; bana kaybettiklerimi hatırlatan istisnasız her şeyle bağımı</p>

  <p class="calibre1">kestim. Eşyalarımın çoğunu ya sattım ya da verdim, ama bazı şeyler vardı ki, bunları ya ne</p>

  <p class="calibre1">yapacağımı bilemiyordum ya da elimden çıkarma fikrine katlanamıyordum. Onları depoya</p>

  <p class="calibre1">koydum ve tamamen unutmak için elimden geleni yaptım, ta ki geri dönüp eski hayatıma</p>

  <p class="calibre1">devam edebilecek gibi hissedene kadar. İşte şimdi eski hayatımdan bütün geriye kalan bu</p>

  <p class="calibre1">kutulardaydı. Fotoğraflar, günlükler, hatıralar.</p>

  <p class="calibre1">İş.</p>

  <p class="calibre1">Burbondan bir yudum daha aldım ve kadehi bir rafın üzerine bıraktım. Kutuların belli bir</p>

  <p class="calibre1">düzeni yoktu, fakat kişisel olanlar rastgele kolilerin içindeydi; doğru dürüst hatırlamadığım</p>

  <p class="calibre1">bir sersemlik hali içinde kolilere dolduruvermiştim. Iç-lerindekilere bakmaya hâlâ hazır</p>

  <p class="calibre1">değildim. Araştırma ve dava dosyalarım ise evrak kutulanndaydı, bunları hiç değilse etiket-</p>

  <p class="calibre1">lemiştim.</p>

  <p class="calibre1">İstediğim kutuyu bulana kadar toz içinde kalmış ve terle-miştim. Kutuyu oturma odasına</p>

  <p class="calibre1">götürüp, sehpanın üzerine koydum ve açtım. Eski kâğıtların kuru kokusu dışarı yayıldı.</p>

  <p class="calibre1">Dosyalar alfabetik sıradaydı, o yüzden Monk davasında tuttuğum notları içeren dosyayı</p>

  <p class="calibre1">bulmak zor olmadı. Çeşit çeşit şişkin mukavva klasörü birbirlerine kaim bir lastik bantla</p>

  <p class="calibre1">bağlamıştım. Lastik zamanla çürüdüğünden, klasörleri çıkarırken koptu. Klasörleri görünce</p>

  <p class="calibre1">belleğimde anılar canlanmaya başladı: Bunlar diğerlerinden farklıydı, mavi ve ebruliydiler,</p>

  <p class="calibre1">tasarruflu olsun diye toptan satın aldığımı hatırladım.</p>

  <p class="calibre1">Bu düşünceyi zihnimden kovup klasörleri sehpaya koyup ilkini açtım. İçinden bir deste eski</p>

  <p class="calibre1">disket dışarı kaydı; titizlikle etiketlenmişlerdi, ama modern bilgisayarlarda işe yaramazlardı.</p>

  <p class="calibre1">Zamanı geçmiş plastik kareleri bir yana koydum ve klasörün içindeki diğer şeyleri dışarı</p>

  <p class="calibre1">çıkarttım. Adli bilim çadırının içindeki mezarın fotoğraflarının bulunduğu saydam bir dosya</p>

  <p class="calibre1">vardı. Fotoğraflara göz gezdirdim; turbayla kabuk gibi kaplanmış kalıntılar bütün</p>

  <p class="calibre1">çıplaklıklarıyla flaşa yakalanmıştı. Her bir resim ritmik bir vuruş gibi, belleğime bir anıyı</p>

  <p class="calibre1">getirdi, fakat şimdilik bekleyebilirlerdi.</p>

  <p class="calibre1">Dava ile ilgili notlara döndüm. Çoğu yazıcı çıktısıydı, ama aralarına karışmış, tükenmez</p>

  <p class="calibre1">kalemle yazdığım sayfalar da vardı. El yazısının benim olduğu belli olmakla beraber, biraz</p>

  <p class="calibre1">farklı</p>

  <p class="calibre1">görünüyordu. Zamanla her şey değişir, el yazıları dahil.</p>

  <p class="calibre1">Bunları yazan kişinin hâlâ var olduğundan bile emin değildim.</p>

  <p class="calibre1">Kâğıtlardan birine koyu bir leke bulaşmıştı. Aceleyle çizik-tirilmiş birkaç ön hazırlık</p>

  <p class="calibre1">notundan ibaret göründüğünden, kâğıdı bir tarafa bırakmak üzereydim ki, farkına vardım.</p>

  <p class="calibre1"><i class="calibre4">Kara, Alice’in</i> kâğıtların üzerine damlattığı yoğurdu siliyor. “Özür dilerim babacığım.”</p>

  <p class="calibre1">Sanki kalbime yumruk yemiş gibi oldum. Birdenbire odanın havası tükendi. Lekeli kâğıdı</p>

  <p class="calibre1">sehpanın üzerine bırakıp, hızlı hızlı koridora çıktım. Dış kapıyı açınca, yağmurla tazelenen</p>

  <p class="calibre1">soğuk havanın etkisiyle canlandım. Havayı yutarcasma içime çektim; dışarıda birilerinin</p>

  <p class="calibre1">olabileceği umurumda değildi artık. Islak sokak, lambaların ışığı altında parıldıyordu. Gece o</p>

  <p class="calibre1">taptaze, fırtına sonrası sessizliğe bürünmüştü; oluklardaki suyun damlama ve akma sesleriyle</p>

  <p class="calibre1">uzaklardan gelen trafik vı-nıltısı sessizliği daha da vurguluyordu. Yavaş yavaş bir dereceye</p>

  <p class="calibre1">kadar yatıştım. Sürpriz kutudan fırlayan duygular kendileri için yaptığım bölmeye geri</p>

  <p class="calibre1">döndüler, orada yayları kapalı bekleyeceklerdi.</p>

  <p class="calibre1">Bir dahaki sefere kadar.</p>

  <p class="calibre1">Dış kapıyı kapatıp, oturma odasına geri döndüm. Evrak kutusu ve kâğıtlar sehpanın üzerinde,</p>

  <p class="calibre1">bıraktığım yerdeydiler. Lekeli sayfayı alıp özenle tekrar klasörün içine soktum.</p>

  <p class="calibre1">Sonra, burbondan büyük bir yudum alıp oturdum ve okumaya başladım.</p>

  <p class="calibre1">Ertesi sabah kapımın zili çalınınca iyi haber olmadığını tahmin ettim. Gece nihayet yattığımda</p>

  <p class="calibre1">saat üçü geçiyordu; gözlerim sulanana kadar Monk soruşturması hakkmdaki eski notlarımı</p>

  <p class="calibre1">incelemiştim. O günlerde gözden kaçırdığım bir şey, kurumuş sayfalar arasında gizli kalmış</p>

  <p class="calibre1">hayatî önemde bir bilgi parçası vardır herhalde diyordum. Fakat sayfalar bana zaten</p>

  <p class="calibre1">bilmediğim bir şey söylememişti. Tina VVilliams’m yaraları dehşet vericiydi, ama benzersiz</p>

  <p class="calibre1">sayılmazlardı. O zamandan bu yana daha kötüleriyle karşılaşmıştım, hattâ Iskoçya’da</p>

  <p class="calibre1">çalıştığım ve hâlâ çözülmemiş olan bir seri katil soruşturması Monk davasıyla kan donduran</p>

  <p class="calibre1">benzerlikler taşıyordu. Dışarıda henüz yakalanmamış, Monk gibi başkalarının olduğunu fark</p>

  <p class="calibre1">etmek iç karartıcıydı.</p>

  <p class="calibre1">Sonunda bütün gayretimin karşılığında elime gerginlik kaynaklı yeni bir baş ağrısı geçmişti</p>

  <p class="calibre1">ve bir de sekiz yılın hem neredeyse bir ömür hem de aslında kısacık bir süre olduğu hissi.</p>

  <p class="calibre1">İlk iş olarak, Sophie’nin durumunu öğrenmek için hastaneyi aramıştım; bana söylenen tek şey</p>

  <p class="calibre1">bilgi veremeyecekleriydi. Yine de numaramı bırakmış, ondan sonra da şimdi ne yapacağım</p>

  <p class="calibre1">diye düşünüp taşınmıştım. Gerçi fazla uzun sürmemişti.</p>

  <p class="calibre1">Yanıtlar ne olursa olsun, bunları Londra’da bulamayacaktım. Üniversiteyi arayıp, birkaç gün</p>

  <p class="calibre1">izin kullanacağımı söyledim. Tatil alacağım vardı, ayrıca bölüm sekreteri Erica da haftalardır</p>

  <p class="calibre1">bana biraz dinlenmem gerektiğini söylüyordu.</p>

  <p class="calibre1">Gerçi aklındaki herhalde bu değildi.</p>

  <p class="calibre1">Ne kadar kalacağımı bilmediğimden, bavuluma yetecek kadar eşya koydum. Kapı zilinin sesi</p>

  <p class="calibre1">dairenin içinde yankılandığı sırada işim bitmek üzereydi. Durdum, gerginlik midemi düğüm</p>

  <p class="calibre1">lüyordu.</p>

  <p class="calibre1">Kimin geldiğini biliyordum.</p>

  <p class="calibre1">Terry neredeyse hiç uyumamış gibi görünüyordu. Buraya gelmek için kat ettiği yolun</p>

  <p class="calibre1">uzunluğunu düşünürsek, belki de uyumamıştı zaten. Göz altları torbalanmıştı ve yüzü</p>

  <p class="calibre1">solgundu; tıraşı gelmiş sakallarından dolayı çenesi maviye çalıyordu ve çiğnediği naneli sakız</p>

  <p class="calibre1">bile nefesindeki ekşi alkol kokusunu gizleyemiyordu.</p>

  <p class="calibre1">“Alışkanlık haline geliyor, değil mi?” dedi, istemeye istemeye geri çekilip, içeri girmesine</p>

  <p class="calibre1">izin verdim. “Sophie’den haber mi var?”</p>

  <p class="calibre1">“Yok. Durumu aynı.”</p>

  <p class="calibre1">“Peki niye geldin? Dartmoor’dan buraya dünyanın yolu.” “Böbürlenme. Onca yolu sırf seni</p>

  <p class="calibre1">görmeye gelmedim. Hazır buradayken konuşmam gereken başkaları var.”</p>

  <p class="calibre1">Sormadan oturma odasına girdi. Monk soruşturmasına dair notlarım hâlâ sehpanın</p>

  <p class="calibre1">üzerindeydi, tekrar yerlerine kaldırmamıştım henüz. Terry sehpaya gidip, en üstteki kâğıdı</p>

  <p class="calibre1">eline aldı. “Ev ödevi mi yapıyordun?”</p>

  <p class="calibre1">“Sadece birkaç notu gözden geçiriyordum.” Kâğıdı elinden alıp klasöre koydum. “Ee, senin</p>

  <p class="calibre1">için ne yapabilirim?”</p>

  <p class="calibre1">“Bu sefer kahve ikram etmek yok mu?”</p>

  <p class="calibre1">“Dışarı çıkıyordum.”</p>

  <p class="calibre1">Çantaya göz attı. “Görüyorum. Güzel bir yer mi bari?”</p>

  <p class="calibre1">“Ne istediğini söylesene Terry.”</p>

  <p class="calibre1">“Başlangıç olarak, bana dün neler olduğunu anlatmanı istiyorum.”</p>

  <p class="calibre1">Dün gece polise defalarca anlatmıştım, ama tartışmanın anlamı olmadığını biliyordum.</p>

  <p class="calibre1">Sophie’nin bana telefon etmesinden onu banyoda yerde bilinçsiz halde buluşuma kadar her</p>

  <p class="calibre1">şeyi baştan anlattım. Bitirdiğimde Terry bir şey söylemeden bana dik dik bakmayı sürdürdü.</p>

  <p class="calibre1">Polislerin eski bir numarasıy-dı bu, daha önce o kadar çok görmüştüm ki tongaya basmadım.</p>

  <p class="calibre1">Ben de ona baktım ve bekledim.</p>

  <p class="calibre1">“Sophie Keller’la temasın olmadığım sanıyordum,” dedi sonunda.</p>

  <p class="calibre1">“Yoktu.”</p>

  <p class="calibre1">“Seni öyle damdan düşer gibi aradığına inanmamı mı bekliyorsun? Sekiz yıldan sonra?”</p>

  <p class="calibre1">“Bu doğru.” Bana kayıtsız bir edayla bakıyor, sakızını çiğnerken çene kasları şişiyordu. İç</p>

  <p class="calibre1">çektim, sinirimi bozuyordu. “Bak, başı ne tür bir beladaydı ya da beni niye aradı, hiçbir fikrim</p>

  <p class="calibre1">yok. Keşke sana daha fazlasını söyleyebilsem, ama bilmiyorum. Köyden birileriyle konuştun</p>

  <p class="calibre1">mu? Arkadaşlarıyla, niye saldırıya uğradığım bilebilecek birileriyle?”</p>

  <p class="calibre1">“Bana bir soruşturmayı nasıl yürüteceğimi mi söylemeye çalışıyorsun?”</p>

  <p class="calibre1">Öfkemi kontrol altında tuttum. “Hayır, ama Jerome Monk’un firarından çok kısa zaman sonra</p>

  <p class="calibre1">meydana gelmiş bir rastlantı gibi görünüyor. Ona saldıran Monk’tu demek istemiyorum, ama</p>

  <p class="calibre1">bir bağlantı da olmak zorunda.”</p>

  <p class="calibre1">Terry sakızını çiğnemeyi durdurdu. “O olmadığından bu kadar emin olmam sağlayan şey ne?”</p>

  <p class="calibre1">“Sophie’yle ne alıp veremediği olsun? Ona yardım etmeye çalışan tek kişi Sophie’ydi. Hem</p>

  <p class="calibre1">onu nerede bulacağım nasıl bilecekti ki?”</p>

  <p class="calibre1">“Sence böyle bilgileri hapishanede öğrenemez misin? Büyü biraz. Hem bir sebep arıyorsan,</p>

  <p class="calibre1">söyleyeyim, Sophie muhtemelen gözüne ilişen son kadındı. Hücresinde yatarak geçirdiği</p>

  <p class="calibre1">yıllar boyunca ona yapmak istediği şeyleri düşündü.”</p>

  <p class="calibre1">Aklıma gelen soruyu daha önce sormak istememiştim, ama bu söylediğiyle Terry yolu</p>

  <p class="calibre1">hazırlamıştı artık. “Tecavüze uğramış mı?”</p>

  <p class="calibre1">“Hayır.” Terry’nin gözleri soğuktu.</p>

  <p class="calibre1">Hiç değilse bunun için müteşekkirdim. “O halde Monk’a benzemiyor, değil mi? Ayrıca o</p>

  <p class="calibre1">normalde kurbanlarını sağ bırakmaz.”</p>

  <p class="calibre1">“İşi yarım bırakılmış veya korkup kaçmış olabilir.”</p>

  <p class="calibre1">“Monk mu?” O kadar zorlama bir gerekçeydi ki, neredeyse gülecektim. “Kim korkutacak?”</p>

  <p class="calibre1">“Pekala, madem saldırganın Monk olduğunu düşünmüyorsun, Sophie’nin evinde sen ne</p>

  <p class="calibre1">yapıyordun, bana bir hatırlat.” “Anlattım ya.”</p>

  <p class="calibre1">“Ah, tabii! Yıllardır görmediğin biri yardım istemek için seni arıyor, sen de arabana atlayıp üç</p>

  <p class="calibre1">yüz kilometre yol kat ediyorsun... Öğlen yemeği için. Ve buluşmaya gelmeyince de yaşadığı</p>

  <p class="calibre1">yerin izini arayıp buluyorsun, evine girip dolaşıyor ve onu bilinçsiz halde buluyorsun.”</p>

  <p class="calibre1">“Aynen böyle oldu.”</p>

  <p class="calibre1">“Sen öyle diyorsun. Fakat bir de şunu deneyelim: Evine gidiyorsun, zorla içeri giriyorsun.</p>

  <p class="calibre1">Üzerinde sadece bornozu var, heyecanlanıyorsun. Bum. Sonra paniğe kapılıyorsun ve onu</p>

  <p class="calibre1">yeni bulmuşsun gibi yardım çağırıyorsun.”</p>

  <p class="calibre1">Ona dehşet içinde bakakalmıştım. “Saçmalık bu!”</p>

  <p class="calibre1">“Öyle mi? İkiniz arama çalışması sırasında bayağı yakın görünüyordunuz. Aranızda bir şey</p>

  <p class="calibre1">mi var diye hep merak etmiştim.”</p>

  <p class="calibre1">Yumruklarımı sıktığımı fark ettim. Öfkeme yenilmemeye çalışarak ellerimi gevşettim,</p>

  <p class="calibre1">Terry’nin istediğinin bu olduğunu biliyordum.</p>

  <p class="calibre1">“Herkes senin gibi değil Terry.”</p>

  <p class="calibre1">Bir kahkaha attı. “Ah, işte başlıyoruz! Ne zaman olacak diye merak ediyordum.”</p>

  <p class="calibre1">“Bana inanmıyorsan Sophie’ye sor. Uyandığında o da sana aynı şeyleri anlatacaktır.”</p>

  <p class="calibre1">“Eğer uyanırsa.” Bu laf üzerine durdum. Terry başım salladı. “Öyle bir kafa travması varsa,</p>

  <p class="calibre1">ne olacağı bilinmez. Bu da seni ters bir durumda bırakıyor, değil mi?”</p>

  <p class="calibre1">Bunu işittiğime inanamıyordum. Cüzdanından bir kart çıkarıp, sehpanın üzerine attı.</p>

  <p class="calibre1">“Başka bir şey olursa, beni ara. Kartta cep numaram var. Ofisin numarasını arayacağım diye</p>

  <p class="calibre1">uğraşma, hiç ofiste olmuyorum.” Koridora çıkınca durakladı, yüzünde çirkin bir ifade vardı.</p>

  <p class="calibre1">“Benden farklıymışsın gibi davranma Hunter. Başkalarından daha iyi değilsin.”</p>

  <p class="calibre1">Çıkarken kapıyı o kadar sert çarptı ki, duvarlar sarsıldı. Bir süre yerimden kıpırdamadım,</p>

  <p class="calibre1">sonra en yakındaki koltuğa oturdum. Terry’nin suçlaması kadar düşmanlığı karşısında da</p>

  <p class="calibre1">afallamıştım. Birbirimizden hiç hoşlanmazdık, ama benim öyle bir şey yapabileceğime ciddi</p>

  <p class="calibre1">ciddi inanıyor olabilir miydi? Sophie’ye saldıracağıma?</p>

  <p class="calibre1">Anlaşılan, inanıyormuş.</p>

  <p class="calibre1">Öfke tekrar etkisini göstermeye başladı. Çantamı hazırlama işini tamamladım. Kara kara</p>

  <p class="calibre1">düşünmenin faydası yoktu, ne de burada öylece oturmanın.</p>

  <p class="calibre1">Terry’nin kartını neredeyse atacaktım, ama son anda cüzdanıma soktum. Sonra da dairemin</p>

  <p class="calibre1">alarmını çalıştırdım, çantamı bagaja attım ve yola koyuldum. Şayet trafik keşmekeşine</p>

  <p class="calibre1">yakalanmazsam ikindi sularında Exeter’a ulaşabilirdim.</p>

  <p class="calibre1">Eğer geçmişi deşeleyeceksem, başlamak için bir arkeolog iyi bir noktaydı.</p>

  <p class="calibre1">Leonard Wainwright yıllardır hiç aklıma gelmemişti. Ve o şekilde kalsa ziyadesiyle mutlu</p>

  <p class="calibre1">olurdum, ama onunla hiç değilse bir konuşmak mantıklıydı. Monk çirkin kafasını tekrar</p>

  <p class="calibre1">gösterdiğine göre, arkeolog elimdeki pek az bilgiye yenilerini ekleyebilir mi diye bakmaktan</p>

  <p class="calibre1">zarar gelmezdi.</p>

  <p class="calibre1">Exeter’a yaklaştıkça hava kararlı biçimde kötüleşiyordu, şehre ulaştığımda da yağmur iç</p>

  <p class="calibre1">karartıcı bir sağanağa dönüştü. Hastaneden uzak olmayan özelliksiz bir otelde oda tuttum.</p>

  <p class="calibre1">Şehir veya kasaba merkezlerinin çoğunda türeyen kişiliksiz zincir otellerden biriydi, hani şu</p>

  <p class="calibre1">asansörlerine hoparlörden müzik verilen ve önceden pişirilmiş yemeklerin bulunduğu plastik</p>

  <p class="calibre1">mönüleri olan. Ama ucuz ve elverişliydi, ayrıca odam otoparka bakıyordu ve <i class="calibre4">Wi-Fi</i> bağlantısı</p>

  <p class="calibre1">vardı. Eşyalarımın arasından dizüstü bilgisayarımı çıkardım, bir sandviç sipariş ettim ve işe</p>

  <p class="calibre1">koyuldum.</p>

  <p class="calibre1">Wainwright’i bulmanın beklediğimden zor olduğu ortaya çıktı. Adresini veya telefon</p>

  <p class="calibre1">numarasını bilmiyordum, üstelik Terry onun emekli olduğunu söylemişti. Yine de, bana</p>

  <p class="calibre1">yardımcı olabilecek birinin olmasını umarak Cambridge’deki eski bölümünü aradım.</p>

  <p class="calibre1">Danışmadaki bayan bu konudaki yanlışımı düzeltmekte gecikmedi.</p>

  <p class="calibre1">“Kişisel ayrıntıları veremiyoruz,” dedi huysuz bir şekilde.</p>

  <p class="calibre1">Yarım saat boyunca internette arama yapıp sonuç alamayınca aşikâr olanı denemek aklıma</p>

  <p class="calibre1">geldi. Yıllar önce Wainwright, Torbay’de yaşadığını söylemişti. Hâlâ aynı yerde yaşadığının</p>

  <p class="calibre1">veya adının rehberde kayıtlı olduğunun garantisi yoktu, ama yine de internetteki bir telefon</p>

  <p class="calibre1">rehberinde arama yaptım ve karşımda beliriverdi: <i class="calibre4">Wainwright, L. Prof.</i> Hem telefon numarası</p>

  <p class="calibre1">hem de adresi kayıtlıydı.</p>

  <p class="calibre1">Tutulan boynumu ovarken, içimden Sen <i class="calibre4">bir dahisin</i> diye geçirdim hayıflanarak.</p>

  <p class="calibre1">Telefon uzun süre çaldıktan sonra açıldı. “Alo, Wainw-right’ların evi.”</p>

  <p class="calibre1">Çabuk ve kesik kesik konuşan, işgüzar bir kadın sesiydi. “Leonard Wainwright’la konuşabilir</p>

  <p class="calibre1">miyim lütfen?”</p>

  <p class="calibre1">Bir sessizlik oldu. “Kim arıyor?”</p>

  <p class="calibre1">“Adım David Hunter,” dedim ve “Yıllar önce Profesör Wainwright’la çalışmıştım,” diye</p>

  <p class="calibre1">ekledim, ama beni hatırlayacağından emin değildim.</p>

  <p class="calibre1">Sessizlik bu sefer pek o kadar uzun sürmedi. “Adınız tanıdık gelmedi. Cambridge’ten mi</p>

  <p class="calibre1">tanışıyorsunuz?”</p>

  <p class="calibre1">“Hayır, biz...” Doğru ifadeyi aradım, sonra vazgeçtim. “Ben bir polis soruşturmasında görev</p>

  <p class="calibre1">alıyordum. Şu an civardayım ve...”</p>

  <p class="calibre1">Cümleyi bitirmeme fırsat bırakmadı. “Ah, <i class="calibre4">anladım.</i> Korkarım, Leonard şu an müsait değil,</p>

  <p class="calibre1">ama ben karışıyım. Civardayım demiştiniz, değil mi?”</p>

  <p class="calibre1">“Evet, ama...”</p>

  <p class="calibre1">“O zaman mutlaka ziyarete gelmelisiniz! Eminim Leonard eski bir meslektaşını görmeye</p>

  <p class="calibre1">bayılacaktır.”</p>

  <p class="calibre1">Bundan şüpheliydim. “Belki daha sonra tekrar arasam daha iyi...”</p>

  <p class="calibre1">“Ne saçma! Yarın öğle yemeğinde boş musunuz? Biz genellikle saat bir gibi hafif bir şeyler</p>

  <p class="calibre1">yeriz. Tabii başka bir randevunuz yoksa.”</p>

  <p class="calibre1">Öğle yemeği mi? Bu beklediğim son şeydi. “Size zahmet vermeyeceğimden eminseniz...”</p>

  <p class="calibre1">“Hiç zahmet olmaz. Ah, harika! Leonard <i class="calibre4">dört gözle</i> bekleyecek.”</p>

  <p class="calibre1">Telefonu kapattım; davet kafamı karıştırmıştı, ayrıca ‘müsait değil’in tam olarak ne anlama</p>

  <p class="calibre1">geldiğini de merak etmiştim. Arkeolog ve karısıyla öğle yemeği fikri hoşuma giden bir şey</p>

  <p class="calibre1">değildi ve Wainwright’ın da bunun için karısına teşekkür edeceğinden şüpheliydim. Ama</p>

  <p class="calibre1">daveti kabul etmiştim bir kere. Böylece geriye akşamın kalanını nasıl dolduracağım meselesi</p>

  <p class="calibre1">kalmıştı. Ne yapayım diye düşünürken telefonum çaldı. Hastaneden arıyorlardı.</p>

  <p class="calibre1">Sophie’nin bilinci yerine gelmişti.</p>

  <p class="calibre1">Travmaya bağlı beyin hasarı kırık bir kola benzemez. Öngörü-lemeyen yapısı yüzünden,</p>

  <p class="calibre1">hastalığın seyri konusundaki tahminler güçleşir, ama genelde bir kurban ne kadar uzun süre</p>

  <p class="calibre1">bilinçsiz kalmışsa, ciddi hasar olasılığı o kadar yüksektir.</p>

  <p class="calibre1">Sophie şanslıydı. Her ne kadar kafasına aldığı darbe ciddi bir beyin sarsıntısına neden olsa da,</p>

  <p class="calibre1">kafatası kırılmamıştı ve beyin taramalarında da kanama veya hematom gibi komplikasyonlara</p>

  <p class="calibre1">dair herhangi bir belirti görülmüyordu: Bunlar sapta-namayabilen kafa içi kanamalarıdır ve</p>

  <p class="calibre1">yaralanmanın olduğu ilk andan günler sonrasında maluliyet ya da ölümle sonuçlanabilirler.</p>

  <p class="calibre1">Sophie ben hastaneden ayrıldıktan birkaç saat sonra, gece uyanmış. İlk başta sersem</p>

  <p class="calibre1">haldeymiş, bilinci bir gelip bir gidiyormuş, ama nihayetinde kendine gelmiş olması iyi</p>

  <p class="calibre1">haberdi. Hastanenin beni araması onun ısrarı üzerine olmuş. Yanına gittiğimde sırtı</p>

  <p class="calibre1">yükseltilmiş halde, geceliğiyle yatıyordu; arkasındaki yastıklar düzensizce yayılmıştı.</p>

  <p class="calibre1">Kehribar rengi saçları arkadan bir bantla toplanmıştı, bu da yüzündeki berelenmelerin açıkça</p>

  <p class="calibre1">görünmesine neden oluyordu. Kafatası kırılmamış olabilirdi, ama elmacık kemiği kırılmıştı.</p>

  <p class="calibre1">Her ne kadar şişlik inmeye başlamışsa da, şakağından çenesine kadar uzanan çü-</p>

  <p class="calibre1">rük ürkütücü bir renk cümbüşü sergiliyordu.</p>

  <p class="calibre1">“Geldiğin için teşekkürler,” dedi, ben otururken. Bileğindeki plastik kimlik bileziğine dalgın</p>

  <p class="calibre1">dalgın dokundu. “Sana teşekkür mü etmeliyim, özür mü dilemeliyim emin değilim.” “İkisine</p>

  <p class="calibre1">de gerek yok.”</p>

  <p class="calibre1">“Elbette var. Başına bu belayı açtım, hem sen beni bulmamış olsaydın...”</p>

  <p class="calibre1">“Ama buldum. Ayrıca başıma bela falan da açmadın.”</p>

  <p class="calibre1">Bana alaycı bir ifadeyle bakıp, “Yaa, tabii,” dedi. Gülümsedim, iyi olduğu için rahatlamıştım.</p>

  <p class="calibre1">Özellikle de Terry’nin ziyaretinden sonra. Yağmurun dövdüğü pencerenin camında floresan</p>

  <p class="calibre1">lambaları altındaki aşırı sade hastane koğuşunun ters görüntüsü yansıyordu. Sophie’nin yatağı</p>

  <p class="calibre1">köşedeydi ve yanındaki yatak boştu, böylece başkalarınca işitilmeden konuşabiliyorduk.</p>

  <p class="calibre1">“Nasılsın?” diye sordum.</p>

  <p class="calibre1">Bitkince gülümsedi. “Fena halde akşamdan kalma bir halim var, onun dışında sanırım aşağı</p>

  <p class="calibre1">yukarı göründüğüm gibiyim.” Başından geçeni düşünürsek, dikkate değer ölçüde iyi</p>

  <p class="calibre1">görünüyordu. Sekiz yıl onda neredeyse hiç iz bırakmamıştı. Yüzünde çizgi yoktu ve çürüğün</p>

  <p class="calibre1">dışında onu son gördüğümden beri pek değişmemişti. Ama zaten Sophie her zaman iyi</p>

  <p class="calibre1">yaşlanan o kemik yapısı türüne sahipti.</p>

  <p class="calibre1">Gözlerini ellerine indirdi. “Galiba en çok utanç hissediyorum. Ve kafa karışıklığı. Hangisi</p>

  <p class="calibre1">daha kötü bilmiyorum, birinin evime zorla girip bana bunu yapması mı, yoksa olay hakkında</p>

  <p class="calibre1">hiçbir şey hatırlamamam mı.”</p>

  <p class="calibre1">Kısa süreli bellek yitimi kafa travmalarından sonra sık görülen bir şeydir, ama sık görülmesi</p>

  <p class="calibre1">yaşattığı ızdırabı azaltmaz. “Hiçbir şey hatırlamıyor musun? Sana saldıran kişiyle ilgili bir</p>

  <p class="calibre1">şey?”</p>

  <p class="calibre1">“Saldırıya uğradığımı bile hatırlamıyorum.” Dalgın bir halde kimlik bileziğini çekiştiriyordu.</p>

  <p class="calibre1">“Kendimi gerçekten aptal hissediyorum, ama polise anlattığım gibi oldu işte. Yeni duş</p>

  <p class="calibre1">almıştım, alt katta bir ses işittim ve... hepsi bu kadar. Kayıp kafam çarpmışsın deseler de olur</p>

  <p class="calibre1">benim için.”</p>

  <p class="calibre1">Kırık ön kapı ve altüst edilmiş odalar olmasa, bu daha inandırıcı gelebilirdi. Ona her ne</p>

  <p class="calibre1">olduysa, kaza değildi.</p>

  <p class="calibre1">“Belleğin birkaç gün içinde geri gelebilir.”</p>

  <p class="calibre1">“Bunu isteyip istemediğimi bilmiyorum.” Hastane geceliği içinde öylece yatarken savunmasız</p>

  <p class="calibre1">görünüyordu, hatırladığım Sophie gibi değildi hiç. “Polis benim... cinsel saldırıya</p>

  <p class="calibre1">uğramadığımı söyledi. Fakat birinin zorla evime girdiğini ve benim bunu hatırlamadığımı</p>

  <p class="calibre1">düşünmek korkunç.”</p>

  <p class="calibre1">“Kim olabileceği hakkında bir fikrin var mı? Sana garezi olan biri?”</p>

  <p class="calibre1">“Hayır, yok. Şu an bir ilişkim yok ve zaten... uzun zamandır yok. Galiba polis benim evde</p>

  <p class="calibre1">olmadığımı sanan ve duşta olduğumu fark edince panikleyen bir hırsızın işi olabileceğini</p>

  <p class="calibre1">düşünüyor.”</p>

  <p class="calibre1">Bu benim için yeni haberdi. “Terry Connors’la konuştun mu?”</p>

  <p class="calibre1">Ad onu şaşırtmış göründü. “Yo. Niye?”</p>

  <p class="calibre1">“Beni görmeye geldi.” Tereddüt ettim, ama bilmeye hakkı vardı. “Sana saldıranın Jerome</p>

  <p class="calibre1">Monk olabileceğini düşünüyor gibi.”</p>

  <p class="calibre1">“Monk mu? Bu çok saçma!” Bana kaşlarını çatarak baktı. “Başka bir şey var, değil mi?”</p>

  <p class="calibre1">“Benim de şüpheli olduğumu söyledi. Seni bulan bendim ve sen de bir şey hatırlamadığına</p>

  <p class="calibre1">göre...”</p>

  <p class="calibre1">“Sen mi?” Gözleri büyüdü, sonra yüzünü hızla yana çevirdi. Aklımdan acaba o da buna</p>

  <p class="calibre1">inanıyor olabilir mi diye geçince midem çekildi. Fakat tekrar konuştuğunda sesindeki öfke bu</p>

  <p class="calibre1">ihtimali sildi. “Tanrım, tam ona göre. Ne aptalca!”</p>

  <p class="calibre1">“Böyle düşündüğüne sevindim. Sen iyi misin?” diye sordum, birdenbire renginin attığını fark</p>

  <p class="calibre1">edince.</p>

  <p class="calibre1">“Birazcık sersemledim... Bak, biliyorum, sana bir açıklama borçluyum, ama bekleyebilir mi?</p>

  <p class="calibre1">Şu an bu konuda konuşacak gibi hissetmiyorum hiç. Ben... ben sadece eve gitmek istiyorum.”</p>

  <p class="calibre1">“Elbette. Dert etme.”</p>

  <p class="calibre1">“Teşekkürler.” Tekrar bitkince gülümsedi, ama gülümsemesi çabucak silindi. “Sanırım...”</p>

  <p class="calibre1">Yatağın yanındaki komodinin üzerindeki böbrek şekilli mukavva kabı el yordamıyla almaya</p>

  <p class="calibre1">çalışırken, ben uzanıp ona verdim.</p>

  <p class="calibre1">“Hemşireyi çağırmamı ister misin?”</p>

  <p class="calibre1">“Hayır. Sürekli midem bulanıyor, o kadar. Geçermiş.” Başım tekrar yastığa koydu, gözlerini</p>

  <p class="calibre1">kapattı. “Kusura bakma, galiba uykuya ihtiyacım var..."</p>

  <p class="calibre1">Sesi zayıflayıp kesilirken, kap yavaşça parmaklarından kaydı. Sandalyenin ayaklarını</p>

  <p class="calibre1">döşemeye sürtmemeye dikkat ederek ayağa kalktım. Kabı tekrar dolabın üstüne koydum ve</p>

  <p class="calibre1">çıkmak üzere döndüm.</p>

  <p class="calibre1">“David...”</p>

  <p class="calibre1">Sophie kıpırdamamıştı, ama gözleri üzerimdeydi. “Tekrar gelecek misin?”</p>

  <p class="calibre1">“Elbette.”</p>

  <p class="calibre1">Memnun bir şekilde, belli belirsiz kafa salladı. Göz kapakları yine düşmeye başlamıştı ve</p>

  <p class="calibre1">konuştuğunda artık geveliyordu, sesi de neredeyse fısıltı seviyesindeydi. “Niyetim o</p>

  <p class="calibre1">değildi...”</p>

  <p class="calibre1">Doğru işittiğimden emin olmayarak, “Ne değildi?” diye sordum.</p>

  <p class="calibre1">Ama uykuya dalmıştı bile. Nefes alırken göğsünün düzenli şekilde inip kalkışını seyrettim,</p>

  <p class="calibre1">sonra sessizce koğuştan çıktım. Koridorda yürürken Sophie’nin ne dediğini düşündüm. Ve ne</p>

  <p class="calibre1">demediğini.</p>

  <p class="calibre1">Aklımdan acaba neyi gizliyor diye geçti.</p>

  <p class="calibre1">Ertesi sabah bulutlar ve yağmur kalkmış, yerlerini berrak mavi göğe ve parlak gün ışığına</p>

  <p class="calibre1">bırakmıştı. Önceki geceyi, yarısı boş bir İtalyan lokantasında tek başıma yemek yiyerek</p>

  <p class="calibre1">geçirmiştim, bir yandan da olup bitenleri zihnimde tekrar canlandırıyordum. Sophie’nin</p>

  <p class="calibre1">durumu beni rahatlatmış olmakla birlikte, gözden kaçırdığım bir şey olduğuna inanarak, tatsız</p>

  <p class="calibre1">ve huzursuz bir şekilde yatmıştım.</p>

  <p class="calibre1">Fakat gece uykumu alınca moralim düzelmişti; otelden çıkış yapıp, Wainwright’la öğle</p>

  <p class="calibre1">yemeği randevum için yola koyulduğum sırada, aydınlık sonbahar günü sayesinde neredeyse</p>

  <p class="calibre1">iyimser bir ruh haline bürünmüştüm. Sophie kendine geldiğine göre, aslında artık</p>

  <p class="calibre1">Wainwright’ı görmeme gerek kalmamıştı, ama karısının davet ettiği öğle yemeğine bu kadar</p>

  <p class="calibre1">az zaman kala arayıp gelemeyeceğimi söyleyemezdim.</p>

  <p class="calibre1">Bunu yapmayı ne kadar istiyor olursam olayım.</p>

  <p class="calibre1">Arkeolog, Torbay’in güney ucunda bir burun olan Shark-ham Point civarında yaşıyordu.</p>

  <p class="calibre1">Arabayla bir saatten az mesafedeydi, bu yüzden sahil manzarasının tadını biraz daha fazla</p>

  <p class="calibre1">çıkarabilmek için uzun olan güzergahı seçtim. Sarp kayalıkların ötesindeki güneşin ışıkları</p>

  <p class="calibre1">çırpıntılı denizin üzerinde parıldıyordu. Soğuk havaya rağmen penceremi açık tuttum ve</p>

  <p class="calibre1">esintinin tazeliğinin tadını çıkardım. Ülkenin bu kısmını iyi bilmiyordum, ama hoşuma</p>

  <p class="calibre1">gitmişti. Dartmoor’dan yalnızca otuz kilometre kadar uzakta olmasına rağmen başka bir</p>

  <p class="calibre1">dünya gibiydi; daha aydınlık ve daha az bunaltıcı. Burada yaşadığı için Wainwright’ı</p>

  <p class="calibre1">suçlayamazdım.</p>

  <p class="calibre1">Evi bulmak zor olmadı, çünkü zaten çok fazla ev yoktu. Bir dizi uzun ve çıplak misket limonu</p>

  <p class="calibre1">ağacının arkasında, yoldan içerlek bir noktada olan ev, 1920’lerin çapraz siyah kirişli, çakıllı</p>

  <p class="calibre1">duvarlı köşklerindendi. Çakıl döşeli uzun bir araba yolunun bir tarafına da başka misket</p>

  <p class="calibre1">limonu ağaçlarının dalları sarkmıştı, diğer tarafta ise engin bir çimenlik uzayıp gidiyordu.</p>

  <p class="calibre1">Parlak mavi bir Toyota iki kapılı garajın- önüne park edilmişti. Arabamı yanma çektim ve ön</p>

  <p class="calibre1">kapıya giden basamakları çıktım. Duvara monte edilmiş eski pirinç zile basınca evin</p>

  <p class="calibre1">derinliklerinden gelen uzak çınlamayı işittim, işte başlıyoruz. İçeriden canlı ayak sesleri</p>

  <p class="calibre1">gelirken omuzlarımı dikleştirdim.</p>

  <p class="calibre1">Kapıyı açan kadın telefondaki sese o kadar mükemmelen uyuyordu ki, Wainwright’ın</p>

  <p class="calibre1">karısından başkası olamazdı. Belki o kadar ağırbaşlı değildi ve benim hayalimdeki gibi kazak</p>

  <p class="calibre1">hırka takımı giyip inciler takmamış, onun yerine yün bir eteğin üzerine yumuşak bir bisiklet</p>

  <p class="calibre1">yaka kazak giymişti. Fakat kusursuzca şekillendirilmiş gri saçları ve özenli makyajı</p>

  <p class="calibre1">beklediğim gibiydi, gözlerindeki keskin zekalı bakış da öyle.</p>

  <p class="calibre1">Gerçi şu an o gözler beni karşılarken gülümsüyordu ve bu, şaşırtıcı bir şekilde sıcak bir</p>

  <p class="calibre1">gülümsemeydi. “David Hunter olmalısınız?”</p>

  <p class="calibre1">“Evet, öyle.”</p>

  <p class="calibre1">“Ben, Jean Wainwright. Evi bulmanıza çok sevindim. Burada biraz sapa bir yerdeyiz, ama</p>

  <p class="calibre1">öylesi hoşumuza gidiyor.” Hâlâ gülümserken yana çekildi. “Lütfen içeri girin.”</p>

  <p class="calibre1">Eve girdim. Koridorun çok güzel bir parke döşemesi ve ahşap panelli duvarları vardı, içinde</p>

  <p class="calibre1">beyaz kasımpatıları olan büyük bir vazo antik bir maun yazı masasının üzerinde duruyordu;</p>

  <p class="calibre1">çiçeklerin ağır kokusu Bayan Wainwright’m parfümü ve pudrasıyla savaşıyordu. Beni salona</p>

  <p class="calibre1">alırken alçak ökçeleri kesik kesik bir ritimle yere çarpıyordu.</p>

  <p class="calibre1">“Leonard çalışma odasında. Sizi görmeyi dört gözle bekliyordu.”</p>

  <p class="calibre1">Bu o kadar olanaksızdı ki, birdenbire bir hata yaptığımdan emin oldum. Bu başka bir Leonard</p>

  <p class="calibre1">Wainwright olabilir miydi? <i class="calibre4">Artık çok geç.</i> Karısı koridorun sonundaki kapıyı açtı ve beni içeri</p>

  <p class="calibre1">buyur etti.</p>

  <p class="calibre1">Koyu renk panelli koridorun ardından bu oda göz kamaştıracak kadar parlaktı. Cumbadaki</p>

  <p class="calibre1">neredeyse boydan boya uzanan devasa pencereden içeriye güneş ışığı âdeta akıyordu.</p>

  <p class="calibre1">Duvarları kaplayan kitaplıklar ve bir tarafta deri tablalı, hoş bir masa vardı, üzerinde yine</p>

  <p class="calibre1">kasımpatıların olduğu bir vazodan başka bir şey yoktu.</p>

  <p class="calibre1">Çiçeklerin kokusu odayı dolduruyordu, ama dikkati en fazla manzara çekiyordu. Pencere,</p>

  <p class="calibre1">kayalık bir uçurum kenarına kadar uzanan bir çimenliğe bakıyordu; kayalığın ötesinde</p>

  <p class="calibre1">denizden başka hiçbir şey yoktu. Denizin ufka kadar uzanması bir geminin pruvasında</p>

  <p class="calibre1">duruyormuşsunuz gibi bir etki yaratıyordu. O kadar nefes kesiciydi ki, başka şeyleri</p>

  <p class="calibre1">algılamakta gecikiyordum. Sonra Wainwright’m karısının sesi duyuldu.</p>

  <p class="calibre1">“Leonard, David Hunter geldi. Eski meslektaşlarından biri. Onu hatırlıyorsun, değil mi?”</p>

  <p class="calibre1">Bayan Wainwright yüksek arkalıklı, deri bir koltuğun yanma gitmişti. Manzaraya nazır</p>

  <p class="calibre1">yerleştirilmiş koltukta birinin oturduğunu fark etmemiştim. Wainwright’m ayağa kalkmasını</p>

  <p class="calibre1">bekledim. Kalkmayınca, koltuğun iç tarafını görecek kadar odanın içinde ilerledim.</p>

  <p class="calibre1">O olduğunu bilmesem, tanıyamazdım.</p>

  <p class="calibre1">Hatıramdaki o dev artık yoktu. Wainwright koltukta iki büklüm halde oturuyor, boş gözlerle</p>

  <p class="calibre1">denize bakıyordu. Vücudu çekip büzülmüş gibi görünüyordu, etleri ve kasları eriyip bitmişti.</p>

  <p class="calibre1">Aristokrat yüz hatları güçlükle tanınıyordu; avurtları çökmüş, gözleri iyice çukura kaçmıştı,</p>

  <p class="calibre1">bir zamanlar yele gibi gür olan saçları seyrelmiş ve ağarmıştı.</p>

  <p class="calibre1">Wainwright’m karısı beklentiyle bana döndü. Yüzündeki aydınlık gülümseme şimdi cam</p>

  <p class="calibre1">kadar kırılgan ve saydamdı. Kalakalmıştım, şok olmuştum, ama kendimi zorlayıp ben de</p>

  <p class="calibre1">gülümsedim ve yanlarına gittim.</p>

  <p class="calibre1">“Merhaba Leonard.”</p>

  <p class="calibre1">Ona ilk kez ön adıyla sesleniyordum, ama başka türlüsü yanlış görünürdü. Elimi uzatmaya hiç</p>

  <p class="calibre1">zahmet etmedim, anlamı olmayacağını biliyordum.</p>

  <p class="calibre1">“Dr. Hunter yemeğe geldi canım,” dedi karısı. “Hoş olur, değil mi? İkiniz eski günlerden</p>

  <p class="calibre1">bahsedersiniz.”</p>

  <p class="calibre1">Nihayet varlığımın farkına varmış gibi, kocaman kafası ağır ağır bana doğru döndü. Bulanık</p>

  <p class="calibre1">gözler bana baktı. Ağzı oynayınca, konuşabileceğini sandım bir an. Sonra o an geçip gitti ve</p>

  <p class="calibre1">Wainwright tekrar kafasını çevirip sabit gözlerle denize bakmaya devam etti.</p>

  <p class="calibre1">“Size çay ikram edebilir miyim Dr. Hunter?” dedi karısı. “Yemek de yirmi dakika sonra hazır</p>

  <p class="calibre1">olur.”</p>

  <p class="calibre1">Gülümsemem yüzüme âdeta yapışmıştı. “Çay iyi olur. Size yardım edeyim mi?”</p>

  <p class="calibre1">“Çok naziksiniz, teşekkürler,” dedi ve kocasının elini pışpışlayarak, “Hemen döneriz</p>

  <p class="calibre1">Leonard,” diye ekledi.</p>

  <p class="calibre1">Karşılık gelmedi. Koltuktaki figüre son bir bakış atıp kadının arkasından hole çıktım.</p>

  <p class="calibre1">“Özür dilerim. Sizi uyarmalıydım,” dedi, kapıyı kapatırken. “Telefon ettiğinizde Leonard’ın</p>

  <p class="calibre1">durumunu bildiğinizi varsaydım.”</p>

  <p class="calibre1">“Hiç bilmiyordum,” dedim. “Ne? Alzheimer mı?”</p>

  <p class="calibre1">“Tam olarak emin değiller. Bunamanın bu kadar çok sayıda türü olduğunun hiç farkında</p>

  <p class="calibre1">değildim, ama zaten sanırım insan farkında olmuyor. Leonard’m hastalığı çok hızlı ilerledi, bu</p>

  <p class="calibre1">hastalıklarda alışıldık bir şey bu. Son iki yıl... çok zordu.” Tahmin edebiliyordum. “Çok</p>

  <p class="calibre1">üzüldüm.”</p>

  <p class="calibre1">“Ah, böyle şeyler oluyor.” Neşeli bir gerçekçilikle konuşuyordu. “Tanıdık bir yüz görmesi</p>

  <p class="calibre1">yardımcı olabilir diye düşündüm. Kızlarımız civarda yaşamıyor, çok fazla ziyaretçimiz de</p>

  <p class="calibre1">yok. Leonard genellikle günün erken saatlerinde daha iyi oluyor. O yüzden öğlen yemeğine</p>

  <p class="calibre1">gelmenizi teklif ettim. Belli bir saatten sonra genellikle günbatımı sendromu gösteriyor.</p>

  <p class="calibre1">Terimi biliyor musunuz?”</p>

  <p class="calibre1">Bildiğimi söyledim. Pratisyen hekim olarak, bazı bunama hastalarının günün ilerleyen</p>

  <p class="calibre1">saatlerinde gittikçe daha kafası karışık veya ajite hale geldiklerini görmüştüm. Nedeni tam</p>

  <p class="calibre1">olarak bilinmiyordu.</p>

  <p class="calibre1">“Böyle zalim bir şey için ne güzel bir deyim diye düşünüyorum hep,” diye devam etti. “Akla</p>

  <p class="calibre1">yaz akşamlarında içilen kokteylleri getiriyor.”</p>

  <p class="calibre1">Birdenbire kendimi sahtekar gibi hissettim. “Bakın Bayan Wainwright...”</p>

  <p class="calibre1">“Lütfen bana Jean de.”</p>

  <p class="calibre1">“Jean.” Derin bir nefes aldım. “Eşin ve ben... Şey, dürüst olmak gerekirse, beni görmekten</p>

  <p class="calibre1">memnun olacağından emin değilim.”</p>

  <p class="calibre1">Gülümsedi. “Evet, Leonard çok huysuz olabiliyordu. Ama eminim biraz yarenlik hoşuna</p>

  <p class="calibre1">gider. Hem bunca yolu geldin.”</p>

  <p class="calibre1">“Mesele şu ki, sadece sosyal bir nedenle aramamıştım. Birlikte çalıştığımız soruşturma</p>

  <p class="calibre1">hakkında onunla konuşmayı umuyordum.”</p>

  <p class="calibre1">“O halde konuş lütfen. Ara sıra gayet aklı başında oluyor, özellikle de konu geçmişte</p>

  <p class="calibre1">yaşananlar olunca.” İtiraz etmeme fırsat bırakmadan tekrar çalışma odasının kapısını açtı.</p>

  <p class="calibre1">“Evet, ben yemeği hazırlarken siz ikiniz konuşabilirsiniz.”</p>

  <p class="calibre1">Reddetmemin imkânı kalmamıştı. Zayıf bir gülümseme sergiledim ve içeri girdim. Kapı</p>

  <p class="calibre1">arkamdan kapanınca Wainwright’la başbaşa kaldık. <i class="calibre4">Tanrım.</i> Ondaki değişim şok ediciydi.</p>

  <p class="calibre1">Tina Williams’ın mezarında benim ön bulgularımı kendisininmiş gibi sunmasını düşünmeden</p>

  <p class="calibre1">edemiyordum. O zaman bunun arsız rekabetten kaynaklandığım düşünmüştüm, şimdiyse o</p>

  <p class="calibre1">kadar emin değildim. Belki de ta o zamanlar zekasında ilk çatırtıları hissetmişti ve gizlemeye</p>

  <p class="calibre1">çalışıyordu.</p>

  <p class="calibre1">Varlığımın farkında olduğuna dair bir emare göstermedi. Koltuğunda oturuyor, pencereden</p>

  <p class="calibre1">dışarıya, denize gözlerini dikmiş bakıyordu. Neye baktığını bile biliyor mu ki diye geçti</p>

  <p class="calibre1">içimden.</p>

  <p class="calibre1"><i class="calibre4">Geldin artık. Elinden geleni yap.</i> Masadaki sandalyeyi onu görebileceğim şekilde çekip</p>

  <p class="calibre1">oturdum, söyleyecek bir şey arıyordum. Wainwright’m hasarlı zihniyle birlikte ziyaretimin</p>

  <p class="calibre1">sebebi de yok olmuştu, fakat orada öylece oturamazdım. Birbirimizden hoşlanmasak da, böyle</p>

  <p class="calibre1">bir şeyi hiç kimse için dile-mezdim.</p>

  <p class="calibre1">“Tekrar merhaba Leonard. Ben David Hunter. Bir keresinde beraber çalışmıştık,</p>

  <p class="calibre1">Dartmoor’da.”</p>

  <p class="calibre1">Karşılık gelmedi. Üsteledim.</p>

  <p class="calibre1">“Jerome Monk vakasıydı. 11 Emniyet Müdürü Simms soruşturma amiriydi. Hatırladın mı?”</p>

  <p class="calibre1">Hiçbir şey olmadı. Wainwright denize bakmayı sürdürüyordu; iri yüz hatlarında beni işittiğine</p>

  <p class="calibre1">dair hiçbir belirti görünmüyordu. İç çektim, ben de pencereden dışarı baktım. Manzara</p>

  <p class="calibre1">muhteşemdi. Soğuk, mavi gökyüzünde daireler çizerek uçan martılar, birbiri peşi sıra kıyıya</p>

  <p class="calibre1">akan gri-mavi dalgaların yukarısında benek benek görünüyordu. Hava nasıl olursa olsun,</p>

  <p class="calibre1">başka neler yaşanırsa yaşasın, onlar hep orada olacaklardı. Arkeologun kötüye gidişi</p>

  <p class="calibre1">acıklıydı, ama insanın son günlerini yaşayacağı çok daha kötü yerler vardı.</p>

  <p class="calibre1">“Seni tanıyorum.”</p>

  <p class="calibre1">Şaşırarak başımı kaldırıp baktım. Kocaman kafa bana dönmüştü. Wainwright’m gözleri</p>

  <p class="calibre1">benimkilere sabidendi.</p>

  <p class="calibre1">“Evet, tanıyorsun,” dedim. “David Hunter. Ben...”</p>

  <p class="calibre1">“Kallif... Kaili... kurtçuklar.” Sesi hatırladığım o aynı bas gümbürtüydü, gerçi şimdi</p>

  <p class="calibre1">kullanılmamaktan boğuk çıkıyormuş gibiydi.</p>

  <p class="calibre1">“Kurtçuklar,” diyerek teyit ettim.</p>

  <p class="calibre1">“Çürük.”</p>

  <p class="calibre1">Elimde olmadan gülümsedim. ‘Çürük’ derken kurtsine-ği larvalarının doğal ortamına</p>

  <p class="calibre1">gönderme yapmış olabileceğini varsaymayı yeğlediysem de, bundan şüpheliydim. Bunama</p>

  <p class="calibre1">veya değil, bazı şeyler değişmemişti.</p>

  <p class="calibre1">Gözleri şimdi sağa sola oynuyordu, sanki içinde bir şey uyanmaya başlamıştı. Geniş alm</p>

  <p class="calibre1">dikkatini toplamaktan kırıştı.</p>

  <p class="calibre1">“Telef...”</p>

  <p class="calibre1">Kafa sallamakla yetindim, zira ne kastettiği hakkında hiçbir fikrim yoktu. Zihni belli ki</p>

  <p class="calibre1">dağılmaya başlamıştı. Bana dik dik baktı ve kolçağı yumrukladı.</p>

  <p class="calibre1">“Hayır! Dinle!”</p>

  <p class="calibre1">Dermansızca kendini koltuktan kaldırmaya uğraşıyordu. Hemen ona doğru atıldım. “Bir şey</p>

  <p class="calibre1">yok Leonard, sakin ol.”</p>

  <p class="calibre1">Ayağa kalkmaya çabalarken kolları ince dallar gibiydi, tükenip gidiyor olmanın o küflü</p>

  <p class="calibre1">kokusunu yayıyordu. Ama bileğimi yakalayan eli yine de mengene gibi sıkıydı.</p>

  <p class="calibre1">“Telef!” diye tısladı, tükürüklerini yüzüme sıçratarak. “Tek/I”</p>

  <p class="calibre1">Odanın kapısı hızla açıldı ve karısı telaşla içeri girdi. “Haydi canım, saçmalamayı keselim.”</p>

  <p class="calibre1">“Lanet kadın!”</p>

  <p class="calibre1">“Hadi ama Leonard, kendine gel.” Nazikçe ama sebatla onu koltuğuna tekrar yerleştirdi. “Ne</p>

  <p class="calibre1">oldu? Onu üzecek bir şey mi söyledin?”</p>

  <p class="calibre1">“Hayır, ben sadece...”</p>

  <p class="calibre1">“Eh, bir şey onu kızdırmış olmalı. Normalde böyle ajite olmaz.” Yatışmaya başlayan</p>

  <p class="calibre1">kocasının saçlarını eliyle düzeltirken bana bakıyordu. Tavrı hâlâ kibardı, ama buz gibi</p>

  <p class="calibre1">olduğunu fark etmemek olanaksızdı. “Kusura bakmayın Dr. Hunter, ama sanırım gitseniz</p>

  <p class="calibre1">daha iyi olacak.”</p>

  <p class="calibre1">Tereddüt ettim, fakat yapabileceğim bir şey yoktu. İkisini çalışma odasında bırakıp, kendi</p>

  <p class="calibre1">başıma evden çıktım ve arabama gittim. Gün hâlâ aydınlık ve güneşliydi, ama araba yolunu</p>

  <p class="calibre1">takip edip evden uzaklaşırken kasımpatıların mide bulandırıcı şekerli kokusu burnumdan</p>

  <p class="calibre1">gitmemişti.</p>

  <p class="calibre1">Arabamla Exeter’a dönerken sahil manzarasını boşverdim. Sophie’ye yine ziyaretine</p>

  <p class="calibre1">gideceğime söz vermiştim ve bunun Wainwright’a yaptığım feci ziyareti aklımdan</p>

  <p class="calibre1">uzaklaştırmasını umuyordum. Arkeologu o hale düşmüş görmek bende şok etkisi yaratmıştı.</p>

  <p class="calibre1">Galiba beni tanımıştı ve her ne kadar niyetim onu sinirlendirmek değilse de, belki sırf beni</p>

  <p class="calibre1">görmek onu kızdırmaya yetmişti. Yıllar önce, kimseye zarar vermemek için Hipokrat yemini</p>

  <p class="calibre1">etmiştim.</p>

  <p class="calibre1">Bugünse bu açıdan o kadar harika bir iş çıkarmamıştım.</p>

  <p class="calibre1">Hastanede park yeri bulmak, neredeyse Torbay’den buraya gelmek kadar zamanımı aldı.</p>

  <p class="calibre1">Sophie’nin yattığı koğuşa ulaştığımda, yatağının etrafındaki paravan perdenin kapalı</p>

  <p class="calibre1">olduğunu gördüm. Belki yanında doktor olabilir düşüncesiyle yavaşladım, ama sonra</p>

  <p class="calibre1">paravanın arkasından gelen bastırılmış ama öfkeli sesleri işittim.</p>

  <p class="calibre1">“Merhaba?” dedim tereddütle.</p>

  <p class="calibre1">Sesler kesildi. Bir duraksama yaşandı ve sonra perde açıldı.</p>

  <p class="calibre1">Perdeyi yana çeken genç kadın Sophie’nin hafif değişik bir versiyonu gibiydi. Aynı saç</p>

  <p class="calibre1">rengine, aynı yüz şekline ve gözlere sahipti. Ama yüz hatlarının aynı kalıptan döküldüğüne</p>

  <p class="calibre1">şüphe olmamakla beraber, bu genç kadmmkiler Sophie’ninkil erden</p>

  <p class="calibre1">hem daha keskin hem de daha yuvarlak olmayı becermişlerdi. Tam şu anda o yüz hatları</p>

  <p class="calibre1">kızgınlıktan büzüşmüş şekilde bana bakıyordu.</p>

  <p class="calibre1">“Evet?”</p>

  <p class="calibre1">“Sophie’yi görmeye geldim. Adım...”</p>

  <p class="calibre1">“David!” Çınlayan, Sophie’nin sesiydi. “Sorun yok Maria.”</p>

  <p class="calibre1">Kadının ağzı gerildiyse de, yine de geçmem için yana çekildi. Sophie yatakta oturuyordu,</p>

  <p class="calibre1">Yanında açık duran bavul tipi deri bir çanta vardı. Bir kazak ve kot pantolon giymişti;</p>

  <p class="calibre1">nedenini söyleyemezdim ama giysiler ona pek uymamıştı. Hâlâ yorgun görünüyordu ve</p>

  <p class="calibre1">yüzünün sol tarafındaki çürük daha da morarmıştı. Fakat buna rağmen onu son gördüğümden</p>

  <p class="calibre1">bu yana kesinlikle çok daha iyiydi.</p>

  <p class="calibre1">Bana her şeyden çok rahatlama ifade eden bir şekilde gülümsedi. “Geldiğin için teşekkürler</p>

  <p class="calibre1">David, bu kız kardeşim Maria.”</p>

  <p class="calibre1">Şimdi onları yanyana görünce, farklılıkları benzerliklerinden daha fazla göze çarpıyordu.</p>

  <p class="calibre1">Sophie’nin kız kardeşi daha yaşlı görünüyordu. On altı yaşındayken çarpıcı bir güzelliği</p>

  <p class="calibre1">olduğu muhakkaktı, ama onunki iyi yaşlanmayan o tombul tipte güzelliklerdendi. Sophie’nin</p>

  <p class="calibre1">ince kol ve bacakları ile kemik yapısını sağlayan genler belli ki onu atlamıştı ve hayal</p>

  <p class="calibre1">kırıklığıyla sabırsızlıktan söz eden çizgiler daha şimdiden yüzüne yerleşmişti bile. Sanki bu</p>

  <p class="calibre1">durumu telafi etmek istercesine kıyafetleri şık ve pahalı, manikürlü tırnakları jilet gibi</p>

  <p class="calibre1">keskindi.</p>

  <p class="calibre1">Elimi uzatmayı düşündüm, ama hemen vazgeçtim. İki kadın arasındaki gerilimin kıvılcımlar</p>

  <p class="calibre1">saçıp, araya giren herkesi kızartacak kadar güçlü olduğu hissediliyordu .</p>

  <p class="calibre1">“David eski bir arkadaş,” dedi Sophie, rahatsız bir sessizliğin ardından.</p>

  <p class="calibre1">“İyi. Öyleyse umarım seni mantıklı davranmaya ikna edebilir.”</p>

  <p class="calibre1">Sophie utanmış göründü. “Şimdi olmaz Maria.”</p>

  <p class="calibre1">“Peki ne zaman olur? Kendi isteğinle taburcu olacak durumda değilsin, o yerde yalnız</p>

  <p class="calibre1">kalmayı aklının ucundan bile geçirme!”</p>

  <p class="calibre1">Sophie abartılı bir iç çekti. “Ben iyiyim. Hem ‘o yer’ dediğin benim evim.”</p>

  <p class="calibre1">“Birinin içeri girip sana saldırabildiği bir yer! Şimdi de oraya <i class="calibre4">geri</i> mi dönmek istiyorsun? O</p>

  <p class="calibre1">kadar ücra bir yerde yaşamakla hata ettiğini kabul etsen olmaz tabii. Bahse girerim, nasıl</p>

  <p class="calibre1">gideceğini bile düşünmedin daha, değil mi?”</p>

  <p class="calibre1">“Beni David götürecek,” deyiverdi Sophie.</p>

  <p class="calibre1">Maria bana döndü. “Demek öyle. Ve sen de onunla kalacaksın?”</p>

  <p class="calibre1">Şaşkınlığımı bastırmayı başardım. Ablasının arkasından Sophie bana sessiz bir yalvarışla</p>

  <p class="calibre1">bakıyordu. “Bir süreliğine.” “David bir doktor,” dedi Sophie, gerçeği hafifçe düzelterek.</p>

  <p class="calibre1">“Gördün ya, sana söylemiştim, bana bir şey olmayacak.”</p>

  <p class="calibre1">“Bunu daha önce söyleyebilirdin.” İç çeken Maria istemeyerek de olsa sinirinin yatışmasına</p>

  <p class="calibre1">izin verdi. “Pekala, nefesimi boşa tükettiğimi anlayabiliyorum. David, umarım Sophie’nin</p>

  <p class="calibre1">karşısında sen benden daha şanslı olursun.”</p>

  <p class="calibre1">Hiçbir şey söylememek daha güvenli göründüğünden gü-lümsemekle yetindim. Maria bu kez</p>

  <p class="calibre1">elini uzattı.</p>

  <p class="calibre1">“Neyse, tanıştığımıza sevindim. Biraz sert göründüğüm için özür dilerim. Sadece Sophie için</p>

  <p class="calibre1">kaygılanıyorum.”</p>

  <p class="calibre1">“Sorun değil. Ablalar böyle yapar.”</p>

  <p class="calibre1">Gülümsemesi aniden söndü. Sophie’ye dönüp, terslercesi-ne, “Beni istersen nerede olduğumu</p>

  <p class="calibre1">biliyorsun,” dedi.</p>

  <p class="calibre1">Uzun adımlarla dışarı çıkarken topukları koğuşun döşemesinde tıkırdıyordu. Şaşkın halde</p>

  <p class="calibre1">Sophie’ye döndüm. “Yanlış bir şey mi söyledim?”</p>

  <p class="calibre1">Elleriyle gözlerini kapattı. “Maria benden iki yaş küçük.” Günüm gittikçe güzelleşiyordu.</p>

  <p class="calibre1">“Aman Tanrım, özür dilemem...”</p>

  <p class="calibre1">Ama Sophie gülüyordu. “Dert etme. Benden büyükmüş gibi davranıyor. Hep öyle</p>

  <p class="calibre1">davranmıştır, sorunun yarısı bu.”</p>

  <p class="calibre1">“Ya diğer yarısı?”</p>

  <p class="calibre1">“O da benim,” dedi, gülüşü kesilmişti. “Ona göre ben sorumsuzum ve düşünmeden hareket</p>

  <p class="calibre1">ediyorum. Cidden buna itiraz etmek güç. Farklıyız işte. Onun iki güzel çocuğu ve onlara</p>

  <p class="calibre1">bakan bir dadısı var, ayrıca yemekli davetler vermeyi seviyor. Ama ben öyle değilim ki. Aynı</p>

  <p class="calibre1">kıyafetlerden bile hoşlanmıyoruz.”</p>

  <p class="calibre1">Kafasını eğip, üzerindeki kotla kazağa baktı. Niye ona pek uymadıklarını şimdi anlıyordum,</p>

  <p class="calibre1">kız kardeşine aittiler.</p>

  <p class="calibre1">“Demek kendi isteğinle taburcu oluyorsun?” diye sordum. “Doktor beni bir yirmi dört saat</p>

  <p class="calibre1">daha burada tutmak istiyor. Fakat bütün testler iyi çıktı, ben de kendimi iyi hissediyorum.</p>

  <p class="calibre1">Biraz sersem gibiyim ve olanları hâlâ hatırlayamıyorum, ama hepsi o kadar. Eve gitmek</p>

  <p class="calibre1">istiyorum.”</p>

  <p class="calibre1">“Kötü bir kafa travması geçirdin. Yirmi dört saat daha...” “Eve gidiyorum,” dedi kesin bir</p>

  <p class="calibre1">dille. “Bak, sadece bir sarsıntı. Kendimi zorlamayacağım, söz.”</p>

  <p class="calibre1">Tartışmadım. İtiraz etmek bana düşmezdi, hem eğer hastane ve Sophie’nin kız kardeşi onu</p>

  <p class="calibre1">ikna etmeyi başaramadılarsa, benim daha başarılı olacağımdan kuşkuluydum.</p>

  <p class="calibre1">“Affedersin, seni terslemek istemedim,” dedi müşkül bir edayla. “Ayrıca, Maria’ya karşı beni</p>

  <p class="calibre1">yalancı çıkarmadığın için de teşekkürler. Seni o şekilde zor durumda bırakmamalıydım, ama</p>

  <p class="calibre1">kendisiyle gidip onlarla kalmamı istiyordu. İnan bana, bu iyi bir fikir olmamdı.”</p>

  <p class="calibre1">Tahmin edebiliyordum. “Ee, eve nasıl gideceksin?”</p>

  <p class="calibre1">“Bir trene binerim,” dedi aldırmadığını gösteren bir ifadeyle. “Merak etme, senin benimle</p>

  <p class="calibre1">kalacağını Maria’ya iyilik olsun diye söyledim. Ayrıca beni götürmeni de beklemiyorum.”</p>

  <p class="calibre1">“Ama götüreceğim.”</p>

  <p class="calibre1">“Ah, hayır, bunu yapmana izin veremem!”</p>

  <p class="calibre1">“Başka seçeneğim yok,” dedim gülümseyerek, “ablana söz verdim.”</p>

  <p class="calibre1">Sophie yolun büyük kısmı boyunca uyudu. Bütün cesaret gösterisine karşın, hiçbir şekilde</p>

  <p class="calibre1">tam olarak iyileşmiş değildi; hastane sınırlarından daha ayrılmamıştık ki, gözleri kapanmıştı</p>

  <p class="calibre1">bile. Kafası koltuk başına düşmüştü, ama nefes alıp verişleri güçlü ve düzenliydi, derin</p>

  <p class="calibre1">uykunun istikrarlı ritmiyle göğsü kalkıp iniyordu. Onu rahatsız etmemek için dikkatli</p>

  <p class="calibre1">sürüyordum. Sormak istediğim çok soru vardı, ama şimdilik bekleyebilirlerdi.</p>

  <p class="calibre1">Yanımda uyuyan, sekiz yıldır görmediğim bir kadınla Dartmoor’a doğru yol alırken, kendimi</p>

  <p class="calibre1">tuhaf biçimde huzurlu hissediyordum. Bunun sadece geçici olduğunu, gerçek dünyadan alman</p>

  <p class="calibre1">kısa bir mola olduğunu biliyordum. Çok aşikârdı ki, Sophie’yi rahatsız eden bir şey vardı,</p>

  <p class="calibre1">üstelik ona saldıran kişi de hâlâ dışarıda bir yerlerdeydi. Fakat bunlar ileriye ait sorunlardı.</p>

  <p class="calibre1">Şimdiyse arabanın tekdüze vımltılar çıkaran güvenli kozasının içinde, dışarıda akıp giden</p>

  <p class="calibre1">manzara ve yanımda Sophie’nin usul usul soluk alıp verişleriyle, garip bir biçimde halimden</p>

  <p class="calibre1">memnundum.</p>

  <p class="calibre1">Sophie’nin kulübesinin önüne yanaştığım sırada ikindi olmuştu. Motoru kapattığımda uyandı.</p>

  <p class="calibre1">“Neredeyiz?” diye sordu, doğrulup gözlerini ovuştururken.</p>

  <p class="calibre1">“Evde.”</p>

  <p class="calibre1">“Tanrım, bütün yol boyunca uyuduğumu söyleme.”</p>

  <p class="calibre1">“Senin için en iyisi bu. Nasıl hissediyorsun?”</p>

  <p class="calibre1">Bir an düşündü, hâlâ mahmur halde gözlerini kırpıştırıyordu. “Daha iyiyim.”</p>

  <p class="calibre1">Öyle de görünüyordu. Yüzündeki şok edici morluk hariç, rengi normaldi. Arabadan indik.</p>

  <p class="calibre1">Şehrin asfaltı ve betonundan sonra, buradaki soğuk güz havası taptaze ve tatlıydı. Güneş</p>

  <p class="calibre1">alçalmıştı; bahçeye düşürdüğü uzun gölgeler yayılan lekeler gibi görünüyordu. Bir tarafta,</p>

  <p class="calibre1">daha önce çok tekinsiz görünen küçük meyve bahçesi vardı. Gün ışığında biraz daha iyiyse</p>

  <p class="calibre1">de, yine de budaklı ihtiyar elma ağaçları ölü ve meyvesizdi.</p>

  <p class="calibre1">Onların arkasında, hemen hemen evin yüksekliğinde, ters koni şeklindeki çömlek fırını</p>

  <p class="calibre1">duruyordu. Haraplığı şimdi daha da belliydi; anlaşılan o ki, paslı yapı iskelesi fırının ufalanan</p>

  <p class="calibre1">tuğlalarını destekliyordu. Çimen ve otların sardığı, kullanılmamış bir küme iskele kalası biraz</p>

  <p class="calibre1">ileride yerde duruyordu. Ne gibi bir onarım yapılıyor idiyse belli ki yıllar önce yarıda</p>

  <p class="calibre1">bırakılmıştı.</p>

  <p class="calibre1">Ben geçmesi için bahçe kapısını açarken Soplıie, “İşte benim canımın içi,” dedi. “Viktorya</p>

  <p class="calibre1">devrine ait, şişe şeklinde bir çömlek fırını. Bunlardan fazla kalmadı.”</p>

  <p class="calibre1">“Kullanılabilir halde mi?”</p>

  <p class="calibre1">“Sayılır. Gel, sana göstereyim.”</p>

  <p class="calibre1">Kendisini yormasını istemediğimden, “Şu an şart değil,” dedim.</p>

  <p class="calibre1">Fakat fırına giden patikada yürümeye başlamıştı bile. İtip açtığı çürük ahşap kapı gıcırdadı.</p>

  <p class="calibre1">“Kilitlemiyor musun?” diye sordum.</p>

  <p class="calibre1">Gülümsedi. “Artık şehirde değilsin. Üstelik hırsızların ilgisini çekeceğini sanmam. Çömlekçi</p>

  <p class="calibre1">çarkında üretilmiş toprak kapların karaborsası pek yok. Ne yazık ki.”</p>

  <p class="calibre1">Arkasından içeri girince eski sıvanın nemli, tozlu kokusunu aldım. Dairesel duvarlarda</p>

  <p class="calibre1">çepeçevre küçük pencereler vardı. Kubbeli dam boyunca uzanan devasa, tuğla bir baca olan</p>

  <p class="calibre1">asıl fırın, yapının merkezinde yer alıyordu. Üzerine yapı iskelesi kurulmuştu ve bazı kısımları</p>

  <p class="calibre1">paslı payandalar ve kereste kirişlerden yapılma eğreti bir düzenekle desteklenmişti.</p>

  <p class="calibre1">Bel vermiş tuğla işine bakarak, “Güvenli mi?” diye sordum.</p>

  <p class="calibre1">“Yeterince. Satın aldığımda böyleydi. Koruma altındaki yapılardan, o yüzden istesem bile</p>

  <p class="calibre1">yıkamam. İstediğimden değil tabii. Planım fırını önünde sonunda tekrar çalışır hale getirmek,</p>

  <p class="calibre1">ama parayı bulana kadar beklemek zorunda. Ve bu da yakında olmayacak.”</p>

  <p class="calibre1">Bir köşede küçük, modern bir elektrikli seramik fırını ile çamur lekeleriyle kaplı bir çömlekçi</p>

  <p class="calibre1">çarkı vardı. Etrafına dizili tezgâhlarla rafların üstüne çeşit çeşit çömlek gelişigüzel yığılmıştı.</p>

  <p class="calibre1">Bazıları sırlı, diğerleri sadece fırınlanmış çamur halindeydi. Benim eğitimsiz gözlerime bile</p>

  <p class="calibre1">çarpıcı gelen organik şekiller, işlevsel oldukları kadar sanatsal da görünüyorlardı. Kıvrımlı</p>

  <p class="calibre1">formu akışkanmış etkisi veren büyük bir testiyi dikkatle elime aldım, sanki doğada yetişmiş</p>

  <p class="calibre1">gibiydi. Elde çok dengeli duruyordu, hatları pürüzsüz ve haz vericiydi.</p>

  <p class="calibre1">“Bunu yapabildiğini hiç bilmiyordum,” dedim, etkilenmiştim.</p>

  <p class="calibre1">“Ah, ben gizli yeteneklerle doluyum,” dedi, elini büyük bir kuru çamur topağından dalgın</p>

  <p class="calibre1">dalgın geçirerek. Topak, her yanma yarı bitmiş ve kırık çömlekler saçılmış bir masanın</p>

  <p class="calibre1">üzerindeydi. Mahcup bir şekilde gülümsedi. “Fark etmiş olacağın gibi, tertipli olmak onlardan</p>

  <p class="calibre1">biri değil. Neyse, umarım sır tutabilirsin.”</p>

  <p class="calibre1">Beni ne kastettiğini merak ederken bırakarak çömlek fırınının kavisli duvarına gitti. Gevşek</p>

  <p class="calibre1">bir tuğlayı yerinden çekerek elini deliğe soktu ve dışarı bir şey çıkarttı.</p>

  <p class="calibre1">“Yedek anahtar,” dedi, havaya kaldırarak. “Her zaman işe yarar.”</p>

  <p class="calibre1">Evin ne halde olduğunu o âna dek pek düşünmemiştim, ama anahtarı görünce belleğim</p>

  <p class="calibre1">canlandı. <i class="calibre4">Aman Tanrım.</i></p>

  <p class="calibre1">Sophie çömlek fırınından çıkarken hızla arkasından giderek, “Bekle Sophie,” dedim, ama o</p>

  <p class="calibre1">zamana kadar görmüştü bile. Patikada zmk diye durdu.</p>

  <p class="calibre1">“Ah, Tanrım.”</p>

  <p class="calibre1">Geldiğimiz sırada, batmakta olan güneş yüzünden sundurma gölgeliydi, o nedenle ön kapıdaki</p>

  <p class="calibre1">hasar görünmüyordu, ayrıca dikkatimiz de zaten çömlek fırını üzerindeydi. Şimdiyse ahşabı</p>

  <p class="calibre1">kıymıklarmış kapının, menteşeleri üzerinde gevşekçe asılı durduğunu görecek kadar</p>

  <p class="calibre1">yakındaydık.</p>

  <p class="calibre1">Kendime küfrettim. <i class="calibre4">Aptal! Akıl etmeliydin!</i> Polis kapıyı bir takozla sıkıştırıp kapatma</p>

  <p class="calibre1">yönünde gayretsiz bir girişimde bulunmuştu, ama rüzgârın savurduğu yağmur içeri</p>

  <p class="calibre1">girdiğinden koridor ıslaktı; halıların ve cilalı döşeme tahtalarının üzerinde birbirini kesen</p>

  <p class="calibre1">çamurlu ayak izleri vardı. Sanki içeride bir tilki veya başka bir hayvan varmış gibi kötü bir</p>

  <p class="calibre1">koku duyuluyordu.</p>

  <p class="calibre1">Sophie açık şifonyerler ve dolaplardan yerlere saçılmış eşyalara dehşetle bakıyordu.</p>

  <p class="calibre1">Bunu tahmin etmediğim için kendime küfrederek ve hiç inandırıcı olmayan bir şekilde,</p>

  <p class="calibre1">“Göründüğü kadar kötü değil,” dedim. Zamanımı Wainwright’ın evinde harcamak yerine</p>

  <p class="calibre1">buraya gelmeliydim. “Polisin sana söylediğini sanıyordum.” Cevap gelmedi. Fark ettim ki,</p>

  <p class="calibre1">sessizce ağlıyor, gözyaşları yanaklarından süzülüyordu.</p>

  <p class="calibre1">“Sophie. Ben gerçekten çok üzgünüm...”</p>

  <p class="calibre1">“Senin hatan değil.” Gözlerini kızgın bir şekilde eliyle sildi. “Beni eve getirdiğin için teşekkür</p>

  <p class="calibre1">ederim, ama bence gitsen daha iyi olur.”</p>

  <p class="calibre1">“Hiç değilse bırak da...”</p>

  <p class="calibre1">“Hayır! Sorun yok. Gerçekten. Ben... ben sadece yalnız kalmak istiyorum. Lütfen.”</p>

  <p class="calibre1">Kendine ancak irade gücüyle hakim olabildiğini görebiliyordum. Onu bu şekilde bırakmaktan</p>

  <p class="calibre1">nefret ediyordum, ama başka bir şey yapacak kadar da iyi tanımıyordum.</p>

  <p class="calibre1">“Seni yarın ararım. Başka bir şeye ihtiyacın varsa...” “Biliyorum. Teşekkürler.”</p>

  <p class="calibre1">Kendimi aciz hissederek arabama dönmek üzere çıktım; patika üzerindeki ölü yapraklar</p>

  <p class="calibre1">ayaklarımın altında hışırdıyordu. Arkamda Sophie’nin zorlayarak kapatmaya çalıştığı kapının</p>

  <p class="calibre1">itiraz gıcırtılarını işittim. Bahçe kapısına kadar gelip, açmak üzere elimi yıpranmış ahşaba</p>

  <p class="calibre1">koymuştum ki, durdum. Hava kararmaya başlamıştı bile; akşamın ilk yıldızları soğuk ve derin</p>

  <p class="calibre1">maviliği deliyor, uzayan gölgelerin düştüğü sürülmüş tarlalar ve orman yavaş yavaş seçilmez</p>

  <p class="calibre1">hale geliyordu. Çıplak dalların sallanıp hışırdaması haricinde çıt çıkmıyordu; ıssızlığı bozan</p>

  <p class="calibre1">ne bir kuş ne başka bir hayvan sesi vardı. Kasvetli ve yalnız bir yerdi.</p>

  <p class="calibre1">Dönüp tekrar eve gittim.</p>

  <p class="calibre1">Kapı iyice itilmişti ama yamulmuş menteşeleri yüzünden tam kapatılamamıştı. İtip açtım.</p>

  <p class="calibre1">Sophie koridorda, yerdeydi. Kollarını dizlerine sarmış, başı öne eğik, sessiz hıçkırıklarla</p>

  <p class="calibre1">sarsılıyordu.</p>

  <p class="calibre1">Hiçbir şey söylemeden yanma çömeldim. Yüzünü göğsüme gömdü.</p>

  <p class="calibre1">“Ah, <i class="calibre4">T-tanrım, çok korkuyorum. Ç-çok korkuyorum...”</i></p>

  <p class="calibre1">“Şişşt, geçti artık,” dedim.</p>

  <p class="calibre1">Haklı olmayı umuyordum.</p>

  <p class="calibre1">Sophie’nin verdiği aletlerle kapıyı elimden geldiğince onardım. Kilit kırılmıştı, fakat kilerde</p>

  <p class="calibre1">nuhnebiden kalma demir bir sürgü buldum. Hoş bir görünümü yoktu, ama büyük ve sağlamdı,</p>

  <p class="calibre1">bir marangoz gelene kadar iş görürdü.</p>

  <p class="calibre1">Israrım üzerine Sophie banyo yapmaya gitti, bu arada ben de ortalığı topladım. Hasarın büyük</p>

  <p class="calibre1">kısmı yüzeyseldi; Sophie’nin eşyaları ortalığa saçılmıştı ama kırılan şey çok azdı. Etrafı</p>

  <p class="calibre1">topladıktan ve miski andıran hayvan kokusunun dağılması için pencereleri de açtıktan sonra,</p>

  <p class="calibre1">evde yaşanan olaya dair pek bir iz kalmadı.</p>

  <p class="calibre1">Sophie aşağı geldiğinde hava kararmıştı. Kız kardeşinin giysilerinin yerine şimdi temiz bir kot</p>

  <p class="calibre1">pantolon ve bol bir kazak giymişti. Hâlâ ıslak olan saçlarını yüzü açıkta kalacak şekilde</p>

  <p class="calibre1">tarayıp başının arkasında toplamıştı. Yanağındaki şişlik azalmış olmakla birlikte, çürük</p>

  <p class="calibre1">normal seyrini izlerken cildinin rengi koyulaşıp yer yer morarmaya ve sararmaya başlamıştı.</p>

  <p class="calibre1">Sophie mutfağa girerken, “Çay yaptım,” dedim.</p>

  <p class="calibre1">“Çok iyi. Teşekkürler.”</p>

  <p class="calibre1">“Elimden geldiğince ortalığı topladım, ama kayıp bir şeyler olmadığından emin olmak</p>

  <p class="calibre1">isteyebilirsin. Mücevher veya değerli başka şeyler.” Başıyla onayladı, ama pek ilgilenmiş</p>

  <p class="calibre1">görünmüyordu. “Başın nasıl?”</p>

  <p class="calibre1">Üstü çizikli çam masaya geçip oturdu, bir bacağını gelişigüzel bir şekilde altına aldı. “Hâlâ</p>

  <p class="calibre1">ağrıyor, ama o kadar değil. Hastaneden verdikleri ağrı kesicilerden aldım.” Demliğe</p>

  <p class="calibre1">uzanırken bana bakmaktan kaçmıyordu.</p>

  <p class="calibre1">“Yaptıklarından biri mi?” diye sordum. Demliğin alışılmadık bir şekli vardı, işlevseldi ama</p>

  <p class="calibre1">temiz ve şık hatlara sahipti.</p>

  <p class="calibre1">“Bir seferlik bir denemeydi sadece.” Sessizlik çöktü. Tek ses Sophie çayını karıştırırken</p>

  <p class="calibre1">kaşıktan gelen yavaş çıngırtıydı. İkimiz de kaşığın dönmesini seyrediyorduk.</p>

  <p class="calibre1">“Eskiteceksin,” dedim.</p>

  <p class="calibre1">“Affedersin.” Kaşığı bıraktı. “Bak, az önce olanlar... genellikle ben kendimi o şekilde</p>

  <p class="calibre1">kaybetmem.”</p>

  <p class="calibre1">“Takma kafana. Başından ciddi bir şey geçti.”</p>

  <p class="calibre1">“Öyle bile olsa, o şekilde bütün üstüne başına ağlamam. Paltonu batırmışımdır herhalde.”</p>

  <p class="calibre1">“Kuru temizlemecinin faturasını yollarım.”</p>

  <p class="calibre1">“Evet, lütfen yolla.”</p>

  <p class="calibre1">İç çektim. “Sophie, şaka yapıyorum.”</p>

  <p class="calibre1">Mahcupça güldü. “Bu gerçekten garip, değil mi?”</p>

  <p class="calibre1">“Biraz,” diyerek itiraf ettim. “Eğer istemiyorsan şu an konuşmak zorunda değilsin. Saat geç</p>

  <p class="calibre1">oluyor, birazdan yola çıksam iyi olur.”</p>

  <p class="calibre1">“Bu gece mi gidiyorsun?” Şaşırmıştı. “Bunu yapmana izin veremem. Boş odam var.”</p>

  <p class="calibre1">“Cidden, hiç...”</p>

  <p class="calibre1">“Bana iyilik yapıyor olacaksın.” Gergin bir şekilde gülümsedi. “Ayrıca Maria’ya söz verdin.”</p>

  <p class="calibre1">Çok çabalıyordu, ama soğukkanlılığının çatırdadığını görebiliyordum. Başına gelenlerden</p>

  <p class="calibre1">sonra sinir bozukluğu yaşadığı için onu suçlayamazdım. “Tamam, sen eminsen.”</p>

  <p class="calibre1">Gerginliği biraz azaldı. “Aç mısın? Evde pek bir şey yok ama birşeyler uydururum.”</p>

  <p class="calibre1">Sophie’nin akimdaki her neyse, belli ki henüz konuşmaya hazır değildi. En iyisi, kendi uygun</p>

  <p class="calibre1">bulduğu zaman konuşmasına izin vermekti. Üstelik kahvaltıdan beri bir şey yememiştim.</p>

  <p class="calibre1">Gülümsedim. “Açlıktan ölüyorum.”</p>

  <p class="calibre1">İtirazlarına rağmen, yerinden kalkmasına izin vermedim ve kendim yiyecek bir şey</p>

  <p class="calibre1">hazırladım. Evde pek bir şey yok derken abartmıyormuş, ama çedar peyniri ve yumurta</p>

  <p class="calibre1">buldum, onlardan bir omlet yaptım. Mutfakta eski bir elektrikli ocak vardı, yumurtalar tavada</p>

  <p class="calibre1">cızırdarken, bayat ekmeği dilimleyip kızarttım ve üzerlerine bolca tereyağı sürdüm.</p>

  <p class="calibre1">“Tanrım, nefis kokuyor,” dedi Sophie.</p>

  <p class="calibre1">Ama ancak tabağın ucundan biraz tırtıkladı. Yemek sırasında aramızdaki gerilim tekrar</p>

  <p class="calibre1">artmıştı, yemek bitince rahatladım.</p>

  <p class="calibre1">“Oturma odasına geçelim,” dedi Sophie, “orada daha rahat konuşuruz.”</p>

  <p class="calibre1">Rahat bir odaydı. Şallarla örtülü iki tane eski, büyük kanepe, cilalı döşeme üzerinde yumuşak</p>

  <p class="calibre1">halılar ve bir odun sobası vardı. Sobayı kendisinin yakması konusunda ısrar edince</p>

  <p class="calibre1">tartışmadım, çünkü bunun da yine bir geciktirme taktiği olduğunu anlamıştım.</p>

  <p class="calibre1">Sobayı yaktıktan sonra, orta sehpanın karşısındaki kanepeye geçip benimle yüzyüze olacak</p>

  <p class="calibre1">şekilde oturdu. Sobada alevler titreşiyor, yanan çamın tütsülü kokusu odayı sarıyordu. Parlak</p>

  <p class="calibre1">aydınlatmalı mutfaktan daha rahat ve gevşetici bir ortamdı. Sophie ve ben daha önce bu</p>

  <p class="calibre1">şekilde yalnız kalmamıştık hiç ve o an birbirimizi gerçekte ne kadar az tanıdığımızı fark ettim.</p>

  <p class="calibre1">Onunla alevlerin ışığında oturmak garip biçimde bir mahremiyet hissi veriyordu.</p>

  <p class="calibre1">“Brendi veya başka bir şey ister misin?” diye sordu.</p>

  <p class="calibre1">“Böyle iyiyim, teşekkürler.”</p>

  <p class="calibre1">Boğazını temizledi. “Bak, hep söylemek istiyordum... Ailene olanları duydum. Çok</p>

  <p class="calibre1">üzüldüm.”</p>

  <p class="calibre1">Kafa sallamakla yetindim. Sobada odunlar çıtırdıyordu. Sophie gergin bir şekilde gülümsedi,</p>

  <p class="calibre1">parmaklarını çekiştiriyordu.</p>

  <p class="calibre1">“Nereden başlayacağımı bilmiyorum.”</p>

  <p class="calibre1">“Nasıl oldu da kendini burada bulduğundan başlamaya ne dersin? Davranış uzmanlığından</p>

  <p class="calibre1">çömlek yapımına uzun bir yol var.”</p>

  <p class="calibre1">Sıkılganca gülümsedi. “Evet, biraz. Bıkmıştım sanırım. Yaşamın sadece karanlık yüzünü</p>

  <p class="calibre1">görmekten... bütün o acıları. Ve başarısızlıklardan. Monk fiyaskosundan sonra özgüvenimi</p>

  <p class="calibre1">büyük ölçüde kaybettim, yaptığım her şeyi sorgulamaya başlamıştım. Sabahları kalkmaktan</p>

  <p class="calibre1">nefret eder noktaya gelmiştim. Bunun üzerine, iyice yıpranmadan uzaklaştım.”</p>

  <p class="calibre1">Sanki ilk kez algılıyormuş gibi odada göz gezdirdi.</p>

  <p class="calibre1">“Dört... yok, beş yıldır buradayım. Tanrım! Seramik ho-bimdi, o yüzden de buranın satılık</p>

  <p class="calibre1">olduğunu görünce, neden olmasın diye düşündüm. Dartmoor’u severdim zaten ve taze bir</p>

  <p class="calibre1">başlangıç yapmak istiyordum, tamamen farklı bir şey. Bunu anlayabiliyor musun?”</p>

  <p class="calibre1">Anlayabiliyordum. Belki onun farkında olduğundan daha</p>

  <p class="calibre1">iyi.</p>

  <p class="calibre1">“Yaptığım ilk şey bütün notlarımı yakmak oldu,” diye devam etti. “Her şeyi. Üzerinde</p>

  <p class="calibre1">çalıştığım bütün dava dosyalarını. Hepsi şenlik ateşinin odunu oldu. Biri hariç.”</p>

  <p class="calibre1">“Jerome Monk’unki,” dedim.</p>

  <p class="calibre1">Onaylayarak kafa salladı. “Niçin ondan da kurtulmadığımı bilmiyorum. Belki buraya gelmem,</p>

  <p class="calibre1">o olayın yaşandığı yere fazla uzak olmayan bu bölgeye...” Ellerini kucağında o kadar sıkı</p>

  <p class="calibre1">kenetlemişti ki, parmak eklemleri bembeyaz olmuştu. Birkaç saniye boyunca, odadaki tek ses</p>

  <p class="calibre1">sobadaki alevlerin usul çatmışıydı. “Sen o davayı hiç düşündün mü?”</p>

  <p class="calibre1">“Monk kaçana kadar düşünmemiştim.”</p>

  <p class="calibre1">“Ben çok düşündüm.” Sophie kenetli ellerine bakıyordu. “Lindsey ile Zoe Bennett’in</p>

  <p class="calibre1">gömüldükleri yeri bulmak için elimize altın bir fırsat geçmişti, ama ziyan ettik.”</p>

  <p class="calibre1">İç çektim. “Hiçbirimiz için parlak bir deneyim olmadığını kabul ediyorum, ama bazen işler</p>

  <p class="calibre1">böyle sonuçlanır. Biz elimizden geleni yaptık. O zaman olanlar hiç kimsenin hatası değildi.”</p>

  <p class="calibre1">Kafasını hızla iki yana salladı, yüzü gölgelenmişti. “Daha fazlasını yapmalıydık. <i class="calibre4">Ben</i> daha</p>

  <p class="calibre1">fazlasını yapmalıydım.”</p>

  <p class="calibre1">“Monk orada olmakla kendi gündemini gerçekleştiriyordu ve gündeminde de bizi mezarlara</p>

  <p class="calibre1">götürmek filan yoktu. O sadece kaçmak için fırsat kolluyordu.” <i class="calibre4">Az kalsın başarıyordu da.</i></p>

  <p class="calibre1">“Sorun da bu ya, bence bizi mezarlara götürecekti.” Ben daha itirazımı dile getiremeden eliyle</p>

  <p class="calibre1">savuşturdu. “Pekala, evet, kaçmak da gündeminin bir parçasıydı. Muhtemelen büyük bir</p>

  <p class="calibre1">parçası. Fakat yardım etmeye razı olmasının <i class="calibre4">tek</i> sebebinin o olduğunu sanmıyorum. Tina</p>

  <p class="calibre1">Williams’m mezarını gördüğünde verdiği tepki numara değildi bence. Gerçekten hatırlamaya</p>

  <p class="calibre1">çalıştığından eminim.”</p>

  <p class="calibre1">Bana ciddi bir ifadeyle bakıyor, ona inanmamı istiyordu. Sözcüklerimi özenle seçtim.</p>

  <p class="calibre1">“Jerome Monk bozkırı herkesten daha iyi biliyordu. Yakalanmadan, aylarca saklanmayı</p>

  <p class="calibre1">başarmıştı. Şayet isteseydi, bizi doğruca diğer mezarlara götürebilirdi.”</p>

  <p class="calibre1">uÖyle olması şart değil. O zaman demiştim ya, mezarları öylece bulamazsın, aradan bir yıl</p>

  <p class="calibre1">geçtikten sonra olmaz, hele de onları gece gömmüşsen. Ayrıca insanlar bazı şeyleri</p>

  <p class="calibre1">zihinlerinden silerler, niyetleri bu olmasa da. Bazen acı veren anıları</p>

  <p class="calibre1">silerler veya beyinleri aşırı yüklendiğinde bunu yaparlar.” “Aklını kaçırıp kontrolünü</p>

  <p class="calibre1">kaybeden sıradan bir adam için bu dediklerin geçerli olabilir, ama Jerome Monk’tan söz</p>

  <p class="calibre1">ediyorsun. O sosyopat bir seri katil, bir yırtıcı. Vicdanı yok.”</p>

  <p class="calibre1">“Belli bir düzeyde vicdanı olabilir,” diyerek üsteledi. “Onu ya da yaptıklarını savunuyor</p>

  <p class="calibre1">değilim. Şiddete başvuran ve sağı solu belli olmayan biri, ama bu ona ulaşılamayacağı</p>

  <p class="calibre1">anlamına gelmez. Ben bu yüzden...”</p>

  <p class="calibre1">Cümlesini yarıda kesti, ellerine bakıyordu. Dışarıda bir baykuş öttü. “Sen bu yüzden ne?”</p>

  <p class="calibre1">diye sordum.</p>

  <p class="calibre1">“Ben... bu yüzden ona yazıyordum.”</p>

  <p class="calibre1">“M <i class="calibre4">onk’a</i> mı yazıyordun?”</p>

  <p class="calibre1">Çenesi meydan okurcasına havaya kalktı. “Buraya geldiğimden beri. Ona yılda bir kez</p>

  <p class="calibre1">yazıyorum, Angela Carson’m öldürülmesinin yıldönümlerinde. Diğer kurbanlarım ne zaman</p>

  <p class="calibre1">öldürdüğünü kesin olarak söyleyemiyoruz, ben de düşündüm ki... Neyse, ona yılda bir kere</p>

  <p class="calibre1">yazıyor, mezarların yerini söylemesi için sıkıştırıyorum. Ve ona yardım öneriyorum.”</p>

  <p class="calibre1">Donakalmış bir şekilde ona bakıyordum. “Sophie, Tanrı aşkına!”</p>

  <p class="calibre1">“Hiç cevap yazmadı, ama bütün ihtiyacım olan bir nirengi noktası, mezarların yerine dair bir</p>

  <p class="calibre1">ipucu! Hem şayet hatırlayabilmek için yardıma ihtiyacı varsa, polisle bağlantısı olmayan</p>

  <p class="calibre1">birine danışması daha muhtemel olabilir. Bunun ne zararı var ki?”</p>

  <p class="calibre1"><i class="calibre4">Tanrım.</i> Gözlerimi ovuşturdum. “Mektuplarda adresin var mıydı?”</p>

  <p class="calibre1">“Şey, ben...” Parmaklarını kapatıp birbirine sürterken suçlu bir ifadeyle evet anlamında kafa</p>

  <p class="calibre1">salladı. “Başka türlü nasıl cevap yazacağını bilemedim.”</p>

  <p class="calibre1">“Polisin haberi var mı?”</p>

  <p class="calibre1">“Polis mi? Hayır, ben... Şey, bunun pek bir anlamı olmadığını düşündüm.”</p>

  <p class="calibre1">“Pek bir anlamı <i class="calibre4">yok</i> mu? Sophie, bir tecavüzcü ve katilin hapishaneden firar ettiği günün</p>

  <p class="calibre1">ertesinde saldırıya uğradın, ama ona <i class="calibre4">mektup</i> yazdığından söz etmeye değmez diye düşündün,</p>

  <p class="calibre1">öyle mi?”</p>

  <p class="calibre1">“Utanmıştım, tamam mı?” diye parladı. “Ve evet, bunun beni ne kadar aptal gösterdiğini de</p>

  <p class="calibre1">biliyorum, ama hiç değilse ben bir şeyler <i class="calibre4">yapmaya</i> çalıştım! Ne zaman bozkırı görsem, orada</p>

  <p class="calibre1">hâlâ iki ölü kız olduğu geliyor aklıma -iki <i class="calibre4">kız kardeş-</i> orada bir yerde gömülüler. Ve bu</p>

  <p class="calibre1">konuda hiç kimse bir şey yapmıyor. Bunun ailelerine nasıl hissettireceğini sanıyorsun? <i class="calibre4">Bana</i></p>

  <p class="calibre1">nasıl hissettirdiğini biliyorum, o zaman bir şey yapabileceğimizi ve yapmadığımızı</p>

  <p class="calibre1">biliyorum!”</p>

  <p class="calibre1">Sesi heyecandan titriyordu. Kendime başından ciddi bir şey geçtiğini hatırlattım. Bu onun için</p>

  <p class="calibre1">kolay olmasa gerekti.</p>

  <p class="calibre1">“Polise anlatmak zorundasın,” dedim nazik bir tonla. “Terry Connors’ı arayabilirim ve...”</p>

  <p class="calibre1">“Hayır!”</p>

  <p class="calibre1">“Sophie, başka seçeneğin yok. Bunu biliyorsun.” itiraz edeceğini sandım, ama direnci</p>

  <p class="calibre1">tükenmiş görünüyordu. Sobada titreşen ateşe gözlerini dikti.</p>

  <p class="calibre1">“Polise anlatacağım, ama tek şartla. Seni bir iyilik istemek için aramıştım. Bu hâlâ</p>

  <p class="calibre1">değişmedi.”</p>

  <p class="calibre1">Bütün olup bitenler yüzünden, beni en başta niçin görmek istediği sorusu aklımdan neredeyse</p>

  <p class="calibre1">tamamen çıkmıştı. “Nedir?”</p>

  <p class="calibre1">Kafasını kaldırdı. Sobadaki alevler, yüzüne maskeyi andırırcasına kaplan çizgilerine benzer</p>

  <p class="calibre1">gölgeler düşürüyordu. “Mezarları bulmam için bana yardım etmeni istiyorum.”</p>

  <p class="calibre1">Arazi bitişik nizam çok sayıda evden oluşuyordu. Savaş sonrasına ait bu evler bir zamanlar</p>

  <p class="calibre1">orta sınıfa dahil olma peşindeydiler, ama artık yorgun ve bitkin görünmeye başlıyorlardı.</p>

  <p class="calibre1">Birkaçı gayret sarf etmişti; kırık taşlı patikalar ve dökülen boyalar arasında düzgün modern</p>

  <p class="calibre1">seralar ve yeni pencereler gördüm. Fakat bunlar istisnaydı, bir zamanlar daha iyi günler</p>

  <p class="calibre1">görmüş bir bölgedeki yalnız iyimserler.</p>

  <p class="calibre1">“İlk soldan dön,” dedi Sophie.</p>

  <p class="calibre1">Dışarıdan bakınca sakin görünüyordu, ama bu halinin altında gizlemek için çok uğraştığı bir</p>

  <p class="calibre1">gerginlik vardı. Nereye veya niçin gittiğimizi hâlâ bilmiyordum, sadece onun talimatlarına</p>

  <p class="calibre1">göre arabayı sürüyordum.</p>

  <p class="calibre1">“Bu gizem niye?” diye sormuştum.</p>

  <p class="calibre1">“Gizem filan yok. Oraya varana kadar beklersen daha iyi olur sadece.”</p>

  <p class="calibre1">Tartışmamıştım. Kafasında her ne varsa ona uymak daha kolay gelmişti. Sophie’nin inatçı</p>

  <p class="calibre1">olduğunu biliyordum, ama Lindsey ve Zoe Bennett’in cesetlerini bulma konusundaki</p>

  <p class="calibre1">kararlılığı saplantı sınırına dayanmıştı. Bunun işe yaramayacağı konusunda önceki akşam onu</p>

  <p class="calibre1">ikna etmeye çalışmış, polis kuvvetinin yaptığı geniş çaplı arama bile sonuçsuz kalmışken, iki-</p>

  <p class="calibre1">mizin böyle bir şeyi başarmayı unlamayacağımızı söylemiştim. Ve nefesimi boşa tüketmiştim.</p>

  <p class="calibre1">“Yine de <i class="calibre4">deneyebiliriz</i> diye ısrar etmişti.</p>

  <p class="calibre1">“Sophie, nereden başlamak gerektiğini bilmiyorum. Monk’un Zoe ve Lindsey’yi Tina</p>

  <p class="calibre1">Williams’ın yakınlarına bir yere gömüp gömmediğini bilmiyoruz. Ayrıca öyle yapmışsa bile,</p>

  <p class="calibre1">mezar yerlerini bulmak benden çok Wainwright’m alanına giriyordu.”</p>

  <p class="calibre1">Sophie’ye arkeologun durumundan bahsetmiştim. Gerçi onun yardımını istemesi gibi bir</p>

  <p class="calibre1">ihtimal pek yoktu zaten. Görüşümü eliyle savuşturmuştu.</p>

  <p class="calibre1">“Wainwright kendi egosunun ötesini göremiyordu. Kendi ününü korumakla daha fazla</p>

  <p class="calibre1">ilgiliydi. O zamanlarda bile sen de onun kadar ehliyetliydin.”</p>

  <p class="calibre1">“Böyle düşünmen gururumu okşadı, ama dediğin doğru bile olsa, gerçekçi olmak zorundasın.</p>

  <p class="calibre1">Tamam, hiç kimse başarısızlıktan hoşlanmaz, fakat son seferinde yapılabilecek her şeyi</p>

  <p class="calibre1">yapmıştık.”</p>

  <p class="calibre1">“Bunu kabul etmiyorum.”</p>

  <p class="calibre1">Burun kemiğimi sıkarak, “Sophie...” demiştim.</p>

  <p class="calibre1">“Bak, mezarları gerçekten bulabileceğimizi söylemiyorum, tek başımıza olmaz. Bütün</p>

  <p class="calibre1">istediğim, polisin yeni bir arama başlatması için yeterli olacak bir şeyler bulmaya çalışmamız.</p>

  <p class="calibre1">Tek bir gün, bütün istediğim bu. Bana bir gün ver, hâlâ zamanımızı boşa harcadığımızı</p>

  <p class="calibre1">düşünüyor olursan, yürüyüp gidebilirsin.”</p>

  <p class="calibre1">“Ben sadece bunu nasıl...”</p>

  <p class="calibre1">“Bir gün. Lütfen.”</p>

  <p class="calibre1">Hayır demem gerekirdi. Tek bir günde hiçbir şey elde edemezdik, ayrıca Sophie’nin</p>

  <p class="calibre1">umutlarını artırmanın anlamı yoktu. Olumsuz cevabım ağzımdan çıkmak üzereydi, ama</p>

  <p class="calibre1">yalnızca alevlerin ışığıyla aydınlanan ortamda bile, buna ne kadar ihtiyaç duyduğunu</p>

  <p class="calibre1">gözlerinde görebiliyordum. Elleri kenetli, cevabımı bekleyerek oturuyordu. <i class="calibre4">Bu bir hata.</i></p>

  <p class="calibre1">“Tek bir gün,” dediğimi işittim.</p>

  <p class="calibre1">Şimdi bundan pişmanlık duyuyordum. O sabah banyo aynasındaki yüz benim daha yaşlı, daha</p>

  <p class="calibre1">yorgun bir versiyonuma benziyordu. Kötü uyumuştum; boş odadaki küçük yatakta huzursuzca</p>

  <p class="calibre1">dönüp durmuş ve duvarın diğer tarafında Sophie’nin yattığını düşünmemeye azmetmiştim.</p>

  <p class="calibre1">Nihayet uykuya dalmış, ama çok geçmeden dilim damağım kurumuş şekilde uyanmıştım,</p>

  <p class="calibre1">Monk’un eve girdiğinden emindim. Fakat karanlık ev sessizdi, dışarıdan gelen tek ses bir</p>

  <p class="calibre1">baykuşun çığlığıydı.</p>

  <p class="calibre1">Sophie’nin gizemli yolculuğuna çıkmamızdan önce, ona Terry’nin kartını vermiştim.</p>

  <p class="calibre1">Mezarları aramasında yardım etmeye razı olursam, Monk’a mektup yazdığını polise</p>

  <p class="calibre1">anlatacağına dair söz vermişti ve birbirlerinden hiç hazetmeseler de, o polisin Terry olması</p>

  <p class="calibre1">mantıklıydı. O Terry’yi ararken, ben kaldığım odadan bir şey almam gerekiyormuş gibi yapıp</p>

  <p class="calibre1">yukarı çıkmış ve mırıltı halinde işittiğim sesi kesilene kadar bekledikten sonra aşağıya</p>

  <p class="calibre1">inmiştim.</p>

  <p class="calibre1">“Sesli mesaj,” demişti, bana kartı uzatarak. “Ona mesaj bıraktım.”</p>

  <p class="calibre1">Yüzünde kasıtlı bir ifadesizlik vardı. Bir şey söylemeden kartı yeniden cüzdanıma soktum.</p>

  <p class="calibre1">Belki Terry’yi aramıştı, ama sesi hiç de mesaj bırakıyor gibi gelmemişti.</p>

  <p class="calibre1">Görüşme yapıyor gibiydi.</p>

  <p class="calibre1">Marangozun gelip kapıyı tamir etmesini beklememiz gerektiğinden, nihayet yola çıktığımızda</p>

  <p class="calibre1">vakit öğleyi geçiyordu. Arabadaki atmosfer başından beri rahatsız ve gergindi, her nereye</p>

  <p class="calibre1">gidiyorsak oraya yaklaştıkça bu daha da arttı. Sophie beni yolun kendi üzerine kıvrıldığı bir</p>

  <p class="calibre1">çıkmaz sokağa yönlendirdi.</p>

  <p class="calibre1">“Şuraya çek.”</p>

  <p class="calibre1">Motoru kapattım. Yolun iki yanında sıra sıra bitişik nizam evler vardı. Sophie’ye bakıp</p>

  <p class="calibre1">bekledim. Bana zorlama bir gülümsemeyle baktı.</p>

  <p class="calibre1">“Bana biraz katlan lütfen, olur mu?”</p>

  <p class="calibre1"><i class="calibre4">Buraya kadar geldin artık...</i> Arabayı kilitledim ve arkasından gittim. En yakındaki evin</p>

  <p class="calibre1">ferforje bahçe kapısından girdik. Bakımlı bir çimenlikle çiçek tarhlarından geçerek ön kapıya</p>

  <p class="calibre1">ulaşan kısa bir patika vardı. Plastik kapı ziline basarken Sophie’nin gerginliği çok belliydi.</p>

  <p class="calibre1">İçeriden Westminster çanlarının sesi işitildi ve bir iki saniye sonra kapı açıldı.</p>

  <p class="calibre1">Kapıyı açan kadın kırklarının sonu ile ellilerinin başı arası bir yaşta, sarı saçlı ve hoş</p>

  <p class="calibre1">yüzlüydü, ama bitkin görünüyordu. Gülümsese de ifadesi zorakiydi.</p>

  <p class="calibre1">“Merhaba Cath. Düşündüğümden biraz geç kaldık, kusura bakma,” dedi Sophie.</p>

  <p class="calibre1">Sophie’nin yüzündeki çürüğe gözlerini diken kadının eli ağzına gitti. “Onu boşver de sana <i class="calibre4">ne</i></p>

  <p class="calibre1"><i class="calibre4">oldu</i>? iyi misin?”</p>

  <p class="calibre1">“Ah, iyiyim, banyoda kayıp düştüm sadece,” dedi çabucak. “Cath, seni Dr. David Hunter’la</p>

  <p class="calibre1">tanıştırmak istiyorum. David, bu Cath Bennett.”</p>

  <p class="calibre1">İsmi duyunca başımdan aşağı soğuk su dökülmüş gibi oldum. Zoe ve Lindsey’nin soyadı.</p>

  <p class="calibre1">Terry’yi arıyormuş gibi yaptığı sırada Sophie’nin aslında kiminle konuştuğunu artık</p>

  <p class="calibre1">biliyordum.</p>

  <p class="calibre1">Beni, öldürülen ikizlerin annesiyle buluşmaya getirmişti. Kadın kırılgan gülümsemesiyle bana</p>

  <p class="calibre1">döndü. “Tanıştığımıza memnun oldum Dr. Hunter.”</p>

  <p class="calibre1">Kibar bir şeyler geveledim. Eve girerken Sophie bana bakmaktan kaçınıyordu, ama boynuna</p>

  <p class="calibre1">yayılan kızarıklıktan benim ne kadar öfkelendiğimi bildiği anlaşılıyordu. Önce beni</p>

  <p class="calibre1">uyarmadan böyle bir şey yaptığına inanamıyordum. <i class="calibre4">Ailelerle tanışmazsın. Hiçbir zaman.</i></p>

  <p class="calibre1">Böyle bir duygusal yük eklenmeden de nesnel kalabilmek yeterince zordu zaten. Sophie bunu</p>

  <p class="calibre1">biliyordu, yine de beni buraya getirmişti.</p>

  <p class="calibre1">Benden daha başka neler sakladığını merak ediyordum. Koridorda ilerlerken duygularımı</p>

  <p class="calibre1">kontrol altında tutmaya çabaladım. Neredeyse saplantı derecesinde temizlenmiş olan</p>

  <p class="calibre1">ev, çamaşır suyu ve oda spreyinin keskin kokularıyla doluydu. Elektrik süpürgesinin sarmal</p>

  <p class="calibre1">hareketleri halının kalın tüylerinde derin izler bırakmıştı, leylak rengi bir buğday tarlasındaki</p>

  <p class="calibre1">ekin çemberleri gibi.</p>

  <p class="calibre1">Cath Bennett bizi tertemiz oturma odasına alırken kapıdan tüylere sürtünme sesi geldi.</p>

  <p class="calibre1">İçerideki kanepe koltuk takımı soğuk bir titizlikle yerleştirilmiş, cam orta sehpa ayna gibi</p>

  <p class="calibre1">olana dek silinip parlatılmıştı. Üstlerinde en ufak toz zerresi bulunmayan porselen biblolar ve</p>

  <p class="calibre1">hayvan figürleri şömine rafı üzerinde ışıldıyordu.</p>

  <p class="calibre1">Ölen kızların çerçeveli fotoğrafları her yerdeydi.</p>

  <p class="calibre1">“Lütfen oturun,” dedi anneleri, resmî bir kibarlıkla. “Kocam şu an işte, ama zaten o bu konuda</p>

  <p class="calibre1">pek iyi değil. Hâlâ konuşamıyor. Çay veya kahve içer misiniz?”</p>

  <p class="calibre1">Sophie hâlâ bana bakmaktan kaçmıyordu. “Çay güzel olurdu.”</p>

  <p class="calibre1">“Ya siz Dr. Hunter?”</p>

  <p class="calibre1">Çabalayıp gülümsedim. “Ben de çay alayım lütfen.”</p>

  <p class="calibre1">Kadın aceleyle odadan çıkınca, öldürülen kızlarının fotoğraflarıyla başbaşa kaldık. Birbirinin</p>

  <p class="calibre1">tıpatıp aynı, koyu renk saçlı, güzel iki kız odanın dört bir yanından bize gülümsüyordu.</p>

  <p class="calibre1">Gözlerimi onlardan güçlükle ayırdım ve sert sert Sophie’ye baktım.</p>

  <p class="calibre1">“Lütfen sinirlenme,” dedi telaşla. “Oldubitti yaptığım için özür dilerim, ama başka türlü</p>

  <p class="calibre1">gelmeyeceğini biliyordum.” “Haklısın. Yahu <i class="calibre4">ne</i> düşünüyordun?”</p>

  <p class="calibre1">“Sana söz konusu olanın ne olduğunu hatırlatmak istedim. Bütün bunların aslında ne ile ilgili</p>

  <p class="calibre1">olduğunu?”</p>

  <p class="calibre1">“Benim zaten <i class="calibre4">bilmediğimi</i> mi sanıyorsun?” Sakin kalmak için çaba harcıyordum. “Sophie, bu</p>

  <p class="calibre1">yanlış. Burada olmamamız gerek.”</p>

  <p class="calibre1">“Şimdi gidemeyiz. Sadece yarım saat. Lütfen?” Konuşabileceğimi sanmıyordum. Cath</p>

  <p class="calibre1">Bennett elinde çay</p>

  <p class="calibre1">tepsisiyle yanımıza dönene kadar sessizce oturduk. En iyi fincanlar ve altlıklar ve de bir</p>

  <p class="calibre1">tabağa düzgünce dizilmiş bisküviler.</p>

  <p class="calibre1">“Süt ve şekeri buyrun siz alm,” dedi, kanepeye otururken. “Sophie sizin adli antropolog</p>

  <p class="calibre1">olduğunuzu söyledi Dr. Hunter. Bunun tam olarak ne olduğundan emin değilim, ama</p>

  <p class="calibre1">yaptığınız şeyi takdir ediyorum.”</p>

  <p class="calibre1"><i class="calibre4">Yaptığınız şeyi mi?</i> Sophie bana sessiz bir yalvarışla hızlı bir bakış attı. “David sekiz yıl önce</p>

  <p class="calibre1">bozkırdaki ilk aramaya katılmıştı,” dedi çabucak.</p>

  <p class="calibre1">“Sekiz yıl.” Cath Bennett uzanıp şömine rafındaki çerçeveli fotoğrafı aldı. “Bu kadar uzun</p>

  <p class="calibre1">zaman geçmiş olmasına hâlâ alışamadım. Bu yıl yirmi yedi yaşında olacaklardı. Mayısta.</p>

  <p class="calibre1">Bana fotoğrafı uzattı. Gönülsüzce alırken sanki bir anlaşmayı kabul eder gibi hissediyordum.</p>

  <p class="calibre1">Gazetelerde kullanılan, daha birkaç gün önce internette tekrar gördüğüm fotoğraf değildi bu,</p>

  <p class="calibre1">ama ikisi hemen hemen aynı tarihlerde çekilmiş gibiydi. On yedi yaşındaki iki kızın Jerome</p>

  <p class="calibre1">Monk tarafından aşağı yukarı üç gün arayla kaçırılıp öldürülmelerinden çok önce değil. İki</p>

  <p class="calibre1">kardeş de resimdeydi... Yanyana, birbirinin neredeyse kusursuz birer yansıması gibi. Fakat</p>

  <p class="calibre1">aralarında yine de ince bir fark vardı, ikisi de gülüyor olmalarına rağmen, birininki objektife</p>

  <p class="calibre1">arsızca sırıtmaktı; meydan okurcasına bakarken omuzlarını geriye atmıştı. İkizi ise tersine</p>

  <p class="calibre1">daha uslu görünüyordu, başı hafif öne eğikti, sıkılgan bir hali vardı.</p>

  <p class="calibre1">“Ten renkleri babalarına çekmiş,” diye devam etti anne. “Zoe çoğu bakımdan Alan’a</p>

  <p class="calibre1">benzerdi. Her zaman dışa dönüktü, hattâ küçük bir kızken bile. Bizi sürekli meşgul ederdi</p>

  <p class="calibre1">diyebilirim. Lindsey ise sessiz olandı. Görünüşleri aynı olabilir, ama başka her bakımdan</p>

  <p class="calibre1">dağlar kadar farklıydılar. Şayet...”</p>

  <p class="calibre1">Cümlesine devam etmedi. Gülümsemesi titrekti.</p>

  <p class="calibre1">“Pekala. “‘Şayet’ demenin anlamı yok artık. Onunla karşılaştınız, değil mi? Jerome Monk’la.”</p>

  <p class="calibre1">Soru bana hitabendi. “Evet.”</p>

  <p class="calibre1">“Keşke benim de öyle bir şansım olsaydı. Duruşmaya gitmediğim için hep pişmanlık duydum.</p>

  <p class="calibre1">Onun önünde durup gözlerinin içine bakmak isterdim. Dediklerine göre, pek bir faydası</p>

  <p class="calibre1">olmazmış ya. Şimdi de firar etti.”</p>

  <p class="calibre1">“Yakında yakalayacaklarına eminim,” dedi Sophie.</p>

  <p class="calibre1">“Umarım öldürürler. Affedip hayatınıza devam etmeniz bekleniyor, biliyorum, ama ben</p>

  <p class="calibre1">yapamam. Onun yaptıklarından sonra, onun gibi bir canavarın... acı çekmesini umuyorum</p>

  <p class="calibre1">sadece. Çocuğunuz var mı Dr. Hunter?”</p>

  <p class="calibre1">Soru beni gafil avlamıştı. Elimdeki fotoğrafın ağırlığım hissediyordum.</p>

  <p class="calibre1">“Yok.”</p>

  <p class="calibre1">“O halde nasıldır bilemezsiniz. Jerome Monk... O sadece kızlarımızı öldürmedi, geleceğimizi</p>

  <p class="calibre1">de öldürdü. Zoe ve Lindsey’nin evlendiklerini görecektik, torunlarımız olacaktı, şimdi hiçbiri</p>

  <p class="calibre1">olmayacak. Üstelik çiçek bırakabileceğimiz bir mezarımız bile yok. Hiç değilse Tina</p>

  <p class="calibre1">Williams’m anne babasının var.”</p>

  <p class="calibre1">“Üzgünüm,” dedim, ama neden böyle özür dilercesine bir şey dediğimi bilmiyordum.</p>

  <p class="calibre1">“Üzülmeyin. Sekiz yıl önce, mezarları bulmak için elinizden geleni yaptığınızı biliyorum. Ve</p>

  <p class="calibre1">şimdi de ne yapabilirseniz minnettarım. İkimiz de minnettarız. Alan... Şey, o bu konuda</p>

  <p class="calibre1">konuşmayı sevmiyor. O yüzden Sophie’ye gün içinde aramasını söylemiştim, o işteyken.</p>

  <p class="calibre1">Hiçbir şey kızlarımızı geri getirmeyecek, ama güvenli bir yerde olduklarını bilmek ikimizi de</p>

  <p class="calibre1">biraz teselli ederdi.”</p>

  <p class="calibre1">Çerçeveli fotoğrafı sehpanın üstüne bıraktım. Fakat ölen kızların gözlerini hâlâ üzerimde</p>

  <p class="calibre1">hissediyordum, o kederli ve tertemiz odadaki her fotoğraftan bana bakıyorlardı.</p>

  <p class="calibre1">Dartmoor’a arabayla geri dönerken Sophie ile aramızda buz</p>

  <p class="calibre1">gibi bir uçurum vardı. Ona, Monk’a, kendime son derece öfkeliydim. Ayrıca kızgınlık</p>

  <p class="calibre1">hissinin gerisinde, Cath Bennett’in kasıtsız olarak sarf ettiği sözleriyle deştiği yaram</p>

  <p class="calibre1">sızlıyordu. Çocuğunuz var mı? O halde nasıldır, bilemezsiniz. Caddeler ve evler yerlerini kır</p>

  <p class="calibre1">yollarına bırakmıştı ki, Sop-hie sessizliği bozdu.</p>

  <p class="calibre1">“Affedersin. Kötü bir fikirdi, tamam mı?” deyiverdi bir çırpıda. “Onunla birkaç ay önce</p>

  <p class="calibre1">temasa geçtim ve... Şey, düşündüm ki, eğer onunla tanışırsan...”</p>

  <p class="calibre1">Ama onu o kadar kolayca rahat bırakacak havada değildim. “Ne düşündün? Hayır</p>

  <p class="calibre1">diyemeyeceğimi mi?”</p>

  <p class="calibre1">“Senin adına taahhütte bulunmadım, ben sadece yardım <i class="calibre4">edebileceğini</i> söyledim ona. Cath</p>

  <p class="calibre1">öyle zannetmiş olmalı...”</p>

  <p class="calibre1">“Ne bekliyordun ki? Kızları öldürüldü! Mezarlarının bulunduğu haberini alacak mıyım acaba</p>

  <p class="calibre1">diye düşünmeyeceği tek bir günü bile geçmeyecek. Umutlarını bu şekilde artırmak</p>

  <p class="calibre1">zalimlikten başka bir şey değil.”</p>

  <p class="calibre1">“Ben sadece doğru olanı yapmaya çalışıyordum!” diye parladı. “Özür dilerim, tamam mı?”</p>

  <p class="calibre1">Kendimi tutup karşılık vermedim. Yolun çamurlu bir kısmında virajı fazla hızlı aldığım</p>

  <p class="calibre1">sırada, araba hafifçe kuyruk salladı.</p>

  <p class="calibre1">“Dikkatli ol,” dedi Sophie.</p>

  <p class="calibre1">Ayağımı pedaldan biraz kaldırdım, hız yavaş yavaş azaldı. Öfkemin bir kısmı da hızla birlikte</p>

  <p class="calibre1">azalmıştı. Araba kullanırken kontrolün kaybedilmemesi gerektiğini herkesten çok benim</p>

  <p class="calibre1">bilmem lâzımdı.</p>

  <p class="calibre1">“Bağırmamalıydım,” dedim.</p>

  <p class="calibre1">“Benim hatam.” Sophie pencereden dışarı bakıyor, şakağını ovuyordu. “Haklısın, bunu</p>

  <p class="calibre1">yapmamalıydım. Düşündüm ki... Neyse, önemi yok.”</p>

  <p class="calibre1">“Başın mı ağrıyor?”</p>

  <p class="calibre1">“Hayır.” Elini şakağından çekti. Padbury sapağına yaklaşıyorduk. Dönüş için sinyal</p>

  <p class="calibre1">verdiğimde, “Düz devam et,” dedi.</p>

  <p class="calibre1">“Evine dönmüyor muyuz?”</p>

  <p class="calibre1">“Henüz değil. Önce gitmek istediğim bir yer daha var.” Dönüp ona baktığımda, “Merak etme,</p>

  <p class="calibre1">başka biriyle daha buluşmak falan yok,” diye ekledi.</p>

  <p class="calibre1">Sophie’nin beni ikna etme girişiminin Cath Bennett ziyaretiyle bittiğini sanmıştım. Bir</p>

  <p class="calibre1">zamanlar eski kalay madenine ait su çarkının bulunduğu, yabani otlar bürümüş alandan</p>

  <p class="calibre1">geçtiğimizde, ancak o zaman nereye gittiğimizi fark ettim.</p>

  <p class="calibre1">Siyah Kayalık.</p>

  <p class="calibre1">Tina Williams’ın gömülü olduğu yer.</p>

  <p class="calibre1">Sormam gerekmeden dönüşü yaptım. Zamanda geriye yolculuk gibiydi. Kadın polisin sekiz</p>

  <p class="calibre1">yıl önce beni durdurduğu noktayı geçtim ve bozkırı keserek kayalığa giden toprak yolun</p>

  <p class="calibre1">bitimine arabayı park ettim. Buraya son geldiğimde, bütün alan polise ait treylerler,</p>

  <p class="calibre1">minibüsler ve arabalarla tam bir koşturmaca halindeydi. Şimdiyse, uzaklardaki birkaç</p>

  <p class="calibre1">koyunun haricinde bozkır bomboştu.</p>

  <p class="calibre1">Motoru kapattım. “Şimdi ne olacak?"</p>

  <p class="calibre1">Sophie’nin yüzünde zayıf bir gülümseme belirdi. “Biraz yürürüz dedim.”</p>

  <p class="calibre1">İç çektim. “Sophie...”</p>

  <p class="calibre1">“Gidip mezarın yerini görmek istiyorum yalnızca. Hepsi o kadar. Başka sürpriz yok, söz.”</p>

  <p class="calibre1">Kaderime boyun eğerek arabadan indim. Soğuk bir esinti saçlarımı çekiştirdi. Temiz havada</p>

  <p class="calibre1">alttan alta bataklığın çok hafif sülfür kokusu alınıyordu. En son neredeyse on yıl önce</p>

  <p class="calibre1">gördüğüm manzaraya bakarken, geçmişin bugünün üzerini kapladığını hissettim.</p>

  <p class="calibre1">Katırtırnakları, fundalar ve ölü eğrelti-otlarından oluşan kış tonlarında bir yama işi gibi,</p>

  <p class="calibre1">bozkır kilometrelerce uzayıp gidiyordu. Polis şeritlerinin oluşturduğu koridor yoktu, uzaktaki</p>

  <p class="calibre1">mavi adli bilim çadırı yoktu. Fakat tüm bunlara rağmen unutulmazlığıyla tanıdıktı. İşte tepe</p>

  <p class="calibre1">ka-yalıklarımn oluşturduğu aynı örüntü, aynı inişli çıkışlı tümsek ve çökükler. Yine de</p>

  <p class="calibre1">aradaki yıllar sanki silinmiş gibi gelince, içimin boşaldığım hissettim... Burada en son böyle</p>

  <p class="calibre1">durmamın üzerinden çok zaman geçmişti.</p>

  <p class="calibre1">Ve çok şey değişmişti.</p>

  <p class="calibre1">Yanımda Sophie ellerini mantosunun ceplerine tıkmış, gözleriyle bozkırı tarıyordu. Bozkır</p>

  <p class="calibre1">gözünü yıldırıyorduysa bile, hiç belli etmiyordu.</p>

  <p class="calibre1">“Uzun yol. O kadar yürüyebileceğinden emin misin?” diye sordum. Buraya gelmek öfkemi</p>

  <p class="calibre1">söndürmüştü. Belki Sophie’ııin umduğu da buydu.</p>

  <p class="calibre1">“Ben iyiyim.” Kafasını kaldırıp gri gökyüzüne baktı. “Acele etsek iyi olur. Yakında hava</p>

  <p class="calibre1">kararacak."</p>

  <p class="calibre1">Haklıydı, ikindi vakti loş bir alacakaranlığa dönmeye başlamıştı bile. İnce bir pus birikiyor,</p>

  <p class="calibre1">bir atın sırtından çıkan buğu gibi topraktan yükseliyordu. Arabanın kapısını kilitlemeden önce</p>

  <p class="calibre1">torpido gözünden el fenerini aldım. Karanlık basmadan çok önce dönerdik herhalde, ama daha</p>

  <p class="calibre1">önce bir gece bir bozkırda kaybolmuştum. Tekrarlamak istemediğim bir deneyimdi.</p>

  <p class="calibre1">Siyah Kayalık’a uzanan patikada yürümeye başladık. Yolu yarıladığımız sıralarda Sophie</p>

  <p class="calibre1">durup bozkırın sol tarafımızda kalan kısmına yüzünü döndü.</p>

  <p class="calibre1">“Pekala, mezarın olduğu yere kadar uzanan polis şeridi bu noktadan başlıyordu.”</p>

  <p class="calibre1">“Nereden anladın?” Görebildiğim kadarıyla, durduğumuz yerde diğer noktalardan çok farklı</p>

  <p class="calibre1">görünen bir şey yoktu.</p>

  <p class="calibre1">Sophie bana yandan bir bakış atarken dudaklarında birden bir gülümseme peydah oldu.</p>

  <p class="calibre1">“Sorun ne? Bana güvenmiyor musun?”</p>

  <p class="calibre1">“Ben sadece nasıl hatırlayabildiğini anlamadım. Her yer bana aynı görünüyor.”</p>

  <p class="calibre1">işaret ederken bana doğru eğilip elini hafifçe koluma koydu. “Püf noktası, değişmeyecek olan</p>

  <p class="calibre1">nirengi noktalarını belleğine yazmak. Üç kilometre kadar ilerideki şu diğer tepe kayalığını</p>

  <p class="calibre1">görüyor musun? Onun şu an durduğumuz bu noktaya dik olması gerekiyor. Ve ondan sonra</p>

  <p class="calibre1">şuraya bakarsan...”</p>

  <p class="calibre1">Bana o kadar yakın duruyordu ki, o dönerken ben de döndüm. “Zeminde bir çeşit yarık var.</p>

  <p class="calibre1">Eğer doğru yerdeysek, yarığın sonu, tepesinde yassı bir kaya olan şu tümsekle bir hizaya</p>

  <p class="calibre1">gelmeli. Anladın mı?”</p>

  <p class="calibre1">Kafa salladım, ama aslında dediklerine dikkatimi veremi-yordum. Hâlâ bana yaslanmış</p>

  <p class="calibre1">haldeydi. Birbirimize bakarken, rüzgârın dağıttığı bir tutam saçını yüzünden geriye attı, sonra</p>

  <p class="calibre1">benden uzaklaştı.</p>

  <p class="calibre1">“Neyse... Burası bozkıra girmek için de doğal bir giriş noktası,” dedi. “Patikanın büyük kısmı</p>

  <p class="calibre1">boyunca devam eden dik bir set var, ama tam buradan geçmek daha kolay. Yapalım mı?”</p>

  <p class="calibre1">“Olur.”</p>

  <p class="calibre1">Tekrar yürümeye başlamamıza memnundum. <i class="calibre4">Yapman gereken şeye odaklan.</i> Patikadan yokuş</p>

  <p class="calibre1">aşağı devam eden set bizim indiğimiz noktada çok fazla dik olmayabilirdi, ama</p>

  <p class="calibre1">hatırladığımdan çok daha fazla otlarla sarılmıştı. Güçlükle önden ben indim, sonra arkamı</p>

  <p class="calibre1">dönüp Sophie’ye yardım ettim. İnerken hızını alamayınca onu ben durdurdum, mahcup bir</p>

  <p class="calibre1">edayla kısaca gülümsedi.</p>

  <p class="calibre1">Birbirine dolanmış fundalar arasından dikkatle ve ağır ağır geçmeye başladığımız sırada,</p>

  <p class="calibre1">“Harita olmadan mezarın yerini bulabileceğimizden emin misin?” diye sordum.</p>

  <p class="calibre1">“Eminim.”</p>

  <p class="calibre1">Zor bir ilerleyişti. Fundalar yerlerini dikenli göl otlarına bıraktığında bile, bastığımız yeri</p>

  <p class="calibre1">görmek olanaksızdı. Bot-lu ayaklarım kâh şlap şlap çamurun içine batıp çıkıyor, kâh</p>

  <p class="calibre1">görünmeyen bir kaya parçası veya çukura rastgelip burkuluyordu. Fakat Sophie nereye</p>

  <p class="calibre1">gittiğini bildiğinden emin görünüyordu, sanki görünmez bir patikayı takip eder gibi, dikenli</p>

  <p class="calibre1">katırtırnağı kümelerinin ve daha batak toprak parçalarının kenarından dolanıyordu. Bir süre</p>

  <p class="calibre1">sonra fark ettim ki, artık araziyi sadece okuyor değildi.</p>

  <p class="calibre1">“Yakınlarda buraya geldin, değil mi?” diye sordum.</p>

  <p class="calibre1">Saçını gözlerinden çekti. “Bir iki kere.”</p>

  <p class="calibre1">“Niçin?” Bunca zaman sonra görülecek bir şey olamazdı.</p>

  <p class="calibre1">“Bilmem. Neredeyse... <i class="calibre4">kutsal</i> gibi geliyor. Ne olduğunu bilmek, birinin buraya gömüldüğünü.</p>

  <p class="calibre1">Sen hissedemiyor musun?”</p>

  <p class="calibre1">Ben de bir şey hissediyordum da bu daha çok iğne gibi batan bir huzursuzluk hissiydi.</p>

  <p class="calibre1"><i class="calibre4">Gözetleniyormuşuz gibi.</i> Aptal-caydı belki ama burada ne kadar yalnız olduğumuzun, yoldan</p>

  <p class="calibre1">ne kadar uzaklaştığımızın rahatsızlık verici bir şekilde far-kmdaydım. Üstelik gün ışığı da</p>

  <p class="calibre1">zayıflamaktaydı ve topraktan yükselen, hayalet benzeri incecik pus, zemindeki çöküntü ve</p>

  <p class="calibre1">çukurların görülmesini engelliyordu. Kendimi en yakındaki katırtırnağı adacıklarıyla</p>

  <p class="calibre1">kayalarda göz gezdirirken buldum.</p>

  <p class="calibre1">“Daha ne kadar var?” diye sordum.</p>

  <p class="calibre1">“Az kaldı. Aslında sadece...” Sesi zayıflayıp kesildi, doğruca ileriye gözlerini dikmiş</p>

  <p class="calibre1">bakıyordu.</p>

  <p class="calibre1">Bozkır çukurlardan delik deşikti.</p>

  <p class="calibre1">Çimenler ve fundalar gizlediğinden, tam tepelerine ulaşmamıza kadar çukurları görmemiştik.</p>

  <p class="calibre1">Altı tane saydım, her biri yaklaşık kırk beş santim derinliğinde ve bunun iki katı uzun-</p>

  <p class="calibre1">luğundaydı; kabaca kazılmışlar, etraflarına turba topakları saçılmıştı. Rastgele açılmış gibi</p>

  <p class="calibre1">görünüyorlardı, bir şablon ya da düzenleri yoktu.</p>

  <p class="calibre1">Sophie’ye baktım. “Bunları sen...”</p>

  <p class="calibre1">“Hayır, tabii ki ben yapmadım! Buraya son geldiğimde yoktular!” Gücenip kızması gerçekti,</p>

  <p class="calibre1">bu onun sürprizlerinden biri değildi. “Bir hayvan kazmış olabilir mi?”</p>

  <p class="calibre1">En yakındaki çukurun yanına çömeldim. Diğerlerinden biraz daha küçüktü, sanki kazılması</p>

  <p class="calibre1">tamamlanmadan bırakılmıştı. Kenarlarında net dikey darbe izleri gözleniyordu ve dibinde</p>

  <p class="calibre1">kıvrık halde duran kör toprak solucanı da düzgünce ikiye ayrılmıştı. Wainwright’ın sesini</p>

  <p class="calibre1">duyar gibiydim: <i class="calibre4">Lumbri-cus terrestris. Ne kadar karmaşıklaşırsan, başını o kadar belaya</i></p>

  <p class="calibre1"><i class="calibre4">sokarsın.</i></p>

  <p class="calibre1">“Çukurlar kürekle kazılmış,” dedim doğrulurken. “Tina Williams nereye gömülmüştü?”</p>

  <p class="calibre1">“Tam şuraya.” Sophie o noktayı işaret etti. Toprak bozulmamış, üzerini fundalar bürümüştü.</p>

  <p class="calibre1">Çukurlar mezarın dört bir yanındaki alanda düzensiz bir şekilde açılmışlardı.</p>

  <p class="calibre1">“Emin misin?”</p>

  <p class="calibre1">“Eminim. Tekrar buraya geldiğim ilk seferinde, üzerinde koordinatları işaretlediğim gerçek</p>

  <p class="calibre1"><i class="calibre4">Ordnance Survey</i> haritasını yanımda getirmiştim. Ondan sonra ihtiyacım olmadı.” Yanıma</p>

  <p class="calibre1">yaklaştı. “Monk yaptı, değil mi?”</p>

  <p class="calibre1">Cevap vermedim, bunu yapacak tek bir kişi olduğunu ikimiz de biliyorduk. Çukurların hiçbiri</p>

  <p class="calibre1">mezar olacak kadar büyük değildi. Ölü porsuğu bulduğumuzda Wainwright’m açtığı keşif</p>

  <p class="calibre1">amaçlı hendeğe benzetilerek yapılmış ilkel denemeler gibi görünüyorlardı.</p>

  <p class="calibre1">“Anlamıyorum. Niçin Monk buraları kazıp duruyordu ki?” diye sordu Sophie, etrafa</p>

  <p class="calibre1">huzursuzca göz atarken.</p>

  <p class="calibre1">“Mezarlar için olmalı. Sen hep Monk mezarların yerini hatırlamadığını söylerken doğruyu</p>

  <p class="calibre1">dile getiriyor olabilir demiştin. Belki de sen haklıydın.”</p>

  <p class="calibre1">Alm kırıştı. “Kastettiğim bu değildi. Mezarları bunca zaman sonra bulamamasına şaşırmadım,</p>

  <p class="calibre1">tabii yaptığı buysa. Ama bunu yapamayı <i class="calibre4">niçin</i> istesin ki?”</p>

  <p class="calibre1">Bu aklıma gelmemişti. Katillerin kurbanlarının mezarını kazıp onları çıkardıkları işitilmemiş</p>

  <p class="calibre1">bir şey değildi, hattâ bazen bunu bir kereden fazla yaparlardı. Fakat genelde paranoyakça bir</p>

  <p class="calibre1">dürtüyle delilleri gizleme isteğinin sonucu olarak, panikten ötürü yapılan bir hareketti. Oysa</p>

  <p class="calibre1">bu örnekte durum farklıydı. Monk cinayetleri zaten itiraf etmişti, ancak Zoe ve Lindsey</p>

  <p class="calibre1">Bennett’in mezarları yıllardır bulunamamıştı.</p>

  <p class="calibre1">Peki niçin şimdi onları bulmak için bozkırın yarısını kazıyordu?</p>

  <p class="calibre1">Kendimi tekrar toprak solucanına bakarken buldum; toprağın içine saklanmak için inatla</p>

  <p class="calibre1">çabalayarak kıvranıp duruyordu. Ondaki bir şey zihnimi kurcalıyordu. Derken, fark ettim.</p>

  <p class="calibre1">Kurtçuklar, hattâ kesik olanları bile, yüzeyde uzun süre kalmazlar. Ya tekrar toprak altına</p>

  <p class="calibre1">saklanırlar ya da bir hayvan onları yer. Ama bu hâlâ orada duruyordu. Ve içinde bulunduğu</p>

  <p class="calibre1">çukur diğerlerinden daha küçüktü, sanki onu kazan kişinin işi yarıda kesilmiş veya...</p>

  <p class="calibre1">“Gitmemiz gerek,” dedim.</p>

  <p class="calibre1">Sophie yerinden kıpırdamadı. Bozkıra gözlerini dikmişti. “David...”</p>

  <p class="calibre1">Baktığı yere baktım. Yüz metreden daha yakın bir mesafede, hareketsiz bir figür ayakta</p>

  <p class="calibre1">durmuş bizi seyrediyordu. Yokluktan birdenbire ortaya çıkmış gibiydi: Yakınlarında</p>

  <p class="calibre1">gizlenebileceği ne bir çalılık ne de kayalar vardı. Zayıflayan gün ışığında hemen hemen siluet</p>

  <p class="calibre1">halinde görülüyor, topraktan yükselen pusun içinde kıpırtısız duruyordu. Fakat gövdesinin</p>

  <p class="calibre1">genişliği ve cüssesi korkunç biçimde tanıdıktı.</p>

  <p class="calibre1">Geniş omuzların üstünde beyaz, küre şeklinde bir kafa.</p>

  <p class="calibre1">Her şeyin âdeta donduğu bir an yaşandı. Ardından, figür bize doğru atıldı. Sophie’yi kolundan</p>

  <p class="calibre1">tuttum.</p>

  <p class="calibre1">“Haydi.”</p>

  <p class="calibre1">“Ah, Tanrım, bu o, değil mi? Bu Monk!”</p>

  <p class="calibre1">“Durma, yürü.”</p>

  <p class="calibre1">Fakat söylemesi yapmasından kolaydı. Funda çalıları dikenli teller gibi ayaklarımıza âdeta</p>

  <p class="calibre1">saldırıyor, pusun beyaz sü-lükdalları gitgide karanlıklaşan bozkıra engin bir örümcek ağı gibi</p>

  <p class="calibre1">yayılıyordu. Başka zaman olsa, manzaranın değerini takdir edebilirdim. Ama şimdi her</p>

  <p class="calibre1">adımımızı potansiyel bir tehlike haline getiriyordu. Şayet birimiz düşer veya bileğini</p>

  <p class="calibre1">burkarsa...</p>

  <p class="calibre1"><i class="calibre4">Bunu düşünme.</i> Hâlâ Sophie’nin kolundan tutuyor, patikaya geri dönüş yolumuzda onu</p>

  <p class="calibre1">hızlandırmaya çalışıyordum. Uzaktaki yolda duran araba ancak görülebiliyordu,</p>

  <p class="calibre1">alacakaranlığa karışıp görünmez olmaya başlamış renkli, minik bir kütle halindeydi. Ne kadar</p>

  <p class="calibre1">uzak göründüğünü düşününce kendimi kötü hissettim. Patikayı boşverip doğruca bozkırdan</p>

  <p class="calibre1">gitmek akıl çeliciydi, ama en kısa rota o olmakla beraber, rahat vermeyen fundaların ve</p>

  <p class="calibre1">bataklığın içinden güç bela yürümek demekti. Bu da yolun daha da uzamasına neden olurdu</p>

  <p class="calibre1">ve gitgide kararan havada bu riske girmeyi göze alamazdık.</p>

  <p class="calibre1">Arkaya bir kez daha baktığımda ikimiz de daha şimdiden nefes nefeseydik. Figür öncekinden</p>

  <p class="calibre1">daha yakındı, arayı gitgide kapatıyordu. <i class="calibre4">Dikkatin dağılmasın. Yürümeye devam et.</i> Başımı</p>

  <p class="calibre1">tekrar önüme çevirdim ve ilerimizdeki patikaya odaklandım. Yardım çağırmak için telefon</p>

  <p class="calibre1">etmenin anlamı yoktu. Sinyal alsak bile kimse zamanında gelemezdi.</p>

  <p class="calibre1">Saza benzeyen göl otu öbeklerinden geçerken dengemizi kaybediyorduk, botlarımız çamura</p>

  <p class="calibre1">bata çıka ilerliyor ve su da altındakileri gizliyordu. Tekrar arkaya bakınca figürün bizi artık</p>

  <p class="calibre1">takip etmediğini gördüm. Bizi patikaya ulaşamadan yakalamaya çalışmak yerine, bozkırı</p>

  <p class="calibre1">keserek ilerleyip yola doğru gidiyordu.</p>

  <p class="calibre1">Arabaya bizden önce ulaşmaya çalışacaktı.</p>

  <p class="calibre1">Sophie de bunu görmüştü. “David...” dedi soluk soluğa.</p>

  <p class="calibre1">“Biliyorum. Durma, devam et.”</p>

  <p class="calibre1">Patika akıl çelecek kadar yakındı, fakat oraya ulaşsak da yine yola geri dönmek zorundaydık.</p>

  <p class="calibre1">Figür ise hemen hemen ulaşmış sayılırdı. İstikrarlı ve telaşsız bir şekilde, büyük adımlarla</p>

  <p class="calibre1">bozkırı geçiyordu.</p>

  <p class="calibre1"><i class="calibre4">Tanrım, başaramayacağız.</i> Patikanın hemen aşağısındaki sete</p>

  <p class="calibre1">ulaştığımızda yokuş daha da dikleşti. Sophie artık debelenmeye başlamıştı, son birkaç metreyi</p>

  <p class="calibre1">tırmanması için ona yardım etmek zorunda kaldım, kendimizi yukarı çekmek için</p>

  <p class="calibre1">avuçlarımızla fundalara yapışıyorduk.</p>

  <p class="calibre1">Nihayet, zemini daha sert olan patikaya ulaştık. Sophie’yi çekiştirip, ayakları dolanarak</p>

  <p class="calibre1">koştururken göğsüm yanıyordu. “Haydi!”</p>

  <p class="calibre1">“Bekle... soluklanayım...” dedi nefes nefese. Yüzü bembeyazdı ve terden parlıyordu.</p>

  <p class="calibre1">Hastaneden çıktıktan bu kadar kısa süre sonra kendini bu kadar zorlamaması gerekirdi, ama</p>

  <p class="calibre1">başka seçenek yoktu.</p>

  <p class="calibre1">“Koşmamız gerek,” dedim.</p>

  <p class="calibre1">Kafasını iki yana sallayıp, beni itti. “Koşamam... koşa-mam...”</p>

  <p class="calibre1">“Hayır, koşabilirsin,” dedim, kolumu omuzlarının altına sıkıştırıp, onu patika üzerinde</p>

  <p class="calibre1">neredeyse sürüklerken.</p>

  <p class="calibre1">Arabaya doğru sendeleyerek ilerlediğimiz sırada bacaklarım sünger gibiydi. Monk biraz</p>

  <p class="calibre1">aşağımızda ve çaprazımızdaydı, en fazla otuz kırk metre gerimizde, okkalı adımlarla engebeli</p>

  <p class="calibre1">bozkırda ilerliyordu. Fakat şimdi yavaşlamaya başlamıştı. Son birkaç metreyi tökezleyerek</p>

  <p class="calibre1">aldığımız sırada, beyaz kafa bize doğru döndü. Durmuştu, bir taş atımı mesafede bile değildi.</p>

  <p class="calibre1">El yordamıyla anahtarlığımı bulup arabanın kapısının kilidini açarken gözlerini üzerimizde</p>

  <p class="calibre1">hissediyordum. Sophie koltuğa yığılırken, ben de koşarak sürücü tarafına geçtim, diz boyu</p>

  <p class="calibre1">pusun içindeki gölgemsi figürün bizi seyrettiğinin bilincindey-dim.</p>

  <p class="calibre1"><i class="calibre4">Bize yetişmişti. Niçin vazgeçti?</i> Hiçbir fikrim yoktu, umurumda da değildi. Kapıyı çarparak</p>

  <p class="calibre1">kapattım, motoru çalıştırdım ve gaz pedalına bastım. Araba kükreyerek uzaklaşırken dikiz</p>

  <p class="calibre1">aynasından baktım.</p>

  <p class="calibre1">Arkamızdaki yol da bozkır da bomboştu.</p>

  <p class="calibre1">Üç dört kilometre boyunca hiç yavaşlamadım. Ancak bizi kimsenin takip etmediğinden emin</p>

  <p class="calibre1">olduğumda gevşemeye başladım. Arabanın hızını tekrar normale düşürürken, vücudumun</p>

  <p class="calibre1">tepkimesi başlamış, âdeta mengenede sıkılmışcasına bitkin ve terden yapış yapış kalmıştım.</p>

  <p class="calibre1">“Güvende miyiz?” diye sordu Sophie. Hâlâ şiddetle soluk alıp veriyordu. Benzi solduğundan,</p>

  <p class="calibre1">yüzündeki çürük öncekinden daha kötü görünüyordu.</p>

  <p class="calibre1">“Sanırım.”</p>

  <p class="calibre1">Gözlerini kapattı. “Kusacağım.”</p>

  <p class="calibre1">Kenara çektim. Daha tam durmamıştık ki, Sophie paldır küldür arabadan indi. Motoru çalışır</p>

  <p class="calibre1">halde bırakıp yakında bekledim, bir gözüm etraftaki bozkırdaydı. Sophie’yi güvende</p>

  <p class="calibre1">olduğumuz yolunda temin etmiştim etmesine, ama yine de buradan uzaklaştığımızda daha</p>

  <p class="calibre1">mutlu olacaktım. Alacakaranlık yoğunlaşıyor, fundalıktan esen rüzgârın hışırtısı ıssızlığı daha</p>

  <p class="calibre1">da vurgulamaktan başka bir şeye yaramıyordu. Buralardaki tek canlı varlıklar biz olabilirdik</p>

  <p class="calibre1">pekala.</p>

  <p class="calibre1">Ama değildik. Sophie’yi beklerken, telefonumu kontrol ettim ve arama yapabilmek için</p>

  <p class="calibre1">yeterince sinyal olduğunu görünce rahatladım. Telefonu açmasını dileyerek Terry’nin nu-</p>

  <p class="calibre1">marasım tuşladım. Uzun zaman çaldı sanki; telefon tam sesli mesaja aktaracak diye</p>

  <p class="calibre1">düşünürken, neyse ki, Terry cevap verdi.</p>

  <p class="calibre1">“İyi bir sebebi vardır umarım.” Ya çok yorgun ya da sarhoş gibi, sözcükleri ağzında</p>

  <p class="calibre1">geveliyordu. Fakat Terry’nin bile böyle bir soruşturmanın ortasında içki içtiğini</p>

  <p class="calibre1">düşünemiyordum. “Siyah Kayalık’tayız ve...”</p>

  <p class="calibre1">“’Biz’ dediğin kim?”</p>

  <p class="calibre1">“Sophie Keller. Dün hastaneden taburcu oldu ve...”</p>

  <p class="calibre1">“Keller mı? Orada onunla ne yapıyorsun?”</p>

  <p class="calibre1"><i class="calibre4">“Fark</i> eder mi? Monk burada!”</p>

  <p class="calibre1">Durumu idrak etmişti galiba. “Devam et.”</p>

  <p class="calibre1">Havanın iyice kararmaya başladığının bilincinde olduğumdan özet geçtim. Lafımı</p>

  <p class="calibre1">bitirdiğimde Terry, “Yani aslında onu yakından görmedin?” dedi.</p>

  <p class="calibre1">“Bak, o Monk’tu! Başka araba görmedim, yani fazla uzaklaşmış olamaz.”</p>

  <p class="calibre1">Terry’nin elini tıraşı gelmiş yüzünden geçirdiğini anlatan törpü gibi bir ses geldi. “Tamam,</p>

  <p class="calibre1">bana bırak.”</p>

  <p class="calibre1">“Bize burada ihtiyacın var mı?”</p>

  <p class="calibre1">“Biz başa çıkarız sanırım.” Ses tonunda ağır bir istihza vardı. “Seninle konuşmak istersem</p>

  <p class="calibre1">nerede bulacağımı biliyorum.” Hat kesildi. Yine o tanıdık kızgınlığı hissederek telefonu</p>

  <p class="calibre1">cebime koydum ve Sophie’nin yanma gittim. Beti benzi atmış halde gülümsedi. “Affedersin.</p>

  <p class="calibre1">Yanlış alarmmış.”</p>

  <p class="calibre1">“Nasılsın?”</p>

  <p class="calibre1">“Başım biraz zonkluyor, ama çok kötü değil. Polisi aradın mı?”</p>

  <p class="calibre1">“Az önce Terry Connors’la konuştum. Harekete geçecekler.” Terry’nin adını işitince ağzı</p>

  <p class="calibre1">gerildi, ama bu sefer onu eleştirmedi. “Burada beklememiz mi gerekiyormuş?”</p>

  <p class="calibre1">“Gerek olmadığını söyledi.”</p>

  <p class="calibre1">Polis gelene kadar kalmamız gerektiğini sanırdım, ama bu konuyu hiç açmayacaktım. Bozkıra</p>

  <p class="calibre1">baktım. Hava hızla kara-</p>

  <p class="calibre1">rıyordu ve görebildiğimiz pek az şeyi de bir pus perdesi iyice bulanıklaştırıyordu. Sophie</p>

  <p class="calibre1">titriyordu, ne düşündüğünü biliyordum.</p>

  <p class="calibre1">Monk hâlâ oralarda bir yerdeydi.</p>

  <p class="calibre1">Kolumu Sophie’ye doladım. “Haydi, seni eve götüreyim.”</p>

  <p class="calibre1">Padbury’ye vardığımız sırada, pus iyice yoğunlaşıp tam anlamıyla sise dönüşmüştü. Farlarım</p>

  <p class="calibre1">beyaz bir tülbente benzeyen siste neredeyse hiç işe yaramadığından, arabayı yavaşlatıp</p>

  <p class="calibre1">emekleme hızında gitmek zorunda kalmıştım. Eski kilisenin gölgemsi ana hatları sisin içinden</p>

  <p class="calibre1">belirene kadar köye ulaştığımızın farkına bile varmadım.</p>

  <p class="calibre1">Arabayı Sophie’nin bahçesinin dibindeki köy yoluna çektim ve motoru kapattım. Motor</p>

  <p class="calibre1">soğurken tik tak eden sessizlikte, sanki denizin dibinde gibiydik. Patikaya çıktığımız sırada</p>

  <p class="calibre1">kendimi huzursuzca etrafa göz atarken, bir şeyler duymak için kendimi zorlarken buldum.</p>

  <p class="calibre1">Etrafımızı saran siste birkaç metre ötesi bile neredeyse görünmüyordu.</p>

  <p class="calibre1">Bir tarafımızda, meyve bahçesinin hayaletimsi dalları üzerinde çömlek fırınının konik gölgesi</p>

  <p class="calibre1">şekillenirken, “Güvenlik lambalarından edinmelisin,” dedim.</p>

  <p class="calibre1">Evin anahtarlarını çıkarmak için çantasına elini atarken, “Burada onlara ihtiyacım yok,” dedi</p>

  <p class="calibre1">ve sözlerindeki ironiyi fark edince kemküm ederek ekledi: “Genellikle yani.”</p>

  <p class="calibre1">Fakat kapıya el sürülmemişti; marangozun taktığı yeni kilit endişeleri giderecek şekilde</p>

  <p class="calibre1">sapasağlam duruyordu. Sophie kilidi açıp holün ışığını yaktığında, ev aynen sabah</p>

  <p class="calibre1">bıraktığımız gibi görünüyordu.</p>

  <p class="calibre1">Ne kadar gergin olduğumu o âna dek fark etmemiştim.</p>

  <p class="calibre1">Kapıyı kapatıp yeni sürgüleri çekerken verdiği derin nefesten Sophie’nin de benim gibi</p>

  <p class="calibre1">hissettiği anlaşılıyordu.</p>

  <p class="calibre1">Yorgun argın mantosunu çıkardığı sırada, “Durumun nasıl?” diye sordum.</p>

  <p class="calibre1">“Daha iyi günlerim olmuştu.” Gülümsemesi inandırıcı değildi. “Bak, şu Cath Bennett</p>

  <p class="calibre1">meselesi... Özür dilerim, düşünmeden hareket ettim.”</p>

  <p class="calibre1">Az önceki olaydan sonra, bu artık önemli gelmiyordu. “Unut gitsin. Ama haklıydın. Monk iyi</p>

  <p class="calibre1">bir nedeni olmasa o çukurları kazmazdı. Oralarda en az bir mezar daha olmalı. Polis bütün</p>

  <p class="calibre1">alanı tekrar aramak zorunda kalacak.”</p>

  <p class="calibre1">Bu aklına gelmemiş gibiydi. “Öyle mi düşünüyorsun?” “Başka seçenekleri olduğunu</p>

  <p class="calibre1">sanmıyorum. Monk bize nereye bakacağımızı söyledi âdeta. Senin istediğin de bu değil</p>

  <p class="calibre1">miydi?”</p>

  <p class="calibre1">“Evet, tabii.” Sesi kuşkuluydu. “Tanrım, gerçekten bir içkiye ihtiyacım var.”</p>

  <p class="calibre1">Benim de vardı, ama henüz değil. “Bu gece başka bir yerde kalmanın iyi bir fikir olduğu</p>

  <p class="calibre1">kanısındayım.”</p>

  <p class="calibre1">Sophie merdivenlerde oturmuş, çamurlu botlarının bağcıklarını çözüyordu. Durup kafasını</p>

  <p class="calibre1">kaldırarak bana baktı, yüz ifadesi soğuktu. “Hayır.”</p>

  <p class="calibre1">“Bir otelde yer ayırtabilirsin...”</p>

  <p class="calibre1">“Hiçbir yere gitmiyorum.”</p>

  <p class="calibre1">“Burada zaten bir kere saldırıya uğradın ve hâlâ kim olduğunu bilmiyoruz. Eğer Monk’sa...”</p>

  <p class="calibre1">“Monk olsaydı, ölmüş olurdum. Sen de bunu benim kadar iyi biliyorsun. Sen kaçmak</p>

  <p class="calibre1">istiyorsan kaçabilirsin, ama ben kaçmayacağım!”</p>

  <p class="calibre1">Şaşkınlıkla ona bakakaldım. <i class="calibre4">Bu da nereden çıktı?</i></p>

  <p class="calibre1">Sophie iç çekti. “Özür dilerim, bunu hak etmemiştin. Sadece... ben... korkuyorum ve kafam</p>

  <p class="calibre1">karışık, hem burası benim evim. Eğer şimdi gidersem, burada bir daha asla kendimi güvende</p>

  <p class="calibre1">hissedemem. Bunu anlayamıyor musun?”</p>

  <p class="calibre1">Anlayabiliyordum. Ama bu kabul ettiğim anlamına gelmiyordu, fakat tartışmanın da bir</p>

  <p class="calibre1">manası yoktu. “Pekala.”</p>

  <p class="calibre1">“Teşekkür ederim.” Yanıma gelip bana sarıldı. Onu bir an tuttum, yaslanan vücudunun</p>

  <p class="calibre1">sıcaklığını hissettim, sonra geri çekildi. “Ara sıra öküzlük edebiliyorum, ama yaptığın her</p>

  <p class="calibre1">şeye minnettarım. Ayrıca eğer gitmeye karar verirsen seni suçlamam.”</p>

  <p class="calibre1">Kullanmak istersem fırsatım hâlâ vardı. Şimdi çıkıp gidebilirdim, Londra’ya dönerdim,</p>

  <p class="calibre1">bundan sonrasını Sophie ile polis hallederlerdi.</p>

  <p class="calibre1">Ama böyle bir şey olmayacaktı. Her ne olup bitiyorsa, kökleri sekiz yıl önce yaşananlara</p>

  <p class="calibre1">dayanıyordu. O zaman işin içindeydim, şimdi de öyle.</p>

  <p class="calibre1">Sophie’ye gülümseyerek, “İçkiden bahsetmiştin,” dedim.</p>

  <p class="calibre1">O akşam yemeği beraber hazırladık. Dondurucudaki kuzu pirzolalarını ızgara yaptık, yanında</p>

  <p class="calibre1">da naneli patates ve donuk bezelye pişirdik. Belki gurme işi değildi, ama basit ve</p>

  <p class="calibre1">doyurucuydu. Sophie bir şişe şarap çıkardı ve pirzolaları çözdürürken şişeyi açmam için bana</p>

  <p class="calibre1">verdi.</p>

  <p class="calibre1">Kadehlere şarap koyarken, “Padbury’de pek fazla şarap dükkânı yok,” özüründe bulundu .</p>

  <p class="calibre1">“Bu idare eder,” dedim. Şarap gerçekten de iyiydi. Aramızdaki mahcup gerginliğin kalanı da</p>

  <p class="calibre1">alkolle birlikte tamamen yok olmuştu. Sophie bulaşıkları sabaha bırakmamızı teklif ettiğinde</p>

  <p class="calibre1">tartışmadım. Şarabın kalanını yanımıza alarak, oturma odasına gittik. Sobaya birkaç odun</p>

  <p class="calibre1">ekledim ve ateşi beslemek için hasır sepetteki eski gazeteyi çıra olarak kullandım. <i class="calibre4">Bu işte</i></p>

  <p class="calibre1"><i class="calibre4">gitgide iyi oluyorsun.</i></p>
</body>
</html>
