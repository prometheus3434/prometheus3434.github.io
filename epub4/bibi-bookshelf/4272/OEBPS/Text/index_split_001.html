<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="pc;" name="author" />
  <meta content="2014-01-02T20:56:04+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre5" id="calibre_pb_0"><b class="calibre6">1</b></h2>

  <p class="calibre1">Ön camın ardındaki dünya yer yer pus perdeleriyle örtülüydü. Perde bölük pörçük ve</p>

  <p class="calibre1">öngörülemez bir şekilde bir an kalkıyor ve tekdüze, ıslak bozkırı gözler önüne seriyor, bir</p>

  <p class="calibre1">sonraki ansa arabanın etrafına sarılan beyaz bir tül gibi görüşü kapatıyordu. Biraz ileride,</p>

  <p class="calibre1">bozkırın nispeten düz bir kısmına polis arabaları için geçici bir park yeri oluşturulmuştu. Bir</p>

  <p class="calibre1">polis eliyle oraya gitmemi işaret etti. Boş bir yere park ederken engebeli zemin üzerinde</p>

  <p class="calibre1">Citroen sarsılıp sallandı.</p>

  <p class="calibre1">Motoru kapatıp gerindim. Direksiyon başında uzun bir yolculuk olmuştu, hiç mola da</p>

  <p class="calibre1">vermemiştim. Beklenti ve merak, durup dinlenme eğilimine baskın gelmişti. Simms beni</p>

  <p class="calibre1">aradığı zaman pek fazla ayrıntı vermemiş, sadece Dartmoor’da bir mezar bulunduğunu ve</p>

  <p class="calibre1">ceset çıkartılırken orada olmamı istediğini söylemişti. Kulağa rutin bir işlem gibi geliyordu,</p>

  <p class="calibre1">yılda pek çok kez çağrılabileceğim türden bir vaka gibiydi. Fakat geçen on iki ay boyunca,</p>

  <p class="calibre1">‘cinayet’ ve ‘Dartmoor’ sözcükleri sadece tek bir adamla eşanlamlı olmuştu.</p>

  <p class="calibre1">Jerome Monk.</p>

  <p class="calibre1">Monk, dört genç kadını öldürdüğünü itiraf etmiş bir seri katil ve tecavüzcüydü. Bu vakalar</p>

  <p class="calibre1">bilgimiz dahilindeydi. Kadınlardan üçü daha çocuk denecek yaştaydı ve cesetleri hiçbir</p>

  <p class="calibre1">zaman bulunamamıştı. Şayet bu mezar onlardan birine aitse, o zaman diğerlerinin de civarda</p>

  <p class="calibre1">olma ihtimali yüksekti. Böyle bir durumda, son on yılın en büyük mezardan çıkarma ve</p>

  <p class="calibre1">kimlik tespiti çalışmalarından biri olacaktı.</p>

  <p class="calibre1">Bu işin bir parçası olmayı kesinlikle istiyordum.</p>

  <p class="calibre1">O sabah acele acele hazırlandıktan sonra mutfakta karım Kara’ya, “Cesetlerden orada</p>

  <p class="calibre1">kurtulduğu zaten hep düşünülen bir şeydi,” demiştim. Bir yılı aşkın süredir, güneybatı</p>

  <p class="calibre1">Londra’da, Viktorya dönemine ait müstakil bir villada yaşıyorduk, ama hâlâ neyin nerede</p>

  <p class="calibre1">olduğunu onun bana söylemesi gerekiyordu. “Tamam, Dartmoor büyük bir yer, ama</p>

  <p class="calibre1">gömülmüş çok fazla ceset de olamaz ya.”</p>

  <p class="calibre1">Kara, kahvaltısını eden Alice’in olduğu tarafa anlamlı biçimde bakarak, <i class="calibre4">“David,”</i> deyince,</p>

  <p class="calibre1">yüzümü buruşturmuş ve sadece ağzımı oynatarak <i class="calibre4">pardon</i> demiştim. Normalde işimin tüyler</p>

  <p class="calibre1">ürpertici ayrıntılarını beş yaşındaki kızımızın önünde konuşmamam gerektiğini bilirdim, ama</p>

  <p class="calibre1">hevesime yenik düşmüştüm.</p>

  <p class="calibre1">“Ce-set ne?” diyerek söze girmişti Alice; kenarından ahu-dudulu yoğurt damlayan kaşığı</p>

  <p class="calibre1">ağzına götürürken bütün dikkatini verdiğinden, kaşları çatıktı. Bu onun son zamanlardaki</p>

  <p class="calibre1">yemek modasıydı, mısır gevreği için fazla büyüdüğüne karar vermişti.</p>

  <p class="calibre1">“Babanın işi sadece,” derken, konuyu unutmasını ummuştum. Büyüdüğünde, hayatın karanlık</p>

  <p class="calibre1">yüzlerini öğrenmek için bol bol zamanı olacaktı nasılsa.</p>

  <p class="calibre1">“Niye gömülmüşler? Ölmüşler mi?”</p>

  <p class="calibre1">“Haydi tatlım, kahvaltını bitir,” demişti Kara. “Baban az sonra çıkmak zorunda, hem okula</p>

  <p class="calibre1">geç kalmanı da istemiyoruz.”</p>

  <p class="calibre1">“Ne zaman geleceksin?” diye sormuştu Alice.</p>

  <p class="calibre1">“Yakında. Sen gittiğimi bile anlamadan eve dönmüş olurum.” Eğilip onu kucağıma almıştım.</p>

  <p class="calibre1">Küçük vücudu sıcak ve saçma bir şekilde hafifti, ama sanki daha birkaç dakika öncesindeymiş</p>

  <p class="calibre1">gibi gelen bebekliğine oranla nasıl da ele gelen bir ağırhğa kavuştuğuna hayret etmiştim. <i class="calibre4">Her</i></p>

  <p class="calibre1"><i class="calibre4">zaman bu kadar hızlı mı büyüyorlar?</i> “Ben yokken iyi bir kız olacak mısın?”</p>

  <p class="calibre1">“Ben her zaman iyi bir kızım,” demişti içerleyerek. Masanın üzerine bıraktığım notların</p>

  <p class="calibre1">üstüne hâlâ elinde tuttuğu kaşıktan yoğurt damlamıştı.</p>

  <p class="calibre1">“Ay,” diyen Kara kopardığı bir parça kâğıt havluyla yoğurdu silmişti. “Leke kalacak. Umarım</p>

  <p class="calibre1">önemli değildir.”</p>

  <p class="calibre1">Alice dertli bir şekilde, “Özür dilerim babacığım,” demişti.</p>

  <p class="calibre1">“Zararı yok.” Onu öpüp yere bırakmış, sonra da notlarımı toplamıştım. En üstteki sayfada</p>

  <p class="calibre1">yoğurdun sıvaşmış lekesi vardı. Notlan bir dosyaya sokmuş ve Kara’ya dönerek, “Gitsem iyi</p>

  <p class="calibre1">olur,” demiştim.</p>

  <p class="calibre1">Çantamı bıraktığım salona kadar arkamdan gelmişti. Kollarımla onu sarmıştım. Saçları</p>

  <p class="calibre1">vanilya kokuyordu.</p>

  <p class="calibre1">“Seni sonra ararım. Ne kadar kalacağım gittiğimde az çok belli olur. Umarım sadece bir iki</p>

  <p class="calibre1">gecedir.”</p>

  <p class="calibre1">“Dikkatli sür,” demişti.</p>

  <p class="calibre1">İkimiz de evden uzakta olmama alışkındık. Ülkedeki az sayıda adli antropologdan biriydim ve</p>

  <p class="calibre1">nerede ceset bulunursa oraya gitmek işimin doğası gereğiydi. Son birkaç yıldır, İngiltere</p>

  <p class="calibre1">içindeki soruşturmaların yanı sıra, yurtdışmdakilere de çağrılmaktaydım. Mutlaka yapılması</p>

  <p class="calibre1">gereken bir iş olsa da çoğu zaman tatsız bir işti benimki, üstelik hem maharetimle hem de</p>

  <p class="calibre1">gitgide artan ünümle gurur duyuyordum.</p>

  <p class="calibre1">Ama işimin sevmediğim bir yanı vardı. Yalnızca birkaç günlüğüne olsa bile, karımla kızımı</p>

  <p class="calibre1">bırakmak her seferinde yüreğimi burkuyordu.</p>

  <p class="calibre1">Arabadan indim, çamurlu çimenler üzerinde adımlarımı dikkatle atarak yürüdüm. Havada</p>

  <p class="calibre1">rutubet, egzoz dumanı ve funda kokusu vardı. Bagaja gidip içindeki koruyucu giysi</p>

  <p class="calibre1">kutusundan tek kullanımlık bir tulum çıkardım. Bunları genellikle polis kuvvetleri temin</p>

  <p class="calibre1">ederdi, fakat kendiminkileri bulundurmayı seviyordum. Tulumun fermuarını kapattım ve</p>

  <p class="calibre1">içinde araç gerecimin olduğu alüminyum uçuş çantasını aldım. Son zamanlara kadar,</p>

  <p class="calibre1">paralanmış bir çantayla idare ediyordum, ama Kara gezgin bir satıcıdan çok, profesyonel bir</p>

  <p class="calibre1">danışman gibi görünmem gerektiğine beni ikna etmişti.</p>

  <p class="calibre1">Her zamanki gibi haklıydı.</p>

  <p class="calibre1">Park etmiş polis araçlarının arasından geçerken bir araba yanaştı. Aslında parlak sarı boyası</p>

  <p class="calibre1">beni uyarmalıydı, ama o kadar dalmıştım ki, biri bağırarak seslenene kadar fark etmedim.</p>

  <p class="calibre1">“Demek yolu buldun ha?”</p>

  <p class="calibre1">Dönüp bakınca arabadan inen iki adam gördüm. Biri ufak tefekti ve keskin yüz hatları vardı.</p>

  <p class="calibre1">Onu tanımıyordum, ama yanındaki daha genç adamı tanıdım. Uzun boylu ve yakışıklıydı;</p>

  <p class="calibre1">kendini bir atletin doğal özgüveniyle taşıyor, o fiyakalı yürüyüşüyle yaklaşırken geniş</p>

  <p class="calibre1">omuzları bir o yana bir bu yana salmıyordu. Terry Connors’ı burada görmeyi beklemiyordum,</p>

  <p class="calibre1">ama arabayı gördüğümde anlamış olmam lâzımdı. Cinayet masasının ortaklaşa kullanılan her</p>

  <p class="calibre1">zamanki sıkıcı arabalarından dağlar kadar uzak olan cart renkli Mitsubishi’si onun gurur</p>

  <p class="calibre1">kaynağıydı.</p>

  <p class="calibre1">Terry’yi her gördüğümde hissettiğim karışık duyguları yaşasam da gülümsedim. Kişisellikten</p>

  <p class="calibre1">uzak polis mekanizması içinde tanıdık bir yüz görmek iyi bir şeydi gerçi, ama öte yandan,</p>

  <p class="calibre1">nedense Terry ile aramızda hiçbir zaman tam olarak yok olmayan bir gerginlik vardı.</p>

  <p class="calibre1">“Senin de soruşturmada olduğunu bilmiyordum,” dedim, yaklaşırlarken.</p>

  <p class="calibre1">Terry sırıtınca yanak kasları toplandı ve ağzındaki kaçınılmaz sakız gözüktü. Onu son</p>

  <p class="calibre1">gördüğümden bu yana biraz kilo kaybetmişti, o yüzden kare şeklindeki çenesi şimdi daha</p>

  <p class="calibre1">barizdi. “Soruşturma amir yardımcısıyım. Senin için kim referans verdi sanıyorsun?”</p>

  <p class="calibre1">Gülümsememi korudum. Terry Connors’ı ilk tanıdığımda Metropolitan Polis Teşkilatı’nda</p>

  <p class="calibre1">komiserdi, fakat iş dolayısıyla tanışmamıştık. Karısı Deborah ve Kara aynı doğum öncesi</p>

  <p class="calibre1">kliniğine giderken arkadaş olmuşlardı. Terry ile ben ilk başta birbirimize karşı ihtiyatlıydık.</p>

  <p class="calibre1">Meslek alanlarımızın örtüşmesi haricinde ortak pek bir şeyimiz yoktu. Hırslı, vahşi, rekabetçi</p>

  <p class="calibre1">ve çok gayretli bir sporcu olan Terry’nin kariyeri de başkalarından üstün olacağı bir diğer</p>

  <p class="calibre1">arenaydı onun için. Kendine güveni ve egosu zaman zaman sinir bozucu olabiliyordu, ama</p>

  <p class="calibre1">onun idaresinde çalıştığım ve başarıyla sonuçlanmış birkaç vakada ikimizi de rencide edecek</p>

  <p class="calibre1">bir şey yaşanmamıştı.</p>

  <p class="calibre1">Derken, bir yıldan biraz uzun zaman önce, Metropolitan’dan transfer olunca herkesi</p>

  <p class="calibre1">şaşırtmıştı. Nedenini hiçbir zaman bilemedim. Deborah’nm Exeter’daki ailesine daha yakın</p>

  <p class="calibre1">olmak istediği söylentisini işitmiştik, fakat polislik mesleğinin çok daha dinamik olduğu</p>

  <p class="calibre1">Londra’yı bırakıp Devon’a gitmesi, Terry gibi birinin kariyeri açısından esrarengiz bir hareket</p>

  <p class="calibre1">gibi görünmüştü.</p>

  <p class="calibre1">Onları son görüşümüz taşınmalarından kısa süre önceydi. Dördümüz yemeğe çıkmıştık, ama</p>

  <p class="calibre1">rahatsız bir ortamda geçmişti. Bütün akşam Terry ile karısı arasında güçlükle bastırdıkları,</p>

  <p class="calibre1">âdeta cızırdayan bir gerilim vardı; yemek bittiğindeyse hepimiz rahatlamıştık. Her ne kadar</p>

  <p class="calibre1">Kara ile Deborah daha sonraları da teması kesmemek için göstermelik bir çaba harca-dılarsa</p>

  <p class="calibre1">da, bu kaybedilmiş bir davaydı ve o zamandan bu yana Terry’yle ne görüşmüş ne de</p>

  <p class="calibre1">konuşmuştum.</p>

  <p class="calibre1">Ama bunun kadar büyük bir soruşturmada amir yardımcısı olduğuna göre, belli ki başarılıydı,</p>

  <p class="calibre1">çünkü böyle bir sorumluluğun bir komiserden daha kıdemli birine verilmesini beklerdim.</p>

  <p class="calibre1">Üzerinde büyük bir baskı hissediyor olmalıydı, kilo kaybetmiş olmasına o yüzden</p>

  <p class="calibre1">şaşırmadım.</p>

  <p class="calibre1">“Simms’in benim adımı nereden bulduğunu merak ediyordum ben de,” dedim. Gerçi itibarlı</p>

  <p class="calibre1">bir polis danışmanıydım ve çalıştığım işlerin çoğunu tavsiye üzerine alırdım. Sadece bu</p>

  <p class="calibre1">seferki tavsiyenin Terry Connors’tan gelmemiş olmasını dilerdim.</p>

  <p class="calibre1">“Seni çok övdüm, beni hayal kırıklığına uğratma.”</p>

  <p class="calibre1">İçimden yükselen öfke alevini bastırdım. “Elimden geleni yapacağım.”</p>

  <p class="calibre1">Yanındaki daha ufak tefek adamı başparmağıyla işaret ederek, “Bu memur Roper,” dedi.</p>

  <p class="calibre1">“Bob, bu da sana bahsettiğim adli antropolog David Hunter. Çürüyen cesetlere bakıp, bilmek</p>

  <p class="calibre1">istemeyeceğin kadar çok şeyi söyleyebilir.”</p>

  <p class="calibre1">Pek bir şeyi kaçırmayacak gözlere sahip memur bana sırıtınca tütün lekeli çarpık dişleri</p>

  <p class="calibre1">göründü. Baş selamı verirken, kuvvetli bir dalga halinde ucuz tıraş losyonunun kokusu geldi.</p>

  <p class="calibre1">Yörenin kendine özgü aksanıyla ve genizden gelen bir sesle, “Bu vaka sizin için biçilmiş</p>

  <p class="calibre1">kaftan olsa gerek,” dedi. “Hele de düşündüğümüz gibiyse.”</p>

  <p class="calibre1">Terry ona hitaben, kestirme bir karşılıkla, “Ne olduğunu henüz bilmiyoruz,” dedi. “Sen</p>

  <p class="calibre1">devam et Bob. David’le konuşmak istiyorum.”</p>

  <p class="calibre1">Onu başından savışı kabalık smırındaydı. Bu saygısızlık karşısında memurun bakışı</p>

  <p class="calibre1">sertleştiyse de, sırıtışı hiç bozulmadı.</p>

  <p class="calibre1">“Anlaşıldı amirim.”</p>

  <p class="calibre1">Terry onun gidişini yüzünü ekşiterek seyretti. “Roper’a karşı dikkatli ol. Soruşturma amirinin</p>

  <p class="calibre1">finosudur. O kadar dibinde ki, kıçım da o kaşıyacak neredeyse.”</p>

  <p class="calibre1">Aralarında kişilik çatışması var gibiydi, ama Terry insanlarla her zaman zıtlaşırdı zaten.</p>

  <p class="calibre1">Ayrıca iç politikaya karışmak niyetinde değildim. “Cesetle ilgili bir tartışma mı var?”</p>

  <p class="calibre1">“Tartışma yok. Sadece herkes cesedin Monk’unkilerden <i class="calibre4">biri</i> olduğunu umma konusunda çok</p>

  <p class="calibre1">istekli.”</p>

  <p class="calibre1">“Sen ne düşünüyorsun?”</p>

  <p class="calibre1">“Hiçbir fikrim yok. Cevabı bulmak için buradasın. Hem zaten bu işi kuralına göre yapmamız</p>

  <p class="calibre1">gerek.” Derin bir nefes aldı; gergin görünüyordu. “Neyse, haydi gel, bu taraftan. Simms şu an</p>

  <p class="calibre1">orada, onu bekletmesen iyi olur.”</p>

  <p class="calibre1">Yolun aşağısına doğru devam edip, bir grup treyler ile seyyar barakanın olduğu yere</p>

  <p class="calibre1">ilerlediğimiz sırada, “Nasıl biridir?” diye sordum.</p>

  <p class="calibre1">“Suratsız puştun tekidir. Onunla karşı karşıya gelmek istemezsin. Ama aptal değildir, hakkını</p>

  <p class="calibre1">teslim ederim. İlk cinayet soruşturmasında da soruşturma amiri olduğunu biliyorsun, değil</p>

  <p class="calibre1">mi?”</p>

  <p class="calibre1">Başımla onayladım. Simms geçen yıl ön plana çıkmış, Jero-me Monk’u parmaklıklar arkasına</p>

  <p class="calibre1">atan adam olarak ünlenmiş-ti. “Bunun kariyerine zarar vermediği kesin.”</p>

  <p class="calibre1">Terry’nin sırıtışında yakıcı bir duygunun izini görür gibi oldum. “Öyle diyebilirsin. Çok değil,</p>

  <p class="calibre1">bir iki yıl sonrası için Emniyet Genel Müdür Yardımcılığında gözü olduğu söyleniyor. Bu</p>

  <p class="calibre1">vaka o makamın garantisi olabilir, o yüzden sonuçlandırmamızı bekleyecektir.”</p>

  <p class="calibre1">Ona bakarken, <i class="calibre4">bunu bekleyen bir tek o değil,</i> diye geçirdim içimden, zira Terry’nin gergin</p>

  <p class="calibre1">sinirlerinin yaydığı enerji neredeyse gözle görülebilirdi. Fakat sansasyonellik potansiyeli bu</p>

  <p class="calibre1">kadar yüksek olan bir vakada soruşturma amir yardımcısı olduğunu göz önünde tutunca,</p>

  <p class="calibre1">bunda şaşılacak bir yan yoktu.</p>

  <p class="calibre1">Yoldan ayrılan bir patikanın hemen yakınma kurulmuş barakalara ulaştık. Kalın, siyah</p>

  <p class="calibre1">kablolar, barakalar arasında yılan gibi kıvrılmış, pat pat eden jeneratörlerden çıkan dizel</p>

  <p class="calibre1">dumanlarının kokusu puslu havayı sarmıştı. Terry, ana vaka odasının bulunduğu treylerin</p>

  <p class="calibre1">yanına geldiğimizde durdu.</p>

  <p class="calibre1">“Simms’i mezarın başında bulabilirsin. Eğer zamanında dönersem, bana bir içki ısmarlamana</p>

  <p class="calibre1">izin veririm. Aynı yerde kalıyoruz.”</p>

  <p class="calibre1">“Sen gelmiyor musun?” diye sordum, şaşırmıştım.</p>

  <p class="calibre1">“Bir mezar görmüşsen, hepsini görmüş sayılırsın.” Bezgin görünmeye çalışıyordu, ama pek</p>

  <p class="calibre1">başarılı değildi. “Sadece bazı evrakları almaya geldim. Önümde uzun bir yol var.”</p>

  <p class="calibre1">“Nereye gidiyorsun?”</p>

  <p class="calibre1">Burnunun kenarına dokundu. “Daha sonra söylerim. Bana iyi şanslar dile.”</p>

  <p class="calibre1">Treylerin basamaklarından takırtıyla çıkıp ana vaka odasına girdi. Niçin şansa ihtiyacı</p>

  <p class="calibre1">olduğunu merak ettiysem de, o sırada Terry’nin oyunlarından başka düşünecek şeylerim</p>

  <p class="calibre1">vardı.</p>

  <p class="calibre1">Arkamı dönüp bozkıra baktım.</p>

  <p class="calibre1">Pusun çelenk gibi çevrelediği kıraç manzara önümde uzayıp gidiyordu. Hiç ağaç yoktu,</p>

  <p class="calibre1">sadece yer yer koyu renkli, sivri katır tırnakları görülüyordu. Yılın henüz başlarıydı; fundalar,</p>

  <p class="calibre1">kayalar ve kaim, kaba çimenler arasında bitmiş eğreltiotları ve kartal eğreltileri kahverengiye</p>

  <p class="calibre1">dönmüştü. Yoldan bakıldığında, zemin hafifçe bayır aşağı iniyor, ardından tekrar uzun bir</p>

  <p class="calibre1">eğim oluşturarak yükseliyordu. En tepede, muhtemelen dört yüz metre kadar ileride, en</p>

  <p class="calibre1">tepede, Simms’in bahsettiği alçak, biçimsiz bir kaya oluşumu görülüyordu.</p>

  <p class="calibre1">Siyah Kayalık.</p>

  <p class="calibre1">Dartmoor’un yine buna benzer, bozkırdan çıban gibi yükselen ve havanın etkisiyle biçim</p>

  <p class="calibre1">almış daha etkileyici kayalıkları vardı, ama Siyah Kayalık’ın rüzgârın şekillendirdiği</p>

  <p class="calibre1">profilinin ufuktaki silüeti çok kendine özgüydü. Hafif eğimli bir bayırın tepesinde geniş,</p>

  <p class="calibre1">bodur bir kule şeklindeydi, sanki dev bir çocuğun üstüste istiflediği yassı kayalar gibi.</p>

  <p class="calibre1">Gördüğüm benzerlerinden daha siyah değildi, o yüzden belki de bu sıfatı geçmişindeki</p>

  <p class="calibre1">karanlık bir olaydan almıştır diye düşündüm. Fakat adına uygun biçimde uğursuz bir izlenim</p>

  <p class="calibre1">bırakıyordu; gazetelerin ellerini oğuşturarak üzerine atlayacakları türden bir ayrıntıydı bu.</p>

  <p class="calibre1">Hele de Jerome Monk’un mezarlığıysa.</p>

  <p class="calibre1">Simms’in telefonundan sonra, vakanın evveliyatını öğrenmek için internette araştırma</p>

  <p class="calibre1">yapmıştım. Anlaşılan, Monk gazetecilerin rüyasıydı. Yalnızlığı seven bir uyumsuz olan Monk</p>

  <p class="calibre1">geçici işçilikle sağladığı istikrarsız geçimini kaçak avcılık ve hırsızlıkla takviye ediyordu.</p>

  <p class="calibre1">Annesini doğum sırasında kaybetmiş bir öksüz olması, okura dehşet salma meraklısı tabloid</p>

  <p class="calibre1">gazetelerden bazılarının Monk’un ilk kurbanının annesi olduğunu ileri sürmelerine yol</p>

  <p class="calibre1">açmıştı. Genellikle bir çingene olarak tasvir ediliyordu, ama bu doğru değildi. Hayatının</p>

  <p class="calibre1">büyük kısmını bir karavanda Dartmoor civarında geçirmiş olmakla birlikte, toplumun diğer</p>

  <p class="calibre1">kesimlerinin yanı sıra yöredeki gezgin nüfus da kendisinden uzak duruyordu. Sağı solu belli</p>

  <p class="calibre1">olmayan, dehşet verici şiddet patlamalarına meyilli kişiliği dış görünümüyle de uyumluydu.</p>

  <p class="calibre1">Şayet katil rolüne biri aranıyorsa, Monk biçilmiş kaftandı.</p>

  <p class="calibre1">Anormal derecede güçlü biri olan Monk fiziksel açıdan grotesk bir figür, bir hilkat</p>

  <p class="calibre1">garibesiydi. Mahkemesi sırasında çekilmiş fotoğraflar ve kamera görüntüleri gülle</p>

  <p class="calibre1">büyüklüğündeki kel kafası, iri kemikli, somurtkan yüzüyle tam bir çam yarmasını</p>

  <p class="calibre1">gösteriyordu. Kalıcı bir küçümseme halinde kıvrılmış ağzının yukarısında, oyuncak</p>

  <p class="calibre1">bebeklerin gözlerindeki aynı ifadeyle bakan siyah, düğme gözleri parlıyordu. Daha da huzur</p>

  <p class="calibre1">kaçırıcı olansa, alnının bir tarafındaki çöküntüydü; bir dev, başparmağını bir çömlek çamuru</p>

  <p class="calibre1">topuna bastırmış gibi görünüyordu. Bakması rahatsız ediciydi, ölümle sonuçlanması</p>

  <p class="calibre1">beklenecek türden bir şekil bozulmasıydı.</p>

  <p class="calibre1">Ve öyle sonuçlanmamış olmasına hayıflanan pek çok insan vardı.</p>

  <p class="calibre1">Her ne kadar suçlarının niteliği de son derece kötü olsa da, insanı asıl şok eden, Dartmoor</p>

  <p class="calibre1">bölgesinden savunmasız kurbanlarım seçerken aldığı sadist zevkti. İlk kurban Zoe Bennett</p>

  <p class="calibre1">koyu renk saçlı, on yedi yaşında güzel bir kızdı. Model olma heveslisi kız, bir akşam bir gece</p>

  <p class="calibre1">kulübünden çıktıktan sonra bir daha evine dönmemişti. Ondan üç gece sonra ikinci bir kız</p>

  <p class="calibre1">ortadan kayboldu.</p>

  <p class="calibre1">Lindsey Bennett, Zoe’nin tek yumurta ikizi.</p>

  <p class="calibre1">Sıradan bir kayıp soruşturması, birdenbire ön sayfa haberi olmuştu. Hiç kimse suçlunun aynı</p>

  <p class="calibre1">kişi olduğundan şüphelenmiyordu, üstelik Lindsey’nin el çantası bir çöp kutusunda bulunup</p>

  <p class="calibre1">da kız kardeşlerin hâlâ hayatta olduklarına dair bütün umutlar fiilen sona erdiği zaman, halk</p>

  <p class="calibre1">galeyana geldi. Bir ailenin böyle bir kaybı bir kez yaşaması zaten berbat bir şeydi, üstüne</p>

  <p class="calibre1">üstlük ikinci kez mi oluyordu? Hem de ikiz miydiler?</p>

  <p class="calibre1">Çekici, koyu renk saçlı, on dokuz yaşındaki Tina Williams da kaybolunca, kaçınılmaz yanlış</p>

  <p class="calibre1">alarmlar ve histeri başladı. Bir ara, kesin bir ipucu ele geçirildiği düşünüldü: Caddedeki kapalı</p>

  <p class="calibre1">devre kameralarına beyaz bir Sedan yakalanmış ve hem Lindsey Bennett’in hem de Tina</p>

  <p class="calibre1">Williams’m en son görüldükleri bölgelerdeki tanıklar da aynı arabadan bahsetmişti.</p>

  <p class="calibre1">Sonra Monk dördüncü kurbanım da alınca bir canavar olarak ününü sonsuza dek tasdik etmiş</p>

  <p class="calibre1">oldu. Yirmi beş yaşındaki Angela Carson diğerlerinden daha büyüktü. Onlar gibi koyu renk</p>

  <p class="calibre1">saçlı veya güzel de değildi. Ayrıca, daha önemli bir farkı da vardı.</p>

  <p class="calibre1">Sağırdı ve konuşamıyordu.</p>

  <p class="calibre1">Olaydan sonra, komşular kızın kendi dairesinde Monk’un ona tecavüz edip, öldürene kadar</p>

  <p class="calibre1">döverken kahkahalar attığını işittiklerini anlattılar. 999’un aranması üzerine olay yerine giden</p>

  <p class="calibre1">iki polis kapıyı kırdığında, Monk’u harabeye dönmüş yatak odasında kızın cesediyle birlikte,</p>

  <p class="calibre1">kanlar içinde ve çılgına dönmüş bir halde buldular. Polisler iri yarı adamlar olmalarına</p>

  <p class="calibre1">rağmen, Monk ikisini de bayıltana kadar dövdü ve gecenin karanlığında ortadan kayboldu.</p>

  <p class="calibre1">Ve ardından da, görünen o ki, dünya üzerinden yok oldu.</p>

  <p class="calibre1">İngiltere tarihindeki en büyük insan avlarından biri gerçekleştirilmesine rağmen, Monk’tan en</p>

  <p class="calibre1">ufak iz bulunamadı. Ne de Bennett ikizleri ya da Tina Williams’tan. Arama çalışmalarından</p>

  <p class="calibre1">birinde Monk’un karavanının altına gizlenmiş olarak, Zoe Bennett’e ait bir saç fırçası ve ruj</p>

  <p class="calibre1">bulundu, ama kızların kendileri bulunamadı. Monk’un tekrar görünmesi üç ay sonra oldu,</p>

  <p class="calibre1">Dartmoor’un ortasında bir yol kenarında fark edildi. Pislik içindeydi ve leş gibi kokuyordu;</p>

  <p class="calibre1">gözaltına alınırken direnmedi, suçlarını inkâr da etmedi. Duruşmada, dört kişiyi öldürdüğünü</p>

  <p class="calibre1">itiraf etti, ama o zamana dek nerede saklandığını ve kayıp kızların cesetlerini ne yaptığını</p>

  <p class="calibre1">açıklamadı. En yaygın düşünce, cesetleri bozkıra gömdüğü, kendisinin de orada bir deliğe</p>

  <p class="calibre1">saklandığıydı. Fakat Monk buna küçümseyici gülümsemesiyle karşılık vermiş ve hiçbir şey</p>

  <p class="calibre1">söylememişti.</p>

  <p class="calibre1">Katilin parmaklıklar arkasına atılmasıyla beraber hikâye de halkın gözünden silinmeye</p>

  <p class="calibre1">başladı ve kayıp kızlar da akıbetleri bilinmeyen diğer kurbanlar arasına katıldı.</p>

  <p class="calibre1">Şimdiyse bu durum değişmek üzere olabilirdi.</p>

  <p class="calibre1">2</p>

  <p class="calibre1">Parlak mavi bir adli bilim çadırı, tekdüze bozkırın üzerinde bir işaret bayrağı gibi göze</p>

  <p class="calibre1">çarpıyordu. Yol ile kaya oluşumu arasındaki mesafenin hemen hemen ortasmdaydı, ikisini</p>

  <p class="calibre1">birleştiren engebeli toprak yolun bir tarafına kısa bir mesafedeydi. İnce ince çişeleyen</p>

  <p class="calibre1">yağmurun altında bir an durdum, ıslak turbanın bereketli kokusunu içime çektim ve içeride</p>

  <p class="calibre1">neyle karşılaşacağımı düşündüm.</p>

  <p class="calibre1">Ve sonra çadıra doğru giden yola koyuldum.</p>

  <p class="calibre1">Patikanın orta noktasından adli bilim çadırına polis şeridi çekilerek koridor yapılmıştı. Sürekli</p>

  <p class="calibre1">gidip gelen ayakların izlerinden bozkır toprağı dalga dalga siyah çamura dönmüştü; paralel iki</p>

  <p class="calibre1">hat halinde ilerleyen çırpman şeritler arasından yürürken botlarım şlap şlap sesler</p>

  <p class="calibre1">çıkartıyordu. Çadırın etrafındaki arazi kordon içine alınmıştı; açık alanda üniformalı bir köpek</p>

  <p class="calibre1">eğiticisi gözcülük ediyordu. Eğitici ile Alman çobanı cinsi köpeği, yaklaşmamı seyrederlerken</p>

  <p class="calibre1">adam ısınmak için ağırlığım sürekli bir ayağından diğerine veriyordu.</p>

  <p class="calibre1">Biraz nefes nefese bir halde, “11 Emniyet Müdürü Simms’i görmeye geldim,” dedim.</p>

  <p class="calibre1">O daha cevap veremeden çadırın bir kanadı açıldı ve aralıkta bir adam belirdi. Kırklı</p>

  <p class="calibre1">yaşlardaydı, ama daha yaşlı olma arzusunda gibiydi. Yüzünde hiç çizgi olmaması dikkat</p>

  <p class="calibre1">çekiciydi ve sanki yüz hatlarındaki donukluğu telafi etmek istercesine, kendisine asker havası</p>

  <p class="calibre1">veren bir bıyık bırakmıştı. Üzerindeki beyaz tulum nedense onda doğru durmuyordu. Geriye</p>

  <p class="calibre1">attığı koruyucu başlığın altındaki siyah saçları o kadar düzgün taranmış halde kalmayı</p>

  <p class="calibre1">başarmıştı ki, kalıp gibi görünüyordu.</p>

  <p class="calibre1">“Dr. Hunter? Ben Simms.”</p>

  <p class="calibre1">Sesini tanımasaydım bile bu kadarını ben de tahmin eder-</p>

  <p class="calibre1">dim. Buyurgan, işgüzar ve otoritesinden emin bir ses tonu vardı. Uçuk renkli gözleri hızla</p>

  <p class="calibre1">üzerimde gezinince, öyle ya da böyle, süratle değerlendirildiğimi hissettim.</p>

  <p class="calibre1">“Sizi yarım saat önce bekliyorduk,” dedikten sonra, tekrar çadıra girip gözden kayboldu.</p>

  <p class="calibre1"><i class="calibre4">Ben de tanıştığımıza memnun oldum.</i> Köpek eğiticisi yana çekilip bana yol verirken, köpeğin</p>

  <p class="calibre1">kayışını daha sıkı kavradı. Fakat yanlarından geçip çadıra girerken, Alman çoban köpeğinin</p>

  <p class="calibre1">gözünü kırpmadan bana baktığının rahatsızlık verici bir şekilde farkındaydım.</p>

  <p class="calibre1">Tulumlu figürlerden oluşan bir karmaşanın hareket halinde olduğu içerisi, bozkırın açık</p>

  <p class="calibre1">alanından sonra tıkış tıkış ve kalabalık geldi. Mavi duvarlardan yayılan ışığın eterimsi bir</p>

  <p class="calibre1">niteliği vardı. İçerinin nemli ve soğuk havasına, huzursuz edici bir şekilde kampları hatırlatan</p>

  <p class="calibre1">bir küflülük hakimdi. Altan alta bir koku daha geliyordu, henüz altüst edilmiş toprak kokusu...</p>

  <p class="calibre1">Ve o kadar iyicil olmayan başka bir koku daha.</p>

  <p class="calibre1">Mezar çadırın ortasmdaydı.</p>

  <p class="calibre1">Etrafına koyulmuş taşınabilir projektörler rutubetli hava yüzünden ince bir buğu çıkarıyordu.</p>

  <p class="calibre1">Kafes şeklinde iplerle çerçevelenmiş, dikdörtgen biçimindeki siyah turba alanın etrafına metal</p>

  <p class="calibre1">basamaklar yerleştirilmişti. Olay yeri inceleme ekibinden olduğunu düşündüğüm iri yarı bir</p>

  <p class="calibre1">adam, yere diz çökmüş ve eldivenli ellerini sanki ameliyatı bölünen bir cerrah gibi havada</p>

  <p class="calibre1">tutuyordu. Önünde, bir kısmı turbadan dışarı çıkmış çamurlu bir nesne vardı, ilk bakışta</p>

  <p class="calibre1">önemsiz bir şeye benzetebilirdiniz, taş olabilirdi veya budaklı bir kök, ta ki daha yakından</p>

  <p class="calibre1">bakana kadar.</p>

  <p class="calibre1">Islak topraktan kısmen dışarı çıkmış, çürüme sürecindeki bir eldi bu; parça parça etleri</p>

  <p class="calibre1">arasından kemikleri görünüyordu.</p>

  <p class="calibre1">Simms bana hitaben, “Korkarım, patologu kaçırdınız, ama ceset çıkarılmaya hazır olduğu</p>

  <p class="calibre1">zaman yine gelecek,” deyince dikkatim mezardan uzaklaştı. “Dr. Hunter, bu Profesör Wa~</p>

  <p class="calibre1">inwright, kazı işine nezaret edecek olan adli arkeolog. Adını işitmiş olmalısınız.”</p>

  <p class="calibre1">İlk kez o an mezarın kenarında diz çökmüş kişinin farkına vardım. <i class="calibre4">Wainwright mı?</i> Midemin</p>

  <p class="calibre1">çekildiğini hissettim.</p>

  <p class="calibre1">Onun adını elbette işitmiştim. Cambridge’de öğretim gö-revlisiyken polis danışmanı olmuştu.</p>

  <p class="calibre1">Leonard Wainwright ülkedeki en yüksek profilli adli uzmanlardan biri, adının dahil olduğu</p>

  <p class="calibre1">her soruşturmaya ânında güvenilirlik kazandıran efsanevi bir kişilikti. Fakat halkın gözündeki</p>

  <p class="calibre1">uzman kimliğinin gerisinde, Wainwright’ın rakip olarak gördüğü herkese karşı acımasız</p>

  <p class="calibre1">olmak gibi bir ünü de vardı. Kendi deyimiyle “asortik adli bilimciler”i eleştirirken sözünü hiç</p>

  <p class="calibre1">esirgemezdi, bu arada söz konusu deyim kendisininki dışında hemen hemen tüm disiplinler</p>

  <p class="calibre1">anlamına geliyordu. Hiddetinin çoğu da, sonradan türeyen ve bazı bakımlardan</p>

  <p class="calibre1">kendisininkiyle çakışan bir alan olan adli antropolojide toplanmıştı. Daha geçen yıl bir bilim</p>

  <p class="calibre1">dergisine yazdığı makalede, çürüme sürecinin ölüm sonrası geçen zamana ilişkin güvenilir bir</p>

  <p class="calibre1">gösterge olduğu düşüncesini alaya alıyordu. Makalenin başlığı “Çürük Fikirler” diye</p>

  <p class="calibre1">haykırıyordu övünçle. Yazıyı kızmaktan çok eğlenerek okumuştum.</p>

  <p class="calibre1">Ama onunla çalışmak zorunda kalacağımı o zaman bilmiyordum.</p>

  <p class="calibre1">Wainwright ayağa kalkarken artritli dizleri çatırdadı. Altmış yaş civarında dev gibi bir</p>

  <p class="calibre1">adamdı, iri cüssesi çamur lekeli tulumunu geriyordu. Beyaz lateks eldivenler içindeki etli</p>

  <p class="calibre1">parmakları aşırı doldurulmuş sosislere benziyordu; maskesini çıkarınca, cömert bir ifadeyle</p>

  <p class="calibre1">aristokrat olarak adlandırılabilecek, derin çizgili, geniş yüz hatları göründü.</p>

  <p class="calibre1">Bana ılımlı bir gülümseme sergiledi. “Dr. Hunter. Eminim, sizinle çalışmak bir zevk olacak.”</p>

  <p class="calibre1">Doğal bir hatibin gürleyen bariton sesiyle konuşuyordu. Ben de gülümsemeyi başardım.</p>

  <p class="calibre1">“Bilmukabele. ”</p>

  <p class="calibre1">Simms, topraktan çıkan nesneye bakarak, “Yürüyüş yapan bir grup, dün ikindi sularında</p>

  <p class="calibre1">mezara rastlamış,” dedi. “Gördüğünüz gibi, sığ bir mezar. Sonda yapınca gördük ki, yüzeyin</p>

  <p class="calibre1">en fazla altmış santim altında bir granit tabakası var. Bir cesedi gömmek için iyi bir yer değil,</p>

  <p class="calibre1">ama neyse ki, katil bunu bilmiyormuş.”</p>

  <p class="calibre1">Elin dışarı çıktığı buz gibi soğuk, siyah toprağa diz çöktüm. “Turba, işleri ilginç hale</p>

  <p class="calibre1">getirecek.”</p>

  <p class="calibre1">Wainwright ihtiyatlı bir şekilde başıyla onayladı, fakat bir şey demedi. Arkeolog olduğundan,</p>

  <p class="calibre1">turba toprağındaki mezarların yarattığı sorunlara benden bile daha aşinaydı.</p>

  <p class="calibre1">“Sanki önce yağmur elin üzerindeki toprak tabakasını süpürmüş, sonra da yüzeye çıkarma</p>

  <p class="calibre1">işini hayvanlar tamamlamış gibi görünüyor,” diye devam etti Simms. “Yürüyüş yapanlar,</p>

  <p class="calibre1">topraktan fırlayan eli görmüşler. Ne yazık ki, ilk başta ne olduğunu tam anlayamadıklarından,</p>

  <p class="calibre1">emin olmak için üstünden bir miktar toprak atmışlar.”</p>

  <p class="calibre1">“Tanrı bizi amatörlerden korusun,” dedi Wainwright ma-kamlı bir tonla. O sırada bana</p>

  <p class="calibre1">bakıyor olması rastlantı olabilirdi.</p>

  <p class="calibre1">Eİİ incelemek için metal basamaklardan birine dizlerimi koydum. Bilek kemiklerinden</p>

  <p class="calibre1">yukarısı yüzeydeydi. Yumuşak dokunun büyük kısmı kemirilip temizlenmişti ve en üstte</p>

  <p class="calibre1">kalan ilk iki parmak tamamen kayıptı. Buraya kadar her şey normaldi, zira tilki gibi büyük</p>

  <p class="calibre1">leşçiller ve hattâ karga veya martı gibi büyük kuşlar parmakları rahatlıkla koparabilirler.</p>

  <p class="calibre1">Ama asıl ilgimi çeken, parmak kemiklerinde kalan diş izlerinin altındaki kırık yüzeylerinin</p>

  <p class="calibre1">pürüzsüz görünmesiydi.</p>

  <p class="calibre1">“Yürüyüşçülerden biri ele basmış mı veya toprağı atarken hasar vermiş mi?” diye sordum.</p>

  <p class="calibre1">“Yapmadıklarını söylüyorlar.” Simms’in yüzü bana bakarken ifadesizdi. “Niye?”</p>

  <p class="calibre1">“Herhalde önemli değildir. Sadece parmaklar kırık. Görünüşe göre, temiz bir şekilde</p>

  <p class="calibre1">koparılmış, yani bir hayvan tarafından yapılmamış.”</p>

  <p class="calibre1">“Evet, ben de fark ettim,” dedi Wainwright ağır ağır.</p>

  <p class="calibre1">“Sizce bu önemli mi?” diye sordu Simms.</p>

  <p class="calibre1">Wainwright bana cevap verme fırsatı bırakmadı. “Bir şey söylemek için çok erken. Tabii Dr.</p>

  <p class="calibre1">Hunter’ın bir teorisi varsa...?”</p>

  <p class="calibre1">Gaza gelmeyecektim. “Henüz yok. Başka bir şey buldunuz mu?” Olay yeri ekibi, çadırın</p>

  <p class="calibre1">içinde kalan alanda ne var ne yoksa delil için toplamıştı bile.</p>

  <p class="calibre1">“Yüzeyde, bir tavşana ait olduğunu sandığımız iki küçük kemik bulduk yalnızca. Kesinlikle</p>

  <p class="calibre1">insana ait değiller, ama bir bakmak isterseniz buyurun.” Simms saatine baktı. “Evet, eğer</p>

  <p class="calibre1">başka bir şey yoksa, basın konferansım var. Profesör Wainw-right bilmeniz gereken şeyleri</p>

  <p class="calibre1">size aktarır. Doğrudan onun nezareti altında çalışacaksınız.”</p>

  <p class="calibre1">Wainwright beni hafif bir ilgi ifadesiyle seyrediyordu. Kalıntılar üzerinde son sözü patolog</p>

  <p class="calibre1">söyleyecekse de, bir adli arkeolog olarak kazı işleminin sorumluluğu doğallıkla kendisine ait</p>

  <p class="calibre1">olacaktı. Bununla ilgili bir sorunum yoktu, hiç değilse kuramda. Fakat gömülmüş cesetlerin</p>

  <p class="calibre1">acemi veya aşırı hevesli kazılar yüzünden hasar gördüğü vakalara tanık olmuştum, ne de olsa</p>

  <p class="calibre1">bir kafatası kazma veya kürekle parçalandığında işimi yapmak kolay olmuyordu.</p>

  <p class="calibre1">Ayrıca bana Wainwright’m asistanı gibi davramlmasına da izin vermeyecektim.</p>

  <p class="calibre1">“Kazı süresince öyle olabilir,” dedim. “Ama tabii ki, bizzat cesedi etkileyebilecek hususlarda</p>

  <p class="calibre1">bana danışılmasını beklerim.”</p>

  <p class="calibre1">Çadırın içinde bir sessizlik oldu. Simms soğuk bir bakışla beni inceliyordu. “Leonard ve ben</p>

  <p class="calibre1">birbirimizi uzun zamandır tanıyoruz Dr. Hunter. Geçmişte sayısız tahkikatta birlikte çalıştık.</p>

  <p class="calibre1">Çok başarılı çalışmalar olduğunu da ekleyeyim.”</p>

  <p class="calibre1">“Ben öyle...”</p>

  <p class="calibre1">“Hararetli tavsiye üzerine geldiniz, ama ben takım oyuncusu isterim. Bu soruşturmada çok</p>

  <p class="calibre1">kişisel bir risk alıyorum ve hiçbir aksamaya müsamaha göstermeyeceğim. Kimden gelirse</p>

  <p class="calibre1">gelsin. İyice anlatabildim mi?”</p>

  <p class="calibre1">Wainwright’ın seyrettiğini fark ettiğimde, Simms’in onun talimatıyla bu şekilde</p>

  <p class="calibre1">konuştuğundan emin oldum. Simms’in tavrı karşısında saçlarım diken diken olduysa da,</p>

  <p class="calibre1">geçimsiz soruşturma amirleriyle o kadar çok çalışmıştım ki, tartışmaya girmemem gerektiğini</p>

  <p class="calibre1">biliyordum. Yüzümü kasten onunki kadar ifadesiz tuttum.</p>

  <p class="calibre1">“Elbette.”</p>

  <p class="calibre1">“Güzel. Çünkü bunun ne kadar önemli olduğunu size anlatmama gerek olmadığından eminim.</p>

  <p class="calibre1">Jerome Monk parmaklıklar ardında olabilir, ama bana kalırsa, ancak kurbanlar bulunup</p>

  <p class="calibre1">ailelerine teslim edilince görevim tamamlanmış sayılır. Eğer... <i class="calibre4">eğer...</i> bu da kurbanlardan</p>

  <p class="calibre1">biriyse, o zaman bunu bilmem gerekir.” Simms ne demek istediğini anladığımdan emin olana</p>

  <p class="calibre1">kadar bana gözlerini dikip baktı. “Anlaştıysak, beyler, sizi bırakayım da çalışın.”</p>

  <p class="calibre1">Çadırın kanatlarına sürünerek dışarı çıktı. Wainwright da ben de bir an konuşmadık. Arkeolog</p>

  <p class="calibre1">teatral bir edayla boğazını temizledi.</p>

  <p class="calibre1">“Pekala Dr. Hunter, başlayalım mı?”</p>

  <p class="calibre1">Projektör ışıklarının göz kamaştırıcı parıltısı altında zaman durmuş gibiydi. Siyah turba</p>

  <p class="calibre1">sımsıkı tuttuğu cesedi bırakmaya gönülsüz bir şekilde, yüzeyin altından yavaş yavaş açığa</p>

  <p class="calibre1">çıkan ete ıslak ıslak yapışmıştı. Süreç ağır ilerliyordu. Şayet kazılmış bir mezar varsa, mezarın</p>

  <p class="calibre1">şekli ya da ‘kazı çukuru’ genellikle kolayca belirlenir, bu hemen hemen her toprak cinsi için</p>

  <p class="calibre1">ge-çerlidir. Çıkartılıp sonra tekrar yerine koyulan toprak, etrafındaki bozulmamış topraktan</p>

  <p class="calibre1">daha yumuşak ve gevşektir, bu da mezar çukurunun kenarlarım fark etmeyi nispeten</p>

  <p class="calibre1">kolaylaştırır. Turbada ise sınırlar o kadar belirgin değildir. Sünger gibi suyu çeker, bu yüzden</p>

  <p class="calibre1">de genelde diğer topraklar gibi birbirinden ayrılmaz. Mezar çukuru yine de bulunabilir, ama</p>

  <p class="calibre1">daha fazla özen ve beceri ister.</p>

  <p class="calibre1">Wainwright’ta ikisi de vardı.</p>

  <p class="calibre1">Etkileyici fiziksel varlığı, hafif hafif dalgalanan mavi çadır duvarlarının içindeki kapalı</p>

  <p class="calibre1">alandaki başka her şeyden daha dikkat çekiciydi. Beni yan işlerle görevlendireceğini sanırken,</p>

  <p class="calibre1">o ise hiç beklenmedik bir şekilde, kendisine kazı işinde yardım etmemden memnun</p>

  <p class="calibre1">görünüyordu. Bir kez gururumun tahriki sona erdiğinde, onun ne kadar iyi bir adli arkeolog</p>

  <p class="calibre1">olduğunu kabul etmek zorunda kaldım. Gömülü kalıntıları açığa çıkarmak için nemli turbayı</p>

  <p class="calibre1">kazıyarak temizlerken kocaman elleri şaşırtıcı biçimde hünerli, kaim parmakları cerrahlarınki</p>

  <p class="calibre1">kadar hassastı. Mezarın yanına yerleştirilen metal basamaklara diz çökmüş, yanyana</p>

  <p class="calibre1">çalışıyorduk. Siyah topraktan ceset yavaş yavaş açığa çıkarken, kendimi arkeologla ilgili ilk</p>

  <p class="calibre1">izlenimlerimi düzeltirken buldum.</p>

  <p class="calibre1">Bir kürek darbesiyle ikiye kesilmiş bir solucanı havaya kaldırmak için malasını kullandığı</p>

  <p class="calibre1">sırada bir süredir sessizce çalışmaktaydık. “Fevkalade yaratıklar, değil mi? <i class="calibre4">Lumbricus ter-</i></p>

  <p class="calibre1"><i class="calibre4">restris.</i> Basit bir organizma, beyin yok, bahsedilecek bir sinir sistemi neredeyse yok, ama</p>

  <p class="calibre1">ikiye kesersen tekrar büyüyorlar. Burada çıkaracağın bir ders var: Ne kadar karmaşıklaşırsan,</p>

  <p class="calibre1">başım o kadar belaya sokarsın.”</p>

  <p class="calibre1">Solucanı fundaların arasına atıp malayı elinden bıraktı, dizleri gürültüyle çatırdarken acıdan</p>

  <p class="calibre1">yüzünü buruşturdu. “Bu iş yaşlandıkça zorlaşıyor. Gerçi zaten her şey öyle değil mi? Ama sen</p>

  <p class="calibre1">bunu bilemeyecek kadar gençsin. Londralısın, değil mi?”</p>

  <p class="calibre1">“Yaşadığım yer orası, evet. Ya sen?”</p>

  <p class="calibre1">“Ah, ben buralıyım. Torbay. Tanrı’ya şükür araba mesafesinde, böylece polisin ayarladığı bir</p>

  <p class="calibre1">pire deliğinde misafir edilmek</p>

  <p class="calibre1">zorunda kalmıyorum. Yani sana imrendiğimi söyleyemeyeceğim.” Belini ovdu. “Ee, şu ana</p>

  <p class="calibre1">kadar Dartmoor’u nasıl buldun?” “Gördüğüm kadarıyla kasvetli.”</p>

  <p class="calibre1">“Ah, ama en iyi yanını görmüyorsun. Burası Tanrı’nın memleketi, özellikle de bir arkeolog</p>

  <p class="calibre1">için. Britanya’da, Tunç Devri’ne ait kalıntıların yoğun bulunduğu en geniş alan bu; bütün</p>

  <p class="calibre1">bozkır endüstriyel bir müze gibi. Amber içine hapsolmuş sinekler misali, etrafta dağınık halde</p>

  <p class="calibre1">eski kurşun ve kalay madeni ocaklarım bulabilirsin hâlâ. Harikulade! Peki tamam, benim gibi</p>

  <p class="calibre1">ihtiyar dinazorlar için diyelim. Evli misin?”</p>

  <p class="calibre1">Yetişmekte güçlük çekiyordum. “Evet, evliyim.”</p>

  <p class="calibre1">“Mantıklı adammışsın. İyi bir kadın akıl sağlımızı korur. Gerçi bize nasıl katlandıkları ayrı bir</p>

  <p class="calibre1">mesele. Karım madalyayı hak ediyor, bunu bana sık sık hatırlatır.” Kıkırdadı. “Çocuk var</p>

  <p class="calibre1">mı?”</p>

  <p class="calibre1">“Küçük bir kızım var, Alice. Beş yaşında.”</p>

  <p class="calibre1">“Ah. En güzel çağı. Benim de iki kızım var, artık ikisi de yuvadan uçtu. Henüz küçüklerken</p>

  <p class="calibre1">keyiflerini sürmelisin. İnan bana, on yıl sonra, benim küçük kızım nereye gitti diyeceksin.”</p>

  <p class="calibre1">Hürmetkarca gülümsedim. “Genç kız olmasına daha epeyce var.”</p>

  <p class="calibre1">“Bugünlerin tadını çıkar. Sana bir tüyo verebilir miyim?” “Devam et.” Beklediğim</p>

  <p class="calibre1">Wainwright bu değildi.</p>

  <p class="calibre1">“Eve asla iş götürme. Mecazen diyorum tabii. Duyguları karıştırmamak işimizde esastır, hele</p>

  <p class="calibre1">de bir ailen varsa. Aksi takdirde varını yoğunu alır. Ne gördüğünün önemi yok, ne kadar</p>

  <p class="calibre1">dehşet verici olduğunun önemi yok, unutma bu sadece bir iş.” Malayı tekrar eline aldı ve</p>

  <p class="calibre1">cesede geri döndü.</p>

  <p class="calibre1">“Geçenlerde, seni tanıyan biriyle konuşuyordum. Asıl eğitimin tipmiş, öyle mi?”</p>

  <p class="calibre1">“Evet, tıptan mezun oldum, sonra antropolojiye geçtim. Bunu kim söyledi?”</p>

  <p class="calibre1">Kaşlarını çattı. “Bir bilsen, hatırlamak için nasıl kafa patlat-tim. Hafızam eskisi gibi değil.</p>

  <p class="calibre1">Galiba bir adli bilim konferan-smdaydı. Bu alanda isim yapan yeni kuşaktan bahsediyorduk.</p>

  <p class="calibre1">Senin de adm geçti.”</p>

  <p class="calibre1">Wainwright’m adımı duyduğunu bile itiraf etmesine şaşırdım. Elimde olmadan koltuklarım</p>

  <p class="calibre1">kabardı.</p>

  <p class="calibre1">“Tıptan antropolojiye, bayağı bir sıçrama olmuş,” diyerek devam etti, bir dirseğin etrafındaki</p>

  <p class="calibre1">toprağı kazımakla meşgulken. “Anladığım kadarıyla Amerika’da eğitim görmüşsün?</p>

  <p class="calibre1">Tennessee’deki şu araştırma tesisinde, değil mi? Çürüme konusunda uzmanlaşan tesis.”</p>

  <p class="calibre1">“Antropolojik Araştırma Tesisi. Orada bir yıl geçirdim.” Henüz Kara ile tanışmamıştım;</p>

  <p class="calibre1">kariyerimde değişiklik yapıp canlılar yerine ölülerle çalışmaya başladıktan sonraydı.</p>

  <p class="calibre1">Küçümseme bekledim. Gelmedi. “Harika bir yere benziyor. Gerçi muhtemelen bana göre</p>

  <p class="calibre1">değil. Kalliforidaların büyük bir hayranı olmadığımı itiraf etmeliyim. İğrenç yaratıklar.”</p>

  <p class="calibre1">“Ben de büyük hayranları değilim, ama faydaları çok.” Kal-liforidalar, çürümenin grafiğini</p>

  <p class="calibre1">çıkarmada yaşam döngülerinin etkili bir zaman ölçümü sağladığı kurt sineklerinin familya</p>

  <p class="calibre1">adıdır. Wainwright belli ki Latince terimlere düşkündü.</p>

  <p class="calibre1">“Öyle olsa gerek. Ama maalesef bu örnekte değil. Hava fazla soğuk.” Malasıyla kalıntıları</p>

  <p class="calibre1">işaret etti. “Ee, bu sana ne söylüyor?”</p>

  <p class="calibre1">“Ceset morga gidince daha iyi bir fikrim olur.”</p>

  <p class="calibre1">“Elbette. Ama eminim, daha şimdiden bazı sonuçlar çıkar-mışsmdır.”</p>

  <p class="calibre1">Yüzündeki maskenin altından gülümsediğini görebiliyordum. Kalıntılar temizlendikten sonra</p>

  <p class="calibre1">işlerin nasıl kolayca değişebildiğim bildiğimden, kendimi bağlamak istemiyordum. Fakat</p>

  <p class="calibre1">Wainwright beklediğim o canavara hiç benzemiyordu, üstelik burada sadece ikimiz vardık.</p>

  <p class="calibre1">Adli antropolojiye olan antipatisini düşününce, buradaki tek uzmanın kendisi olmadığını</p>

  <p class="calibre1">bilmesini sağlamanın zararı olmazdı.</p>

  <p class="calibre1">Ayağa kalkıp, ortaya çıkardığımız cesede baktım.</p>

  <p class="calibre1">Turba eşsiz bir maddedir. Kısmen çürümüş bitki, hayvan ve böcek kalıntılarından</p>

  <p class="calibre1">oluştuğundan, genellikle ayaklarımızın altındaki toprakta yaşayan bakteri ve böceklerin çoğu</p>

  <p class="calibre1">için zararlı bir çevredir. Oksijen seviyesi düşük ve neredeyse sirke kadar asidik olduğundan,</p>

  <p class="calibre1">organik maddeleri düpedüz salamura edebilir, laboratuvar kavanozundaki numuneler gibi</p>

  <p class="calibre1">sepileyebilir. Turba bataklıklarında bütün halde mamut dişleri bulunmuştur, öte yandan</p>

  <p class="calibre1">yüzlerce yıl önce gömülmüş insan cesetleri olağandışı bir biçimde, hiç bozulmadan yüzeye</p>

  <p class="calibre1">çıkabilmektedir. 1950’lerde Danimarka’da, Tollund köyünde keşfedilen bir erkek cesedi o</p>

  <p class="calibre1">kadar iyi korunmuştu ki, ilk bakışta, yakınlarda cinayete kurban gitmiş biri olduğu sanıldı.</p>

  <p class="calibre1">Boynunun etrafına sarılı ipe bakılırsa, muhtemelen öldürülmüştü, ne var ki iki bin yılı aşkın</p>

  <p class="calibre1">bir süre önce.</p>

  <p class="calibre1">Fakat turbayı arkeolojik bir altın madeni yapan özellikler, aynı zamanda onu adli bilimlerin</p>

  <p class="calibre1">kâbusu haline de getirmektedir. Ölümden bu yana geçen zaman aralığını dakik bir biçimde</p>

  <p class="calibre1">belirlemek en uygun durumda bile zordur. Zira çürüme sürecinin sağladığı doğal göstergeler</p>

  <p class="calibre1">olmaksızın, böyle bir belirleme neredeyse imkânsız olabilmektedir.</p>

  <p class="calibre1">Fakat o sırada karşımızda duran örnekte bunun sorun olacağını pek sanmıyordum. Cesedin</p>

  <p class="calibre1">yaklaşık yarısı artık açığa çıkmıştı. Hemen hemen bir tarafı üzerine yatıyordu; dizleri kabaca</p>

  <p class="calibre1">yukarı çekilmiş, bedenin üst kısmı cenin pozisyonu halinde bükülmüştü. Altında bir sutyenin</p>

  <p class="calibre1">hatlarının göründüğü, gövdeye yapışmış ince üstlük ile kısa etek sentetik malzemedendi ve</p>

  <p class="calibre1">tarz olarak çağdaştı. Ve her ne kadar bu konuda uzman olduğumu iddia. edemesem de, açığa</p>

  <p class="calibre1">çıkmış olan sağ ayaktaki yüksek ökçeli ayakkabı bana nispeten yeni moda gibi göründü.</p>

  <p class="calibre1">Bütün ceset -saçlar, deri ve giysiler- yapış yapış siyah turbayla kabuk gibi kaplanmış olmasına</p>

  <p class="calibre1">rağmen, verilen dehşet verici hasarı hiçbir şey gizleyemiyordu. Kırık kaburgaların hatları,</p>

  <p class="calibre1">çamur içindeki kumaşın altından açıkça görülüyordu ve çentikli kırık kemikler kolların ve alt</p>

  <p class="calibre1">bacakların etinden dışarı fırlamıştı. Keçeleşmiş yapış yapış saçların altında kafatası ezilmiş ve</p>

  <p class="calibre1">şekli bozulmuş, yanaklar ve burun çökmüştü.</p>

  <p class="calibre1">“Açıkça görünenlerin dışında pek bir sonuç çıkarmadım henüz,” dedim ihtiyatla.</p>

  <p class="calibre1">“Yani?”</p>

  <p class="calibre1">Omuzlarımı silktim. “Kadın... Gerçi zayıf bir olasılık ama transseksüel de olabilir.”</p>

  <p class="calibre1">Wainwright küçümsercesine bir ses çıkardı. “Tanrı yardımcımız olsun. Benim zamanımda</p>

  <p class="calibre1">asla böyle bir mesele olmazdı. İşler ne zaman bu kadar karmaşıklaştı? Devam et.”</p>

  <p class="calibre1">Konuma ısınmaya başlıyordum. “Cesedin ne zamandır gömülü olduğunu söylemek henüz zor.</p>

  <p class="calibre1">Bir miktar çürüme olmuş, ama bunu yüzeye yakın olmasıyla açıklayabiliriz herhalde.”</p>

  <p class="calibre1">Havaya yakın olma durumu, aerobik bakterilerin turbadaki mezarlarda bile yumuşak dokuları</p>

  <p class="calibre1">bozmalarına olanak sağlar, gerçi bozulma hızı daha yavaştır. Wainwright onaylayarak başını</p>

  <p class="calibre1">salladı. “O halde, Monk’un kurbanlarından biri olması için zaman dilimi uygun? İki yıldan az</p>

  <p class="calibre1">diyebilir miyiz?”</p>

  <p class="calibre1">“Evet, olabilir,” diyerek kabullenmek durumunda kaldım. “Fakat henüz tahminde</p>

  <p class="calibre1">bulunmayacağım.”</p>

  <p class="calibre1">“Evet, elbette. Ya yaralanmalar?”</p>

  <p class="calibre1">“Ölümden önce mi sonra mı olduklarını söylemek için çok erken, ama belli ki, fena halde</p>

  <p class="calibre1">dövülmüş. Muhtemelen bir tür silahla. Birinin çıplak elle kemikleri böyle kırabileceğini</p>

  <p class="calibre1">düşünmek zor.”</p>

  <p class="calibre1">“Jerome Monk olsa bile mi?” Wainwright maskesinin altından rahatsızlığıma sırıttı. “Hadi</p>

  <p class="calibre1">ama David, itiraf et. Bu onunkilerden birine benziyor.”</p>

  <p class="calibre1">“Ceset temizlenip iskeleti görebildiğim zaman daha iyi bir fikrim olacak.”</p>

  <p class="calibre1">“Tedbirli bir adamsın, sevdim bunu. Ama aynı yaş grubundan olduğu açık, sadece giysilerine</p>

  <p class="calibre1">bakarak bunu anlayabilirsin. Yirmi bir yaşının üzerinde hiç kimse bu kadar kısa bir etek</p>

  <p class="calibre1">giymeye cesaret edemez.”</p>

  <p class="calibre1">“Ben böyle...”</p>

  <p class="calibre1">Bas bir sesle kıkırdadı. “Biliyorum, biliyorum, politik olarak pek doğru değil. Ama şayet bu</p>

  <p class="calibre1">kuzu gibi giyinmiş bir koyun -veya koç- değilse, o zaman karşımızda yeniyetme bir genç kız,</p>

  <p class="calibre1">genç kadın veya her neyse, o var; vahşice dövülmüş ve Jerome Monk’un arka bahçesine</p>

  <p class="calibre1">gömülmüş. Ne derler bilirsin, balığa benziyorsa ve balık gibi kokuyorsa...”</p>

  <p class="calibre1">Tavrı sinir bozucuydu, ama zaten benim de aklımdan geçenleri söylemekten başka bir şey</p>

  <p class="calibre1">yapmıyordu. “Mümkün.” “Ah, aşikâr bir tuş! Ben muhtemel derdim, ama olsun. Bu durumda,</p>

  <p class="calibre1">bunun Monk’un talihsiz oynaşlarından hangisi olabileceği sorusuyla karşı karşıyayız. Bennett</p>

  <p class="calibre1">ikizlerinden biri mi, yoksa Williams adındaki kız mı?”</p>

  <p class="calibre1">“Bunu giysilerden anlayabiliriz.”</p>

  <p class="calibre1">“Doğru, ama bu benden çok senin uzmanlık alanına giriyor. Hem bence senin sezdiğin bir</p>

  <p class="calibre1">şeyler var zaten.” Kıkırdadı. “Merak etme, tanık kürsüsünde değilsin. Hadi suyuma git.”</p>

  <p class="calibre1">Reddetmesi zor bir adamdı. “Bu aşamada benimkisi sadece tahmin olacak, ama...”</p>

  <p class="calibre1">“Evet?”</p>

  <p class="calibre1">“Pekala, Bennett kardeşlerin ikisi de epeyce uzun boyluydu.” Bu bilgiyi Simms aradıktan</p>

  <p class="calibre1">sonra aceleyle yaptığım araştırmadan öğrenmiştim. Zoe ve Lindsey podyum modellerinin dal</p>

  <p class="calibre1">gibi zarafetine sahipti. “Bu her kimse, daha minyonmuş. Beden bu kadar kıvrılmışken boy</p>

  <p class="calibre1">hakkında doğru bir izlenim edinmek zor, ama uyluk kemiğinin uzunluğuna dair yeterli bir</p>

  <p class="calibre1">fikir edinebilir ve oldukça iyi bir tahminde bulunabilirsin. Bu her kimse 1,60 veya 1,63’ten</p>

  <p class="calibre1">fazla olamaz.”</p>

  <p class="calibre1">Yumuşak doku tamamen temizlendiği zaman bile, ki şu anki durum bu değildi, uyluk kemiği</p>

  <p class="calibre1">boya ilişkin sadece kaba bir gösterge sağlardı. Ama böyle hususlara karşı hiç fena olmayan bir</p>

  <p class="calibre1">göz geliştirmiştim, o yüzden, ceset bükülmüş ve çamurla kabuk gibi kaplanmış olsa bile onun</p>

  <p class="calibre1">Bennett kardeşlerden biri olacak kadar uzun boylu olmadığından epeyce emindim.</p>

  <p class="calibre1">Üstteki bacağa dikkatle bakarken Wainwright’m alnı kırıştı. “Kahretsin. Bunu kendim</p>

  <p class="calibre1">görmeliydim.”</p>

  <p class="calibre1">“Sadece bir tahmin. Hem senin dediğin gibi, bu senden çok benim alanım.”</p>

  <p class="calibre1">Bana bir an önceki neşesinden eser olmayan bir bakış attı. Sonra gözleri kısılmaya başladı ve</p>

  <p class="calibre1">gürlercesine bir kahkaha patlattı.</p>

  <p class="calibre1">“Evet, haklısın. O halde bu muhtemelen Tina Williams. Güzel.” Bir şey söylememe fırsat</p>

  <p class="calibre1">bırakmadan ellerini çırptı ve, “Neyse,” dedi, “sırayla gidelim. Hadi onu çıkaralım artık,</p>

  <p class="calibre1">tamam mı?”</p>

  <p class="calibre1">Malasını eline alıp tekrar işe koyulunca, sanki az önceki sohbet her nasılsa benim fikrimmiş</p>

  <p class="calibre1">gibi anlaşılmaz bir hisle kaldım.</p>

  <p class="calibre1">Ondan sonra çok fazla konuşmadık, ama iyi bir ilerleme kaydettik. İşimizin kesildiği tek an,</p>

  <p class="calibre1">olay yeri inceleme ekibinden biri gelip mezardan çıkan turbayı elediği zamandı. Ama toprakta</p>

  <p class="calibre1">yalnızca birkaç tane daha tavşan kemiği olduğu için, ilgimiz pek uzun sürmedi.</p>

  <p class="calibre1">Ceset çıkarılmaya hazır olduğunda hava kararmıştı. Çamurlu çukurun dibinde yatıyordu, leş</p>

  <p class="calibre1">gibi ve acıklı bir haldeydi. İşimiz bitmek üzereyken Simms dönmüştü; Dr. Pirie diyerek</p>

  <p class="calibre1">tanıttığı patalogla birlikteydi.</p>

  <p class="calibre1">Pirie’nin tuhaf bir sureti vardı. Üzerindeki tertemiz tulum ufak tefek vücuduna o kadar büyük</p>

  <p class="calibre1">geliyordu ki, boyu 1,50’den pek fazla olamazdı. Kapüşonun altından bana bakan yüzü bir</p>

  <p class="calibre1">çocuğa ait olabilecek kadar ince kemikliydi, tek farkı derisinin çizgi çizgi ve kırışmış</p>

  <p class="calibre1">olmasıyla altın çerçeveli yarım ay şeklindeki gözlüğün gerisindeki gözlerinin yaşlılığı ve</p>

  <p class="calibre1">olgun bakışlarıydı.</p>

  <p class="calibre1">“İyi akşamlar beyler. İlerleme var mı?” Mezarın yanma yaklaşırken sesi berrak ve asabiydi.</p>

  <p class="calibre1">Wainwright’m tepeden bakan cüssesinin yanında patalog daha da ufak tefek görünüyordu;</p>

  <p class="calibre1">arkeologa Danua dersek, o bir Çihuahuaydı. Ama yaydığı otorite havasına hiç şüphe yoktu.</p>

  <p class="calibre1">Wainwright geri çekilip ona yer açtı. Gönülsüz, diye düşündüm. “Bitti sayılır. Kalanı</p>

  <p class="calibre1">halletsinler diye olay yeri ekibine devretmek üzereydim.”</p>

  <p class="calibre1">“Güzel.” Sığ çukurun yanma çömelirken Pirie’nin ufak ağzı büzüldü. “Ah evet, çok hoş...”</p>

  <p class="calibre1">Kazı işleminden mi, yoksa kalıntılardan mı bahsettiğinden emin değildim. Patologlar acayip</p>

  <p class="calibre1">bir tür olmalarıyla ünlüydüler ve anlaşılan, Pirie de istisna değildi.</p>

  <p class="calibre1">“Kurban, bir kadın. Giysilerine bakılırsa, muhtemelen onlu yaşların sonu veya yirmilerin</p>

  <p class="calibre1">başlarında.” Wainwriglıt mezardan uzaklaştıktan sonra yüzündeki maskeyi indirmişti. Ağzı</p>

  <p class="calibre1">eğlenen bir ifadeyle hareketlendi. “Dr. Hunter onun bir trans-seksüel olabileceğini düşündü,</p>

  <p class="calibre1">ama galiba bu fikri gözardı edebiliriz.”</p>

  <p class="calibre1">Şaşkınlıkla ona baktım. Simms ciddiye almayarak burun kıvırdı.</p>

  <p class="calibre1">“Kesinlikle.”</p>

  <p class="calibre1">“Yaralarına kendin bakabilirsin,” diye gürledi Wainwright, şimdi tamamen iş ciddiyeti</p>

  <p class="calibre1">içindeydi. “Muhtemelen ya sopa gibi bir silahla ya da olağanüstü güçlü biri tarafından</p>

  <p class="calibre1">yapılmışlar.”</p>

  <p class="calibre1">Pirie mezarın yarımdan, “Bunu söylemek için biraz erken sanıyorum, değil mi?” yorumunda</p>

  <p class="calibre1">bulundu.</p>

  <p class="calibre1">Wainwright, “Evet, elbette. Karar vermek için otopsiyi beklemek gerek,” diyerek kendini</p>

  <p class="calibre1">ustaca düzeltti. “Ne zamandır gömülü olduğuna gelirsek, ille de bir şey söylemem istenirse,</p>

  <p class="calibre1">iki yıldan az süredir derim.”</p>

  <p class="calibre1">“Emin misin?” diye sordu Simms çabucak.</p>

  <p class="calibre1">Wainwright ellerini iki yana açtı. “Bu aşamada sadece bir tahmin, ama turba ortamı ve</p>

  <p class="calibre1">çürüme düzeyi gözönüne alınırsa, epeyce eminim.”</p>

  <p class="calibre1">Doğru işittiğimden emin olamayarak ona bakakaldım. Simms tatmin olmuş bir şekilde kafa</p>

  <p class="calibre1">salladı. “Yani o zaman bu Monk’un kurbanlarından biri olabilir mi?”</p>

  <p class="calibre1">“Ah, bunun aşikâr bir olasılık olduğunu söyleyeceğim. Aslında bir tahminde daha bulunma</p>

  <p class="calibre1">riskine girecek olursam, bence bu fıstık Williams denilen kız olabilir pekala. Uyluk kemiği</p>

  <p class="calibre1">Beıınett ikizleri kadar uzun boylu birine ait olamayacak kadar kısa. Hafızam beni</p>

  <p class="calibre1">yanıltmıyorsa, o kız... aa... 1,60-1,63 kadardı galiba? Aşağı yukarı eşleşiyor. Ayrıca Angela</p>

  <p class="calibre1">Carter’a yaptıklarından sonra, bu yaralar kesinlikle Monk’u işaret ediyor.”</p>

  <p class="calibre1"><i class="calibre4">Carson. Angela Carson, Carter değil.</i> Ama konuşamayacak kadar öfkelenmiştim, çünkü</p>

  <p class="calibre1">Wainwright ona anlattıklarımı utanmazca kendine malediyordu. Ama itiraz edersem kendimi</p>

  <p class="calibre1">küçük düşürmüş olurdum. Mezarın başındaki Pirie kafasını kaldırıp baktı.</p>

  <p class="calibre1">“Tabii, kimliğini tespit etmek için pek yeterli değil bu.” Wainwright mütevazı bir şekilde</p>

  <p class="calibre1">omuz silkti. “Benimkisine eğitimli tahmin diyebiliriz. En azından, ilk başta cesedin</p>

  <p class="calibre1">Williams’a ait olup olmadığına bakmaya değer kanımca.”</p>

  <p class="calibre1">Onay beklercesine kaşlarını kaldırınca, Simms canlanarak elini bacağına vurdu ve, “Aynı</p>

  <p class="calibre1">fikirdeyim,” dedi. “Dr. Pirie, cesedin Tina Williams’a ait' olup olmadığını en erken ne zaman</p>

  <p class="calibre1">kesinleştirebilirsiniz? ”</p>

  <p class="calibre1">“Kalıntılar temizlendiğinde ne göreceğimize bağlı.” Minik patolog kafasını kaldırıp bana</p>

  <p class="calibre1">baktı. “Eğer Dr. Hunter benimle birlikte çalışırsa daha hızlı olur, ne dersiniz? Sanırım iskelet</p>

  <p class="calibre1">travmaları benden çok onun alanına giriyor?”</p>

  <p class="calibre1">Tuhaf, şarkı söyler gibi bir konuşma ritmi vardı.</p>

  <p class="calibre1">Wainwright’ın yaptığı şeyden dolayı öfkelenmiş ve afallamıştım, ancak kafa sallamayı</p>

  <p class="calibre1">becerdim.</p>

  <p class="calibre1">“Neye ihtiyacınız varsa,” diyen Simms artık dinliyor gibi görünmüyordu. “Kimliğini ne kadar</p>

  <p class="calibre1">çabuk açıklarsak o kadar iyi. Eğer Monk kurbanlarından birini buraya gömmüşse, diğerlerinin</p>

  <p class="calibre1">de fazla uzakta olmadığını varsaymak da makul olur. Mükemmel bir iş çıkardın Leonard,</p>

  <p class="calibre1">teşekkürler. Jean’e selamımı söyle. Hafta sonu ikiniz de boşsanız, belki Pazar günü öğlen</p>

  <p class="calibre1">yemeğine gelmek istersiniz?”</p>

  <p class="calibre1">“Dört gözle bekleyeceğiz,” dedi Wainwright.</p>

  <p class="calibre1">Simms sonradan aklına gelmişcesine bana döndü. “Eklemek istediğiniz bir şey var mı Dr.</p>

  <p class="calibre1">Hunter?”</p>

  <p class="calibre1">Wainwright’a baktım. Yüzünde cevap bekleyen kibar bir ifade vardı, ama gözlerinden bir</p>

  <p class="calibre1">yırtıcının tatmini okunuyordu. <i class="calibre4">Pekala, madem bu şekilde olsun istiyorsun...</i></p>

  <p class="calibre1">“Yok.”</p>

  <p class="calibre1">“Öyleyse işi size bırakıyorum,” dedi Simms. “Sabah erkenden başlayacağız.”</p>

  <p class="calibre1">Oda ayırttığım otele akşam vakti ulaştığım sırada hâlâ burnumdan soluyordum. Bana</p>

  <p class="calibre1">söylendiğine göre, otel Siyah Kayalık’a sekiz kilometre mesafede Oldwich denilen bir</p>

  <p class="calibre1">yerdeymiş, arabayla yirmi dakikadan az sürüyormuş. Ya yol tarifi aşırı iyimserdi ya da bir</p>

  <p class="calibre1">yerlerden yanlış dönüş yapmıştım, zira kırk beş dakikadır yol alıyordum ki, ancak o zaman</p>

  <p class="calibre1">önümdeki karanlığın içinde tek tük ışıkları gördüm.</p>

  <p class="calibre1"><i class="calibre4">Nihayet.</i> Uzun bir gün olmuştu ve zifiri karanlıkta bozkırda araba sürmek eğlence anlayışıma</p>

  <p class="calibre1">hiç uymuyordu. Wainwright’in bana karşı üstünlük sağlamasına nasıl izin verdiğimin anısı</p>

  <p class="calibre1">hâlâ içimi yakıyordu. Ününü düşünürsek, böyle olacağını bilmeliydim. Otelin otoparkına</p>

  <p class="calibre1">girerken, ön camıma benek benek düşen puslu çisenti, farlarımın parlak ışığını kırıp</p>

  <p class="calibre1">yansıtıyordu. Binanın önünde, pul pul dökülmüş tabelanın üzerindeki <i class="calibre4">The Trencherman’s</i></p>

  <p class="calibre1"><i class="calibre4">Arms</i> sözcükleri neredeyse tamamen solup silinmişti.</p>

  <p class="calibre1">Dışarıdan bakıldığında pek bir şeye benzemiyordu. Uzun, alçak binanın beyaz badanası</p>

  <p class="calibre1">soyulmuş, saz çatısı bel vermişti. Aşınmış ve gıcırdayan kapıyı itip açtığımda ilk izlenimlerim</p>

  <p class="calibre1">doğrulandı. Ekşimiş bira kokusunu, eprimiş halılar ve duvarlara asılmış, pirinçten yapılma</p>

  <p class="calibre1">ucuz at koşum takımı süsleri ta-</p>

  <p class="calibre1">marnlıyordu. Bar kısmı boştu, şömine yanmıyordu ve soğuktu. Ama daha kötü yerlerde de</p>

  <p class="calibre1">kalmıştım.</p>

  <p class="calibre1">Yani neredeyse.</p>

  <p class="calibre1">Barmen ellili yaşlarda suratsız bir adamdı; acıma duygusu uyandıracak kadar zayıftı, ama</p>

  <p class="calibre1">bovling topu kadar sert görünen şaşırtıcı bir şiş göbeği vardı. “Yiyecek istiyorsanız, yirmi</p>

  <p class="calibre1">dakikaya kadar servisimiz kapanıyor,” dedi isteksizce ve kırık bir anahtarlığı eskimiş bar</p>

  <p class="calibre1">tezgâhının üzerinden bana doğru kaydırdı.</p>

  <p class="calibre1">Oda aşağı yukarı beklediğim gibiydi; çok temiz denemezse de, şikâyet edilecek kadar kötü de</p>

  <p class="calibre1">değildi. Çantamı üzerine koyduğumda şilte gıcırdadı ve ağırlığın etkisiyle çöktü. Duş almak</p>

  <p class="calibre1">isterdim, ama acıkmıştım, üstelik ortak kullanımlı banyonun sadece pas lekeli bir küveti vardı.</p>

  <p class="calibre1">Fakat yemek yemek ve yıkanıp üstünü değiştirmek bekleyebilirdi, çünkü sürpriz bir şekilde</p>

  <p class="calibre1">cep telefonumda sinyal olduğunu gördüm. Sert arkalıklı sandalyeyi odadaki küçük radyatörün</p>

  <p class="calibre1">yanma çekip evi aradım.</p>

  <p class="calibre1">Her zaman aynı saatte aramaya çalışırdım, böylece Alice için rutin gibi bir şey oluyordu. Kara</p>

  <p class="calibre1">haftanın üç günü hastanede çalışıyordu, ama çalışma saatlerini ben evde değilken kızımızı</p>

  <p class="calibre1">okuldan alabileceği şekilde ayarlamıştı. Kara’nın radyolog olması, hamile kaldığında</p>

  <p class="calibre1">aramızda geçen pek çok uzun tartışmanın kaynağı olmuştu. Birkaç yıl daha çocuk sahibi</p>

  <p class="calibre1">olmayı planlamamıştık, o sürenin sonunda üniversite maaşıma takviye olacak kadar polis</p>

  <p class="calibre1">danışmanlığı işi almayı umuyordum, böylece Kara da evde kalıp bebeğe bakabilecekti.</p>

  <p class="calibre1">Tabii ki işler tam planladığımız gibi gitmemişti. Fakat ikimiz de pişman değildik. Aslında</p>

  <p class="calibre1">artık Kara’nm çalışması gerekmese de, Alice okula başladığında yarı zamanlı olarak işine</p>

  <p class="calibre1">dönme kararına karşı çıkmamıştım, işini seviyordu ve fazladan paranın da zararı olmazdı.</p>

  <p class="calibre1">Dahası, kendi kariyerimin taleplerini düşününce, biraz zor itiraz ederdim.</p>

  <p class="calibre1">Telefonu açan Kara, “Mükemmel zamanlama,” dedi. “Yatmadan önce aramanı uman genç bir</p>

  <p class="calibre1">hanım var burada.”</p>

  <p class="calibre1">Kara, telefonu Alice’e verirken gülümsedim.</p>

  <p class="calibre1">“Baba, sana bir resim yaptım!”</p>

  <p class="calibre1">“Harika! Yine at mı?”</p>

  <p class="calibre1">“Hayır, evimizi yaptım, ama sarı perdeleri var, çünkü öyle daha çok hoşuma gidiyor.</p>

  <p class="calibre1">Annemin de öyle hoşuna gidiyormuş.”</p>

  <p class="calibre1">Kızımın heyecanlı açıklamalarım dinlerken, öfkemin ve hayal kırıklığımın üzerimden akıp</p>

  <p class="calibre1">gittiğini hissediyordum. Sonunda Kara onu dişlerini fırçalamaya yolladı ve telefonu kendisi</p>

  <p class="calibre1">aldı. Sandalyeye oturmasını işittim.</p>

  <p class="calibre1">“Ee, nasıl gitti?” diye sordu.</p>

  <p class="calibre1">Wainwright’ın bana üstünlük taslaması artık o kadar önemli gelmiyordu. “Ah... daha kötü de</p>

  <p class="calibre1">olabilirdi. Terry Connors soruşturma amir yardımcısı, yani hiç değilse tanıdık bir yüz var.”</p>

  <p class="calibre1">“Terry mi? Eh, Deborah’a sevgilerimi iletmesini söyle o zaman.” Sesi pek memnun</p>

  <p class="calibre1">gelmiyordu. “Ne kadar kalacağın belli oldu mu?”</p>

  <p class="calibre1">“En az birkaç gün daha. Yarın morgda olacağım, ama daha başka mezarlar arayacaklar, yani o</p>

  <p class="calibre1">işin sonucuna bağlı.”</p>

  <p class="calibre1">Bir süre daha konuştuk, ondan sonra Kara’nın Alice’i yatırma vakti geldi. Keşke yanında olup</p>

  <p class="calibre1">ona bir hikâye okusaydım diye düşünerek, yıkanıp üstümü değiştirdim ve bara indim.</p>

  <p class="calibre1">Barmenin yemek servisinin yirmi dakika sonra kapanacağı uyarısı aklımdan çıkmıştı, yat</p>

  <p class="calibre1">borusu çalmak üzereydi. Siparişimi verirken barmen anlamlı bir biçimde saatine baktı,</p>

  <p class="calibre1">yüzünde eleştirel bir ifade belirdi.</p>

  <p class="calibre1">“İki dakika daha gecikseydiniz çok geç olacaktı,” dedi ters ters.</p>

  <p class="calibre1">“Zamanında geldiğim için şanslıyım demek ki.”</p>

  <p class="calibre1">Dudakları sımsıkı kapalı bir şekilde siparişimi getirmeye gitti. Şimdi barda başka insanlar da</p>

  <p class="calibre1">vardı; birkaç tanesinin polis memuru ya da soruşturmayla bir biçimde ilgisi olan insanlar</p>

  <p class="calibre1">olduğunu tahmin ettim. Sadece bir tane boş masa vardı, içkimi alıp oraya gittim. Yandaki</p>

  <p class="calibre1">masada tek başına bir genç kadın oturuyordu, tabağının yanındaki açık bir dosyadan bir şeyler</p>

  <p class="calibre1">okurken dalgın dalgın yemeğini çatallıyordu. Oturduğumda kafasını kaldırıp bakmadı.</p>

  <p class="calibre1">Barmen çatal bıçaklarla geldi. “Buraya oturamazsınız, ayırtıldı.”</p>

  <p class="calibre1">“Rezervasyon kartı yok.”</p>

  <p class="calibre1">“Olması şart değil,” dedi önemsiz zaferim kutlarcasına. “Kalkmak zorundasınız.”</p>

  <p class="calibre1">Tartışmakla hiç uğraşamayacaktım. Oturacak başka bir yer bulmak için bakındım, ama</p>

  <p class="calibre1">etraftaki tek boş yer genç kadının masasmdaydı.</p>

  <p class="calibre1">“Sakıncası yoksa...” diyerek söze başladım, ama barmen benden önce davranıp, çatal bıçağı</p>

  <p class="calibre1">masaya küt diye koydu.</p>

  <p class="calibre1">“Paylaşmak zorundasınız,” dedikten sonra azametle uzaklaştı. Genç kadın şaşkınlıkla önce</p>

  <p class="calibre1">ona sonra bana baktı.</p>

  <p class="calibre1">Utanarak gülümsedim ve, “İyi servis ve güler yüz. Bu mekânda hepsi var,” dedim.</p>

  <p class="calibre1">“Yemekleri deneyene kadar bekleyin.” Dosyayı kapattı, tedirgin olmuş görünüyordu.</p>

  <p class="calibre1">“Eğer sorun olacaksa başka bir yer bulabilirim,” diye önerdim.</p>

  <p class="calibre1">Bir an kabul edecek gibi olduysa da vazgeçti ve eliyle sandalyeyi işaret etti.</p>

  <p class="calibre1">“Hayır, sorun yok. Bitirmiştim zaten.” Çatalım bıraktı ve tabağını önünden itti.</p>

  <p class="calibre1">Göze çarpmayan tarzıyla çekici bir kadındı. Eskimiş kot pantolon ve bol bir kazak giyiyordu;</p>

  <p class="calibre1">kumral, gür saçları sade bir bantla üstünkörü biçimde arkaya atılmıştı. Nasıl göründüğünü çok</p>

  <p class="calibre1">fazla dert etmeyen ama zaten buna gereği de olmayan biri izlenimini bıraktı bende. Kara da</p>

  <p class="calibre1">öyleydi. Üzerine ne geçi-riverse güzel görünürdü.</p>

  <p class="calibre1">Okuduğu dosyaya gözüm gitti. Bana göre baş aşağı durduğu halde polis raporu olduğunu</p>

  <p class="calibre1">anladım. “Soruşturma dolayısıyla mı buradasınız?” diye sordum.</p>

  <p class="calibre1">İmalı bir tavırla dosyayı alıp çantasına tıktı. “Muhabir misiniz?”</p>

  <p class="calibre1">Sesi buz gibiydi. “Ben mi? Tanrım, hayır,” dedim şaşırarak. “Affedersiniz, adım David</p>

  <p class="calibre1">Hunter. Adli antropologum. Simms’in ekibindeyim.”</p>

  <p class="calibre1">Rahatladı ve mahcup bir edayla gülümsedi. “Kusuruma bakmayın. Ne zaman biri iş hakkında</p>

  <p class="calibre1">sorguya çekmeye başlasa biraz paranoyaklaşıyorum. Ve evet, soruşturma dolayısıyla</p>

  <p class="calibre1">buradayım.” Elini uzattı. “Sophie Keller.”</p>

  <p class="calibre1">Tokalaşması sıkı, eli güçlü ve kuruydu. Geleneksel olarak erkeklerin egemenliğindeki polis</p>

  <p class="calibre1">çevresinde engelleri aşarak ilerlemeye alışkın olduğu belliydi.</p>

  <p class="calibre1">“Ee, işin ne Sophie? Yine burnumu sokuyor olmayacaksam?”</p>

  <p class="calibre1">Gülümsedi. Güzel bir gülümsemesi vardı. “Ben bir DAD’yim. Yani Davranış Araştırması</p>

  <p class="calibre1">Danışmanıyım.”</p>

  <p class="calibre1">“Anladım.”</p>

  <p class="calibre1">Bir an suskunluk oldu. Bir kahkaha attı. “Sorun yok. Ben de bir adli antropolog ne yapar kesin</p>

  <p class="calibre1">bilmiyorum.”</p>

  <p class="calibre1">“DAD profilci gibi bir şey mi?” diye sordum, kendime diplomatik olmam gerektiğini</p>

  <p class="calibre1">hatırlatarak. Zira pek inandığım bir alan değildi.</p>

  <p class="calibre1">“Psikolojik bir yönü var, evet, ama ondan biraz daha geniş. Suçluların ayırt edici özellikleri ve</p>

  <p class="calibre1">güdülenimleri üzerine tavsiyede bulunuyorum, ama aynı zamanda şüphelilerle görüşme</p>

  <p class="calibre1">stratejilerini gözden geçiriyor, suç mahallerini değerlendiriyorum, bunun gibi şeyler.”</p>

  <p class="calibre1">“Nasıl oldu da seni bugün mezarda görmedim?”</p>

  <p class="calibre1">“Hassas bir noktaya değindin. Bugün öğleden sonraya kadar haberim olmadı, o yüzden</p>

  <p class="calibre1">fotoğraflarla idare etmek zo-randayım. İdeal olanı bu değil, ama çağrılmamın asıl sebebi</p>

  <p class="calibre1">başkaydı zaten.”</p>

  <p class="calibre1">“Ya?”</p>

  <p class="calibre1">Duraksadı. “Şey, sır olduğunu sanmıyorum. Şayet bu Monk’un kurbanlarından biriyse</p>

  <p class="calibre1">diğerlerinin de civarda olabileceği ihtimali üzerine çağrıldım. Mezarların en olası yerleri</p>

  <p class="calibre1">konusunda fikrimi istiyorlar. Gizlenmiş şeyleri bulmak benim uzmanlık alanım sayılır.</p>

  <p class="calibre1">Özellikle de cesetlerin.”</p>

  <p class="calibre1">“Bunu nasıl yapıyorsun?” Merakımı çekmişti. Son yıllarda, gömülmüş cesetlerin yerini</p>

  <p class="calibre1">saptamaya yardımcı olan bir dizi teknolojik ilerleme kaydedilmişti, havadan çekilen</p>

  <p class="calibre1">fotoğraflardan tutun da jeofiziğe ve ısıl görüntülemeye kadar. Fakat mezar yerini bulmak hâlâ</p>

  <p class="calibre1">rastgele bir olaydı, hele de Dartmoor gibi bir arazide. Ayrıca bir davranış uzmanının nasıl</p>

  <p class="calibre1">olup da bu konuda yardımcı olabileceğinden emin değildim.</p>

  <p class="calibre1">“Ah, çeşitli yollar var,” dedi belirsiz bir şekilde. “Her neyse, artık DAD’lerin ııe yaptığını</p>

  <p class="calibre1">biliyorsun. Sıra sende.”</p>

  <p class="calibre1">Ona işimin neleri içerdiğine dair kabataslak bir özet geçerken, barmenin yemekle beraber</p>

  <p class="calibre1">gelmesiyle konuşmama ara verdim. Adam tabağı önüme o kadar sertçe koydu ki, <i class="calibre4">gravy</i> sosu</p>

  <p class="calibre1">masaya sıçradı. Yani en azından <i class="calibre4">gravydir</i> diye umuyordum, çünkü o yağlı kahverengi sıvı her</p>

  <p class="calibre1">şey olabilirdi.</p>

  <p class="calibre1">Sophie ile ben aşırı haşlanmış sebzelere ve gri renkteki ete bakıyorduk. “Yani tütsülenmiş</p>

  <p class="calibre1">somonla kaz ciğeri yerine bunu tercih ettin,” dedi bir an sonra.</p>

  <p class="calibre1">“Bu işi yapmaya değer kılan şey işte bu avantalar,” dedim, dağılan bir havuca çatalımı</p>

  <p class="calibre1">saplamaya çalışırken. “Peki nerelisin?”</p>

  <p class="calibre1">“Bristol, ama bugünlerde Londra’da yaşıyorum. Gerçi küçük bir kızken tatillerde bu civara</p>

  <p class="calibre1">gelirdik, o yüzden Dartmoor’u iyi bilirim. Açık arazileri seviyorum. Günün birinde buraya</p>

  <p class="calibre1">taşınmayı istiyorum, ama işim... Nasıl olduğunu bilirsin. Bir gün danışman olmaktan</p>

  <p class="calibre1">bıkarsam belki o zaman.”</p>

  <p class="calibre1">“Dartmoor hakkında henüz karar vermedim, ama Bristol’ı biraz bilirim. Kırsal alanı güzeldir.</p>

  <p class="calibre1">Karım Bath’lı.”</p>

  <p class="calibre1">“Ah, anladım.”</p>

  <p class="calibre1">Sınırların çizildiğini bilerek birbirimize gülümsedik. Evli olduğumu tespit ettiğimize göre,</p>

  <p class="calibre1">yanlış sinyaller yollama konusunda endişelenmeden rahat davranabilirdik.</p>

  <p class="calibre1">Sophie’nin arkadaşlığı iyiydi; zeki ve komikti. Memleketinden ve geleceğe ilişkin</p>

  <p class="calibre1">planlarından bahsetti, ben de ona Kara ile Alice’ten söz ettim, içinde bulunduğumuz</p>

  <p class="calibre1">soruşturmanın konusuna hiç girmeden birbirimize yaptığımız işi anlattık, ikimiz de, süregiden</p>

  <p class="calibre1">bir dava hakkında, aslında yabancımız olan birine çok fazla şey anlatmak niyetinde değildik.</p>

  <p class="calibre1">Fakat karşıya bakıp da Terry ile Roper’m bana doğru geldiklerini görünce bu durumun</p>

  <p class="calibre1">değişmek üzere olduğunu anladım. ikimizi aynı masada görünce Terry afallamış göründü.</p>

  <p class="calibre1">Yanımıza yaklaşırlarken yüzünde ihtiyatlı bir ifade oluştu.</p>

  <p class="calibre1">“Tanıştığınızın farkında değildim,” dedi. Roper hemen arkasında geride duruyordu.</p>

  <p class="calibre1">Sophie’nin Terry’ye gülümsemesinde bir gerginlik vardı. “Artık tanışıyoruz. David bana</p>

  <p class="calibre1">işinden bahsediyordu. Gerçekten çok etkileyici bir iş.”</p>

  <p class="calibre1">“Öyle mi?” dedi Terry, donuk bir tonla.</p>

  <p class="calibre1">Aniden gelişen atmosferden rahatsız olarak, “Bize katılmak ister misiniz?” diye sordum.</p>

  <p class="calibre1">“Hayır, sohbetinizi kesmeyelim. Sadece haberi vermek için uğramıştık.” Omuzunun</p>

  <p class="calibre1">üzerinden Roper’a “Biraları sipariş et Bob,” dedi.</p>

  <p class="calibre1">Roper gözlerini kırpıştırdı, ama kendisine emir verilmesinden duyduğu hoşnutsuzluğu belli</p>

  <p class="calibre1">etmedi. Bara giderken arkasında tıraş losyonunun kokusu kaldı.</p>

  <p class="calibre1">“Haber mi?” diye sordum.</p>

  <p class="calibre1">Terry sanki Sophie orada değilmiş gibi bana hitaben, “Bu sabah sana bir yere gitmem</p>

  <p class="calibre1">gerektiğini söylemiştim ya.” dedi.</p>

  <p class="calibre1">“Şey, Dartmoor hapishanesine Jerome Monk’u görmeye gittim.”</p>

  <p class="calibre1">Bu, Terry’nin daha önceki ketumluğunu açıklıyordu, demek o yüzden o kadar gergindi. Fakat</p>

  <p class="calibre1">ben daha bir şey soramadan Sophie atıldı:</p>

  <p class="calibre1">“Onunla <i class="calibre4">görüşme</i> mi yaptın? Bana niye söylenmedi?”</p>

  <p class="calibre1">“Bunu Simms’le konuş,” diye karşılık verdi Terry.</p>

  <p class="calibre1">Sophie öfkelenmişti. “Önce bana danışmadan onu sorguya çektiğine inanamıyorum!</p>

  <p class="calibre1">Kullanmayacaksanız niye bir davranış uzmanı getirtiyorsunuz o zaman? Bu son derece</p>

  <p class="calibre1"><i class="calibre4">aptalca'.”</i></p>

  <p class="calibre1">Az kalsın yüzümü buruşturuyordum. İncelik belli ki Sophie’nin güçlü yanlarından biri değildi.</p>

  <p class="calibre1">Terry’nin yüzü karardı.</p>

  <p class="calibre1">“Eminim Soruşturma Amiri ne kadar aptal olduğunu işitmeye bayılacak.”</p>

  <p class="calibre1">Ağız kavgasını önleme niyetiyle, “Vereceğin bir haber vardı?” dedim.</p>

  <p class="calibre1">Terry, Sophie’ye son bir kez dik dik baktıktan sonra bana döndü. “Monk kimi nereye</p>

  <p class="calibre1">gömdüğünü hatırlamadığını iddia ediyor, ama işbirliğini kabul etti.”</p>

  <p class="calibre1">“Nasıl bir işbirliği?”</p>

  <p class="calibre1">Terry sanki buna kendisi de tam olarak inanmıyormuş gibi duraksadı. “Bizi diğer mezarlara</p>

  <p class="calibre1">götürecek.”</p>

  <p class="calibre1">Hapishane minibüsü dar yolda sarsıla sarsıla ilerliyordu. Polis arabaları ve motosikletleri de</p>

  <p class="calibre1">mavi ışıkları yanıp sönerek önünde ve arkasında iki sıra halinde gidiyorlardı. Kafile, önce</p>

  <p class="calibre1">üzerinde otlar bürümüş harabe halindeki eski bir su çarkını, ardından da Wainwright’ın bana</p>

  <p class="calibre1">bahsettiği kalay madenlerinden birinin kalıntılarını geçti ve bozkırın düzlük bir parçasında</p>

  <p class="calibre1">pervaneleri boşta çalışan bir helikopterin yakınında durdu. Polis arabalarının kapıları açıldı ve</p>

  <p class="calibre1">silahlı polisler indi; küt burunlu tabancaları erken sabahın çişeleyen yağmuru altında donuk</p>

  <p class="calibre1">donuk parlıyordu. Sonra hapishane minibüsünün ön kapıları da açıldı. İki gardiyan inip arka</p>

  <p class="calibre1">tarafa gittiler. Uzaktan bakınca, ne yaptıkları net görünmeyen bir grup üniformadan</p>

  <p class="calibre1">ibarettiler, ama bir an sonra kapı açıldı.</p>

  <p class="calibre1">Arka taraftan bir adam çıktı. Polisler ve gardiyanlar derhal etrafında sıkı bir kordon oluşturup,</p>

  <p class="calibre1">açıkça görülmesini önlediler. Fakat kocaman, tıraşlı kafa net görülüyor, etrafım çevreleyen</p>

  <p class="calibre1">figürlerin ortasında beyaz bir futbol topu gibi göze çarpıyordu. İki gardiyan onu fırıl fırıl</p>

  <p class="calibre1">dönen pervane kanatlarının altından acele acele geçirip apar topar helikoptere götürürken,</p>

  <p class="calibre1">Monk eğiliyordu. Sanki egzersize alışkın değilmiş gibi hantal hareketlerle kabine çıkarken</p>

  <p class="calibre1">kendini yukarı çektiği sırada</p>

  <p class="calibre1">ayağı kaydı ve dizleri üstüne düştü. Helikopterin içinden eller uzandı ve dengesini korumasına</p>

  <p class="calibre1">yardım etmek için kolundan tuttu. Bir saniye kadar onu tam olarak gördüm, hapishane tedariki</p>

  <p class="calibre1">ceket içinde şekilsiz ve pelte gibiydi.</p>

  <p class="calibre1">Sonra içeri girdi. Gardiyanlardan biri de arkasından kabine bindi ve kapı çarpılarak kapandı.</p>

  <p class="calibre1">Pervaneler hız kazanırken, diğer gardiyan da geri çekilerek hapishane minibüsüne yöneldi;</p>

  <p class="calibre1">çimenleri dalgalandıran pervane kanatlarından aşağıya gelen hava akımına karşı kafasındaki</p>

  <p class="calibre1">şapkayı sımsıkı tutuyordu. Helikopter havalandı, dönerken hafifçe yan yattı ve sonra bozkır</p>

  <p class="calibre1">üzerinden açılı bir şekilde uçarak uzaklaşırken, gri gökyüzünde siyah bir benek kadar kalana</p>

  <p class="calibre1">dek küçüldü.</p>

  <p class="calibre1">Pervanelerin sesi iyice azalınca Terry gözündeki dürbünü indirdi. “Ee, nasıl buldun?”</p>

  <p class="calibre1">Omuzlarımı silktim; ellerimi paltomun ceplerine iyice sokmuştum. înce ince çiseleyen</p>

  <p class="calibre1">yağmurda nefesim buğulanıyordu. “Ayağının kayması haricinde, iyiydi. Onu nereden</p>

  <p class="calibre1">buldun?” “Dublörü mü? Merkezden kel bir polis memuru. Yakından bakınca Monk’a</p>

  <p class="calibre1">benzemiyor, ama bulabildiğimizin en iyisi oydu.” Terry dudağını kemiriyordu. “Tabancalar</p>

  <p class="calibre1">benim fık-rimdi.”</p>

  <p class="calibre1">“Ben de onu merak ediyordum.”</p>

  <p class="calibre1">Bana bir bakış attı. “Ne demek bu?”</p>

  <p class="calibre1">“Bayağı bir zahmete girmişsiniz gibi görünüyor, hepsi o.” “Özgür basının bedeli bu. Böylece</p>

  <p class="calibre1">fotoğrafını çekecekleri bir şey oluyor, biz de o piçler yolumuza çıkmadan işimize devam</p>

  <p class="calibre1">ediyoruz.”</p>

  <p class="calibre1">Bu kadar huysuz konuştuğu için onu suçlayamazdım. Sır olması gerektiği halde, mezarların</p>

  <p class="calibre1">aranması işine Monk’un dahil edileceği haberi kaçınılmaz olarak sızmıştı. Bozkır gibi açık bir</p>

  <p class="calibre1">araziden basını uzak tutmak imkânsız olurdu, o yüzden sahte bir hedefle dikkatlerini başka</p>

  <p class="calibre1">yöne çekerken, bu arada asıl olay gerçekleşecekti. Buralarda bir mezar bulmak, gazeteciler</p>

  <p class="calibre1">bozkırın her karışını çiğnemeden de yeterince zor olacaktı zaten.</p>

  <p class="calibre1">Terry dürbünle bakarken, “Bir şey oluyor galiba,” dedi.</p>

  <p class="calibre1">Yaklaşık 1,5 kilometre kadar uzakta bir otomobil ve minibüs silsilesi helikopterin gittiği</p>

  <p class="calibre1">yöndeki başka bir yolda yarışırcasına ilerliyordu. Terry memnuniyetle bir homurtu çıkardı.</p>

  <p class="calibre1">“İyi savdık.” Saatine baktı. “Haydi. Asıl olayın az sonra burada başlaması lâzım.”</p>

  <p class="calibre1">Monk’un geçici olarak hapishaneden çıkarılması için gereken bütün evrakları ve hazırlıkları</p>

  <p class="calibre1">tamamlamak iki günü almıştı. O sürenin büyük kısmını morgda geçirmiştim. Kalın turba</p>

  <p class="calibre1">tabakasını temizledikten sonra, genç kadının vücudundaki hasarın boyutu şok edici şekilde</p>

  <p class="calibre1">açığa çıkmıştı. İskeletinde hasar görmemiş bir parça neredeyse yoktu; kemikleri sadece</p>

  <p class="calibre1">çürümekte olan kirişler ve yumuşak doku yerlerinde tutuyordu. Ancak bir araba kazasında</p>

  <p class="calibre1">bekleyeceğiniz türden darbelerdi, bir insanın sebep olacağı türden değil.</p>

  <p class="calibre1">“Otopsi, belirli bir ölüm nedeni saptayamadı,” dedi Pirie, görünürde sakin bir tavırla. “Ölüme</p>

  <p class="calibre1">yol açmış olabilecek çok sayıda yaralanma söz konusu. İç organların ve yumuşak dokuların</p>

  <p class="calibre1">büyük kısmı parçalanmış, dil kemiği kırılmış ve pek çok boyun omurunda çatlaklar var.</p>

  <p class="calibre1">Göğüs boşluğunun aldığı hasarın ölümcül olacağı neredeyse kesin olarak söylenebilir, çünkü</p>

  <p class="calibre1">parçalanmış kaburgalar kalbi ve ciğerleri delmiş. Aslında, bu genç hanımın bedeni o kadar</p>

  <p class="calibre1">şiddetli hasarlar görmüş ki, sadece şoka bağlı olarak da muhtemelen ölürdü zaten.”</p>

  <p class="calibre1"><i class="calibre4">Genç hanım</i> kulağa tuhaf biçimde eski moda geliyordu. Neredeyse ahlakçı. Bir nedenle, bu</p>

  <p class="calibre1">ifade beni tuhaf patologa ısındırdı. “Ama?” dedim üsteleyerek.</p>

  <p class="calibre1">Ödülüm ince bir gülümseme oldu. “Dün dediğim gibi, iskelet travmaları benden çok sizin</p>

  <p class="calibre1">alanınız Dr. Hunter. Boğazı sıkılarak öldürülmeyi ihtimaldışı bırakamam, ama kafasına aldığı</p>

  <p class="calibre1">darbeler de o kadar kuvvetli ki, muhtemelen omurları ve dil kemiği bu şekilde de kırılırdı.</p>

  <p class="calibre1">Saldırı gözü dönmüş birinin işi olmalı.”</p>

  <p class="calibre1">“Angela Carson’mkilerle karşılaştırıldığında yaralanmalar nasıl?”</p>

  <p class="calibre1">Bana otopsi raporunun bir kopyası daha henüz o sabah verilmişti. Tamamını okuma fırsatım</p>

  <p class="calibre1">olmamıştı, fakat yaralanmalarının benzerliği su götürmezdi.</p>

  <p class="calibre1">“Yumuşak doku o kadar azalmış ki, cinsel saldırı belirtisi ayırt edilemedi maalesef. Turbanın</p>

  <p class="calibre1">yumuşak dokuyu yeterince korumuş olabileceğini ummuştum, ama fiziksel travma ve mezarın</p>

  <p class="calibre1">sığlığı bize karşı çalışmışlar. Yazık.” Esefle burnundan nefes verdi. “Carson adındaki kız da</p>

  <p class="calibre1">en çok yüzüne ve kafatasına darbe almıştı, gerçi hiçbir şekilde bundaki kadar şiddetli değildi.</p>

  <p class="calibre1">Fakat anladığım kadarıyla o olayda polis baskını yüzünden Monk’un işi yarıda kesilmişti, bu</p>

  <p class="calibre1">cesetteki yaralanmaların çok daha... bariz’oluşlarmı böyle açıklayabiliriz belki.” Gerçekten</p>

  <p class="calibre1">öyleydiler. İnceleme masasının donuk gümüşî zemini üzerindeki cesedin yüzü insanlıktan</p>

  <p class="calibre1">çıkmıştı âdeta. Kafatasının ön tarafı, yere düşmüş yumurta gibi ezilmişti; yüzden geriye kalan</p>

  <p class="calibre1">deri ve yumuşak doku ise yanakların ve burun boşluğunun kırık kemikleri arasında pelte</p>

  <p class="calibre1">halindeydi.</p>

  <p class="calibre1">“Psikologlar yüzde bu tür şekil bozulmasının katilin suçluluk duygusu olduğunu ileri</p>

  <p class="calibre1">sürüyorlar sanırım. Kurbanın suçlayıcı bakışını yok etmek. Kabul edilen açıklama bu değil</p>

  <p class="calibre1">mi?” “Bunun gibi bir şey,” diyerek hemfikir oldum. “Ama Jerome Monk’u vicdan azabı</p>

  <p class="calibre1">çeken tipte biri olarak düşünemiyorum.” “Kesinlikle. Bu durumda da, ya gerçekten dehşet</p>

  <p class="calibre1">verici bir öfkesi var ya da kurbanlarının yüzünü zevk için dağıtıyor.” Yarım ay şeklindeki</p>

  <p class="calibre1">gözlüklerinin üzerinden bana baktı. “Açıkçası, hangisi daha rahatsız edici, emin değilim.”</p>

  <p class="calibre1">Ben de değildim. Kullanılan kuvvetin yalnızca bir kısmı da öldürmeye yeterdi. Bu kurban her</p>

  <p class="calibre1">kimse, ölene kadar dövül-mekle kalmamış, haşat edilmişti. Sözcüğün tam anlamıyla ‘aşırı</p>

  <p class="calibre1">öldürmek’ti bu.</p>

  <p class="calibre1">Patalog beni beraber çalışacağım bir yardımcıyla bırakıp gider sanmıştım, ama gitmedi, kalıp</p>

  <p class="calibre1">bana yardım etti ve o tüyler ürperten ceset temizleme işini beraber yaptık, ilk önce yumuşak</p>

  <p class="calibre1">dokuyu kesip aldık, arkasından iskeleti eklem yerlerinden ayırıp deterjana yatırdık, işimin</p>

  <p class="calibre1">hoşuma gitmeyen ama zorunlu bir parçasıydı bu. Özellikle de kurban küçük bir kız sayılacak</p>

  <p class="calibre1">yaştayken ve benim de bir kızım varken.</p>

  <p class="calibre1">Ama Pirie’nin içi kalkmış görünmüyordu. Bir kirişi bağlı olduğu kemikten nazikçe</p>

  <p class="calibre1">koparırken, “Yeni beceriler edinmeye hep hevesim vardır,” dedi. “Gerçi günümüzde bunun</p>

  <p class="calibre1">beni herhalde azınlığa dahil ettiğini kabul ederim.”</p>

  <p class="calibre1">Espri yaptığını anlamam bir saniyemi aldı.</p>

  <p class="calibre1">işlemlerin sonunda, cesedin Tina Williams’a ait olduğunu doğrulamak nispeten kolay oldu.</p>

  <p class="calibre1">Gömüldüğünde üzerinde olan giysi ve takılar on dokuz yaşındaki kızınkilerle eşleşiyordu;</p>

  <p class="calibre1">Dartmoor’un kuzey sınırındaki bir pazar kasabası olan Okehampton’dan ortadan kaybolduğu</p>

  <p class="calibre1">sıralarda son görüldüğünde üzerinde bunlar varmış, ayrıca diş kayıtları da kimliğini şüpheye</p>

  <p class="calibre1">yer bırakmayacak şekilde doğruluyordu. Her ne kadar çene kemikleri tuzla buz olmuş ve ön</p>

  <p class="calibre1">dişler kırılmış olsa da, kesin bir kimlik sağlayacak kadar kalıntı vardı. Saldırı geniş çaplı olsa</p>

  <p class="calibre1">da, yöntemli değildi. Ya Monk kurbanının diş kayıtlarından tanınabileceğinin farkında değildi</p>

  <p class="calibre1">ya da bunu umursamıyordu.</p>

  <p class="calibre1">Ama zaten muhtemelen kızın cesedinin bulunacağını hiç beklememişti.</p>

  <p class="calibre1">Halihazırda bildiklerimize ancak pek az yeni bilgi ekleye-bilmiştim. Tina Williams künt cisim</p>

  <p class="calibre1">travması sonucu oluşan korkunç yaralanmalara maruz kalmıştı. Kaburgalarının büyük kısmı</p>

  <p class="calibre1">ve köprücük kemiğinde, aşağı eğimli hızlı bir kuvvetin neden olduğu basit kırıklar vardı, tıpkı</p>

  <p class="calibre1">her iki elinin tarak ve parmak kemiklerindekiler gibi. Darbe kuvvetinin kafatasının</p>

  <p class="calibre1">destekleyici bölgeleri boyunca yayılması sonucu, yüzünde Le-Fort kırıkları oluşmuş olsa da,</p>

  <p class="calibre1">kafatasının arka tarafı hasarsızdı. Bu da, yaralanmalar gerçekleştirildiği sırada, kızın yumuşak</p>

  <p class="calibre1">bir zeminde sırtüstü yatar halde olduğunu düşündürüyordu.</p>

  <p class="calibre1">Ama kendini savunma girişiminde bulunmamış gibiydi. Genelde bir darbeyi engellemek için</p>

  <p class="calibre1">önkol kaldırılır, dolayısıyla kuvvetin en şiddetli kısmına dirsek kemiği maruz kalır, bu da</p>

  <p class="calibre1">‘savunma kırığı’ denilen kama şeklinde bir çatlağa sebep olur. Bu vakada ise her iki koldaki</p>

  <p class="calibre1">dirsek ve önkol kemiklerinde hem basit kırıklar hem de daha karmaşık, ufalanmış kırıklar</p>

  <p class="calibre1">vardı. Bu da iki senaryodan birine işaret ediyordu. Ya Tina Williams saldırı sırasında zaten</p>

  <p class="calibre1">ölüydü veya bilinçsizdi ya da Monk bedenindeki kemiklerin çoğunu kırarken bağlı</p>

  <p class="calibre1">olduğundan kendini savunmaktan acizdi.</p>

  <p class="calibre1">Kızın hatırına önceki olmasını umdum.</p>

  <p class="calibre1">Yaralanmalara neyin neden olduğunu söylemek zor olmakla beraber, bir tahminde</p>

  <p class="calibre1">bulunabileceğim kanısmdaydım. Monk bunların birçoğunu çıplak elleriyle yapabilecek kadar</p>

  <p class="calibre1">güçlüy-ken, Tina Williams’m kafatasının ön kemiğinde, yani alnında karakteristik bir bükün</p>

  <p class="calibre1">tülü kırık bulunuyordu. Bir çekiçle yapılamayacak kadar büyüktü ve büyük olasılıkla düz bir</p>

  <p class="calibre1">darbe sonucu oluşmuştu. Bana göre, bir ayakkabı veya botun topuğuyla yapılmış olabilirdi.</p>

  <p class="calibre1">Katil, Tina Williams’m üstünde tepinmişti.</p>

  <p class="calibre1">Şiddet öğesi içeren çok sayıda ölüm vakasında çalışmıştım, ama bu seferkinin zihnimde</p>

  <p class="calibre1">canlandırdığı görüntü özellikle rahatsız ediciydi. Üstelik şimdi bunu yapan adamla yüzyüze</p>

  <p class="calibre1">gelmek üzereydim.</p>

  <p class="calibre1">Helikopterin pervanelerinin sesi hemen hemen kaybolduğu sırada, Terry ve ben bozkırdaki</p>

  <p class="calibre1">patika civarında polis treylerleri, arabaları ve minibüslerinin oluşturduğu ve şimdi yeniden</p>

  <p class="calibre1">hayat bulmuş o küçük kasabaya geri dönüyorduk. Üzerindeki sürekli trafik yüzünden bozkırın</p>

  <p class="calibre1">toprağı çalkalana çalkalana bataklığa benzemişti. Geçici kaldırım işlevi gören paletler</p>

  <p class="calibre1">döşenmişti, ama siyah çamur paletlerin çubukları arasından yukarı sızmış, onları</p>

  <p class="calibre1">güvenilmeyecek kadar kayganlaştırmıştı.</p>

  <p class="calibre1">Burada birkaç günden fazla kalacağımı sanmamıştım, ama hükümlünün bize Zoe ve Lindsey</p>

  <p class="calibre1">Bennett’in gömülü oldukları yeri gösterme yönündeki sürpriz önerisi her şeyi değiştirmişti.</p>

  <p class="calibre1">Wainwright kazı işlemlerinden sorumlu olmaya devam edecekti; bana gelince, Terry’nin</p>

  <p class="calibre1">dediğine göre, başka cesetler bulunduğunda -bulunursa- Simms benim el altında bulunmamı</p>

  <p class="calibre1">istiyordu.</p>

  <p class="calibre1">“Gergin misin? Yani Monk’la karşılaşacağın için?” diye sormuştu Kara önceki akşam.</p>

  <p class="calibre1">“Hayır, tabii ki değilim.” Her şeyden çok, merak içinde olduğumu itiraf etmek zorundaydım.</p>

  <p class="calibre1">“Onun gibi biriyle her gün karşılaşmazsın.”</p>

  <p class="calibre1">“Fazla yaklaşmadığın sürece.”</p>

  <p class="calibre1">“Tehlikeli bir durum olduğunu sanmıyorum. Hepimizin belli bir mesafeyi koruması</p>

  <p class="calibre1">gerekiyor. Hem ben polislerin arkasında saklanıyor olacağım.”</p>

  <p class="calibre1">“Öyle umarım.” Kara gülmemişti. “Terry nasıl?”</p>

  <p class="calibre1">“İyi sanırım. Niye?”</p>

  <p class="calibre1">“Dün akşam Deborah’yı aradım. Çok uzun zamandır ko-nuşmamıştık, ben de nasılmış bir</p>

  <p class="calibre1">bakayım dedim. Bana tuhaf geldi.”</p>

  <p class="calibre1">“Nasıl tuhaf?”</p>

  <p class="calibre1">“Bilmem. Kafası dağınık. Keyifsiz. Konuşmak istemiyordu. Aralarında her şey yolunda mı</p>

  <p class="calibre1">merak ettim.”</p>

  <p class="calibre1">Değilse bile Terry bana bunu söylemezdi. O tür bir ilişkimiz olmamıştı hiç. “Onunla pek fazla</p>

  <p class="calibre1">konuşma fırsatım olmadı. Gerçi büyük bir baskı altında. Belki bu yüzdendir.”</p>

  <p class="calibre1">“Belki,” dedi Kara.</p>

  <p class="calibre1">Terry’nin aile hayatında her ne yaşanıyor olursa olsun, bu operasyonun yarattığı yorgunluk</p>

  <p class="calibre1">etkisini belli etmeye başlıyordu. Az uyuduğunu ve çok fazla kafein aldığını gösteren, gergin</p>

  <p class="calibre1">ve heyheyleri üstünde bir hali vardı. Bu pek şaşırtıcı değildi, çünkü anlayabildiğim kadarıyla</p>

  <p class="calibre1">Simms yardımcısı olarak her şeyi ona yüklüyordu. Basın konferansları hariç... Onları kendisi</p>

  <p class="calibre1">yapmakta ısrarlıydı. Tina VVilliams’m kimliğini saptamanın övgüsünü kendi üstüne almıştı</p>

  <p class="calibre1">ve sanki ne zaman haberleri izlesem patlayan flaşlar ve mikrofonlar önünde onun balmumu</p>

  <p class="calibre1">gibi soluk tenli yüzünü görüyordum. Kendi sözlerinden bir alıntıyı defalarca yayınlamışlardı:</p>

  <p class="calibre1"><i class="calibre4">“Angela Carson, Tina Williams ve Zoe ile Lindsey Bennett’in ölümlerinden sorumlu olan</i></p>

  <p class="calibre1"><i class="calibre4">adam parmaklıklar arkasında olabilir, ama bu soruşturma bitmedi. Jerome Monk’un</i> bütün</p>

  <p class="calibre1"><i class="calibre4">kurbanları bulunup ailelerine teslim edilene kadar durmayacağım. ”</i></p>

  <p class="calibre1">Bu ifadeler, Simms’in daha ilk gün adli bilim çadırında söylediklerine şüpheli bir şekilde</p>

  <p class="calibre1">benziyordu. Daha o zamandan muhtemel konuşmasının en çarpıcı kısımlarını mı deniyordu</p>

  <p class="calibre1">diye merak ettim. Ayrıca, amiri kameralara kur yapar ve soruşturmanın halk önündeki yüzü</p>

  <p class="calibre1">haline gelirken, mezarları arama çalışmasının yükünü taşımak Terry’ye kalmıştı. Metropoli-</p>

  <p class="calibre1">tan’dayken sansasyonel vakalara yabancı değildi, ama bunun gibisine rastlamamıştı.</p>

  <p class="calibre1">Üstesinden gelebilmesini umuyordum.</p>

  <p class="calibre1">Paletler üzerinde takır takır yürüdüğümüz sırada sinirli bir biçimde tekrar saatine bakınca,</p>

  <p class="calibre1">“Her şey yolunda mı?” diye sordum.</p>

  <p class="calibre1">“Niye olmasın ki? Ülkedeki en tehlikeli adamlardan birini serbest bırakmak üzereyiz ve</p>

  <p class="calibre1">benim neden bu piçin birdenbire işbirliği yapmaya karar verdiği hakkında hâlâ hiçbir fikrim</p>

  <p class="calibre1">yok. Evet, lanet olası her şey harika.”</p>

  <p class="calibre1">Ona baktım. Kaşlarını çatıyordu, elini yüzünden geçirdi. “Affedersin. Ben sadece bütün</p>

  <p class="calibre1">hazırlıkları tekrar tekrar</p>

  <p class="calibre1">gözden geçiriyorum, atladığımız bir şey olmasın diye uğraşıyorum.”</p>

  <p class="calibre1">“Bize mezarların yerlerini göstereceği konusunda ciddi olmadığını mı düşünüyorsun?”</p>

  <p class="calibre1">“Tanrı bilir. Daha mutlu olurdum, eğer... Ah, siktir et. Yakında anlarız.” İleriye bakınca</p>

  <p class="calibre1">vücudu gerildi. “Ah, harika.” Seyyar kantin görevi gören treylerden Sophie Keller çıkmıştı;</p>

  <p class="calibre1">elinde köpük bardak içinde buharı tüten kahve vardı. Kocaman bir tulumun içine sarıp</p>

  <p class="calibre1">sarmalanmış haldeki davranış araştırması danışmam, babasının iş elbiselerini giymiş küçük</p>

  <p class="calibre1">bir kız gibi görünüyordu. Gür saçlarını pratik bir bantla arkaya toplamıştı, üzerine çiseleyen</p>

  <p class="calibre1">yağmur damlaları berrak gümüş boncuklar gibi görünüyordu. Yanında, tıknaz ve sevimli</p>

  <p class="calibre1">yüzlü, tanımadığım orta yaşlı bir adam vardı. Danışman, adamın söylediği bir şeye</p>

  <p class="calibre1">onaylayarak kafa salladı, ama Terry’yi gördüğü zaman yüzüne soğuk bir ifade yayıldı.</p>

  <p class="calibre1">İkisi birbirlerinden hoşlanmadıklarını pek saklamamışlar-dı. ister önceki soruşturmada</p>

  <p class="calibre1">yaşanmış bir şeyden kaynaklansın, isterse sadece kimyalarının uyuşmayışından, kedi köpek</p>

  <p class="calibre1">gibiydiler. Yanlarına yaklaştığımız sırada Terry’nin yüzü duygu ifadelerinden sıyrıldı.</p>

  <p class="calibre1">Sophie onu görmezden gelip bana sıcak bir şekilde gülümsedi ve elini hafifçe koluma koydu.</p>

  <p class="calibre1">“Merhaba David. Jim Lucas’la tanışmış miydin?”</p>

  <p class="calibre1">“Jim bizim polis kuvveti arama danışmanımız,” dedi Terry, karşılık olarak o da Sophie’yi</p>

  <p class="calibre1">görmezden geliyordu. “Bu dingo-nun ahırını biraz düzenli tutmaya çalışıyor.”</p>

  <p class="calibre1">Polis kuvveti arama danışmanının tokalaşması kemik kırma seviyesindeydi. Gür, kır saçları</p>

  <p class="calibre1">bulaşık teli gibi görünüyordu. “Tanıştığımıza memnun oldum Dr. Huııter. Büyük gün için</p>

  <p class="calibre1">hazır mısınız?”</p>

  <p class="calibre1">“Buna daha sonra cevap vereceğim?”</p>

  <p class="calibre1">“Akıllı adam. Yine de, Jerome Monk gibi biri meleklerin tarafında çalışmaya her gün karar</p>

  <p class="calibre1">vermiyor, değil mi?”</p>

  <p class="calibre1">“Eğer yaptığı buysa,” dedi Sophie ve Terry’ye bakarak ekledi: “Bana onunla görüşme imkânı</p>

  <p class="calibre1">tanmsaydı daha iyi bir fikrim olurdu.”</p>

  <p class="calibre1">Ben <i class="calibre4">yine başlıyoruz</i> diye düşünürken Terry çenesini sıkarak, “Bu konuyu geçmiştik,” dedi.</p>

  <p class="calibre1">“Monk’u getiren ekibe eşlik edersin, ama doğrudan bağlantı yok. Hoşuna gitmediyse, derdini</p>

  <p class="calibre1">Simms’e anlat.”</p>

  <p class="calibre1">“Aramalarıma cevap vermiyor.”</p>

  <p class="calibre1">“Neden acaba!”</p>

  <p class="calibre1">“Ama bu çok saçma! Monk’un ruhsal durumunu değerlendirebilirim, fikir değiştirmesinin</p>

  <p class="calibre1">gerçek olup olmadığını ölçebilirim, ama onun yerine...”</p>

  <p class="calibre1">“Karar verildi. Monk hiç kimseyle konuşmayacak ve şu an için önceliğimiz, bize diğer</p>

  <p class="calibre1">mezarları göstermesini sağlamak.” “Simms’in önceliği demek istiyorsun.”</p>

  <p class="calibre1">“Bu soruşturmanın önceliği demek istiyorum ve son baktığımda sen de soruşturmanın bir</p>

  <p class="calibre1">parçasıydm. Bunun değişmesini istiyorsan, haber vermen yeter!”</p>

  <p class="calibre1">Birbirlerine dik dik bakarlarken Terry’nin boynundaki damarlar fitil gibi dışarı çıkmıştı.</p>

  <p class="calibre1">Lucas da benim kadar rahatsız hissediyor gibiydi. Roper gelince rahatladım. Memurun hiçbir</p>

  <p class="calibre1">şey kaçırmayan gözleri bir Terry’ye bir Sophie’ye gitti.</p>

  <p class="calibre1">“Ne var?” diye sordu Terry ters ters.</p>

  <p class="calibre1">“Nakil başlamış. On dakika içinde burada olacaklar.” Terry’nin öfkesi söndü. Omuzlarını</p>

  <p class="calibre1">düzeltti. “Tamam.” “Dur biraz,” diye itiraz etti Sophie. “Peki ya...”</p>

  <p class="calibre1">Ama Terry uzaklaşmaya başlamıştı bile, ayakları paletler üzerinde pat pat sesler çıkarıyordu.</p>

  <p class="calibre1">Roper uzun süre tereddüt ettikten sonra Sophie’ye otuz iki dişiyle sırıtırken soluk diş etleri bir</p>

  <p class="calibre1">çizgi halinde açığa çıktı.</p>

  <p class="calibre1">“Aldırma canım. Kafası çok meşgul.”</p>

  <p class="calibre1">Roper, Terry’nin arkasından aceleyle giderken Sophie ona öfkeli bir bakış attı. Lucas burun</p>

  <p class="calibre1">kemiğini ovuşturuyordu, utanmıştı.</p>

  <p class="calibre1">“Pekala, benim de gitmem gerek.” Duraksadı, Sophie’ye kararsızca baktı. “Bak, beni</p>

  <p class="calibre1">ilgilendirmez, ama ben olsam bu kadar zorlamazdım. Pek çok şey bugün olacaklara bağlı.”</p>

  <p class="calibre1">“İşte bunun için işimi doğru düzgün yapabilmem gerekiyor ya.”</p>

  <p class="calibre1">Lucas başka bir şey daha söyleyecekmiş gibi göründüyse de vazgeçti. “Kendine dikkat et.</p>

  <p class="calibre1">Monk tehlikeli bir herif. Bana sorarsan, ondan uzak dursan iyi edersin.”</p>

  <p class="calibre1">Bir saniye kadar, Sophie’nin arama danışmanını da tersleyeceğini sandım, ama o istemeyerek</p>

  <p class="calibre1">gülümsedi ve, “Başımın çaresine bakabilirim,” dedi.</p>

  <p class="calibre1">Lucas düşüncelerini kendine saklayıp, beni başıyla selamlayarak, “Dr. Hunter,” dedi.</p>

  <p class="calibre1">Onun uzaklaşmasını seyrettik. Sophie çileden çıkmışçasına bir nefes verdi. “Tanrım, bazen bu</p>

  <p class="calibre1">işten nefret ediyorum.” Karar verme sürecinden dışlanmasından duyduğu memnuniyetsizliği</p>

  <p class="calibre1">hiç saklamamıştı. “Ciddi değilsin,” dedim.</p>

  <p class="calibre1">“O kadar emin olma. Monk’un <i class="calibre4">yardım etmeye</i> birdenbire bu kadar hevesli olmasını</p>

  <p class="calibre1">anlayamıyorum bir türlü. Ve lütfen bana sakın suçlu vicdanı yüzünden deme.”</p>

  <p class="calibre1">“Belki de temyize gitmeyi planlıyordur ve yardım ederse cezasının indirilebileceğini</p>

  <p class="calibre1">düşünüyordur.”</p>

  <p class="calibre1">“Yatacak en az otuz beş yılı daha var. O kadar ilerisini planladığını düşünemiyorum.”</p>

  <p class="calibre1">“Sence kaçmayı mı umuyor?” diye sordum.</p>

  <p class="calibre1">Monk’un kaçmadığını görmek için zaten yeterince baskı altında olan Terry’ye bunu</p>

  <p class="calibre1">söylemeyi göze alamazdım. Aslında bir mahkûmun naklinde en büyük tehlike araçla</p>

  <p class="calibre1">götürülme esnasında yaşanırdı, ama Jerome Monk’un neler yapabileceğinin herkes gayet iyi</p>

  <p class="calibre1">farkındaydı. Yine de, burada etrafında gardiyanlar ve sadece birkaç dakikalık mesafede</p>

  <p class="calibre1">bekleyen bir helikopter varken kaçmayı umabilmesini bile düşünmek zordu.</p>

  <p class="calibre1">Sophie ellerini ceplerine sokmuş, hüsranla kaşlarını çatıyordu. “Nasıl yapar hiç bilmiyorum</p>

  <p class="calibre1">ama mezarların yerleri hakkında bize en azından lanet bir ipucu verse daha memnun olurdum.</p>

  <p class="calibre1">Ama hayır, bunun yerine o hapisten çıkıp bize mezarların yerlerini <i class="calibre4">göstermekte</i> ısrar ediyor.</p>

  <p class="calibre1">Simms de buna izin veriyor! Bennett ikizlerini bulmaya o kadar kilitlendi ki, elinde gerekli</p>

  <p class="calibre1">bütün belgelerin olduğunu ilan ederek Monk’un kendi koşullarını dayatmasına izin veriyor.</p>

  <p class="calibre1">Düpedüz aptallık, ama kimseye dinletemedim.”</p>

  <p class="calibre1"><i class="calibre4">Denemediğinden değil.</i> Fakat bu düşüncemi kendime saklayacak kadar aklım vardı. “Diğer</p>

  <p class="calibre1">mezarlar bu civarda olsa bile, onları Monk olmadan bulmakta çok zorlanırız. Simms’le aynı</p>

  <p class="calibre1">fikirde gibi görünmek hiç hoşuma gitmese de, başka seçme şansı var mı ki?”</p>

  <p class="calibre1">Sophie çileden çıkarak gözlerini havaya kaldırdı. “İki gündür ona önerdiğim şeyi yapabilirdi.</p>

  <p class="calibre1">En olası birkaç yeri zaten saptamıştım, ama elimde daha fazla bir şey olmayınca körle-mesine</p>

  <p class="calibre1">çalışıyorum. Şayet Monk’un bize Bennett ikizlerinin nerede gömülü olduğuna dair hiç değilse</p>

  <p class="calibre1">bir <i class="calibre4">fikir</i> vermesini sağlamış olsaydı, hattâ bir nirengi noktası bile olurdu, yerlerini kendim</p>

  <p class="calibre1">bulabilirdim.”</p>

  <p class="calibre1">Ölü kartal eğreltileri, fundalar ve kaya parçalarından ibaret önümüzde uzayıp giden lanet</p>

  <p class="calibre1">manzaraya baktım. Kilometrelerce devam ediyordu. Bir şey demedim, ama pek inanmıyor</p>

  <p class="calibre1">görünmüş olacağım ki, Sophie’nin yanakları pençe pençe kızardı.</p>

  <p class="calibre1">“Sen de yapamayacağımı düşünüyorsun.”</p>

  <p class="calibre1"><i class="calibre4">Eyvah.</i> “Hayır, sadece... Pekala, çok büyük bir bölgeden bahsediyoruz.”</p>

  <p class="calibre1">“Winthrop yöntemini hiç duydun mu?” Duymamıştım, ama cevap vermeme fırsat bırakmadı.</p>

  <p class="calibre1">“Gizli silah depolarını bulmak amacıyla Kuzey İrlanda’da ordunun geliştirdiği bir tek-iliktir.</p>

  <p class="calibre1">Bir insan zula yapacak -veya bir cesedi gömecek- bir yer aradığında istemsiz olarak arazinin</p>

  <p class="calibre1">dış hatlarını takip eder ya da yön tayininde yardımcı olacak bir ağaç veya belirgin bir kaya</p>

  <p class="calibre1">gibi gönderme noktaları kullanır. Winthrop yöntemi bir şeyin gizlenmesinin en muhtemel</p>

  <p class="calibre1">olduğu yerleri bulmak için bir araziyi okumanın bir yoludur.”</p>

  <p class="calibre1">“Ve işe yarıyor, öyle mi?” dedim düşünmeden.</p>

  <p class="calibre1">“Ne şaşırtıcı ki evet,” dedi aksi aksi. “Hiç hatasız bir yol değil, ama bunun gibi durumlarda</p>

  <p class="calibre1">yararlı oluyor. Monk’un bozkırı ne kadar iyi bildiği umurumda değil; Bennett kardeşleri</p>

  <p class="calibre1">öldürdüğünden bu yana bir yıl geçti. Mezarları şimdiye dek otlarla kaplanmıştır, ayrıca Monk</p>

  <p class="calibre1">onları muhtemelen geceleyin gömmüştür. İstese bile tam yerlerini hatırlayabileceğim hiç</p>

  <p class="calibre1">sanmıyorum. Yardımsız olanaksız.”</p>

  <p class="calibre1">Ben genellikle bilimi daha kesin severim, kristal küre sınırlarında dolaşmasını değil. Ama</p>

  <p class="calibre1">Sophie inandırıcı bir savunma yapmıştı. Yine de, şu an pratikte bir faydası yoktu.</p>

  <p class="calibre1">Bulunduğumuz tarafa doğru ağır ağır yaklaşan uzaktaki araç konvoyunu gördüğümüzde</p>

  <p class="calibre1">ikimiz de sustuk.</p>

  <p class="calibre1">Monk geliyordu.</p>

  <p class="calibre1">Dublörün dramatik bir sahneyle getirilişini gördükten sonra, asıl nakil insanda âdeta düş</p>

  <p class="calibre1">kırıklığı yaratıyordu. Ne yanıp sönen ışıklar ne motosikletler ne de bekleyen helikopter vardı.</p>

  <p class="calibre1">Sadece iki polis arabasının eşlik ettiği sivil görünümlü bir minibüstü gelen. Arabalar</p>

  <p class="calibre1">Terry’nin Roper ve bir grup üniformalı polisle beraber beklediği yere doğru giderken bir</p>

  <p class="calibre1">sessizlik çöktü sanki. Yanlarında duran bir köpek eğiticisi, pür dikkat görünen Alman çoban</p>

  <p class="calibre1">köpeğinin tasmasını kısa tutuyordu. Minibüs ve arabalar diğer araçlardan epeyce uzağa park</p>

  <p class="calibre1">etti. Motorlarının susmasıyla peydah olan sessizlikte, açılan kapıların çıkardığı tok sesler</p>

  <p class="calibre1">nemli havada taşınarak çok net bir şekilde bize kadar geldi. Monk’un dublörünün</p>

  <p class="calibre1">gelişindekinin aksine bu sefer polis memurlarından hiçbiri silahlı değildi: Bunu hak eden</p>

  <p class="calibre1">gerçekçi bir kaçma tehlikesi algısı olmalıydı. Ama polislerin hepsi iri yarı, cüsseli erkeklerdi;</p>

  <p class="calibre1">minibüsün arka taraftaki kapısının çevresine yelpaze gibi yayılırlarken elleri hemen</p>

  <p class="calibre1">kemerlerine takılı coplara gitti.</p>

  <p class="calibre1">“Çok melodramatik,” yorumunda bulundu Sophie.</p>

  <p class="calibre1">Cevap vermedim. Minibüsün hayal meyal görünen içinde hareketlenme oldu. Yuvarlak ve</p>

  <p class="calibre1">beyaz bir şey ışığa çıkarken belirginleşip kel bir kafa görünümüne büründü. Kapı aralığını,</p>

  <p class="calibre1">öne eğik bir figür doldurdu, sonra kapı eşiğindeki basamağı kullanmadan yere atladı.</p>

  <p class="calibre1">Ardından doğruldu ve o an ilk kez olarak Jerome Monk’u gördüm.</p>

  <p class="calibre1">Yirmi metre ötede durduğumuz yerden bile, onun dikkat çekici, iri kıyım varlığı başka</p>

  <p class="calibre1">birisininkiyle kanştırılamazdı. Elleri rahatsız bir şekilde önünde kelepçelenmişti, ayrıca</p>

  <p class="calibre1">ayaklarının da kelepçeli olduğunu fark edip şok oldum. Bunlar onu rahatsız etmiyor gibiydi</p>

  <p class="calibre1">ve kambur omuzlarının bıraktığı izlenim, kelepçenin zincirini zahmet çekmeksizin</p>

  <p class="calibre1">koparabilecek kadar güçlü olduklarıydı. Bedeninin üst kısmı muazzam geniş olmasına</p>

  <p class="calibre1">rağmen, tıraşlı kafası yine de kocaman görünüyordu.</p>

  <p class="calibre1">“Ne çirkin bir insan azmanı, değil mi?”</p>

  <p class="calibre1">O kadar dalmıştım ki, Wainwright’ın aramıza katıldığını fark etmemiştim. Adli arkeolog</p>

  <p class="calibre1">epeyce eski ama pahalı bir doğa kıyafeti giymiş, boynuna frapan bir fular takmıştı. Sesini</p>

  <p class="calibre1">alçatmayı denemeyince, durgun havada sözcükleri uzaktan rahatça duyulmuştu. Monk’un ay</p>

  <p class="calibre1">kafası bize doğru dönerken, <i class="calibre4">Bu her şeyi berbat etti</i> diye düşündüm.</p>

  <p class="calibre1">Fotoğraflarının Monk’un hakkını vermediğini anladım. Alnındaki çöküntü bizzat</p>

  <p class="calibre1">görüldüğünde çok daha kötüydü, sanki bir sürü çekiç darbesi yemiş de her nasılsa sağ kalmış</p>

  <p class="calibre1">gibiydi. Yüzünün derisi de yara izlerinden oyuk oyuktu. Yanağındaki kabuk bağlamış, rengi</p>

  <p class="calibre1">sararan sıyrığa bakılırsa, izlerin hiç değilse bazıları yakm zamanlarda olmuştu. Yamuk ağzı</p>

  <p class="calibre1">ise yine her zamanki o çarpık gülümsemeyi sergiliyordu. Sanki yarattığı tiksintinin</p>

  <p class="calibre1">farkındaydı ve bundan çok eğleniyordu.</p>

  <p class="calibre1">Fakat en rahatsız edici olanı gözleriydi. Küçük ve hiç kırpmadığı gözleri siyah camlar gibi</p>

  <p class="calibre1">donuk ve boştu.</p>

  <p class="calibre1">Gözleri bir an bana takılınca buz kestim, ama ilgisini ancak çok kısa süre üstümde tutabildim.</p>

  <p class="calibre1">Ölü gözler Sophie’ye kaydı, bir an onun üzerinde kaldıktan sonra Wainwright’a döndü.</p>

  <p class="calibre1">“Ne bakıyorsun, bok mu var?”</p>

  <p class="calibre1">Aksam yereldi, ama sesi şaşırtıcıydı: Boğuk ve beklenmedik biçimde yumuşaktı. Wainwright</p>

  <p class="calibre1">işin arkasını bırakmalıydı, fakat kendisiyle bu şekilde konuşulmasına alışkın olmayan</p>

  <p class="calibre1">arkeolog öfkeyle alaycı bir karşılık verdi.</p>

  <p class="calibre1">“Tanrım, bu şey konuşabiliyor!”</p>

  <p class="calibre1">Monk ona doğru adım atarken ayak kelepçesi kopacak gibi gerildi, rahat hareket edemeyen</p>

  <p class="calibre1">ayakları ıslak çimenlere sürtünerek hışırdadı. Hemen ardından iki gardiyan onu kollarından</p>

  <p class="calibre1">kavradı. İri yarı adamlardı, ama mahkûmun yanında bodur kalıyorlardı. Güçlerini toplayıp</p>

  <p class="calibre1">onu zaptetmeye çalışırlarken sarfettikleri gayretten gerildiklerini görüyordum.</p>

  <p class="calibre1">Yaşı daha ileri olan, kır saçlı ve kırışık yüzlü bir gardiyan, “Haydijerome, kendine gel,” dedi.</p>

  <p class="calibre1">Katil, Wainwright’a dik dik bakmayı sürdürüyor, kelepçeli elleri gevşekçe sallanıyordu.</p>

  <p class="calibre1">Omuzları ve gövdesi muazzam genişti, sanki ceketinin içine bovling toplan tıkılmış gibi.</p>

  <p class="calibre1">Siyah gözlerini, hiç kırpmadan Wainwright’ta sabitledi.</p>

  <p class="calibre1">“Adm ne senin?”</p>

  <p class="calibre1">Terry aniden gelişen atışma sırasında afallamış gibiydi, ama sonra ileri çıkıp, “Onun adı seni</p>

  <p class="calibre1">ilgilendirmez,” dedi.</p>

  <p class="calibre1">“Tamamdır. Kime bulaştığını bilmek isterse ona göstermekten çok memnun olurum.”</p>

  <p class="calibre1">Wainwright olanca boyuyla dikleşerek mahkûmun gözlerinin içine bakarken, “Ben Profesör</p>

  <p class="calibre1">Leonard Wainwright,” dedi. “Öldürdüğün genç kadınların cesetlerinin çıkarılmasından ben</p>

  <p class="calibre1">sorumluyum. Ve eğer birazcık aklın varsa, işbirliği yapmanı şiddetle tavsiye ederim.”</p>

  <p class="calibre1">Yanımda Sophie’nin bir nefes vererek, “Tanrım,” dediğini işittim.</p>

  <p class="calibre1">Monk’un ağzı kavislendi. “Profesör,” dedi dudak bükerek, sanki sözcüğü deniyordu. Bir anda</p>

  <p class="calibre1">gözleri bana çevriliverdi. “Bu kim?”</p>

  <p class="calibre1">Terry şaşkın görünüyordu, o yüzden ben cevapladım. “Adım David Hunter.”</p>

  <p class="calibre1">“Hunter,” diye tekrar etti Monk. “Anlamına uyarak yaşanacak bir i<a href="/D/Documents%20and%20Settings/muhasebe/Belgelerim/Local%20Settings/Temp/FineReader11/tmp363.htm">sim1.”</a></p>

  <p class="calibre1">“Monk da öyle<a href="/D/Documents%20and%20Settings/muhasebe/Belgelerim/Local%20Settings/Temp/FineReader11/tmp363.htm">2,”</a> dedim gayriihtiyarî.</p>

  <p class="calibre1">Siyah gözler delercesine bana bakıyordu. Derken ağır bir vızıltı işitildi, fark ettim ki Monk</p>

  <p class="calibre1">gülüyordu.</p>

  <p class="calibre1">“Ukala dümbeleğinin tekisin, değil mi?”</p>

  <p class="calibre1">Ancak şimdi dönüp Sophie’ye gözlerini dikti. Ama Terry onun kim olduğunu sorma fırsatı</p>

  <p class="calibre1">vermedi.</p>

  <p class="calibre1">“Tamam, tanıştınız işte,” deyip, onu götürmeleri için gardiyanlara işaret etti. “Haydi, çabuk,</p>

  <p class="calibre1">vakit kaybediyoruz.”</p>

  <p class="calibre1">“Adamı duydun gülen çocuk.” Sakallı, tıknaz bir adam olan diğer gardiyan, Monk’u çekerek</p>

  <p class="calibre1">uzaklaştırmaya çalışıyordu. Adeta bir heykeli çekerek hareket ettirmeye uğraşır gibiydi.</p>

  <p class="calibre1">Mahkûm aniden kafasını ona çevirip göz göze gelerek ürkütücü bakışıyla dik dik baktı ve,</p>

  <p class="calibre1">“Sakın beni çekiştirme,” dedi.</p>

  <p class="calibre1">Atmosfer zaten gergindi, ama şimdi hava birdenbire elektrikle yüklenmiş gibi oldu. Nefesleri</p>

  <p class="calibre1">hızlanırken Monk’un göğsünün inip kalktığını görebiliyordum. Ağzının köşesine bir tükürük</p>

  <p class="calibre1">kabarcığı yapışmıştı. Derken bir adam Monk’u çevreleyen polis memurları arasından geçip</p>

  <p class="calibre1">geldi.</p>

  <p class="calibre1">“Komiser, ben Clyde Dobbs, Bay Monk’un avukatıyım. Müvekkilim arama çalışmasında</p>

  <p class="calibre1">işbirliği yapmayı gönüllü olarak kabul etti. Taciz edilmesi gerektiğini pek sanmıyorum.”</p>

  <p class="calibre1">Aynı anda hem sıkkın hem de dil döküyor izlenimi vermeyi başaran ince, genizden gelen bir</p>

  <p class="calibre1">sesi vardı. Onu daha önce fark etmemiştim. Ellilerindeydi; seyrek kır saçlarının altından</p>

  <p class="calibre1">kafasının pembe derisi görünüyordu. Ayağındaki lastik çizmeler ve su geçirmez ceketinin</p>

  <p class="calibre1">yanında elindeki evrak çantası gülünçlük derecesinde ilgisiz duruyordu.</p>

  <p class="calibre1">“Kimsenin onu taciz ettiği yok,” diyerek tersledi Terry. Sakallı gardiyana bir bakış atınca,</p>

  <p class="calibre1">adam homurdanarak Monk’un kolunu bıraktı.</p>

  <p class="calibre1">“Teşekkür ederim,” dedi avukat. “Lütfen devam edin.” Terry’nin çene kasları gerildi.</p>

  <p class="calibre1">Kafasıyla gardiyanlara hızlı bir işaret çaktı. “Getirin onu.”</p>

  <p class="calibre1">Gardiyanlar onu zorlanarak geri çekmeye çalışırken Monk, <i class="calibre4">“Siktir olun!”</i> diye bağırdı.</p>

  <p class="calibre1">Gözleri birdenbire manyakça bir ifadeye büründü. İşin nasıl bu kadar çabuk ters gitmeye</p>

  <p class="calibre1">başladığına inanamayarak afallamış bir şekilde seyrettim. Terry’nin bir şey yapmasını, idareyi</p>

  <p class="calibre1">ele almasını bekledim, ama o donup kalmıştı. An uzadıkça uzadı, gerildi ve parçalanıp şiddete</p>

  <p class="calibre1">dönüşmesine ramak kaldı.</p>

  <p class="calibre1">Ve derken Sophie öne çıktı.</p>

  <p class="calibre1">“Merhaba, ben Sophie Keller,” dedi rahat bir sesle. “Mezarları bulmana yardım edeceğim.”</p>

  <p class="calibre1">Bir saniye kadar cevap gelmedi. Sonra siyah gözler hızla Terry’den Sophie’ye çevrildi.</p>

  <p class="calibre1">Monk’un ağzı kıpırdanırken gözleri kırpıldı, sanki sözcükleri nasıl oluşturacağını hatırlamaya</p>

  <p class="calibre1">çalışırmış gibi.</p>

  <p class="calibre1">“Yardıma ihtiyacım yok.”</p>

  <p class="calibre1">“Harika, o halde hepimiz için çok daha kolay olacak. Fakat ne olur olmaz diye ben</p>

  <p class="calibre1">buradayım, tamam mı?” Ona gülümsedi. Flörtçü veya sinirli değil, normal, olağan bir</p>

  <p class="calibre1">gülümsemeydi sadece. “Ah, ayrıca ayaklarındaki kelepçenin çıkarılmasını da istersin</p>

  <p class="calibre1">herhalde. Onlarla fazla yürüyemezsin.”</p>

  <p class="calibre1">Hâlâ gülümseyen yüzüyle Terry’ye dönünce, son yorumuna onu da dahil etmiş oldu. Diğer</p>

  <p class="calibre1">polis memurlarının bakıştıklarını görebiliyordum. Gardiyanlara başıyla onay verirken</p>

  <p class="calibre1">Terry’nin yüzü kırmızıydı.</p>

  <p class="calibre1">“Sadece ayaklarındaki. Kelepçeler kalsın.”</p>

  <p class="calibre1">Bunu sert bir tonla söylediyse de, onun az önce kontrolü kaybetmeye ne kadar yaklaştığını</p>

  <p class="calibre1">fark etmemiş kimse yoktu orada. Terry bir miktar otorite görüntüsünü tekrar kazanmaya</p>

  <p class="calibre1">çalışırken Roper’m sinirli bir şekilde seyrettiğini gördüm, diğer memurların yüzlerinde de</p>

  <p class="calibre1">imalı bakışlar vardı. Sophie olmasaydı, kimbilir neler olurdu. Ortamı yatıştırmakla kalmamış,</p>

  <p class="calibre1">hiç değilse Monk’la geçici de olsa uyumlu bir ilişki kurmayı becermişti.</p>

  <p class="calibre1">Bir iki dakika önceki patlamanın ardından şimdi mahkûm hâlâ öfkeli olsa da, sessiz ve hizaya</p>

  <p class="calibre1">gelmiş haldeydi. Patikada yürütülürken kocaman kafa dönüp Sophie’ye baktı.</p>

  <p class="calibre1">Soğuk sabah havasında buğulanan nefeslerimizle arkalarından gittiğimiz sırada Wainwright,</p>

  <p class="calibre1">“Bayan Keller’ın yeni bir evcil hayvanı oldu galiba,” dedi.</p>

  <p class="calibre1">“İyi halletti,” derken, bozum olan bir tek Terry değilmiş diye düşündüm.</p>

  <p class="calibre1">“Öyle mi düşünüyorsun?” Önümüzde yürüyüşlerini seyrederken Wainwright’m bakışı dostça</p>

  <p class="calibre1">değildi. “Umalım da onu ısırmaya karar vermesin.”</p>

  <p class="calibre1">Bozkır bizi engellemek için elinden geleni yapıyordu âdeta. Sıcaklık birden düşerken hemen</p>

  <p class="calibre1">hemen aynı anda yağmur da yağmaya başladı. Kasvetli, tekdüze sağanağın altında çimenler</p>

  <p class="calibre1">ve fundalar yassıldı, tenler kadar ruhlar da üşüdü.</p>

  <p class="calibre1">Jerome Monk ise aldırışsız görünüyordu. Tina Williams’ın boş mezarının başında dururken</p>

  <p class="calibre1">yağmur kel kafasından aşağı süzülüp, ortaçağ kiliselerindeki çörtenleri onurlandıracak</p>

  <p class="calibre1">suratından damlıyordu. Sanki yağmurun ne farkındaydı ne de umursuyordu.</p>

  <p class="calibre1">Geri kalanımız için aynı şey söylenemezdi.</p>

  <p class="calibre1">“Hiç umut yok!” dedi Wainwright ansızın, yağmur suyunu yüzünden eliyle süpürürken.</p>

  <p class="calibre1">Arkeolog iri yarı vücudunu daha da büyük gösteren ağır iş tulumlarından giymişti.</p>

  <p class="calibre1">Kıyafetlerinin üzerine giydiği ve her yanma siyah çamur sıvaşmış olaıı tulum da sinirleri gibi</p>

  <p class="calibre1">yıpranmaya başlıyordu.</p>

  <p class="calibre1">ilk kez sempati hissettim. Üzerimdeki tulum el bileklerime ve boynuma sürtünüyor, soğuğa</p>

  <p class="calibre1">rağmen beni terletiyordu. Kapüşonumun tepesinden gümüş boncuklar gibi su damlıyor, arada</p>

  <p class="calibre1">sırada soğuk bir damla tulumumdan içeri giriyordu. Polis kordonu hâlâ yerindeydi, ama adli</p>

  <p class="calibre1">bilim çadırı sökülmüş ve boş mezar daha şimdiden çamurlu suyla dolmaya başlamıştı. Birkaç</p>

  <p class="calibre1">gün önce buraya son gelişimden bu yana, berbat havadan ve sürekli ayak altında</p>

  <p class="calibre1">çiğnenmesinden ötürü mezarın etrafındaki toprak hain bir batağa dönmüştü. Oraya doğru</p>

  <p class="calibre1">dikkatle ilerlediğimiz sırada polis memurlarından küfürler geliyordu, bir keresinde</p>

  <p class="calibre1">Wainwright’ın ayağı kaydı, neredeyse düşecekti. Onu tutmak için davrandığımda ters bir</p>

  <p class="calibre1">tavırla, “Yok bir şeyim,” dedi. Monk bile güçlük çekiyor gibiydi, elleri birbirine kelepçeli</p>

  <p class="calibre1">olduğundan dengesini korumakta zorlanıyordu.</p>

  <p class="calibre1">Avukatı hariç, biz siviller, yani Wainwright, Sophie ve ben, yaklaşmamamız yönünde</p>

  <p class="calibre1">aldığımız talimata sözde uyarak, mahkûmu çevreleyen gruptan biraz uzak duruyorduk.</p>

  <p class="calibre1">Aramıza bir kadavra köpeği ile eğiticisi katılmıştı. Springer spanyel cinsi av köpeği</p>

  <p class="calibre1">çürümeyle oluşan gazların en hafif izini bile koklayarak bulmak üzere eğitilmişti, ama önce</p>

  <p class="calibre1">bir mezar bulmamız gerekiyordu. Ve Monk bize bu konuda yardım etmek için hiç acele</p>

  <p class="calibre1">etmiyor gibiydi.</p>

  <p class="calibre1">Her iki yanında iki gardiyanla, Tina Williams’m gömüldüğü sığ çukura bakarken, sanki özel</p>

  <p class="calibre1">bir şakaya gülümser gibi dudakları yine bükülmüştü. Fakat sonunda fark edecektim ki,</p>

  <p class="calibre1">ağzının doğal duruş şekli buydu: O düğme gözlerin gerisinde aklından her ne geçiyorsa,</p>

  <p class="calibre1">ağzının o şekliyle bir ilgisi yoktu, tıpkı köpekbalıklarının orak şeklindeki sırıtışlarının da bir</p>

  <p class="calibre1">düşünceyle ilgisi olmadığı gibi.</p>

  <p class="calibre1">“Bir şey hatırladın mı Monk?” diye sordu Terry.</p>

  <p class="calibre1">Cevap gelmedi. Mahkûm bütün dikkatini mezara vermesine rağmen, o kadar tepkisizdi ki,</p>

  <p class="calibre1">Siyah Kayalık’ın kayalarıyla aynı granitten oyulmuş sanılsa yeriydi.</p>

  <p class="calibre1">Sakallı gardiyan Monk’u dürterek, “Adamı duydun gülen çocuk,” dedi.</p>

  <p class="calibre1">Monk dönüp bakmadan, “Lanet ellerini kendine sakla,” dedi haşin bir sesle.</p>

  <p class="calibre1">Gardiyan kendini frenlerken Monk’un avukatı abartılı bir şekilde iç çekti. “Müvekkilimin</p>

  <p class="calibre1">burada kendi isteğiyle bulunduğunu hiçbirinize hatırlatmam gerekmediğinden eminim. Tacize</p>

  <p class="calibre1">uğrayacaksa, bu işe derhal son verebiliriz.”</p>

  <p class="calibre1">“Kimse kimseyi taciz etmiyor.” Terry sırtını kamburlaştırmıştı, ama yağmurdan değildi:</p>

  <p class="calibre1">Vücudunda biriken gerilim statik elektrik gibi sıçrıyordu âdeta. “Buraya gelmeyi</p>

  <p class="calibre1">‘müvekkiliniz’ istedi. Nedenini sormaya hakkım var.”</p>

  <p class="calibre1">Dobbs’un incecik saçları rüzgârda titreşiyor, ona kızgın bir yavru kuş görünümü veriyordu.</p>

  <p class="calibre1">Evrak çantası hâlâ yanındaydı. Acaba içinde önemli bir şey var mı, yoksa sadece alışkanlıktan</p>

  <p class="calibre1">mı taşıyor diye merak ettim.</p>

  <p class="calibre1">“Müvekkilimin çıkış izninde koşulan şarta göre, kendisi burada Zoe ve Lindsey Bennett’in</p>

  <p class="calibre1">mezarlarının yerinin saptanmasına yardım etmek için bulunuyor, başka hiçbir şey için değil.</p>

  <p class="calibre1">Başka bir konuda kendisine sora sormak istiyorsanız, hapishaneye dönebiliriz, böylece uygun</p>

  <p class="calibre1">ortamda resmî bir görüşme yapabilirsiniz.”</p>

  <p class="calibre1">“İyi, her neyse.” Terry tiksintisini gizlemeye çalışmadı. “Zaman doldu Monk. Yeterince</p>

  <p class="calibre1">gezdin dolaştın. Şimdi bize diğer mezarların yerini söyle, yoksa hücrene geri dönebilirsin.”</p>

  <p class="calibre1">Monk çukurdan gözlerini kaldırdı ve bozkıra doğru baktı. Ellerini kaldırıp kafasından</p>

  <p class="calibre1">geçirirken kelepçesi şıkırdadı. “Orada.”</p>

  <p class="calibre1">Herkes onun gösterdiği yere baktı. Anayola ve patikaya mesafesi daha da uzaktı. Yer yer</p>

  <p class="calibre1">topraktan çıkmış kaya uzantıları veya katırtırnağı adacıkları hariç, funda ve çimenle kaplı</p>

  <p class="calibre1">özelliksiz bir düzlükten başka bir şey görülmüyordu.</p>

  <p class="calibre1">“Hangi civarda?” diye sordu Terry.</p>

  <p class="calibre1">“Söyledim ya. Orada.”</p>

  <p class="calibre1">“Tina Williams’ı gömdüğün yere yakın değiller yani?” “Yalan olduklarını hiç söylemedim.”</p>

  <p class="calibre1">“O zaman bizi buraya ne halt etmeye getirdin?”</p>

  <p class="calibre1">Monk’un siyah gözlerindeki bakışı yorumlamak olanaksızdı. “Görmek istedim.”</p>

  <p class="calibre1">Terry’nin çene kasları şişti. Onu hiç bu kadar gergin görmemiştim, ama şu an kontrolünü</p>

  <p class="calibre1">kaybetmeyi kaldıramazdı. Keşke Lucas burada olsaydı diye geçti içimden. Yaşlı adamın</p>

  <p class="calibre1">yatıştırıcı bir varlığı vardı, üstelik Terry’nin altından kalkamayacağı bir işin içinde olduğu</p>

  <p class="calibre1">artık belli olmuştu.</p>

  <p class="calibre1">“Ne kadar uzakta?” diye sordu Terry. Kendini zapt etmek için gözle görülür bir çaba</p>

  <p class="calibre1">harcıyordu. “Elli metre? Yüz metre? Beş yüz metre?”</p>

  <p class="calibre1">“Oraya gidince anlarım.”</p>

  <p class="calibre1">“Civarında işaret olabilecek bir şey var mıydı, hatırlıyor musun?” diye sordu Sophie çabucak.</p>

  <p class="calibre1">Terry’nin yüzünde gıcık olduğuna dair bir ifade belirip kayboldu, ama sözünü kesmedi.</p>

  <p class="calibre1">“Mesela büyük bir kaya, bir katırtırnağı kümesi, bunun gibi gibi bir şey?”</p>

  <p class="calibre1">Monk ona baktı. “Hatırlayamıyorum.”</p>

  <p class="calibre1">Wainwright küçümseyerek burnundan bir nefes verdi. “Böyle bir şeyi insan kolay kolay</p>

  <p class="calibre1">unutmaz sanırdım.”</p>

  <p class="calibre1">Arkeologun bas tonundaki gümbürtüsü bir kez daha nemli havada taşınarak mahkûma ulaştı.</p>

  <p class="calibre1">Monk’un kafası Wainwright’a döndü.</p>

  <p class="calibre1">“Peki, <i class="calibre4">ne hatırlayabiliyorsun</i> Jerome? Uğraşsaydın belki...” diye lafa başladı Sophie, ama</p>

  <p class="calibre1">Terry sözünü kesti.</p>

  <p class="calibre1">“Pekala, şu işi yapıp bitirelim. Sadece göster bize.”</p>

  <p class="calibre1">Sophie öfkelenmiş görünüyordu, ama herkes hareketlen-mişti bile, Monk’un başkasıyla</p>

  <p class="calibre1">karıştırılamayacak suretini yine bir grup üniforma çevrelemişti.</p>

  <p class="calibre1">Botlarımız bataklığa dönmüş toprağa batıp çıkarak arkalarından zar zor ilerlemeye</p>

  <p class="calibre1">başladığımız sırada, “Bu tam bir komedi,” diye homurdandı Wainwright. “Bu yaratığın bize</p>

  <p class="calibre1">bir şey söyleme niyetinde olduğuna inanmıyorum. Bizimle dalgasını geçiyor.”</p>

  <p class="calibre1">“Onu kışkırtmaya bir son verseniz bunun yardımı dokunabilirdi,” dedi Sophie, hâlâ kızgındı.</p>

  <p class="calibre1">“Bunun gibi yaratıklara zayıflık göstermeyi göze alamazsın. Kumandanın kimde olduğunu</p>

  <p class="calibre1">bilmeleri gerekir.”</p>

  <p class="calibre1">“Gerçekten mi?” Sophie’nin sesi tehlikeli biçimde tatlıydı. “Bakın ne diyeceğim. Siz bana</p>

  <p class="calibre1">işimi öğretmeyin, ben de size nasıl çukur kazacağınızı.”</p>

  <p class="calibre1">Arkeolog sert sert ona baktı ve, “Bu düşüncelerinizin 11 Emniyet Müdürü Simms’e</p>

  <p class="calibre1">aktarılmasını sağlarım,” dedikten sonra hızlanıp bizi geçti.</p>

  <p class="calibre1">“Uyuz,” dedi Sophie alçak sesle, gerçi arkeologun işitemeyeceği kadar da alçak değildi. Bana</p>

  <p class="calibre1">dik dik bakarak, “Ne var?” dedi.</p>

  <p class="calibre1">“Ben bir şey demedim.”</p>

  <p class="calibre1">Çarpık bir gülümseme sergiledi. “Söylemene gerek yoktu.” Omuzlarımı silktim. “Bütün görev</p>

  <p class="calibre1">kuvvetiyle aranı bozmayı istiyorsan, seni durdurmama izin verme.”</p>

  <p class="calibre1">“Affedersin, ama bu lanet vaka o kadar <i class="calibre4">asap bozucu</i> ki. İşimi doğru dürüst yapmama izin</p>

  <p class="calibre1">vermeyeceklerse burada olmamın anlamı ne? Terry Connors’a gelince de...” Bir iç çekip</p>

  <p class="calibre1">kafasını iki yana salladı. “Bu işi tamamen yanlış yapıyorlar. Monk’un bizi öylece parmağında</p>

  <p class="calibre1">oynatmasına izin vermemeliyiz, mezarların yerini gösterecek bir nirengi noktası söylemesi</p>

  <p class="calibre1">için onu zorlamadan olmaz. Böyle bir şey hatırlamıyorsa mezarları tekrar nasıl bulacak?”</p>

  <p class="calibre1">“Yalan mı söylüyor sence?”</p>

  <p class="calibre1">“Söylemek zor. Bir an kararsız görünüyor, bir sonraki an emin. Şimdi nereye gittiğini biliyor</p>

  <p class="calibre1">gibi davranıyor, ama söz konusu olan bir cesedi taşımaksa bu lanet yol herkes için fazlasıyla</p>

  <p class="calibre1">uzun.” Monk’un ilerimizde koyu renk üniformalar arasında göze çarpan beyaz kafasına</p>

  <p class="calibre1">bakarken kaşlarını çatıyordu. “Ben etrafa bir göz atacağım. Size yetişirim.”</p>

  <p class="calibre1">Geri dönüp, Siyah Kayalık’a giden patikaya doğru yürümeye başladı. Şüphelerini</p>

  <p class="calibre1">anlayabiliyordum, fakat yapabileceğim bir şey yoktu. Bataklığın içlerine daha fazla</p>

  <p class="calibre1">ilerledikçe yürümek daha da zorlaşıyordu. Yağmur suyunu iyice çekmiş turba toprağı</p>

  <p class="calibre1">botlarımıza işliyor, fundalar ve uzun bataklık çimenleri bacaklarımıza takılıyordu. Monk’un</p>

  <p class="calibre1">her zamankinden daha fazla güçlük çekmesi onun buralarda çok rahat olduğu efsanesini</p>

  <p class="calibre1">yalanlıyordu. Defalarca tökezledi ve ayağı takıldı, dengesini sağlamasına yardım eden</p>

  <p class="calibre1">gardiyanlara homurdadı.</p>

  <p class="calibre1">Roper’m diğerlerinden geride kaldığını ve telsiziyle konuştuğunu fark ettim. Alçak sesle</p>

  <p class="calibre1">konuşmasına rağmen, ona doğru yaklaştıkça rüzgâr sayesinde sözleri parça parça kulağıma</p>

  <p class="calibre1">geliyordu.</p>

  <p class="calibre1">“... özgüvenli değil efendim... Evet... evet... Elbette efendim. Sizi bilgilendirmeye devam</p>

  <p class="calibre1">edeceğim.”</p>

  <p class="calibre1">Beni görünce konuşmayı bitirdi. “Efendim” ifadesi hayra alamet değildi, zaten Simms’e rapor</p>

  <p class="calibre1">verdiğini tahmin etmek için dahi olmak gerekmezdi. Bunu Terry’nin bilip bilmediğini merak</p>

  <p class="calibre1">ettim.</p>

  <p class="calibre1">“Yürüyüş hoşunuza gidiyor mu Dr. Hunter?” Sırıtan polis memuru bana ayak uydurarak</p>

  <p class="calibre1">yanımda yürümeye başladı. “Artık iyice maratona döndü, değil mi?”</p>

  <p class="calibre1">Memurda sinir bozucu bir şey vardı. Farelerinkine benzeyen dişleri için suçlanamazdı, ama</p>

  <p class="calibre1">sırıtışı bana güven vermeyecek kadar istekli ve dalkavukçaydı.</p>

  <p class="calibre1">“Taze hava iyi geliyor.”</p>

  <p class="calibre1">Kafasını hızla sallayıp, sanki yemek sonrası sohbetinde espriyi patlatmışım gibi kıkırdadı.</p>

  <p class="calibre1">“Benim için biraz fazla, ama ne yaparsınız işte. Ee, Monk hakkında ne düşünüyorsunuz?</p>

  <p class="calibre1">Harika bir tip, değil mi? Yüzü lanet bir Picasso resmi gibi.”</p>

  <p class="calibre1"><i class="calibre4">Sen de yağlıboya tablo değilsin.</i> “Çürükleri nasıl olmuş? Kavga mı etmiş?”</p>

  <p class="calibre1">“Sayılmaz.” Roper’ın sırıtışı genişledi, ama sırtı bize dönük yürüyen Monk’a hâlâ cin gibi</p>

  <p class="calibre1">bakıyordu. “Geçen gece yine sağa sola saldırmış, ‘zapt edilmesi’ gerekmiş. Az kalsın bütün</p>

  <p class="calibre1">operasyonu iptal edecektik. Görünüşe bakılırsa, ışıkların kapatılmasının ardından öfke</p>

  <p class="calibre1">nöbetine girdikten sonra, yine o gösterilerinden birini sergilemiş. O yüzden gardiyanlar ona</p>

  <p class="calibre1">gülen çocuk diyor. Kimse bulmasa da kendisi çok komik buluyor anlaşılan. Hey, gene ne</p>

  <p class="calibre1">oluyor?”</p>

  <p class="calibre1">İleride bir kargaşa başlamıştı. Monk’un içinde olduğu gruba havlayan Alman çoban köpeği,</p>

  <p class="calibre1">eğiticisi tarafından zaptedili-yordu. İlk başta etrafındaki üniformalardan dolayı neler</p>

  <p class="calibre1">olduğunun göremedim, sonra gardiyanlardan ikisi yana çekildi.</p>

  <p class="calibre1">Monk yere düşmüştü. Kocaman adam çamurlu çimenlerin içinde ayağa kalkmaya</p>

  <p class="calibre1">çabalıyordu. Polis memurları ve gardiyanlar etrafına üşüşmüşlerdi, onu ayağa kaldırıp</p>

  <p class="calibre1">kaldırmama konusunda emin değildiler.</p>

  <p class="calibre1">“... siktirin başımdan!” Monk elleri kelepçeli halde hantal hantal yerden kalkmaya uğraşırken,</p>

  <p class="calibre1">avukatı Terry’nin karşısına çıktı.</p>

  <p class="calibre1">“Şimdi memnun musunuz? Bu hiçbir biçimde kabul edilemez!”</p>

  <p class="calibre1">“Yaralanmadı,” dedi Terry, ama somurtuk ve savunmacı bir hali vardı.</p>

  <p class="calibre1">“Umarım öyledir, çünkü yaralanmışsa sizi sorumlu tutarım. Müvekkilimin ellerinin hâlâ</p>

  <p class="calibre1">kelepçeli olması için kesinlikle hiçbir sebep yok. Kaçma tehdidi oluşturmuyor, ayrıca bu</p>

  <p class="calibre1">arazide kelepçe kesinlikle tehlikeli.”</p>

  <p class="calibre1">“Kelepçeyi çıkartmayacağım.”</p>

  <p class="calibre1">“O halde bizi minibüse geri götürebilirsiniz, zira burada işimiz bitti.”</p>

  <p class="calibre1">“Ah, demek...”</p>

  <p class="calibre1">“Müvekkilimin polisin uzlaşmazlığı yüzünden yaralanmasına izin vermeyeceğim. Ya</p>

  <p class="calibre1">kelepçeleri çıkarırsınız ya da mezarları arama işinde işbirliği yapmayı sona erdirir.”</p>

  <p class="calibre1">Monk hâlâ bir tepeciğin üstünde yatıyordu, kafasını kaldırmış onlara bakarken nefesi</p>

  <p class="calibre1">ağzından buhar gibi çıkıyordu. “Ellerinde bu varken yürümeye çalışmak ister misin?” dedi,</p>

  <p class="calibre1">kelepçeli ellerini uzatarak.</p>

  <p class="calibre1">Terry ona doğru bir adım attı, bir saniye kadar Monk’un suratına tekme atacağını gerçekten</p>

  <p class="calibre1">sandım. Sonra durdu, bütün vücudu gergin ve kaskatıydı.</p>

  <p class="calibre1">“Soruşturma Amiri’ni aramamı ister misiniz?” diye sordu Roper.</p>

  <p class="calibre1">Simms’e rapor verdiğini işitmemiş olsaydım, yardım etmeye çalıştığına inanabilirdim. Onun</p>

  <p class="calibre1">bu önerisi Terry’nin karar vermesini sağladı.</p>

  <p class="calibre1">“Hayır.” Dudakları sımsıkı kapalı halde polislerden birine başıyla onay verdi. “Kelepçeyi</p>

  <p class="calibre1">çıkart.”</p>

  <p class="calibre1">Polis öne çıktı ve kelepçenin kilidini açtı. Monk’un yüz ifadesi, ayağa kalkarken hiç</p>

  <p class="calibre1">değişmedi; giysileri sırılsıklam olmuş ve çamura bulanmıştı. Bileklerini esnetirken kocaman</p>

  <p class="calibre1">elleri mengeneler gibi açılıp kapandı.</p>

  <p class="calibre1">Terry, “Oldu mu?” diye sordu Dobbs’a ve cevap vermesine fırsat bırakmadan Monk’a doğru</p>

  <p class="calibre1">ilerledi. İkisi de aynı boylardaydı, ama her nasılsa mahkûm onun iki katı görünüyordu. “Beni</p>

  <p class="calibre1">gerçekten mutlu etmek ister misin? Uğraş biraz. Lütfen.”</p>

  <p class="calibre1">Monk bir şey demedi. Ağzı hâlâ o yanıltıcı çarpık gülümseme halinde kıvrılmıştı, ama siyah</p>

  <p class="calibre1">gözleri çoktan ölmüş gibiydi.</p>

  <p class="calibre1">“Ben gerçekten sanmıyorum...” diye söze başladı Dobbs.</p>

  <p class="calibre1">“Kes sesini.” Terry gözlerini Monk’tan ayırmadı. “Daha ne kadar var?”</p>

  <p class="calibre1">Mahkûmun kocaman kafası arkaya dönüp bozkıra baktığı an uzaklardan bir bağırış işitildi.</p>

  <p class="calibre1"><i class="calibre4">“Buraya!</i> Buraya!”</p>

  <p class="calibre1">Herkes o yana döndü. Sophie biraz ileride alçak bir tepenin üzerinde durmuş kollarını başının</p>

  <p class="calibre1">üzerine kaldırarak sallıyordu. Heyecanı, çiseleyen yağmur ve pusa rağmen açıkça belliydi.</p>

  <p class="calibre1"><i class="calibre4">“Bir şey buldum</i>!”</p>

  <p class="calibre1">Gömülmüş bir ceset her zaman izler bırakır. İlkin, mezarı yeniden doldurmada kullanılan</p>

  <p class="calibre1">toprağın bir kısmının yerini ceset alacaktır, bu da yüzeyde görülür bir tümseğe yol açar. Fakat</p>

  <p class="calibre1">etlerle kasların çözünerek toprağa işlemelerine neden olan ve yavaş ilerleyen bir süreç olan</p>

  <p class="calibre1">çürüme başlarken, tümsek de çökmeye başlar. Nihayetinde, ceset yalnızca kemikleri kalana</p>

  <p class="calibre1">dek çürüdüğünde, toprakta hafif bir çöküntü bırakır ki, bu da mezarın yerini belli eder.</p>

  <p class="calibre1">Bitkiler de faydalı ipuçları sağlayabilirler. Kazma işlemi sırasında zarar gören bitkiler ve</p>

  <p class="calibre1">çimenlerin eski hallerine dönmeleri zaman alacaktır, özenle tekrar yerlerine konulmuş</p>

  <p class="calibre1">olduklarında bile. Aylar geçip ceset çürümeye başladığında, saldığı besinler mezar üzerindeki</p>

  <p class="calibre1">bitki örtüsünü besleyecektir, bu da etraftaki bitkilerdekinden daha hızlı bir büyümeye ve daha</p>

  <p class="calibre1">bol yapraklara yol açacaktır. Bu farklar hafiftir ve çoğu kez güvenilmezdir, ama ne aradığınızı</p>

  <p class="calibre1">biliyorsanız görürsünüz.</p>

  <p class="calibre1">Sophie patikadan tahminen elli metre ileride, derin bir çukur alanın ortasında bulunan alçak</p>

  <p class="calibre1">bir tümseğin yanında duruyordu. Tümsek göl otuyla örtülüydü; karman çorman, tel gibi saplar</p>

  <p class="calibre1">rüzgârda dalgalanıyordu. Roper’ı Monk ve öteki polis memurlarıyla bırakarak Wainwright ve</p>

  <p class="calibre1">Terry ile birlikte ora-</p>

  <p class="calibre1">ya gittim. Sophie’ye ulaşmak için üçümüzün sık katırtırnakları ve geçit vermez bir bataklık</p>

  <p class="calibre1">kesiminin etrafından dolanması gerekti. Sophie bizi karşılamak için bir girişimde bulunmadı,</p>

  <p class="calibre1">sanki arkasını dönerse kaybolabileceğinden korkuyormuş gibi tümseğin yanında merakla</p>

  <p class="calibre1">dikiliyordu.</p>

  <p class="calibre1">Biz çukurluğun kenarlarından kayarak inerken, “Bence bu bir mezar olabilir,” dedi nefes</p>

  <p class="calibre1">nefese.</p>

  <p class="calibre1">Haklıydı, mezar <i class="calibre4">olabilirdi.</i> Ya da kesinlikle hiçbir şey olmayabilirdi. Tümsek yaklaşık bir</p>

  <p class="calibre1">buçuk metre uzunluğunda, altmış santim genişliğindeydi ve en yüksek noktasında yüksekliği</p>

  <p class="calibre1">kırk beş santim kadardı. Şayet düz bir arazide veya bir parkta olsa, muhtemelen çok daha</p>

  <p class="calibre1">kayda değer olurdu. Fakat burası bir bozkırdı, rastgele çöküntü ve tümseklerle dolu engebeli</p>

  <p class="calibre1">bir araziydi. Ayrıca, tümseği kaplayan çimenler diğer taraflarda büyüyenlerden farklı</p>

  <p class="calibre1">görünmüyordu.</p>

  <p class="calibre1">“Bana pek öyle gelmedi.” Terry şüpheyle Wainwright’a döndü. “Sen ne düşünüyorsun?”</p>

  <p class="calibre1">Arkeolog tümseğe bakarken dudaklarını büzdü. Bu benden çok onun alanına giriyordu. Aslına</p>

  <p class="calibre1">bakılırsa, bir de Sophie’nin. Arkeolog küçümseyerek tümseği ayağıyla dürttü.</p>

  <p class="calibre1">“Eğer zemindeki her tümsek hakkında aşırı heyecanlanacaksak, bu çok uzun bir arama olacak</p>

  <p class="calibre1">sanırım.”</p>

  <p class="calibre1">Sophie kızardı. “Aşırı heyecanlanmış değilim. Ayrıca aptal da değilim. Neyi arayacağımı</p>

  <p class="calibre1">biliyorum.”</p>

  <p class="calibre1">“Doğru.” Wainwright bu sözcüğe çok zengin anlamlar yüklemişti. Belli ki, daha önce</p>

  <p class="calibre1">kendisine haddini bildiren Soplıie’yi affetmemişti. “Pekala, maalesef ben aynı kanıda değilim.</p>

  <p class="calibre1">Ama tabii benim elimde topu topu otuz yıllık arkeoloji deneyiminden başka bir şey yok.”</p>

  <p class="calibre1">Terry geri dönmek üzere hareketlenerek, “Bununla harcayacak kadar vaktimiz yok,” dedi.</p>

  <p class="calibre1">“Dur, bekle,” dedi Sophie. “Bak, arkeolog olmayabilirim, ama...”</p>

  <p class="calibre1">“Ki hepimiz bunda hemfikiriz,” diyerek araya girdi Wainw-right.</p>

  <p class="calibre1">ama en azından bir dinleyin. İki dakika, hepsi o kadar, tamam mı?”</p>

  <p class="calibre1">Terry kollarını kavuşturdu, yüzü ifadesizleşti. “îki dakika.” Sophie derin bir nefes aldıktan</p>

  <p class="calibre1">sonra hemen söze başladı. “Monk’un bizi götürdüğü yer... hiç anlamı yok. Tina Williams’in</p>

  <p class="calibre1">mezarı tam benim olmasını beklediğim yerde çıktı...”</p>

  <p class="calibre1">“Artık nerede olduğunu bildikten sonra bunu söylemek kolay,” dedi Wainwright, burnundan</p>

  <p class="calibre1">bir nefes vererek.</p>

  <p class="calibre1">Sophie onu duymazlıktan geldi, tamamen Terry’ye odaklanmıştı. “Mezar patikadan uzak</p>

  <p class="calibre1">değildi, yani ulaşılması nispeten kolay bir yerdeydi. Ayrıca, arazinin dış hatlarını takip</p>

  <p class="calibre1">ediyordu, çünkü patikadan ayrılan biri zaten kendini doğal olarak o noktada bulacaktı.</p>

  <p class="calibre1">Mezarın onu bulduğumuz yerde olması <i class="calibre4">anlam ifade ediyordu</i>.”</p>

  <p class="calibre1">“Ee?”</p>

  <p class="calibre1">“Eesi, Monk diğer mezarların yerlerini belirleyecek falan değil. Bizi bataklığın daha içlerine</p>

  <p class="calibre1">götürüyor baksana, yani bozkırda o karanlıkta cesetleri taşıyarak onca yolu mu kat etmiş? Ne</p>

  <p class="calibre1">kadar güçlü biri olduğu umurumda değil, bunu niye yapsın ki? Ayrıca cesetlerin gömülü</p>

  <p class="calibre1">olduğu yerlere ulaşmasında kendisine rehberlik edecek herhangi bir nirengi noktası da</p>

  <p class="calibre1">hatırlamıyor.”</p>

  <p class="calibre1">Terry kaşlarını çattı. “Nereye varacaksın?”</p>

  <p class="calibre1">“Onun hiç değilse <i class="calibre4">bir şey</i> hatırlamasını beklerdim, insanlar bir şeyi gizledikleri zaman,</p>

  <p class="calibre1">farkında olsun veya olmasınlar, kendilerini hizalamak için nirengi noktalan kullanırlar. Ama</p>

  <p class="calibre1">Monk rastgele ilerliyor gibi görünüyor. Ya yeri unuttu ya da bizi bile bile yanlış yöne</p>

  <p class="calibre1">götürüyor.”</p>

  <p class="calibre1">“Ya da belki sadece yanılıyorsun,” diyen Wainwright kibirli bir gülümsemeyle Terry’ye</p>

  <p class="calibre1">döndü. “Bayan Keller’m bahsettiği Winthrop tekniklerine aşinayım. Ara sıra benim de</p>

  <p class="calibre1">kullanmış-lığım vardır, ama ağırlıklı olarak sağduyudan ibarettirler. Fazla abartıldıklarını</p>

  <p class="calibre1">düşünüyorum.”</p>

  <p class="calibre1">Sophie, “O halde uygulaman yanlıştır,” diyerek cevabı yapıştırdı. “Ceset taşıyan birinin</p>

  <p class="calibre1">cesedi bırakmış olabileceği en olası noktaları bulmak için tekrar patikaya gittim. Yürümenin</p>

  <p class="calibre1">rahat ve kolay olduğu, ne çok dik ne de sürekli bataklık halinde olan kısımları. Geçen birkaç</p>

  <p class="calibre1">gün içinde böyle yerlerden birkaç tane buldum, ama bu sefer biraz daha ileri gitmeye</p>

  <p class="calibre1">çalıştım.” Parmağıyla patikayı, Tina Williams’ın mezarına giderken onu bıraktığımız noktanın</p>

  <p class="calibre1">biraz ötesini işaret etti.</p>

  <p class="calibre1">“Orada, bozkırın patikadan uzaklaşırken hafif eğim yaptığı bir kısım var. Taşıdığı cesedin</p>

  <p class="calibre1">ağırlığıyla mücadele ederek yürüyen birinin bozkıra girmek için kullanacağı doğal bir nokta</p>

  <p class="calibre1">orası. Zeminin engebe şekli yüzünden, huni gibi daralan bir yol sizi şu büyük katırtırnağı</p>

  <p class="calibre1">adacığına götürüyor. Dip tarafını dolanmak tepesini dolanmaktan daha kolay ve sonra</p>

  <p class="calibre1">kendinizi bir sel yatağında buluyorsunuz, o da sizi tam buraya getiriyor. Yani gizli bir</p>

  <p class="calibre1">çukurluğa... Ve rastlantıya bakın ki, orada da mezar boyutunda bir toprak tümseği bulunuyor.”</p>

  <p class="calibre1">Savında bir boşluk bulması için Terry’ye meydan okurcasına kollarını kavuşturdu. Gerideki</p>

  <p class="calibre1">tümseğe bakarken Terry’nin yanak kasları sıkılıp gevşiyordu.</p>

  <p class="calibre1">“Bu saçmalık,” diye kükredi Wainwright, artık düşmanlığını gizleme zahmetine girmiyordu.</p>

  <p class="calibre1">“Bu bilim değil, hüsnü kuruntu!”</p>

  <p class="calibre1">“Hayır, senin de dediğin gibi, sadece sağduyu,” diyerek aynen karşılık verdi Sophie. “Domuz</p>

  <p class="calibre1">inadına tercih ederim.” Wainwright cevap vermek üzere dikleşti, ama ondan önce davrandım.</p>

  <p class="calibre1">“Burada tartışıp durmanın anlamı yok. Kadavra köpeğini getirelim de bir kontrol ettirelim. Bir</p>

  <p class="calibre1">şey bulursa, kazmamız gerekir. Bulamazsa da yalnızca birkaç dakika kaybetmiş oluruz.”</p>

  <p class="calibre1">Sophie bana gülümsedi, Wainwright ise her zamankinden daha inatçı görünüyordu. Saplanan</p>

  <p class="calibre1">bıçağı biraz daha burma arzuma direnemedim. Duyduğu rahatsızlıktan çok fazla haz</p>

  <p class="calibre1">almamaya çalışarak, “Tabii sen burada kesinlikle bir şey olmadığından emin değilsen?” diye</p>

  <p class="calibre1">sordum. “Uzman olan sensin.” Sanki kendi fikriymiş gibi, “Emin olmanın zaran olmaz</p>

  <p class="calibre1">herhalde...” demek zorunda kaldı.</p>

  <p class="calibre1">Terry aşağıya, tümseğe baktı, sonra iç çekti ve uzun adımlarla çukurluğun tepesine çıktı.</p>

  <p class="calibre1">Roper ve diğerlerine “Buraya gelin!” diye bağırdıktan sonra Sophie’ye döndü. “Biraz</p>

  <p class="calibre1">konuşmak istiyorum.”</p>

  <p class="calibre1">İkisi işitemeyeceğimiz bir mesafeye gittiler. Ne dendiğini duymuyordum, ama hararetli bir</p>

  <p class="calibre1">konuşmaya benziyordu. Bu arada Wainwright tümseği kolaçan ediyor, ayaklarıyla</p>

  <p class="calibre1">yokluyordu.</p>

  <p class="calibre1">“Kesinlikle daha yumuşak,” diye mırıldandı. Aletlerini taşımak için yapı ustalarının</p>

  <p class="calibre1">kullandığı türden kalın, deri bir alet kemeri takmıştı. Kemerden ince, metal bir çubuk aldı ve</p>

  <p class="calibre1">açmaya başladı. Hafif bir sondaydı bu; bir ucu sivri, bir metre boyunda, açılır kapanır ince bir</p>

  <p class="calibre1">boru.</p>

  <p class="calibre1">“Ne yapıyorsun?” diye sordum.</p>

  <p class="calibre1">Kısa kolları açarken bütün dikkatini verdiğinden kaşlarını çatıyordu; sonda bu haliyle başı</p>

  <p class="calibre1">olmayan ince bir bahçe küreğine benziyordu. “Tabii ki sondaj yapacağım.”</p>

  <p class="calibre1">Altüst edilmiş toprak genellikle civardaki zeminden daha gevşek olur, bu da çoğu kez orada</p>

  <p class="calibre1">bir mezar olduğunun bir diğer göstergesi sayılırdı. Fakat benim kastettiğim bu değildi.</p>

  <p class="calibre1">“Eğer gömülü bir şey varsa hasar vereceksin.”</p>

  <p class="calibre1">“Köpeğin koklayabilmesi için zaten hava delikleri açmak zorundayız.”</p>

  <p class="calibre1">Dediği doğruydu aslında. Kadavra köpekleri çürümenin kokusunu birkaç metrelik toprağın</p>

  <p class="calibre1">altından alabilseler de, yine de delikler açılması çürümeyle salman gazları saptamalarına</p>

  <p class="calibre1">yardımcı olurdu. Ama delik açmanın daha az hasar verici yollan vardı.</p>

  <p class="calibre1">“Bence...”</p>

  <p class="calibre1">“Teşekkürler Dr. Hunter, ama tavsiyeni istersem sorarım.”</p>

  <p class="calibre1">Sondayı güdük saplarından tutarak kuvvetli bir şekilde tümseğin içine sapladı. Beni</p>

  <p class="calibre1">dinlemeyeceğim bildiğimden, sondayı sertçe çekip tekrar daldırırken dişimi sıkıp sustum.</p>

  <p class="calibre1">Sonda sokma temel bir arkeoloji tekniğiydi, ama bir adli bilim vakasında sakıncaları vardı.</p>

  <p class="calibre1">Kemiklere ölümden önce verilen hasar ile ölüm sonrası sivri uçlu bir metal sondanın sebep</p>

  <p class="calibre1">olduğu hasarı birbirinden ayırt etmek olanaklı olmakla beraber, böyle bir karışıklık</p>

  <p class="calibre1">istenmezdi. Wainwright da bunu benim kadar biliyordu.</p>

  <p class="calibre1">Ama tabii böyle bir durum benim sorunum olurdu, onun değil.</p>

  <p class="calibre1">Roper ile diğerleri yanımıza gelirlerken Sophie ve Terry tartışmalarını bitirdiler. İkisi de</p>

  <p class="calibre1">mutlu görünmüyordu. Terry doğruca, tümseği görebilecekleri şekilde çukurluğun kenarında</p>

  <p class="calibre1">ayakta duran Monk ile avukatının yanına gitti.</p>

  <p class="calibre1">“Bu sana bir şey hatırlattı mı?”</p>

  <p class="calibre1">Monk tümseğe gözlerini dikmiş bakarken, elleri iki yanında gevşekçe sarkıyordu. Ağzı hâlâ</p>

  <p class="calibre1">alaycı bir gülümseme halinde kıvrıktı, ama bence şimdi gözlerinde ihtiyat okunuyordu.</p>

  <p class="calibre1">“Hayır.”</p>

  <p class="calibre1">“Yani bu mezarlardan biri değil mi?”</p>

  <p class="calibre1">“Sana söyledim, oradalar.”</p>

  <p class="calibre1">“Birdenbire çok emin göründün. Hatırlayamadığım söylemiştin ya az önce.”</p>

  <p class="calibre1">“Sana söyledim, oradalar!”</p>

  <p class="calibre1">Sakallı gardiyan elini Monk’un omuzuna hafifçe vurarak, “Sesini yükseltme gülen çocuk, seni</p>

  <p class="calibre1">duyabiliyoruz,” dedi.</p>

  <p class="calibre1">“Siktir git Monaghan!”</p>

  <p class="calibre1">“Kelepçeleri tekrar takmamı mı istiyorsun?”</p>

  <p class="calibre1">Monk’un gövdesi öfkeden kabardıysa da, başka bir şey yapmasına fırsat kalmadan Sophie,</p>

  <p class="calibre1">“Affedersin Jerome, bakar mısın?” dedi.</p>

  <p class="calibre1">Kocaman kafa aniden dönerken Sophie gülümsedi. Terry bu sefer araya girme girişiminde</p>

  <p class="calibre1">bulunmayınca, ikisinin az önceki tartışmalarının en azından bir parçasının Sophie’nin olaya</p>

  <p class="calibre1">müdahalesi üzerine olduğunu tahmin ettim.</p>

  <p class="calibre1">“Kimse senin söylediğinden şüpheleniyor değil. Ama bir şeyi düşünmeni istiyorum. Burada</p>

  <p class="calibre1">mezarları geceleri kazmış olmalısın, öyle değil mi?”</p>

  <p class="calibre1">Güvenilir bir bahisti, çünkü zaten kurbanının cesedini güpegündüz gömme riskini alan pek az</p>

  <p class="calibre1">katil vardı. Fakat M o tık’un avukatı bu işe hiç gönüllü değildi.</p>

  <p class="calibre1">“istemediğin takdirde cevap vermek zorunda değilsin. Önceden açıkça söyledim...”</p>

  <p class="calibre1">“Kapa çeneni.”</p>

  <p class="calibre1">Monk ona bakmamıştı bile. Sophie’ye kitlenen düğme gözleri bulandı. Bir iki saniye sonra</p>

  <p class="calibre1">evet anlamında kısaca kafa salladı.</p>

  <p class="calibre1">“Hep geceleri olur.”</p>

  <p class="calibre1">Ne demek istediğinden emin değildim. Sophie’nin belli belirsiz durakladığına bakılırsa o da</p>

  <p class="calibre1">emin değildi, ama bunu gayet iyi gizledi.</p>

  <p class="calibre1">“Karanlıkta işler karmaşıklaşır. Hata yapmak kolaydır, hele de daha sonra hatırlamaya</p>

  <p class="calibre1">çalışırken. Mezarlardan hiç değilse birini burada kazmış olman mümkün mü? Hattâ ikisini</p>

  <p class="calibre1">de?” Monk’un gözleri Sophie’den tümseğe çevrildi. Kel kafasından elini geçirdi. “Olabilir...”</p>

  <p class="calibre1">Bir an için, kafası karışmış gözüktü. Sonra Terry sözü aldı ve gördüğümü sandığım her ne ise,</p>

  <p class="calibre1">yok oldu.</p>

  <p class="calibre1">“Buna vaktim yok. Hangisi? Evet mi hayır mı?”</p>

  <p class="calibre1">Birdenbire mahkûmun gözlerine öfke ve delilik geri geldi. Terry’ye yüzünü döndüğünde</p>

  <p class="calibre1">çarpık gülümsemesi manyakçay-dı.</p>

  <p class="calibre1">“Hayır.”</p>

  <p class="calibre1">“Bekle, Jerome...” diye söze başladı Sophie, ama şansım kullanmıştı.</p>

  <p class="calibre1">“Pekala, bu kadar. Tekrar oraya gidelim,” dedi Terry, çukurluktan uzaklaşmaya başlarken.</p>

  <p class="calibre1">“Ama kadavra köpeği geldi,” diye itiraz etti Sophie. “Hiç olmazsa ona bir şans ver.”</p>

  <p class="calibre1">Terry duraksadı, yüzünden kararsızlık okunuyordu. Sanırım Wainwright olmasa Sophie’nin</p>

  <p class="calibre1">talebini reddedebilirdi. Az önceki sahne yaşanırken, arkeolog sonda işlemine devam etmişti.</p>

  <p class="calibre1">“Neredeyse bitti,” dedi, sondayı toprağa bir kez daha batırırken. “Burada zeminin daha az</p>

  <p class="calibre1">dirençli olduğunu hissediyorsun, gerçi turba olduğu için emin olamam...”</p>

  <p class="calibre1">Sonda bir şeye çarparken işitilebilir bir çatırtı yükseldi. Wa-inwright zınk diye durdu. Bana</p>

  <p class="calibre1">bakmaktan kaçınarak, yüzüne düşünceli bir ifade yerleştirdi.</p>

  <p class="calibre1">“Pekala, galiba burada bir şey var.”</p>

  <p class="calibre1">Terry oraya gitti. “Taş olabilir mi?”</p>

  <p class="calibre1">“Hayır, sanmam.” Wainwright derhal kontrolü ele alarak, köpek eğiticisini eliyle çağırdı. “Az</p>

  <p class="calibre1">önce açtığım çukurla başla.”</p>

  <p class="calibre1">Kızıl saçlı ve rüzgârdan çatlamış açık tenli genç bir kadın polis olan köpek eğiticisi springer</p>

  <p class="calibre1">spanyeli tümseğe götürdü.</p>

  <p class="calibre1">Monk, “Hayır! Yanlış yerdeyiz!” diye bağırırken dev yumrukları sıkılıydı.</p>

  <p class="calibre1">Terry, Dobbs’a, “‘Müvekkiline’ söyle, eğer bir laf daha ederse kelepçeleri tekrar takacak,”</p>

  <p class="calibre1">diye çıkıştı.</p>

  <p class="calibre1">Avukat gönülsüz görünse de, tehdit işe yaradı. Arkasındaki açık bozkıra bakıp yumruklarını</p>

  <p class="calibre1">gevşetirken Monk’un ağzı seyirdi.</p>

  <p class="calibre1">“Kelepçe istemem,” diye geveledi.</p>

  <p class="calibre1">Köpek, aşırı bir hevesle tümseği koklamaya başladı. Ülkede yalnızca birkaç tane kadavra</p>

  <p class="calibre1">köpeği bulunuyordu, haklarında da hep iyi şeyler duymuştum. Ama yine de, şu an şüphelerim</p>

  <p class="calibre1">vardı. Çürümeyi dizginleyen turba, bazen süreci tam anlamıyla durdururdu. Bir köpeğin burnu</p>

  <p class="calibre1">ne kadar hassas olursa olsun, olmayan bir şeyin kokusunu alamazdı.</p>

  <p class="calibre1">Fakat spanyelin kulakları neredeyse ânında havaya dikildi. Heyecanla inildeyerek,</p>

  <p class="calibre1">Wainwright’ın en son açtığı deliği tırmalamaya başladı. Eğiticisi onu hemen çekip</p>

  <p class="calibre1">uzaklaştırdı.</p>

  <p class="calibre1">“Akıllı kızım!” Köpeği okşayan kadın polis Terry’ye baktı. “Tereddüte yer yok. Burada bir</p>

  <p class="calibre1">şey var.”</p>

  <p class="calibre1">Bulunduğumuz çukurlukta bir beklenti havası yayıldı. Terry gergin görünüyordu, ama</p>

  <p class="calibre1">üzerindeki baskıyı düşünürsek, onu suçlayamazdım. Kariyeri burada bulduğumuz şeyle</p>

  <p class="calibre1">değişebilirdi.</p>

  <p class="calibre1">“Ne yapmak istersiniz amirim?” diye sordu Roper. İçinde bulunduğumuz ânm ciddiyeti,</p>

  <p class="calibre1">yüzündeki gergin sırıtışı silmişti.</p>

  <p class="calibre1">Terry birdenbire kendine geldi. “Bir bakalım.”</p>

  <p class="calibre1">Wainwright ellerini birbirine vurdu, daha önceki kuşkuculuğunu belli ki unutmuştu. “Pekala,</p>

  <p class="calibre1">bakalım mı neyimiz varmış?”</p>

  <p class="calibre1">Olay yeri ekibinden biri, içinde kazmalar, kürekler ve kazı aletleri bulunan bir çantayı</p>

  <p class="calibre1">çukurluğa getirip bir tangırtıyla beraber çimenlerin üzerine bıraktı. Wainwright çantanın</p>

  <p class="calibre1">fermuarını açtı ve içinden bir kürek aldı.</p>

  <p class="calibre1">“Yardım edeyim,” dedim, ama vaktimi boşa harcıyordum.</p>

  <p class="calibre1">“Ah, gerekeceğini sanmam. Yardımcıya ihtiyacım olursa söylerim.”</p>

  <p class="calibre1">‘Yardımcı’ sözcüğünü hakaret gibi tonlamıştı. Arkeolog birdenbire öyle sahiplenici</p>

  <p class="calibre1">davranmaya başlamıştı ki, bir şey bulduk sanırdınız. Eğer bu bir mezarsa, başarıyı kimin</p>

  <p class="calibre1">kendine yontacağını tahmin edebiliyordum.</p>

  <p class="calibre1">Geri kalanlarımızın Wainwright’ı seyretmekten başka yapacak bir şeyi yoktu. Arkeolog,</p>

  <p class="calibre1">tümseğin üzerinde kürekle dar bir dikdörtgen belirledi. Muhtemel bir mezarı ortaya çıkarma</p>

  <p class="calibre1">niyetiyle keşif amaçlı bir hendek açmak, bütün alanı bir seferde kazmaktan çok daha etkili bir</p>

  <p class="calibre1">yoldu. Bize ne ile uğraştığımıza dair daha iyi bir fikir verir, gerçek kazma işlemine</p>

  <p class="calibre1">başlamadan önce, cesedin doğrultusunu ve ne kadar derine gömüldüğünü anlamamızı</p>

  <p class="calibre1">sağlardı.</p>

  <p class="calibre1">Wainwright’ı seyrederken insana kolaymış gibi geliyordu, fakat deneyimlerimden biliyordum</p>

  <p class="calibre1">ki, hiçbir şekilde kolay değildi. Küreğin ağzı enerjik ve becerikli hareketlerle toprağa darbeler</p>

  <p class="calibre1">indiriyor, düzgün turba tabakaları kaldırıp atıyordu.</p>

  <p class="calibre1">“Belirtilere bakılırsa, toprak altüst edilmiş,” diye homurdandı. “Burada bir şeyler dönmüş.”</p>

  <p class="calibre1">Monk’a baktım. Mahkûmun oyuncak bebek gözleri ifadesiz bir şekilde seyrediyordu. Son</p>

  <p class="calibre1">turba parçası da atılırken ortamdaki tek ses küreğin çıkardığı hışırtı ve köklerin yumuşakça</p>

  <p class="calibre1">kopmasıyla çıkan seslerdi. Çimen tabakası kalktıktan sonra, Wainwright hendeği daha derin</p>

  <p class="calibre1">kazmaya başladı. Turba ıslak ve lifliydi. Arkeolog yaklaşık otuz santim derine inmişti ki,</p>

  <p class="calibre1">birdenbire durdu.</p>

  <p class="calibre1">“Bana bir mala verin.”</p>

  <p class="calibre1">Talimat kimseye yönelik değildi, ama en yakındaki kişi bendim. <i class="calibre4">Zaten başka bir şey</i></p>

  <p class="calibre1"><i class="calibre4">yapmıyorsun.</i> Dar hendeğin diğer tarafında ayakta duran Wainwright’a malayı götürdüm;</p>

  <p class="calibre1">çömeldi ve bulduğu şeyin üzerindeki turbayı kazıyıp temizlemeye başladı.</p>

  <p class="calibre1">“O nedir?” diye sordu Terry.</p>

  <p class="calibre1">Arkeolog bulduğu şeye daha yakından bakarken kaşlarını çatıyordu. “Emin değilim. Belki...”</p>

  <p class="calibre1">“O bir kemik,” dedim.</p>

  <p class="calibre1">Siyah malçm içinde pürüzsüz ve açık renkli bir şey vardı. Büyük kısmı görünmese de, bir</p>

  <p class="calibre1">kemiğin pürüzsüz sert dokusunu taş veya ağaç kökünden ayırt edebilecek kadar deneyimim</p>

  <p class="calibre1">vardı.</p>

  <p class="calibre1">“İnsana mı ait?” diye sordu Sophie.</p>

  <p class="calibre1">“Bunu söyleyebilecek kadar göremedim henüz.”</p>

  <p class="calibre1">“Ama kesinlikle kemik,” dedi Wainwright, sesi araya girmemden duyduğu hoşnutsuzluğu ele</p>

  <p class="calibre1">veriyordu. Etraftaki turbayı kazıp atmaya başlarken malanın kazıma sesleri bulunduğumuz</p>

  <p class="calibre1">çukurluğu dolduruyordu. Herkesin dikkati arkeolog üzerinde toplanmıştı. Sophie endişeli bir</p>

  <p class="calibre1">şekilde, kollarıyla gövdesini sarmıştı. Terry omuzları kamburlaşmış halde ayakta duruyordu,</p>

  <p class="calibre1">ellerini sanki kendini zapt etmek içinmiş gibi ceplerine iyice sokmuştu, hemen arkasındaki</p>

  <p class="calibre1">Roper ise dudağını ısırıyordu. Sadece Monk ilgisiz görünüyordu. Seyretme zahmetine bile</p>

  <p class="calibre1">girmediğini, kocaman kafasını arkasındaki bozkıra çevirmiş olduğunu gördüm.</p>

  <p class="calibre1">Derken, Wainwright tekrar konuştu. “Burada bir çeşit kumaş var. Giysi olabilir. Yok, bir</p>

  <p class="calibre1">dakika, sanırım bu...” Bakmak için üzerine daha da eğilince, bizler göremez olduk. Sonra</p>

  <p class="calibre1">birdenbire, gerginliği yok oldu. “Postmuş.”</p>

  <p class="calibre1">“Post mu?” Terry kendi gözleriyle görmek için hızla oraya gitti.</p>

  <p class="calibre1">Wainwright şimdi turbayı vahşi darbelerle oyuyordu. “Evet, post! Bu lanet bir hayvan.”</p>

  <p class="calibre1">Açığa çıkardığı kemik, kırık bir leğen kemiğinin parçasıydı, turbayla kaplanmış kıllı bir</p>

  <p class="calibre1">posttan dışarı fırlamıştı.</p>

  <p class="calibre1">“Ne o, tilki mi?”</p>

  <p class="calibre1">“Porsuk.” Wainwright balçığın içinden çamurlu bir pençeyi çekip çıkardı, topak topak</p>

  <p class="calibre1">toprakla kaplı pençeler toprağı kazırcasma kıvrılmıştı. Arkeolog pençeyi elinden bıraktı.</p>

  <p class="calibre1">“Tebrikler Bayan Keller. Winthrop tekniğinizle eski bir porsuk inine ulaşmış</p>

  <p class="calibre1">bulunuyorsunuz.”</p>

  <p class="calibre1">Sophie ilk kez olarak cevap vermedi. Herkes daha iyi görmek için yaklaşırken Sophie’nin</p>

  <p class="calibre1">kendisi o deliğe girmek ister gibiydi. Porsuk fena halde ezilmişti, keçeleşmiş kıllarının</p>

  <p class="calibre1">arasından kırık kemikleri görünüyordu.</p>

  <p class="calibre1">“Emin olmak zorundaydık,” dedim, sinirlenmiştim. “Mezar da olabilirdi pekala.”</p>

  <p class="calibre1">Wainwright buz gibi bir gülümsemeyle, “Ne Bayan Keller ne de sen adli arkeologsunuz Dr.</p>

  <p class="calibre1">Hunter,” dedi. “Belki ileride siz de...”</p>

  <p class="calibre1">Ondan sonra olanları görmedim, sadece aniden patlak veren kargaşayı işittim. Arkamızda biri</p>

  <p class="calibre1">bağırdı, dönüp bakınca iki gardiyanın ve bir de polis memurunun yerde olduklarını gördüm.</p>

  <p class="calibre1">ilerilerinde Monk çukurluktan koşarak uzaklaşıyordu.</p>

  <p class="calibre1">Uygun ânı beklemişti, herkesin dikkatinin dağınık olduğu zamanı. Başka bir polis memuru</p>

  <p class="calibre1">üzerine atladığında mahkûm biraz bile duraklamadı, adama bir anda hücum ettiği gibi yana</p>

  <p class="calibre1">devirdi, polis boğa çarpmışa döndü.</p>

  <p class="calibre1">Böylece Monk’un önünde açık bozkırdan başka bir şey kalmadı.</p>

  <p class="calibre1">Terry fırlayıp koşmaya başlarken, “Arkasından gidin!” diye bağırdı.</p>

  <p class="calibre1">Vahşi kuvveti ve yarattığı şaşkınlık Monk’un birkaç metre avantaj sağlamasına neden olsa da</p>

  <p class="calibre1">asla yeterli olmayacaktı. Peşinden koşan ağır botlar yeri döverken havada küfürler çınlıyordu.</p>

  <p class="calibre1">Derken Monk yana kaçıp yön değiştirince onu yakalamak üzere olan adamlar birdenbire</p>

  <p class="calibre1">kendilerini çimenle kaplı bir batak alana girmiş buldular. Saniyeler içinde yumuşak çamur</p>

  <p class="calibre1">ayaklarını içine çekip hareketlerini yavaşlattığından, bata çıka yürüyüşleri de durdu.</p>

  <p class="calibre1">Monk neredeyse hiç yavaşlamamıştı bile. Kelepçelerinin çıkarılmasına yol açan hantallıktan</p>

  <p class="calibre1">şimdi eser kalmamıştı. Batak alanlardan ayırt edilmesi imkânsız gibi görünen katı zeminleri</p>

  <p class="calibre1">bularak hiç duraksamadan koşuyordu. Niçin Wainwright’ı seyretmek yerine arkasına, bozkıra</p>

  <p class="calibre1">baktığını şimdi anlıyordum.</p>

  <p class="calibre1">Rotasını planlıyordu.</p>

  <p class="calibre1">Terry batak çamurun etrafından dolanmaya çalışırken, “Köpeği kullan! Lanet köpeği kullan!”</p>

  <p class="calibre1">diye bağırdı.</p>

  <p class="calibre1">Eğiticinin teşvike ihtiyacı yoktu. Alman çoban köpeğini salar salmaz hayvan Monk’a doğru</p>

  <p class="calibre1">şimşek hızıyla hareket etti.</p>

  <p class="calibre1">Ya şansı ya da daha hafif olması, çamurda ilerlemesine yardım ediyordu ve saniyeler</p>

  <p class="calibre1">içerisinde aralarındaki mesafeyi kapattı. Monk’un beyaz yüzünün arkaya çevrilip köpeğe</p>

  <p class="calibre1">baktığını gördüm, yavaşlayıp üzerindeki paltodan sıyrılırken avantajını daha da kaybetti. Ne</p>

  <p class="calibre1"><i class="calibre4">halt ediyor bu?</i></p>

  <p class="calibre1">Bir an sonra anladım. Köpek arayı kapatırken Monk hızla arkasını döndü, paltosuna sardığı</p>

  <p class="calibre1">önkolunu uzattı. Hayvan üzerine atlarken onun ağırlığıyla Monk bir adım geriledi, köpek</p>

  <p class="calibre1">kalın dolguya dişlerini geçirdi. Monk gücünü toplayıp köpeğin ensesine ansızın diğer elini attı</p>

  <p class="calibre1">ve onu havaya kaldırdı. Köpekten tiz bir viyaklama geldi ve birdenbire kesildi, Monk köpeğin</p>

  <p class="calibre1">gevşek bedenini bir tarafa fırlattı ve koşmaya devam etti.</p>

  <p class="calibre1">Herkesin afallamasından kaynaklanan sessizlik, eğiticinin köpeğin hareketsiz bedenine doğru</p>

  <p class="calibre1">fırlayıp koşarken attığı haykırışla bozuldu.</p>

  <p class="calibre1">“Yüce Tanrım!” dedi Roper bir solukta. Alelacele elini telsizine atıp, “Helikopteri havalandır!</p>

  <p class="calibre1">Lanet sorular sorma, çabuk!” dedi.</p>

  <p class="calibre1">Monk sanki parkta koşuyormuş gibi rahatça, son sürat gidiyor, tabanları engebeli bozkırı</p>

  <p class="calibre1">dövüyordu. Polis memurlarının çoğu hâlâ bataklık kısımdan çıkmakla boğuşuyordu, ama</p>

  <p class="calibre1">Terry en kötü kısmı baypas etmeyi başarmıştı. Ayrıca köpekle uğraşması da Monk’a</p>

  <p class="calibre1">mesafenin kapanmasına malolmuştu. Yaralılara yardım etmek için gittiğim çukurluğun</p>

  <p class="calibre1">tepesinden Terry’nin ona yetişmek üzere olduğunu görünce nefesimin hızlandığını hissettim.</p>

  <p class="calibre1">Sophie’nin elleri ağzına gitmişti. “Kendini öldürtecek!”</p>

  <p class="calibre1">Haklıydı. Terry çoğu erkekle baş edebilirdi, fakat Monk’un az önce bir polis köpeğinin</p>

  <p class="calibre1">boynunu kırdığını görmüştük.</p>

  <p class="calibre1">Ama Terry de görmüştü. Ragbi oyunundaki durdurma hamlesi gibi mahkûmun bacaklarına</p>

  <p class="calibre1">atıldı, dizlerinin tam altından yakaladı. Monk şiddetli bir darbe yemişcesine yere düştü,</p>

  <p class="calibre1">Terry’nin kollan hâlâ bacaklarına dolanmışken şiddetle toprağa çarptı. Bu düşüş soluğunu</p>

  <p class="calibre1">kesmiş gibi bile görünmedi. Gövdesini döndürdü ve bacaklarına yapışmış adama ulaşmaya</p>

  <p class="calibre1">çalışarak yumruklarını çılgınca savurmaya başladı. Terry kafasını omuzlan arasına gömüp</p>

  <p class="calibre1">sarılmaya devam etti. Derken yumruklardan biri isabet ettiğinde silkinince kolları gevşedi.</p>

  <p class="calibre1">Monk tekmeleyip kendini kurtardı ve debelenerek dizleri üstüne kalktı, ama bu fazla uzun</p>

  <p class="calibre1">sürmedi. Üstü başı çamur içinde bir polis ona tüm kuvvetiyle bindirince, yere serilmiş haldeki</p>

  <p class="calibre1">Terry’nin yanma yuvarlandı. Bir başka polis de fırlayıp yardıma gitti ve derken üniformalar</p>

  <p class="calibre1">eşekansına üşüşen karıncalar gibi Monk’un etrafını sardı.</p>

  <p class="calibre1"><i class="calibre4">“Haydi gelin piçler</i>/”</p>

  <p class="calibre1">Monk sağa sola saldırır, üzerine gelenlere vurup dururken, coplar kalkıp iniyordu. Fakat karşı</p>

  <p class="calibre1">tarafın sayıca bariz üstünlüğü onu yere devirdi. Tekrar ayağa kalkıp hücum edecek olduysa</p>

  <p class="calibre1">da, aşağıdan bacaklarına gelen yere paralel bir cop darbesiyle yüzükoyun düştü, kalkmaya</p>

  <p class="calibre1">çabalarken polisler kollarını arkasına büktü. Kendini kurtaramadan elleri kelepçelenmiş ve</p>

  <p class="calibre1">olay sona ermişti.</p>

  <p class="calibre1">Polisler onu yere mıhlar ve ayak bileklerine kelepçe takarken yaralı bir hayvan gibi uludu.</p>

  <p class="calibre1">Sonra polisler onu yerde debelenir halde, öfke ve çaresizlik içinde bırakıp doğruldular.</p>

  <p class="calibre1">Bazıları Terry’ye bakmaya gitmişti. Terry elleri ve dizleri üzerinde duruyordu, sersemliği</p>

  <p class="calibre1">geçmemişti. Biz seyrederken o kendisine yardım etme girişimlerinden silkelenerek kurtuldu</p>

  <p class="calibre1">ve kendi kendine ayağa kalktı. Ne dediğini işitemeyecek kadar uzaktaydık, fakat bir espri</p>

  <p class="calibre1">yapmış olmalıydı ki, etrafındaki adamlar nahoş ve hafif histerik bir kahkaha patlattılar.</p>

  <p class="calibre1">Sophie üzerime doğru kendini bıraktı. “Ah, Tanrım.”</p>

  <p class="calibre1">Gayriihtiyari kollarımı gövdesine doladım. Monk’un kaçarken yere devirdiği iki gardiyan ve</p>

  <p class="calibre1">polis de ayağa kalkmıştı. Daha yaşlı olan gardiyanın kırılan burnundan akan kan yüzüne</p>

  <p class="calibre1">bulaşmıştı, ama yürüyebiliyordu. Beti benzi atmıştı ve titriyordu; kafasını geriye yatırıp,</p>

  <p class="calibre1">kendisine verdiğim mendillerle burnuna tampon yaptı. İki gardiyandan Monk’a daha insanca</p>

  <p class="calibre1">davrananı oydu. Ama bunun ona faydası olmamıştı.</p>

  <p class="calibre1">Monk’un avukatı dikkat çekecek ölçüde sessizdi, ama hızlı hızlı Terry ve diğer memurların</p>

  <p class="calibre1">yanma gittiğimi <i class="calibre4">z</i> sırada kendini konuşmaya mecbur hissediyor gibiydi.</p>

  <p class="calibre1">Evrak çantasını kolunun altına sıkıştırmış halde Roper’a ayak uydurmaya çalışırken, “Bu</p>

  <p class="calibre1">olayın polis kuvvetinin müvekkilime dikkat etme görevinde başarısız olduğunu gösterdiğinin</p>

  <p class="calibre1">farkındasındır,” dedi nefes nefese. “Kaçmasına hiç izin verilmemesi gerekiyordu. Bütün bu</p>

  <p class="calibre1">uygulamanın idaresi konusunda resmî bir şikayette bulunmak niyetindeyim.” “Canının</p>

  <p class="calibre1">istediğini yap,” dedi Roper.</p>

  <p class="calibre1">Dobbs onun kayıtsızlığından cesaretlenerek devam etti. “Ayrıca, mazur görülebilir kuvvet</p>

  <p class="calibre1">kullanımı konusuna gelince... Müvekkilimi kontrol altına alma şekliniz tamamen aşırıydı,</p>

  <p class="calibre1">polis gaddarlığının tipik bir örneğiydi.”</p>

  <p class="calibre1">Roper ona dönüp fare dişlerini göstererek vahşice sırıttı. “Eğer çeneni kapatmazsan, o evrak</p>

  <p class="calibre1">çantanı kıçına sokacağım.” Ondan sonra avukat hiç konuşmadı.</p>

  <p class="calibre1">Monk’un etrafındaki polis memurlarının hepsi az önceki dövüşün izlerini taşıyordu.</p>

  <p class="calibre1">Bataklığın çamuruna bulanmış haldeydiler ve bir tanesi yoktu ki, bir yarası kanamasın veya</p>

  <p class="calibre1">yarasıyla ilgilenmesin. Terry’nin de alnında yumurta kadar, üstü sıyrık bir yumru vardı, ama</p>

  <p class="calibre1">kötü yaralanmış değildi. Az önce yaşananlar onu canlandırmış, adrenalin yüzünden biraz</p>

  <p class="calibre1">manik bir hale bürünmüştü.</p>

  <p class="calibre1">“İyi işti amirim,” dedi Roper, sırtına bir şaplak atarak. “Başınız nasıl?”</p>

  <p class="calibre1">Terry dikkatli bir şekilde şişliğe dokundu. “Yaşayacağım.” Sophie’ye sırıttı. “Yakışıklılığımı</p>

  <p class="calibre1">bozmadı, değil mi?”</p>

  <p class="calibre1">“Ne olsa ilerleme sayılır,” dedi Sophie soğukkanlılıkla.</p>

  <p class="calibre1">Wainwright uzun adımlarla, çimenler ve fundalar içinde sımsıkı bağlanmış halde yatan</p>

  <p class="calibre1">Monk’un yanma gitti. Mahkûmun göğsü inip kalkıyor, ağzı yüzü kandan parlıyordu.</p>

  <p class="calibre1">Debelenmeyi bırakmıştı, yalnız ara sıra kelepçeyi sınamak için sertçe çekiştiriyordu. Kelepçe</p>

  <p class="calibre1">sertleştirilmiş çeliktendi ve bacaklarına dolanan kayış da yakın zamanda kopmayacaktı, ama</p>

  <p class="calibre1">yine de onu hapishaneye geri götürmesi gereken kişinin ben olmadığıma memnundum.</p>

  <p class="calibre1">Yumruklarını beline dayayan Wainwright yerdeki mahkûma baktı. “Tanrım, toplumun bunun</p>

  <p class="calibre1">gibi hayvanları hayatta tutarak boşuna para harcadığını düşünüyorum da!”</p>

  <p class="calibre1">Monk hareketsizleşti. Kafasını çevirip tepesinde dikilen arkeologa bakarken kan dişlerini</p>

  <p class="calibre1">boyuyordu. Gözlerinde ne korku ne öfke, sadece değerlendiren sakin bir bakış vardı.</p>

  <p class="calibre1">“Ah, Tanrı aşkına, onu rahat bırak,” dedi Sophie. “Hiç kimseyi etkilemiyorsun.”</p>

  <p class="calibre1">“Sen de öyle,” diye karşılık verdi Wainwright. “Ayrıca oradaki gösterinden sonra seni tekrar</p>

  <p class="calibre1">işe almaya istekli başka bir polis kuvveti bulursan şanslısın.”</p>

  <p class="calibre1">“Bu kadarı yeter,” dedi Terry yanımıza gelerek. Az önceki neşesine kaynaklık eden enerji</p>

  <p class="calibre1">tükenmiş görünüyordu. “Burada işimiz bitti. Helikopteri bekleyeceğiz, ama diğerleriniz</p>

  <p class="calibre1">isterseniz geri dönebilirsiniz.”</p>

  <p class="calibre1">“Ya mezarlar ne olacak?” diye sordu Sophie. Hizaya gelmiş görünüyordu, Wainwright’ın</p>

  <p class="calibre1">attığı taş yerini bulmuştu.</p>

  <p class="calibre1">Terry, başı gevşekçe sarkan Alman çoban köpeğinin cansız bedeni kucağında bize doğru</p>

  <p class="calibre1">gelen eğiticiyi seyrettikten sonra, “Ne olacak sence?” dedi ve dönüp gitti.</p>

  <p class="calibre1">Sophie ile ben tekrar patikaya yöneldik. Sophie sessizdi, fakat gözlerindeki yaşları öfkeyle</p>

  <p class="calibre1">sildiğini görene kadar bir şey demedim.</p>

  <p class="calibre1">“Wainwright’a aldırma. Senin hatan değildi.”</p>

  <p class="calibre1">“Ya. tabii.”</p>

  <p class="calibre1">“Gerçekten mezar da olabilirdi. Bir bakmak zorundaydık.” Konuşurken zihnimin kenarına bir</p>

  <p class="calibre1">şey ilişir gibi oldu, ama netleştiremedim. Önemli görünmedi, boşverdim ve Sophie’ye</p>

  <p class="calibre1">odaklandım.</p>

  <p class="calibre1">Keyifsizce gülümsedi. “Eminim Simms de olayı bu şekilde görecek. Tanrım, kendimi tam bir</p>

  <p class="calibre1">aptal durumuna düşürdüm, değil mi? Monk’un hatırlamasına yardım etmeyi önerirken, neler</p>

  <p class="calibre1">olduğunu bildiğimden çok emindim. Oysa o bizimle oynuyordu. Bize mezarların yerini</p>

  <p class="calibre1">göstereceğini söyledi, çünkü böylece kaçmaya teşebbüs edebilecekti.”</p>

  <p class="calibre1">“Bunu bilemezdin.”</p>

  <p class="calibre1">Dinlemiyordu. “Ben bir türlü <i class="calibre4">anlayamıyorum.</i> Burada ne kadar uzağa gideceğini düşündü ki?</p>

  <p class="calibre1"><i class="calibre4">Nereye</i> gidebileceğini düşünüyordu?”</p>

  <p class="calibre1">“Bilmiyorum.” İşlerin neden yanlış gittiğinin analizini yapamayacak kadar şevkim kırılmıştı.</p>

  <p class="calibre1">“Belki düşündüğü bir şey yoktu. Olayın akışına göre bir şeyler uyduruyordu sadece.” “Buna</p>

  <p class="calibre1">inanmıyorum.” Sophie sıkıntılı görünüyordu. Yüzünden bir tutam saçı çekti. “Bir neden</p>

  <p class="calibre1">olmadan hiç kimse bir şey yapmaz.”</p>

  <p class="calibre1">Bahar geldi geçti. Yaz sonbahara döndü, sonra kışa. Noel yaklaşıyordu. Alice’in bir doğum</p>

  <p class="calibre1">günü daha geçmiş, bale derslerine başlamış ve suçiçeğine yakalanmıştı. Kara terfi etmiş,</p>

  <p class="calibre1">maaşında küçük bir artış olmuştu. Bunu kutlamak için, parayı yeni bir arabanın, bir Volvo</p>

  <p class="calibre1">estate’in ön ödemesi olarak kullandık. Hoş bir arabaydı ve karımla kızım için güvenliydi. Bir</p>

  <p class="calibre1">toplu mezar üzerinde çalışmak için Balkanlar’a uçtum ve dondurucu koşullarda gribe</p>

  <p class="calibre1">yakalandım. Hayat devam ediyordu.</p>

  <p class="calibre1">Ve Jerome Monk’un kayıp kurbanlarının arandığı o sonuçsuz girişim iyiden iyiye geçmişte</p>

  <p class="calibre1">kalmıştı.</p>

  <p class="calibre1">Monk’un başarısız kaçma teşebbüsü üzerine daha fazla yaygara kopmasını beklemiştim, ama</p>

  <p class="calibre1">Sirnms hikâyeyi basından uzak tutmayı başarmıştı. Operasyon olaydan sonra devam etti, fakat</p>

  <p class="calibre1">enerjisini yitirmişti bir kere. Toprağın elektriksel özdi-renci ve manyetik alanı kullanılarak,</p>

  <p class="calibre1">gömülü bir insan cesedi saptanabilir umuduyla Simms jeofizik donanımları olan teknisyenler</p>

  <p class="calibre1">getirtti. Ama bunlar çaresizlikten başvurulan yöntemlerdi, engebeli turba bozkırı için</p>

  <p class="calibre1">tasarlanmamışlardı ve herkes de bunu biliyordu. Birkaç günün ardından arama çalışması</p>

  <p class="calibre1">sessizce sona erdirildi.</p>

  <p class="calibre1">Lindsey ve Zoe Bennett her nereye gömülülerse, orada kalacaklardı.</p>

  <p class="calibre1">Oradan ayrıldığıma üzgün değildim, iyi bir deneyim olmamıştı ve ailemi özlemiştim.</p>

  <p class="calibre1">Pişmanlık duyduğum tek şey, Sophie’ye hoşçakal deme şansı bulamamış olmamdı. O benden</p>

  <p class="calibre1">önce gitmişti, olanlar hakkında hâlâ kendine kızıyordu. Üstesinden gelmesini umuyordum. Bu</p>

  <p class="calibre1">gibi olayların peşinizi bırakmama alışkanlıkları vardı, hele ki Soruşturma Amiri de suçlayacak</p>

  <p class="calibre1">birini arıyorsa. Ama Simms’in kafasında başka bir günah keçisi vardı.</p>

  <p class="calibre1">Ayrılmadan önce Terry ile sadece bir kez konuştum. Oradaki son sabahımdı, <i class="calibre4">Trencherman’s</i></p>

  <p class="calibre1">Arms’ın önündeki arabama çantalarımı yüklüyordum. Bagaj kapağını kapattığım sırada,</p>

  <p class="calibre1">Terry’nin cart sarı Mitsubishi’si arabamın yanma park etti.</p>

  <p class="calibre1">“Gidiyor musun?” dedi, arabadan inerken.</p>

  <p class="calibre1">“Yol uzun. İyi görünmüyorsun. Her şey yolunda mı?”</p>

  <p class="calibre1">Yorgun gibiydi. Alnındaki sıyrıklı şişlik kabuk bağlamaya başlamıştı, o yüzden öncekinden</p>

  <p class="calibre1">daha kötü görünüyordu. Terry zaten kızarmış olan gözlerine avuçlarının tabanlarıyla bastırdı.</p>

  <p class="calibre1">“Şahane.”</p>

  <p class="calibre1">“Simms’le işler nasıl gitti?”</p>

  <p class="calibre1">“Simms?” Sanki bir an neden bahsettiğimi anlamamış gibi, şaşıp kaldı önce. “Beni salık</p>

  <p class="calibre1">vermeyeceği kesin.”</p>

  <p class="calibre1">“Seni mi suçluyor?”</p>

  <p class="calibre1">“Elbette. Fırçayı kendisinin yiyeceğini sanmıyorsun, değil mi?”</p>

  <p class="calibre1">“Ama amir o. Onun sorumluluğundaydı.”</p>

  <p class="calibre1">“Üstündeki baskı biraz olsun azalacaksa beni ortada bırakmaktan çekinmez. Hem buralarda</p>

  <p class="calibre1">Metropolitan’dan gelen yeni çocuğun fiyakasının biraz bozulduğunu görmeye can atan kimse</p>

  <p class="calibre1">yok mu sanıyorsun?”</p>

  <p class="calibre1">Haklıydı. Acaba Roper’m Simms’e rapor verdiğine kulak misafiri olduğumdan söz etsem mi</p>

  <p class="calibre1">diye geçti aklımdan. Fakat benimkisi sadece bir şüpheydi, ayrıca Terry’nin başında yeterince</p>

  <p class="calibre1">dert vardı zaten.</p>

  <p class="calibre1">“Yapabileceğim bir şey var mı?”</p>

  <p class="calibre1">Keyifsizce güldü. “Zamanı geri çevirebiliyorsan evet.” Terry’yi daha önce hiç böyle</p>

  <p class="calibre1">görmemiştim. “O kadar kötü mü?”</p>

  <p class="calibre1">Boşvermiş gibi yapmak için inandırıcı olmayan bir gayret sarf etti. “Yo. Pek fazla uyumadım</p>

  <p class="calibre1">da, ondandır. Sophie buralarda mı?”</p>

  <p class="calibre1">“Dün gece gitti.”</p>

  <p class="calibre1">“Dün <i class="calibre4">gece</i> mi? Yahu benim niye haberim olmadı?” “Gittiğini ben de görmedim. Buralarda</p>

  <p class="calibre1">oyalanmak istediğini sanmıyorum. Olanlar hakkında kendini çok kötü hissediyordu.”</p>

  <p class="calibre1">“Bilmez miyim, bu konuda yalnız değil.”</p>

  <p class="calibre1">“Onun hatası değildi. Onun konumunda ben de olsam herhalde aynı şeyi yapardım.”</p>

  <p class="calibre1">Terry bana baktı. Bakışı arkadaşça değildi. Birdenbire onu neredeyse hiç tanımıyormuşum</p>

  <p class="calibre1">gibi geldi. “Nasıl oldu da aniden onu savunur oldun?”</p>

  <p class="calibre1">“Ben sadece diyorum ki...”</p>

  <p class="calibre1">“Ne dediğini biliyorum. Bütün operasyon suya düştü ve kellesi tehlikede olan benim, ama sen</p>

  <p class="calibre1">Sophie lanet Keller’ı gözetmekle daha fazla ilgilisin. Ama zaten ikinizin bayağı bir ahbap</p>

  <p class="calibre1">olduğunuzu fark etmiştim.”</p>

  <p class="calibre1">“Bu da ne demek oluyor?”</p>

  <p class="calibre1">“Şu demek...” Cümlesini tamamlamadı. “Boşver. Bak, benim gitmem gerek. Kara’ya selam</p>

  <p class="calibre1">söyle.”</p>

  <p class="calibre1">Arabasına geri döndü, kapıyı çarparak kapattı ve öyle bir gaza bastı ki, bacaklarıma çakıl</p>

  <p class="calibre1">taşlan sıçradı. Öfke ve şaşkınlık arasında, orada bir süre öylece durdum.</p>

  <p class="calibre1">Fakat bu olayı öyle uzun süre dert etmedim. Kendi hayatımda, Terry meselesiyle fazla</p>

  <p class="calibre1">oyalanamayacak kadar çok şey oluyordu; Dartmoor’da yaşananları kısa zamanda geride</p>

  <p class="calibre1">bıraktım. Sanki ne zaman arkamı dönsem Alice biraz daha büyümüş oluyordu, Kara ile ben</p>

  <p class="calibre1">ona bir kardeş verme konusunu konuşmaya başladık. Meslek yaşamımda her zamankinden</p>

  <p class="calibre1">daha meşguldüm. Arama çalışması başarılı olmamış olabilirdi, ama operasyondaki rolüm</p>

  <p class="calibre1">işimle ilgili özgeçmişime zarar vermemişti. Kendimi daha başka polis kuvvetlerince talep</p>

  <p class="calibre1">edilen biri olarak buldum ve telefon çalıp da bir başka sakatlanmış veya çürümekte olan ceset</p>

  <p class="calibre1">haberi verildiğinde her seferinde içimdeki hevesli beklentiye hayret ettim. Eh, bu anlaşılabilir</p>

  <p class="calibre1">bir şey dedim kendi kendime. Ne de olsa hayatımı böyle kazanıyordum. Duygularımı</p>

  <p class="calibre1">karıştırmama tutumumu sürdürmem gerekiyordu; hem kariyerinin iyi gitmesinden kim</p>

  <p class="calibre1">memnun olmazdı ki?</p>

  <p class="calibre1">Derken, Bosna’daki toplu mezar işi geldi. Cesetlerin çıkarılması ve mümkünse kurbanların</p>

  <p class="calibre1">kimliklerinin saptanmasıyla yükümlü uluslararası bir ekibin üyesi olarak Bosna’ya gittim. Bir</p>

  <p class="calibre1">ay süren meşakkatli bir süreçti; üç gününü grip yüzünden yüksek ateşle yatakta geçirdim. Üç</p>

  <p class="calibre1">kilodan fazla kaybetmiş ve böyle endüstriyel ölçekte bir gaddarlığa olan yeteneğimizden</p>

  <p class="calibre1">dersimi almış bir şekilde geri döndüm. Eve döndüğüm için hiç o kadar memnun olmamıştım.</p>

  <p class="calibre1">İlk başta Kara’nm sessizliğini uyum sağlamama fırsat vermek olarak yorumladım. Döndüğüm</p>

  <p class="calibre1">günün gecesinde, Alice’e yatmadan önce bir öykü okumuş, yemekten sonra da Kara ile</p>

  <p class="calibre1">birlikte oturmuş şarabımızı içiyorduk ki, bundan daha fazlası olduğunu fark ettim.</p>

  <p class="calibre1">“Pekala, sorunun ne olduğunu bana söyleyecek misin?” diye sordum.</p>

  <p class="calibre1">Dakikalardır boşluğa gözlerini dikmiş bakıyordu. Böyle içine kapanmazdı hiç, hele de</p>

  <p class="calibre1">birbirimizi haftalardır görmemişken. “Hı? Ah, affedersin, dalıp gitmişim.”</p>

  <p class="calibre1">“Farkındayım. Sorun ne?”</p>

  <p class="calibre1">“Yok bir şey. Gerçekten, biraz kafam meşgul.” Konuyu dağıtmak istercesine gülümsedi.</p>

  <p class="calibre1">“Haydi gel, sofrayı toplayalım.”</p>

  <p class="calibre1">“Kara...”</p>

  <p class="calibre1">Elindeki tabakları iç çekerek masaya bıraktı. “Hiçbir şey yapmayacağına bana söz ver.”</p>

  <p class="calibre1">“Niye, ne oldu ki?”</p>

  <p class="calibre1">“Birkaç gece önce Terry Connors uğradı.”</p>

  <p class="calibre1">Onu Dartmoor’dan beri ne görmüş ne de konuşmuştum. “Terry mi? Niçin?”</p>

  <p class="calibre1">“Londra’da olduğunu ve uğrayıp seni görmeyi düşündüğünü söyledi, ama... Ama senin evde</p>

  <p class="calibre1">olmadığını bildiği izlenimini edindim.”</p>

  <p class="calibre1">İçimden buz gibi bir şey aktığını hissettim. “Devam et.” “Onun o şekilde uğramasında... ne</p>

  <p class="calibre1">bileyim, <i class="calibre4">yakışıksız</i> bir şey vardı, içki içtiğini kokusundan anlayabiliyordum, fakat senin evde</p>

  <p class="calibre1">olduğundan emin olmak için niye önce aramamıştı ki? Ona kahve yaptım, ama benim ...</p>

  <p class="calibre1">rahatsız hissetmeme neden oldu.”</p>

  <p class="calibre1">“Rahatsız mı, nasıl yani?”</p>

  <p class="calibre1">Kara’nm yüzü kızardı. “Açıkça söylemem mi gerekiyor?” Masanın kenarını sımsıkı tutmakta</p>

  <p class="calibre1">olduğumu fark ettim. Kendimi gevşemeye zorladım. “Ne yaptı?”</p>

  <p class="calibre1">“Hiçbir şey yapmadı. Sadece davranış şekli yüzünden. Ona gitmesi gerektiğini söyledim...</p>

  <p class="calibre1">Şey, istediğimin bu olduğundan emin olup olmadığımı sordu. Dedi ki... dedi ki, sen evde</p>

  <p class="calibre1">yokken ne haltlar yediğini bilmiyormuşum.” Kara şarap kadehini eline aldı, içmeden tekrar</p>

  <p class="calibre1">yerine koydu. “Sonra Alice uyandı ve yukarıdan seslenerek senin dönüp dönmediğini sordu.</p>

  <p class="calibre1">Gerçekten <i class="calibre4">rahatlamıştım.</i> Bu Terry’yi kendine getirdi galiba ve gitti.”</p>

  <p class="calibre1">Hiç yerimden kıpırdamadığım halde, sanki aniden ayağa kalkmışım gibi gözlerimin önünde</p>

  <p class="calibre1">yıldızlar uçuşuyordu. “Niçin bana anlatmadın?”</p>

  <p class="calibre1">“Doğu Avrupa’da dizlerine kadar bir mezarın içindeydin. Ne faydası olacaktı? Üstelik hiçbir</p>

  <p class="calibre1">şey de <i class="calibre4">olmadı.”</i></p>

  <p class="calibre1">“Tanrım! Öylece buraya geldi ve...”</p>

  <p class="calibre1">“David, sakin ol.”</p>

  <p class="calibre1"><i class="calibre4">“Sakin</i> mi olayım?” Sandalyemi geriye ittim, artık hareket etmeden daha fazla duramıyordum.</p>

  <p class="calibre1">“Benim hakkımda söylediği... Doğru değil.”</p>

  <p class="calibre1">Kara ayağa kalktı ve yanıma geldi. Yüzüme dokundu. “Biliyorum. Terry herkesi kendisi gibi</p>

  <p class="calibre1">sanıyor, o kadar.”</p>

  <p class="calibre1">“Ne demek istiyorsun?”</p>

  <p class="calibre1">“Nasıl biri olduğunu biliyorsundur. İlişkileri?”</p>

  <p class="calibre1">“İlişkileri mi?” diye tekrarladım aptal aptal.</p>

  <p class="calibre1">Bana muzipçe gülümsedi. “Sen ciddi misin? Fark etmedin mi? Niçin Deborah o kadar uzun</p>

  <p class="calibre1">süre onunla kaldı, hiç bilmiyorum. Ondan sadakat beklemekten yıllar önce vazgeçtiğini</p>

  <p class="calibre1">söylemişti; şimdi artık sadece tedbirli olmasını istiyormuş. Terry’nin Londra dışına tayin</p>

  <p class="calibre1">edilmesinin nedeninin bu olduğu izlenimini edindim. Beraber çalıştığı biriyle ilişkisi vardı ve</p>

  <p class="calibre1">işler karıştı.”</p>

  <p class="calibre1">Bu benim için yeni bir haberdi. Ama dördümüz son dışarı çıktığımızda niçin atmosferin o</p>

  <p class="calibre1">kadar gergin olduğunu açıklıyordu. Benim bile gözümden kaçmamıştı.</p>

  <p class="calibre1">“Niçin daha önce bir şey söylemedin?” diye sordum, kollarımı Kara’ya dolayarak.</p>

  <p class="calibre1">“Çünkü bizi ilgilendirmezdi, ayrıca işleri münasebetsiz bir hale getirmek istemedim. Ne de</p>

  <p class="calibre1">olsa sen onunla birlikte çalışıyordun.”</p>

  <p class="calibre1"><i class="calibre4">Artık çalışmıyorum.</i> Kara geriye kaykılıp yüzüme baktı. “Aptalca bir şey yapmayacağına bana</p>

  <p class="calibre1">söz ver.”</p>

  <p class="calibre1">“Ne gibi?”</p>

  <p class="calibre1">“Herhangi bir şey. Boşver gitsin. Olur mu? Terry zaman harcamaya değmez.” Ellerini sırtıma</p>

  <p class="calibre1">kaydırdı. “Hem ayrıca geri döndüğün ilk geceyi Terry Connors hakkında konuşarak geçirmek</p>

  <p class="calibre1">istemiyorum artık.”</p>

  <p class="calibre1">Ben de istemiyordum. Biz de öyle geçirmedik.</p>

  <p class="calibre1">Fakat olayı tamamen de aklımdan çıkaramıyordum. Terry karımı baştan çıkarma niyetiyle</p>

  <p class="calibre1">evime gitmişti. Bu yeterince kötü değilmiş gibi, bir de karımı benim onu aldattığıma</p>

  <p class="calibre1">inandırmaya çalışmıştı. Bunu düşünmek bile beni öfkeden serseme çeviriyordu, ama birkaç</p>

  <p class="calibre1">gün bir şey yapmama ve sakinleşmek için kendime fırsat tanıma kararı aldım.</p>

  <p class="calibre1">Ancak ertesi gün öğleden sonraya kadar dayanabildim.</p>

  <p class="calibre1">Balkanlar’a yolculuğumdan sonra işime ufak ufak dönmeye başlamıştım ve o gün de zaten</p>

  <p class="calibre1">erken paydos etmek için ayarlamalarımı yapmıştım. Planım Alice’i okuldan almaktı, ama</p>

  <p class="calibre1">Terry’ye olan kızgınlığım gece boyunca iyice azmıştı. Birkaç saat boyunca kafamdan</p>

  <p class="calibre1">atamayınca hastanedeki Kara’yı aradım.</p>

  <p class="calibre1">“Çok özür dilerim ama Alice’i sen alabilir misin?”</p>

  <p class="calibre1">“Sanırım. Niye, bir şey mi oldu?”</p>

  <p class="calibre1">Onu aradığım için şimdiden pişman olmuştum bile. Kara’mn işi yarı zamanlıydı, üstelik</p>

  <p class="calibre1">çalışma saatleri esnekti ve meslektaşlarına yardım etmek için sık sık nöbet değişimi yaptığı</p>

  <p class="calibre1">oluyordu. Ama söz konusu olan kızımızdı, üstelik bir iş seyahatinden yeni dönmüştüm. Terry</p>

  <p class="calibre1">Connors gibi biriyle yüzleşeceğim diye hücuma geçmek yerine, asıl önemli olan şeye</p>

  <p class="calibre1">odaklanmam gerekirdi.</p>

  <p class="calibre1">“Bak ne diyeceğim, önemli değil. Unut gitsin.”</p>

  <p class="calibre1">“Hayır, sorun yok. Zaten sadece bir personel toplantısı için kaldım, yani mazeretim olursa</p>

  <p class="calibre1">memnun olurum.” Fakat sonra, “Niçin, ne oldu?” derken, sesi ihtiyatlıydı.</p>

  <p class="calibre1">“Yok bir şey. Boşver, programı hiç...”</p>

  <p class="calibre1">‘Değiştirmeyelim’ diyecektim, ama hattın öbür ucunda geriden bir kargaşa sesi peydah oldu.</p>

  <p class="calibre1">Seslerin yükseldiğini ve ağır kapıların çarpıldığını işittim.</p>

  <p class="calibre1">“Affedersin, bana ihtiyaç var,” dedi Kara telaşla. “Ben Alice’i alırım, nedenini sonra</p>

  <p class="calibre1">açıklarsın. Hoşçakal.”</p>

  <p class="calibre1">Ben bir şey diyemeden telefonu kapattı. Telefonu indirirken kendimi sığ biri gibi hissettim.</p>

  <p class="calibre1">Onu daha sonra tekrar arayıp</p>

  <p class="calibre1">Alice’i yine benim alacağımı söylemeye karar verdim. Yarım saat bekledikten sonra aradım,</p>

  <p class="calibre1">ama telefon meşguldü. Hem zaten tekrar Terry’yi düşünmeye başlayınca, ona olan öfkem</p>

  <p class="calibre1">yeniden baş vermişti. Kara belli ki meşguldü, üstelik şimdiye dek ayarlamaları da yapmış</p>

  <p class="calibre1">olmalıydı, yani arayıp onu rahatsız etmenin pek bir anlamı yoktu.</p>

  <p class="calibre1">Onun yerine Terry’yi aradım.</p>

  <p class="calibre1">Arayanın ben olduğumu görünce telefonu açacağından bile emin değildim. Ama açtı. Sesi her</p>

  <p class="calibre1">zamanki gibi kendinden çok emin ve canlıydı. “David! Nasılsın?”</p>

  <p class="calibre1">“Seni görmek istiyorum.”</p>

  <p class="calibre1">Sadece belli belirsiz bir tereddüt yaşadı. “Bak, seninle buluşmayı çok isterdim, ama şu an işler</p>

  <p class="calibre1">biraz yoğun. Ben seni daha sonra...”</p>

  <p class="calibre1">“Seni evinde beklememi mi tercih edersin?”</p>

  <p class="calibre1">Ailesini işe karıştırmak gibi bir niyetim yoktu, ama beni başından atmasına izin</p>

  <p class="calibre1">vermeyecektim. Bu sefer tereddütü daha uzun sürdü.</p>

  <p class="calibre1">“Söylemek istediğin bir şey mi var?”</p>

  <p class="calibre1">Vardı, ama bunu yüz yüzeyken yapmak istiyordum. “Bir iki saat içinde Exeter’da olabilirim.</p>

  <p class="calibre1">Nerede buluşacağımızı söyle.” “Seni yolculuktan kurtarabilirim. Hâlâ Londra’dayım. Hattâ</p>

  <p class="calibre1">sana bira bile ısmarlarım.” Sesinde üstünlük taslayan bir ton vardı. “Tıpkı eski günlerdeki gibi</p>

  <p class="calibre1">olacak.”</p>

  <p class="calibre1">Onunla buluşmaya giderken, tepemin atmamasını diledim. Soho’da bir birahanede</p>

  <p class="calibre1">buluşmamızı önermişti; mekândan içeri girerken sebebini anladım. Belli ki, polislerin içmek</p>

  <p class="calibre1">için takıldıkları bir yerdi, çünkü müşterilerin çoğu, mesaisi sona ermiş polislerde görülen, tarif</p>

  <p class="calibre1">etmesi zor bir çalıma sahipti. İçerisi Noel için süslenmişti... Yıllardır kullanılıp durduğu</p>

  <p class="calibre1">açıkça görülen aynı solmuş kâğıt şeritler ve ıvır zıvır süsler. Terry bardaydı, bir grup erkekle</p>

  <p class="calibre1">beraber bir şeye gülüyordu. Ben girdiğimde izinlerini istedi. Yüzünde her zamanki</p>

  <p class="calibre1">gülümsemesi vardı, ama gözleri tetikteydi.</p>

  <p class="calibre1">“Bir şey içer misin?”</p>

  <p class="calibre1">“Hayır, teşekkürler.”</p>

  <p class="calibre1">“Sen bilirsin.” Elinde bardakla, rahat bir biçimde bir masaya yaslandı. “Ee, yangın nerede?”</p>

  <p class="calibre1">“Kara’dan uzak dur.”</p>

  <p class="calibre1">“Sen neden bahsediyorsun?”</p>

  <p class="calibre1">“Neden bahsettiğimi biliyorsun. Seni bir daha evimde istemiyorum.”</p>

  <p class="calibre1">Hâlâ gülümsüyordu, ama boynundan yukarıya doğru bir kızartı yükseldi. “Hey, dur bakalım</p>

  <p class="calibre1">biraz. Sana ne söyledi bilmiyorum, ama senin evde olmadığını bilmiyordum...”</p>

  <p class="calibre1">“Evet, biliyordun. Toplu mezar bütün haberlerde gösterildi; benim de orada olduğumu</p>

  <p class="calibre1">anlamak için dahi olmaya gerek yoktu. Bu yüzden önce telefon etmedin, çünkü o zaman</p>

  <p class="calibre1">uğramak için bahanen kalmayacaktı.”</p>

  <p class="calibre1">“Bak...”</p>

  <p class="calibre1">“Üstelik onun benim başka biriyle görüştüğümü düşünmesini sağlamaya çalıştın. Ne halt</p>

  <p class="calibre1">etmeye böyle bir şey yaptın ki?” Gözlerindeki suçluluk veya pişmanlık olabilir diye</p>

  <p class="calibre1">düşündüm, ama o kadar çabuk silindi ki, belki de hayal etmiştim. Omuzunu silkti. “Niye</p>

  <p class="calibre1">yapmayayım?”</p>

  <p class="calibre1">“Hepsi bu mu yani?”</p>

  <p class="calibre1">“Ne dememi istiyorsun? Kara güzel kadın. Koltukların ka-barmalı.”</p>

  <p class="calibre1">Sırıtışı alaycıydı. <i class="calibre4">Sakin ol. Seni kışkırtmasına meydan verme.</i> Bu onun rahat olduğu bölgeydi.</p>

  <p class="calibre1">Eğer kontrolümü kaybedersem, beni paspasa çevirebilir, üstelik bir de kavgayı benim</p>

  <p class="calibre1">başlattığıma tanıklık edecek bir birahane dolusu arkadaşı olurdu. Ona ne yaptığımı</p>

  <p class="calibre1">bilmiyordum, ama artık umurumda da değildi. Ve bunu fark edince başka bir şey daha fark</p>

  <p class="calibre1">ettim.</p>

  <p class="calibre1">“İşler o kadar iyi gitmiyor mu Terry?”</p>

  <p class="calibre1">Gözleri kısıldı. “Neden bahsediyorsun?”</p>

  <p class="calibre1">“O yüzden buradasın, değil mi?” Kafamla birahaneyi işaret ettim. “Görkemli günleri yad</p>

  <p class="calibre1">etmek için. Monk olayından sonra itibarın epey sarsılmış olmalı.”</p>

  <p class="calibre1">Gülümsemesi silinmiş, yüzünde çirkin bir ifade belirmişti. “Ben iyiyim. Sadece birkaç gün</p>
</body>
</html>
