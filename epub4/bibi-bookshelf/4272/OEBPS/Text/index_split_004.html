<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="pc;" name="author" />
  <meta content="2014-01-02T20:56:04+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Telefonun ekranı hayat bulunca mavi ışıltı karanlığı biraz geriletti. <i class="calibre4">Tanrıya şükür.</i> Fener kadar</p>

  <p class="calibre1">parlak olmasa da o an bana harika geldi. Telefonu minyatür bir fener gibi yüksekte tutarak, el</p>

  <p class="calibre1">fenerimin yuvarlandığı inişe doğru yavaş yavaş ilerlemeye başladım. Düştüğü için bir</p>

  <p class="calibre1">bağlantısı gevşemiş olabilirdi, bulabilirsem tekrar çalıştırabilirdim.</p>

  <p class="calibre1">Birkaç adım daha atmıştım ki, mavi ışık ansızın söndü.</p>

  <p class="calibre1">Karanlık beni tekrar kuşatınca, panik hissi bir an kalbime bıçak gibi saplandı. Neyse ki, ekran</p>

  <p class="calibre1">bekleme moduna geçmişti sadece, bir tuşa basınca yeniden aydınlandı. Rahatlama duygusuyla</p>

  <p class="calibre1">elim ayağım çözüldü. Yola devam ederken yeraltı akıntısının sesi gitgide yükseliyor, havayı</p>

  <p class="calibre1">rutubetli bir soğuk kaplıyordu. Tavan daha da alçalınca artık iki büklüm ilerlemek</p>

  <p class="calibre1">zorundaydım, ama çok fazla yolum da kalmamıştı zaten.</p>

  <p class="calibre1">Tam ulaşmıştım ki telefonum çınladı.</p>

  <p class="calibre1">Tiz <i class="calibre4">bip</i> sesi şok edici derecede yüksekti. Bir an içimde bir umut dalgası kabardı, ama sonra</p>

  <p class="calibre1">kimsenin burayı arayamaya-cağını idrak ettim, işittiğim ses zil değildi.</p>

  <p class="calibre1">Zayıf pil uyarışıydı.</p>

  <p class="calibre1">Günlerdir telefonu şarj etmeye niyetleniyordum. En son, Dartmoor’a gelmeden önce şarj</p>

  <p class="calibre1">etmiştim, ama buralarda sinyalin düzensiz olması yüzünden neredeyse hiç kullanmamıştım.</p>

  <p class="calibre1">Önemli gelmemişti.</p>

  <p class="calibre1">Ama şimdi önemliydi işte.</p>

  <p class="calibre1"><i class="calibre4">Ah, Tanrım.</i> Yanıp sönen pil simgesine bakakaldım. Sanki bir noktayı kanıtlarcasma, ekran</p>

  <p class="calibre1">yeniden karardı. Tuşa basarken parmaklarım titriyordu. Telefon aydınlandı, ama neredeyse</p>

  <p class="calibre1">ânında yine bipledi. Pilin ne kadar ömrü kaldığını bilmenin olanağı yoktu ve ekranı</p>

  <p class="calibre1">kullanmak da pili daha da hızlı boşaltacaktı.</p>

  <p class="calibre1">Dik inişe doğru son bir acılı bakış attım. Sadece birkaç metre ilerideydi, ama feneri düştüğü</p>

  <p class="calibre1">yerden alabileceğimin garantisi yoktu. Hem alsam bile hâlâ çalışıyor olacak mıydı,</p>

  <p class="calibre1">bilemezdim. Devam etmek artık söz konusu değildi. Henüz yapabiliyorken buradan çıkıp</p>

  <p class="calibre1">yardım getirmem gerekiyordu. Tekrar madene dönersem, hemen o noktada kuyu doğruca</p>

  <p class="calibre1">yüzeye çıkıyordu. Telefonun ışığı olmasa bile onu takip edebilirdim. Ama daha önce</p>

  <p class="calibre1">sönerse...</p>

  <p class="calibre1"><i class="calibre4">Bunu düşünme.</i></p>

  <p class="calibre1">Geriye, deliğe doğru körlemesine koşma dürtüsüne direnerek nefesimi düzenli hale getirmeye</p>

  <p class="calibre1">çalıştım. Elimden geldiğince hızlı ilerliyordum, ama sürekli öne eğilmekten sırtım ağrıyordu</p>

  <p class="calibre1">ve ilerleyişim de hâlâ acı verecek kadar yavaş geliyordu. Eğimli maden kuyusunda tekrar</p>

  <p class="calibre1">yukarıya doğru çıkarken telefonun ekranı iki kere daha söndü. Her seferinde dondum; ekranı</p>

  <p class="calibre1">yeniden aydınlatmak için bir tuşa basarken neredeyse nefes almaya cesaret edemiyordum.</p>

  <p class="calibre1">Ekran beşinci kez karardığı sırada herhalde yolu yarılamış-tim. Hemen bir tuşa bastım. Hiçbir</p>

  <p class="calibre1">şey olmadı. Bir başkasına bastım. Ve bir başkasına. Ekran canlanmadı. Umutsuzca tuş</p>

  <p class="calibre1">takımını dürtüp dururken sanki karanlık koyulaşıyordu, sadece birkaç saniye daha ışık olması</p>

  <p class="calibre1">için dua ediyordum.</p>

  <p class="calibre1">Ama olmadı. Siyahlık sanki gözlerime bastırıyordu. Telefonu indirdim.</p>

  <p class="calibre1">Hiçbir yere gidemeyecektim.</p>

  <p class="calibre1">Yerin altı soğuktu. Telefonun pili tükendikten kısa süre sonra titremeye başladım. Hava</p>

  <p class="calibre1">rutubetli ve buz gibiydi; hareket etmeyi kestiğim an mağaranın soğuğu giysilerimin içine</p>

  <p class="calibre1">işledi. Kayanın yüzeyine çökmüştüm; ilk başta çömeliyordum, fakat kaslarıma kramp girince</p>

  <p class="calibre1">oturdum. İstediği kadar soğuk olsun, böyle hiçbir şey göremezken yola devam etmeyi göze</p>

  <p class="calibre1">alamazdım. Bir keresinde bir Iskoç adasında gece vakti kaybolmuştum. O zaman bundan daha</p>

  <p class="calibre1">kötüsü olamaz diye düşünmüştüm.</p>

  <p class="calibre1">Ama bu daha kötüydü.</p>

  <p class="calibre1">İçgüdüsel olarak ilk aklıma gelen, sürünerek geçtiğim o deliğe el yordamıyla gitmeyi</p>

  <p class="calibre1">denemekti. Açıklığın baştan çıkaracak kadar yakında olduğunu biliyordum. Bu karanlıkta</p>

  <p class="calibre1">göçüğü bulmak kolay olmazdı, ama madene geri dönmeyi başarırsam, yüzeye çıkabilme</p>

  <p class="calibre1">ihtimalim çok daha yüksek olurdu.</p>

  <p class="calibre1">Deliğin konumunu zihnimde saptayabilsem, deneyecektim. Fakat kaya çöküntülerini veya</p>

  <p class="calibre1">çıkıntılarını göremediğimden körlemesine el yordamıyla yolumu bulmaya çalışmam gerekirdi.</p>

  <p class="calibre1">Kafamı karpuz gibi yarmasam dahi, yönümü şaşırmam işten bile değildi. Hem bir açıklığa</p>

  <p class="calibre1">ulaşsam da, bunun doğru nokta olup olmadığını bilmem imkânsızdı; hiç farkına bile varmadan</p>

  <p class="calibre1">kendimi sonunda mağara sisteminin daha derinlerine ilerliyor bulabilirdim.</p>

  <p class="calibre1">Hayır, beğeneyim beğenmeyeyim, tek seçeneğim olduğum yerde kalmaktı. Polis kırık kapıyı</p>

  <p class="calibre1">ve cüzdanımı bulacak, sonra da madende arama yapılması an meselesi olacaktı. Beni buraya</p>

  <p class="calibre1">getiren açıklığı ben bulabildiysem onlar haydi haydi bulurlardı.</p>

  <p class="calibre1"><i class="calibre4">Ya bulamazlarsa?</i></p>

  <p class="calibre1">Eğer kimse gelmezse, er ya da geç bir karar vermek zorunda kalacağımı biliyordum. Ama</p>

  <p class="calibre1">henüz bunu düşünmeye hazır değildim. Birkaç saniyeliğine ekranı aydınlatacak artık elektrik</p>

  <p class="calibre1">yükü olmasını umarak tekrar telefonu yokladım. Yoktu. İşte şimdi düşünecek zamanım vardı.</p>

  <p class="calibre1">Buraya inmek inanılmaz derece aptalca gelmeye başlamıştı. Sophie ile Monk’a yetişseydim</p>

  <p class="calibre1">bile, ne yapacaktım ki? Monk’u geri mi püskürtecektim? Bunu düşünmek bile gülünçtü.</p>

  <p class="calibre1">Cross’un tabancasını yanımda getirmek aklıma gelmemişti, ayrıca getirseydim de nasıl</p>

  <p class="calibre1">kullanılacağım bilmiyordum. Hayır, destek ekibi gelene kadar arabanın yanında kalmalı,</p>

  <p class="calibre1">Cross ve Miller için elimden geleni yapmalıydım. Oysa ben belki kimsenin varlığından bile</p>

  <p class="calibre1">haberdar olmadığı bir yeraltı mağarasında kapana kısılmıştım, bu arada Monk ve Sophie ise...</p>

  <p class="calibre1">Bunu düşünmeye bile katlanamıyordum.</p>

  <p class="calibre1">Vücudumda kalan azıcık sıcaklık da kaçmasın diye, kafamı dizlerime dayayıp, kollarımı da</p>

  <p class="calibre1">bacaklarıma doladım. Soğuk kemiklerimi sızlatıyordu, ama pek umurumda değildi. Ne kadar</p>

  <p class="calibre1">zamandır aşağıda olduğumu bilmemin bir yolu yoktu. Saatimin minesini göremiyordum ve</p>

  <p class="calibre1">karanlıkta da zaman kavramım tümden yitirmiştim.</p>

  <p class="calibre1">Dertop olmuş halde titreyerek, yardımın geldiğini gösterebilecek bir ses işitmek için kendimi</p>

  <p class="calibre1">zorluyordum. Bir keresinde duydum sandım: Çok uzaklardan gelen bir patırtının yankısı</p>

  <p class="calibre1">mağaranın içinden sürüklenip geçti. Karanlığın içine</p>

  <p class="calibre1">bağırdım, ta ki sesim kısılıp boğazım ağrıyana kadar. Ama susup kulak verince, işittiğim tek</p>

  <p class="calibre1">ses görünmeyen suyun akışkan şarıltısıydı.</p>

  <p class="calibre1">Kendimi hayatımda hiç hissetmediğim kadar işe yaramaz hissederek, gözlerimi kapadım ve</p>

  <p class="calibre1">dinlenmeye çalıştım.</p>

  <p class="calibre1">Bir ara dalmış olmalıyım. Bunun mümkün olabileceğini sanmazdım, ama her yerim ağrıyordu</p>

  <p class="calibre1">ve bitkindim. Farkında olmadan huzursuz bir uykuya sürüklenmiştim.</p>

  <p class="calibre1">Ve sonra birdenbire uyandım. Birkaç saniye kadar, nerede olduğumu hiç hatırlamadım.</p>

  <p class="calibre1">Paniğe kapıldım; sendeleyerek ayağa kalkmaya çalışınca az kalsın kafamı alçak kayaya</p>

  <p class="calibre1">çarpacaktım. Durumun vehametini idrak ederek tekrar soğuk kayanın üzerine oturdum.</p>

  <p class="calibre1">Bacaklarıma kramp girmişti. Önce birini, sonra diğerini uzatıp esnettim, gevşesinler diye</p>

  <p class="calibre1">kaslarıma masaj yaptım.</p>

  <p class="calibre1">O sırada gürültüyü işittim.</p>

  <p class="calibre1">Çok uzaklarda seke seke düşen bir kayanın sesini andırıyordu. Olduğum yerde donup kulak</p>

  <p class="calibre1">kabarttım. Bir saniye sonra tekrar işitildi ve bu sefer durmadı. Gittikçe yükseldi; yankılanan</p>

  <p class="calibre1">ayak sesleri olduğu aşikârdı, biri yaklaşıyordu.</p>

  <p class="calibre1">“<i class="calibre4">Buradayım!”</i> diye bağırdım. <i class="calibre4">“Buradayım!”</i></p>

  <p class="calibre1">Karanlığın içine gözlerimi dikerken krampı unutmuştum; rahatlama hissi ve adrenalin</p>

  <p class="calibre1">yüzünden kalbim küt küt atıyordu. Bana uzun gelen bir sürenin ardından karanlıkta bir ışık</p>

  <p class="calibre1">belirdi.</p>

  <p class="calibre1"><i class="calibre4">Tanrı’ya şükür.</i> “Buradayım!”</p>

  <p class="calibre1">İşık benim olduğum yöne hareket etmeye başladı; bir el fenerinin dans eden sarı ışığı. Ancak</p>

  <p class="calibre1">büyüdüğü zamandı ki, yanlış yönden geldiğini anladım. Bu her kimse, mağaranın uzak</p>

  <p class="calibre1">tarafından yaklaşıyordu, madendeki açıklıktan değil. Dahası, bir kurtarma ekibinin toplu</p>

  <p class="calibre1">fenerleri yerine tek bir ışıktı.</p>

  <p class="calibre1">Bağırışım gırtlağımda söndü. Fener yaklaşırken içimi bezgin bir boyun eğiş duygusu sardı.</p>

  <p class="calibre1">Parıltının gerisinde cüsseli bir figürü ve kel bir kafanın beyaz tepesini seçebiliyordum. Çıkıntı</p>

  <p class="calibre1">halindeki kayanın altından geçerken öne eğilip kamburunu çıkarıyordu. Birkaç metre ilerimde</p>

  <p class="calibre1">durdu. İğrenç ve hayvansı bir koku alıyordum.</p>

  <p class="calibre1">Monk el fenerini indirdi. Leş gibi olmuş asker ceketi heybetli omuzları ve kollarına çok küçük</p>

  <p class="calibre1">görünüyordu. Düğme gözleri bana dikkatle bakarken, göğsü inip kalkıyor, her bir nefesine</p>

  <p class="calibre1">hafif bir hırıltı eşlik ediyordu.</p>

  <p class="calibre1">“Ayağa kalk.”</p>

  <p class="calibre1">Mağara sistemi tam bir yeraltı labirentiydi, ama Monk nereye gittiğini tam olarak biliyor</p>

  <p class="calibre1">gibiydi. Dar yarıklardan sıkışarak geçiyor, kayanın içinden bükülüp kıvrılarak yol bulan,</p>

  <p class="calibre1">suların damladığı geçitler boyunca emekleyerek ilerliyordu. Tereddüt etmiyor, kendi başıma</p>

  <p class="calibre1">asla cesaret edemeyeceğim yarıklardan süzülerek geçiyordu. Fakat cüssesine rağmen bir kez</p>

  <p class="calibre1">bile bir yere takılmamış veya sıkışmamıştı. Yüzeyde bir ucube olabilirdi, ama burada, yeraltı</p>

  <p class="calibre1">tünellerinde kendi ortamında gibiydi.</p>

  <p class="calibre1">Verdiği o tek talimatın dışında bir daha konuşmamıştı. Sop-hie ile ilgili çılgınca telaşlı</p>

  <p class="calibre1">sorularımı işitmezden gelmiş, sanki peşinden gidip gitmemem umurunda değilmiş gibi, öylece</p>

  <p class="calibre1">arkasını dönüp geldiği yoldan geri gitmeye başlamıştı. Şaşkına dönmüş halde olduğum yerde</p>

  <p class="calibre1">kalmıştım. Ancak gölgeler tekrar mağaranın içine akmaya başlar ve gitgide uzaklaşan fenerin</p>

  <p class="calibre1">bıraktığı boşluğu doldurmak için hücum ederlerken kendimi hareket etmeye zorlamıştım.</p>

  <p class="calibre1">Monk hiç dönüp bir bakmamıştı bile, ama beni işitmiş olmalıydı. Tamamen kaybolmuş</p>

  <p class="calibre1">hissediyordum. Bütün bunların hiçbir anlamı yoktu, ne geri gelmiş olmasının ne de beni niçin</p>

  <p class="calibre1">-ve nereye- götürdüğünün. Mağaraların derinlerine ilerleme düşüncesi beni dehşete</p>

  <p class="calibre1">düşürüyordu, ama başka ne yapabilirdim? Bütün isteği beni öldürmek olsaydı, çoktan</p>

  <p class="calibre1">öldürmüş olabilirdi.</p>

  <p class="calibre1">Ayrıca Sophie’yi bulmak zorundaydım.</p>

  <p class="calibre1">İçinde bulunduğumuz geçit aniden genişledi ve ayakta dik durmaya yetecek kadar boşluk</p>

  <p class="calibre1">oluştu. Monk hiç duraklamadan geçmeye başladı. Bu fırsatı kullanıp ona yetiştim.</p>

  <p class="calibre1">“O nerede?” diye sordum nefes nefese.</p>

  <p class="calibre1">Cevap vermedi. Harcadığı efordan etkilendiği belliydi; her bir nefesi yoğun, ıslak bir hırıltı</p>

  <p class="calibre1">halindeydi, ama yine de yavaşlamıyordu. Yakaladığım kolu, yağlı giysinin altında tik ağacı</p>

  <p class="calibre1">kütüğü gibiydi.</p>

  <p class="calibre1">“Ona ne yaptın? Yaralı mı?”</p>

  <p class="calibre1">Kolunu silkip elimden kurtardı. Bunu yaparken pek bir gayret sarf etmesi gerekmemişti sanki,</p>

  <p class="calibre1">ama benim ayaklarım yerden kesildi. Ellerim ve dizlerim üzerine derilerinin sıyrılmasına</p>

  <p class="calibre1">yetecek kadar sert şekilde serildim.</p>

  <p class="calibre1">“Kapat lanet çeneni.”</p>

  <p class="calibre1">Sesi boğuk bir gürlemeydi. Dönüp yola devam etti, ama öksürük nöbetine tutulunca iki</p>

  <p class="calibre1">büklüm oldu. Kaya yüzüne yaslandı; muazzam geniş omuzları spazmın şiddetinden</p>

  <p class="calibre1">sarsılıyordu. Yere koca bir balgam öbeği tükürürken ciğerlerinden sanki sıvıyla dolularmış</p>

  <p class="calibre1">gibi bir ses geldi. Şiddetle nefes alarak elini ağzından geçirdi, sonra sanki hiçbir şey olmamış</p>

  <p class="calibre1">gibi yürümeye devam etti.</p>

  <p class="calibre1">Bir saniye sonra arkasından gittim. Fakat daha önce telefonda işittiğim o hırıltılı soluklar ve</p>

  <p class="calibre1">Wainwright’ın evinde polisin bulduğu tükürük aklıma geldi. Herkes bunun aşağılama ifade</p>

  <p class="calibre1">eden bir hareket olduğunu varsaymıştı, ama ben artık emin değildim.</p>

  <p class="calibre1">Monk hastaydı.</p>

  <p class="calibre1">Bu onu daha az tehlikeli kılıyor değildi tabii, ne de yavaşlatıyordu. Ona yetişebilmek için</p>

  <p class="calibre1">kendimi zorlamam gerekiyordu, böyle yapmasam beni orada öylece bırakacağını biliyordum.</p>

  <p class="calibre1">Bütün yapabildiğim, fener ışığı sayesinde siluet olarak görünen Monk’un geniş sırtından</p>

  <p class="calibre1">gözlerimi ayırmamak ve bu işin bir amacı olduğuna inanmaktı.</p>

  <p class="calibre1">Ona ulaşmaya gayret ederek, dar ve yukarı doğru eğimli bir geçidin iki yanından akan, ayak</p>

  <p class="calibre1">bileklerime kadar gelen suyun içinde şlap şlap ilerliyordum ki, ışık birdenbire söndü. Zınk</p>

  <p class="calibre1">diye durdum; aklımdan bütün bunlar beni burada terk etmek için planlanmış sadist bir numara</p>

  <p class="calibre1">mıydı diye geçerken, yaşadığım panikle mücadele ettim.</p>

  <p class="calibre1">Derken, yakından gelen alçak tonda bir ses işittim ve aynı anda geçidin bir tarafından gelen</p>

  <p class="calibre1">zayıf bir parıltı gördüm. Yavaş yavaş parıltıya doğru gittim ve kendimi kayadaki bir yarıkta</p>

  <p class="calibre1">buldum. İçeriden Monk’un zahmetle ilerlerken çıkardığı ayak sürüme sesi ve homurtu</p>

  <p class="calibre1">geliyordu ve fenerinin titreşen ışığını da çok hafif seçebiliyordum.</p>

  <p class="calibre1">Yarık dik bir açıyla yükseliyordu. Kendimi yukarı çekmek zorundaydım, gitgide uzaklaşan</p>

  <p class="calibre1">ışığı takip ederek güçlükle tırmanıyordum. Elimden geldiğince hızlı hareket etmeme rağmen</p>

  <p class="calibre1">ışık gittikçe sönükleşiyordu. Kayanın sert pürtüklü yüzeyi paltoma sürtünüyor, beni daha çok</p>

  <p class="calibre1">sıkıştırıyordu. Az sonra ışığı hiç göremez oldum, Monk’un sesini de duymuyordum. Korkumu</p>

  <p class="calibre1">ve boğazıma kadar yükselen safrayı bastırmaya çalıştım. <i class="calibre4">Sakin ol. Sadece devam et.</i></p>

  <p class="calibre1">Derken, geçit keskin bir açıyla kavislenince ileride bir parıltı gördüm. Onu takip ettim ve</p>

  <p class="calibre1">kendimi kayadaki küçük, doğal bir odada buldum. Karanlıktan sonra, yerde duran bir gaz</p>

  <p class="calibre1">lambasından gelen loş ışık karşısında gözlerim kamaştığından duraksadım. İçerinin havası pis</p>

  <p class="calibre1">ve ekşi kokuyordu; madenin rutubet kokusu bir hayvanın kötü kokusu ile savaşıyordu.</p>

  <p class="calibre1">Tıslayan bir gaz ocağı, mağaraların soğuğundan sonra bunaltıcı gelen bir sıcaklık yayıyordu.</p>

  <p class="calibre1">Gözlerim ışığa alışırken etrafta yere saçılmış halde duran çantalar, şişeler ve teneke kutuları</p>

  <p class="calibre1">algıladım. Monk buruşuk bir battaniyenin üzerine çömelmişti, gülümser diyemeyeceğim o ölü</p>

  <p class="calibre1">gözlerle bana bakıyordu.</p>

  <p class="calibre1">Ondan olabildiğince uzağa çekilip büzüşmüş haldeki Sophie’yi gördüm.</p>

  <p class="calibre1"><i class="calibre4">“Ah, Tanrım, D-David...!”</i></p>

  <p class="calibre1">Yanma diz çökerken kollarını bana doladı. Saçlarını okşarken yüzünü omuzuma gömdü;</p>

  <p class="calibre1">mantosunun altında bütün vücudunun titrediğini hissettim.</p>

  <p class="calibre1">“Şişş, her şey geçti.”</p>

  <p class="calibre1">Hiç öyle değildi, ama onu görünce yaşadığım rahatlama duygusu diğer her şeyi bastırmıştı.</p>

  <p class="calibre1">Yüzü solgun ve gözyaşla-rıyla yol yol lekeliydi, yanağındaki çürük hâlâ mosmordu. Halinde</p>

  <p class="calibre1">başka bir şey daha vardı, doğru olmayan bir şey, ama onu bulmak beni o kadar</p>

  <p class="calibre1">duygulandırmıştı ki, yarım yamalak bir düşüncenin peşine düşemeyecektim. Kafasını eğip</p>

  <p class="calibre1">gözlerini silince, o düşünce kırıntısı da aklımdan tamamen çıktı.</p>

  <p class="calibre1">“İyi misin? Seni incitti mi?” diye sordum.</p>

  <p class="calibre1">“Hayır, incitmedi... Ben... ben iyiyim.”</p>

  <p class="calibre1">Öyle görünmüyordu, sesi de öyle gelmiyordu, fakat yine de yaşadığım rahatlama hissi bir</p>

  <p class="calibre1">nebze artmıştı. Monk’un kafasında her ne varsa, işler Sophie için diğer kurbanlardan daha iyi</p>

  <p class="calibre1">gitmişti.</p>

  <p class="calibre1">Şu âna kadar.</p>

  <p class="calibre1">Monk hâlâ battaniyenin üzerinde bizi seyrediyordu; kabuk bağlamış yaralar ve çürüklerle</p>

  <p class="calibre1">kaplı kocaman elleri dizlerinden sarkıyordu. Gaz lambasının aşağıdan vuran sarı ışığı</p>

  <p class="calibre1">alnındaki çöküntüyü gölgeli bir çukur gibi gösteriyordu. Orada öylece çömelmiş halde, ilk</p>

  <p class="calibre1">çağlardaki atalarımızdan biri olabilirdi pekala; mağarasında çömelmiş oturan beyaz, kılsız bir</p>

  <p class="calibre1">maymun.</p>

  <p class="calibre1">Fakat düşündüğümden daha da hasta görünüyordu. Devasa omuzları bitkinlikten düşmüştü ve</p>

  <p class="calibre1">yüzünün derisi iri kemikleri üzerine âdeta gerilmişti; yüzünde hasta, sarılıklı bir görünüm</p>

  <p class="calibre1">vardı. Nefes alırken açık ağzı sarkıyor, göğsünün her iniş kalkışına ıslıklı bir hırıltı eşlik</p>

  <p class="calibre1">ediyordu. Ciddi bir solunum enfeksiyonu olduğu açıktı, belki hattâ zatürreeydi ve bu</p>

  <p class="calibre1">koşullarda yaşaması durumunu daha da kötüleştiriyordu. Monk fiziksel sınırlarının sonundaki</p>

  <p class="calibre1">bir adam gibi görünüyordu.</p>

  <p class="calibre1">Tabii Monk normal bir adam değildi. Üstelik hasta veya değil, bizi seyreden kara gözler</p>

  <p class="calibre1">parlaktı ve hiç kırpılmıyordu.</p>

  <p class="calibre1">Ben dç ona baktım, saldırgan bir köpeği gözlerine bakarak alt etmek gibiydi. “İki rehineye</p>

  <p class="calibre1">ihtiyacın yok. Bırak onu gitsin.”</p>

  <p class="calibre1">“Rehine istemiyorum,” derken sesi çatallıydı. Dudakları küçümseme edasıyla seğirdi. “Seni</p>

  <p class="calibre1">daha önceden hatırlamadığımı mı sanıyorsun? Şu an o kadar siktiğimin ukala dümbeleği</p>

  <p class="calibre1">değilsin bakıyorum?”</p>

  <p class="calibre1"><i class="calibre4">Hayır, kesinlikle değilim.</i> “Peki bizi buraya niye getirdin?” “Onu getirdim. Sen sadece takip</p>

  <p class="calibre1">ettin.”</p>

  <p class="calibre1">“O zaman niçin gelip beni buldun?”</p>

  <p class="calibre1">Kafasını odanın köşesine çevirip öksürdü, sonra tekrar çöküp sırtım kayaya verdi. Nefesi</p>

  <p class="calibre1">düzelmişti, ama hâlâ kırık bir körükten kaçan havanmki gibi bir ses çıkıyordu.</p>

  <p class="calibre1">“Ona sor.”</p>

  <p class="calibre1">Sophie’ye döndüm. Bana yaslanmış vücudunun titremesini hissediyordum. “Ben... biz senin</p>

  <p class="calibre1">bağırdığını işittik. Ses buraya kadar geldi. Sonra ses kesildiğinde sandım ki... sandım ki...”</p>

  <p class="calibre1">Bana umutsuzca baktı. Yine Monk’la ilgisi olmayan ani bir huzursuzluk hissettim, ama</p>

  <p class="calibre1">Sophie’nin sözlerine devam etmesi o hissimi bastırdı. “Ona dedim ki... Ben... senin yardım</p>

  <p class="calibre1">edebileceğini söyledim.”</p>

  <p class="calibre1">“Anlamıyorum.”</p>

  <p class="calibre1">Sophie ona tedirgin bir bakış attı. “O... diyor ki, o yapmamış...”</p>

  <p class="calibre1">“Hayır, <i class="calibre4">demiyor,</i> ben bir bok <i class="calibre4">demiyorum</i>! <i class="calibre4">Diyemiyorum</i>!” Bağırışı küçük odada yankılandı.</p>

  <p class="calibre1">“Deniyorum ama <i class="calibre4">yapamıyorum!</i> Orada hiçbir şey yok! Daha önce önemli değildi, ama şimdi</p>

  <p class="calibre1">önemli!”</p>

  <p class="calibre1">Monk kabuk bağlamış yaralarla kaplı ellerini kafasından geçirince, yeni büyümeye başlamış</p>

  <p class="calibre1">saçlarından zımpara gibi bir ses geldi. Ağzı, sanki sıradaki sözleri zorlayarak çıkıyormuş gibi</p>

  <p class="calibre1">oynadı.</p>

  <p class="calibre1">“Ne yaptığımı bilmek istiyorum.”</p>

  <p class="calibre1">Daracık odada zamanın varlığı yok gibiydi. Bir ara saatim kırılmış, parçalanan camı kristale</p>

  <p class="calibre1">benzemişti. Altında saatin kolları hareketsizdi, iki ile üç arası bir yerde donmuşlardı. Gerçi</p>

  <p class="calibre1">aşağıda pek fark etmiyordu. Gaz lambasından yayılan ışık küçük odaya başka bir dünyaya ait</p>

  <p class="calibre1">bir nitelik veriyor, tıslayan gaz ocağından gelen, uyku verici sıcaklık da bu etkiyi artırıyordu.</p>

  <p class="calibre1">Çıkan gaz kokusu Monk’un solunumunu güçleştiriyor olmalıydı, ama dumanın zehirleyici</p>

  <p class="calibre1">etki yaratmasını önleyecek kadar hava akımı vardı içerde.</p>

  <p class="calibre1">Buruşturulmuş bir naylonun üzerinde, sırtımı kayaya vermiş oturuyordum, Sophie de kıvrılıp</p>

  <p class="calibre1">bana yaslanmıştı. Monk az önceki patlamasının ardından durulmuştu. Bitkin görünüyordu;</p>

  <p class="calibre1">kendini öne doğru bırakmış, yukarı çektiği dizlerinin arasından sarkan başını kendini</p>

  <p class="calibre1">korurcasına ellerinin arasına almıştı. Bu duruşu onu tuhaf biçimde korunmasız gösteriyordu.</p>

  <p class="calibre1">Bir süredir kımıldamamıştı ve nefes alıp verirken çıkan düzenli ıslık sesi yüzünden</p>

  <p class="calibre1">uyuduğunu düşündüm. Fakat başımı Sophie’ninkine eğerken hâlâ dikkatle Monk’a</p>

  <p class="calibre1">bakıyordum.</p>

  <p class="calibre1">“Ne demek istedi?” diye fısıldadım.</p>

  <p class="calibre1">“Ben... bilmiyorum.”</p>

  <p class="calibre1">Sesimi alçak tutuyor, gözlerimi Monk’tan ayırmıyordum. “Bir şey söylemiş olmalı. Niye</p>

  <p class="calibre1">yardım istiyor? Ne için yardım istiyor?”</p>

  <p class="calibre1">“<i class="calibre4">Bilmiyorum</i>! Ben... midem çok bulanıyor, ışık da çok parlak.”</p>

  <p class="calibre1">Fenerin ışığına siper olacak şekilde konumumu hafifçe değiştirdim. “Sophie, bu önemli. Bana</p>

  <p class="calibre1">anlatmak zorundasın.”</p>

  <p class="calibre1">Şakaklarına masaj yapıyor, Monk’a korku dolu gözlerle bakıyordu. “O... o diyor ki, o kızları</p>

  <p class="calibre1">öldürdüğünü hatırlamı-yormuş. Sadece gömdüğünü değil, hiçbir şeyi! İstediği... yani benim</p>

  <p class="calibre1">yardım edebileceğimi düşünüyor, çünkü yerlerini unutmuş olsa bile mezarları bulmasına</p>

  <p class="calibre1">yardım edebileceğimi söylemiştim. Fakat ben</p>

  <p class="calibre1"><i class="calibre4">hafızasını</i> geri getirmeye yardımcı</p>

  <p class="calibre1">olabileceğimi kast etmemiştim! Ah Tanrım, bu gerçek olamaz!”</p>

  <p class="calibre1">Titrediğini hissedebiliyordum. Ona sarılıp kendime çektim. “Devam et.”</p>

  <p class="calibre1">Sophie gözlerini sildi. “Bu yüzden Tina Williams’ın mezarını bulmak için oraları kazmış.</p>

  <p class="calibre1">Düşünmüş ki... düşünmüş ki, eğer mezarları bulur, cesetleri tekrar görürse, bu hatırlamasını</p>

  <p class="calibre1">sağlarmış. Bizi orada gördüğünde o yüzden peşimizden gelmiş, hatırlamasını sağlayacak olan</p>

  <p class="calibre1">kişi benmişim. Fakat ben... ben böyle bir şey yapamam, <i class="calibre4">kast ettiğim</i> bu değildi!”</p>

  <p class="calibre1">“Şişş. Biliyorum.” Sırtım okşarken, bir yandan da ihtiyatla Monk’u seyrediyordum. “Daha</p>

  <p class="calibre1">önce önemli değildi, ama şimdi önemli derken ne kast etti?”</p>

  <p class="calibre1">“Ben... ben bilmiyorum. Ama ona... ona senin yardım edebileceğini söyledim. Senin</p>

  <p class="calibre1">bağırdığını duyduğumda, aklıma gelen tek şey bu oldu. Tanrım, çok özür dilerim, hepsi benim</p>

  <p class="calibre1">hatam!”</p>

  <p class="calibre1">Ağlamaktan bitap düşüp uykuya dalarken onu tuttum. Ben de bitkindim, kemiklerime kadar</p>

  <p class="calibre1">yorgundum ve her yanım ağrıyordu, ama uyanık kalmak zorundaydım. Monk’un</p>

  <p class="calibre1">kıpırdamayan vücuduna bakarken, umutsuzca ne yapacağımı düşünmeye çalışıyordum.</p>

  <p class="calibre1">Bennett kardeşlerin nerede gömülü olduklarını hatırlamadığını söylediği zaman, herkes onun</p>

  <p class="calibre1">yalan söylediğini varsaymıştı hep. Şimdiyse... bilmiyordum.</p>

  <p class="calibre1">Gerçi bir şey fark etmezdi. Monk gerçekten bir tür amneziden muzdaripse bile, Sophie’nin bu</p>

  <p class="calibre1">konuda yapabileceği bir şey yoktu. O bir davranış araştırması danışmanıydı, psikiyatr değil.</p>

  <p class="calibre1">Hafızasını geri getirmek için Sophie ona benden daha fazla yardımcı olamazdı. Monk er geç</p>

  <p class="calibre1">bunu fark edecekti ve ettiği zaman da...</p>

  <p class="calibre1">Sophie’yi buradan çıkarmak zorundaydım.</p>

  <p class="calibre1">Monk hâlâ kıpırdamamıştı ve nefes alıp verişinin derin, hırıltılı ritmine bakılırsa, şu an</p>

  <p class="calibre1">öncekinden daha derin uyuyordu.</p>

  <p class="calibre1">Ama onu uyandırmadan sıvışmamıza yetecek kadar derin olduğundan şüpheliydim. <i class="calibre4">Ee, ne o</i></p>

  <p class="calibre1"><i class="calibre4">zaman? Uyurken kafasına bir şey mi indireceksin?</i> Bu kadar hunharca bir şeyi yapabileceğimi</p>

  <p class="calibre1">-ve onun da uyanıp beni parçalara ayırmayacağım- varsaysam bile, yüzeye tekrar nasıl</p>

  <p class="calibre1">çıkacağım hakkında hiçbir fikrim yoktu.</p>

  <p class="calibre1">Belki yardımcı olabilecek bir şey görürüm umuduyla etrafa bakındım. Yerde boş su şişeleri ve</p>

  <p class="calibre1">boş yiyecek paketleri, atılacak gaz tenekeleriyle piller birikmişti. Bazıları yıllar öncesinden,</p>

  <p class="calibre1">herhalde Monk’un burada gizlendiği son seferden kalmaydı. Yanımda yırtık pırtık bir telefon</p>

  <p class="calibre1">rehberi, içlerindeki öksürük haplarına ulaşmak için yırtılarak açılmış, daha yakın zamanlara</p>

  <p class="calibre1">ait bir yığın ilaç kutusu, alüminyum blisterli antibiyotikler ve belli ki bir eczane basılıp</p>

  <p class="calibre1">alınmış nişadır olduğunu fark ettiğim küçük, kahverengi şişeler vardı. Nişadır önce kafamı</p>

  <p class="calibre1">karıştırdı, ama sonra birkaç gün önce Monk’un izini süren polis köpeğiyle bağlantısını</p>

  <p class="calibre1">kurdum.</p>

  <p class="calibre1">Nişadınn içeriğinde amonyak vardır.</p>

  <p class="calibre1">Bunlar dışında, yakınımda sadece leş kokulu toprakla dolu bir naylon torba vardı. Miske</p>

  <p class="calibre1">benzer koku nedense tanıdıktı, ama çıkaramadım. Hâlâ Monk’a bakarken, döküntülerin</p>

  <p class="calibre1">arasında daha başka neler gizli diye görmeye çalıştım. Bir kutuyu usulca bir tarafa ittim,</p>

  <p class="calibre1">arkasındakini görünce kaskatı kesildim.</p>

  <p class="calibre1">Bir el fenerinin silindirik, siyah gövdesi.</p>

  <p class="calibre1">Fenere erişemedim. Bozulmuş olabilirdi; öyle değilse bile, feneri kullanabilecek duruma</p>

  <p class="calibre1">gelmek için önce Monk’u atlatmak zorundaydık. Fakat bu bana küçük de olsa bir umut verdi,</p>

  <p class="calibre1">şu an en ufak umut kırıntısına bile ihtiyacım vardı. Sophie’yi rahatsız etmemeye çalışarak,</p>

  <p class="calibre1">kolumu olabildiğince uzatıp fenere doğru eğildim. Parmaklarım fenere yalnızca birkaç santim</p>

  <p class="calibre1">mesafedeydi ki, odada bir değişiklik hissettim. Sanki hava birdenbire elektrikle yüklenmiş</p>

  <p class="calibre1">gibi, kollarımdaki tüyler diken diken oldu. Kafamı kaldırıp baktım.</p>

  <p class="calibre1">Monk gözlerini bana dikmişti.</p>

  <p class="calibre1">Tam olarak bana değildi aslında. Gözleri hemen yan tarafımdaki bir noktaya sabitlenmişti.</p>

  <p class="calibre1">Söyleyecek bir şey bulmaya çalışırken dudaklarımı ıslattım. Ben bir şey diyemeden Monk</p>

  <p class="calibre1">kafasını spastik bir şekilde sağma doğru hızla salladı, ağzının tek tarafı bir küçümseme</p>

  <p class="calibre1">ifadesiyle kıvrıldı.</p>

  <p class="calibre1">Derken gülmeye başladı.</p>

  <p class="calibre1">Ürpertici, balgamlı bir kıkırdamaydı. Gitgide yükseldi, tizleşti, ta ki omuzları gülmenin</p>

  <p class="calibre1">kuvvetiyle sarsılana kadar. Kabuklu yaralarla kaplı yumruğunu aniden sallayıp yanındaki</p>

  <p class="calibre1">pürtüklü duvara elinin yan tarafını indirirken irkilerek geri çekildim. Cam acıdıysa da hiçbir</p>

  <p class="calibre1">belirti vermedi. Hâlâ gülüyordu, yumruğunu kayaya bir kez daha indirdi. Ve bir kez daha.</p>

  <p class="calibre1">Sophie kıpırdandı ve huzursuz bir inilti koyverdi. Gözlerimi Monk’tan ayırmadan elimi</p>

  <p class="calibre1">Sophie’nin omuzuna koyarken hareket etmemesini diledim. Yatıştı, tam olarak uyanamayacak</p>

  <p class="calibre1">kadar bitap düşmüştü, o sırada Monk’un manyakça kahkahaları da sönmeye başladı. Her an o</p>

  <p class="calibre1">ölü gözlerin bize dönmesini bekliyordum, ama sanki biz orada bile değilmişiz gibiydi.</p>

  <p class="calibre1">Göğsünden son bir kahkaha dalgası yükseldi ve nefes alış verişleri yavaşlayarak tekrar o</p>

  <p class="calibre1">kulak tırmalayıcı hırıltıya dönüştü. Monk şimdi sakince oturuyor, duvara yumruk attığı</p>

  <p class="calibre1">elinden kan damlıyor, ağzı uyuşturucu almış gibi gevşekçe sarkıyordu.</p>

  <p class="calibre1"><i class="calibre4">Tanrım!</i> Az önce ne olduğu hakkında hiçbir fikrim yoktu. Monk’un dengesiz olduğunu</p>

  <p class="calibre1">biliyordum, ama bu... bu başka bir şeydi. Istemdışı bir şeye benziyordu, sanki kendisi farkında</p>

  <p class="calibre1">bile değilmiş gibi. Ya da bilinci tam olarak yerinde bile değilmiş gibi. Nereden aklıma</p>

  <p class="calibre1">geldiyse, birdenbire Roper’ın yıllarca önce söylediği bir şeyi hatırladım: <i class="calibre4">Geçen gece yine</i></p>

  <p class="calibre1"><i class="calibre4">sağa sola saldırmış... Işıkların kapatılmasının ardından bir öfke nöbetine girdikten sonra,</i></p>

  <p class="calibre1"><i class="calibre4">yine o gösterilerinden birini sergilemiş. O yüzden gardiyanlar ona güllen çocuk diyor.</i></p>

  <p class="calibre1">Monk kımıldamaya başlıyor, sanki uykudan uyanır gibi ağır ağır gözlerini kırpıştırıyordu.</p>

  <p class="calibre1">Yeni bir öksürük nöbetine yakalandı. Geçtikten sonra boğazını temizledi ve yere tükürdü. Bu</p>

  <p class="calibre1">onu bitap düşürmüş görünüyordu. Elini yüzünden geçirdi, duvarı yumrukladığı eliydi bu.</p>

  <p class="calibre1">Elindeki kanı görünce kaşlarını çattı, sonra onu seyrettiğimi fark etti.</p>

  <p class="calibre1">“Bok mu var, ne bakıyorsun?”</p>

  <p class="calibre1">Hemen bakışlarımı kaçırdım. Sesime kayıtsız bir ton vermeye çalışarak, yerdeki aluminyum</p>

  <p class="calibre1">blisterlerden birini elime aldım. “Bu antibiyotikler göğüs enfeksiyonuna fayda etmez.” “Sen</p>

  <p class="calibre1">nereden biliyorsun.”</p>

  <p class="calibre1">“Eskiden doktordum.”</p>

  <p class="calibre1">“Siktir oradan.”</p>

  <p class="calibre1">Tabletleri tekrar döküntülerin arasına bıraktım. “Tamam, bana inanma. Ama bunlar mesane</p>

  <p class="calibre1">enfeksiyonları için, solunum yolları değil.”</p>

  <p class="calibre1">Monk’un kara gözleri ışıldadı. Kucağıma kafasını koymuş olan Sophie’ye baktı.</p>

  <p class="calibre1">“Bu nedir?” diye sordum çabucak, toprak dolu poşeti ayağımla dürterek. Aklıma gelen ilk şey</p>

  <p class="calibre1">buydu.</p>

  <p class="calibre1">Cevap versem mi vermesem mi diye düşünür gibiydi, ama hiç değilse dikkati Sophie’den</p>

  <p class="calibre1">başka yöne çekilmişti. “Tilki sidiği.”</p>

  <p class="calibre1">“Tilki?”</p>

  <p class="calibre1">“Botlu ayağını kaldırdı. “Köpekler için.”</p>

  <p class="calibre1">Bu leş gibi kokmasını hiç değilse biraz açıklıyordu. Tilkiler keskin kokulu sidiklerini kendi</p>

  <p class="calibre1">bölgelerini işaretlemek için kullanırlardı: Monk kendi vücut kokusu maskeleyeceğini umarak,</p>

  <p class="calibre1">bir tilki ininden aldığı toprağı üstüne başına sürmüş olmalıydı. Hatırlamam gereken bir şey</p>

  <p class="calibre1">var gibi hissettim yine, fakat bu konuda endişelenemeyecek kadar dikkatim dağınıktı.</p>

  <p class="calibre1">“Köpekleri kandırıyor mu?” Kandırmayacağını biliyordum, ama bunu ona söyleyecek</p>

  <p class="calibre1">değildim.</p>

  <p class="calibre1">“Köpekleri değil. Eğiticiyi.”</p>

  <p class="calibre1">Onu hafife almışım. Polis köpekleri ne kullanırsa kullansın izini sürebilirlerdi. Ama eğer</p>

  <p class="calibre1">deneyimsiz bir eğitici bir tilkinin kolayca ayırt edilebilen kokusunu yakalarsa, köpeğin yanlış</p>

  <p class="calibre1">iz üstünde olduğunu düşünebilirdi.</p>

  <p class="calibre1">“Burası ne?” diye sordum. “Buralarda mağara olduğunu bilmiyordum.”</p>

  <p class="calibre1">“Kimse bilmiyor.”</p>

  <p class="calibre1"><i class="calibre4">Polis de dahil.</i> “Son seferde burada mı gizlendin?”</p>

  <p class="calibre1">Aniden kafasını kaldırdı. “Gizlendiğim falan yok! Ben her zaman buraya gelirim.”</p>

  <p class="calibre1">“Niçin?”</p>

  <p class="calibre1">“Senin gibi insanlardan uzak olmak için. Şimdi kapa lanet çeneni.”</p>

  <p class="calibre1">Yerdeki döküntüleri altüst edip arandı ve bir kalıp çikolata çıkardı. Kâğıdını yırtarak açtı ve</p>

  <p class="calibre1">sanki açlıktan ölmek üzereymişçesine çikolataya saldırdı. Bittiğinde bir su şişesinin kapağını</p>

  <p class="calibre1">açıp suyu kafasına dikti. Adem elmasının aşağı yukarı hareketini seyrederken ben de kendi</p>

  <p class="calibre1">kavrulan boğazımın far-kmdaydım.</p>

  <p class="calibre1">Monk boş şişeyi bir tarafa fırlattı. Sophie’yi kafasıyla işaret ederek, “Uyandır onu,” dedi.</p>

  <p class="calibre1">“Uykuya ihtiyacı var.”</p>

  <p class="calibre1">“Ben yapayım ister misin?”</p>

  <p class="calibre1">Kanlı elini Sophie’ye doğru uzattı. İçgüdüsel davranıp elini ittim. Monk birden kıpırtısızlaştı,</p>

  <p class="calibre1">kızgın gözleriyle içime işler-cesine baktı.</p>

  <p class="calibre1">“Yaralı,” dedim. “Eğer sana yardım etmesini istiyorsan, dinlenmesi gerek. Daha yeni bir</p>

  <p class="calibre1">araba kazası atlattı, Tanrı aşkına.” “O şekilde yuvarlanacağını bilmiyordum.” Sesi somurtkan</p>

  <p class="calibre1">çıkmıştı. Tekrar Sophie’ye baktı; bu sefer yanağındaki rengi açılmaya başlayan çürüğe</p>

  <p class="calibre1">odaklanmıştı. “Yüzüne ne oldu?” “Bilmiyor musun? Biri evine girip ona saldırdı.”</p>

  <p class="calibre1">O kara gözlerde bir şey titreşir gibi oldu. Geniş alnında derin çizgiler belirdi. “Her taraf harap</p>

  <p class="calibre1">olmuştu. O orada değildi. Ben... ben yapamıyorum...”</p>

  <p class="calibre1">Ellerini tıraşlı başının üstünde kavuşturdu, sesi alçalıp işitilmeyecek kadar hafif bir mırıltıya</p>

  <p class="calibre1">dönüştü.</p>

  <p class="calibre1">“Neyi yapamıyorsun?” diye üsteledim, kendimi kaybederek.</p>

  <p class="calibre1">“Lanet olsun, <i class="calibre4">hatırlayamıyorum</i>!” Bağırışı küçük odanın içinde yankılandı. Avuçlarının</p>

  <p class="calibre1">tabanlarını sanki saplamaya çalışır gibi kafasının iki yanma vurdu. “Uğraşıyorum,</p>

  <p class="calibre1">uğraşıyorum, ama <i class="calibre4">hiçbir şey yokl</i> Güya doktor olacaksın, neyim var benim?”</p>

  <p class="calibre1">Cevap vermeye başlayamadım bile. “Ben sadece pratisyen doktordum, ama uzmanlar var,</p>

  <p class="calibre1">onlar...”</p>

  <p class="calibre1">“Sikeyim hepsini!” Ağzından tükürükler saçıldı. “Beyaz önlüklü puştlar ne bilir ki?”</p>

  <p class="calibre1">Bu sefer sessiz kalacak kadar akıllılık ettim. İçindeki öfkenin bir kısmı dışarı akmış gibiydi.</p>

  <p class="calibre1">Sophie’ye bakarken kocaman elleri açılıp kapandı. Sophie şimdi bile uyanmamıştı.</p>

  <p class="calibre1">“Sen ve o... O senin kız arkadaşın.”</p>

  <p class="calibre1">Değil diyecektim, ama bir şey beni durdurdu. Monk cevap bekliyor gibi görünmüyordu.</p>

  <p class="calibre1">“Bir kız arkadaşım vardı.” iki eliyle birden ensesini kavradı. Ağzı kıpırdadı. “Onu öldürdüm.”</p>

  <p class="calibre1">Monk’un hayatı, on beş yaşma geldiğinde geri dönüşsüz şekilde belirlenmişti. Doğumu</p>

  <p class="calibre1">sırasında öksüz kalan Monk fiziksel kusurları yüzünden kendisinden uzak durulması ve</p>

  <p class="calibre1">anormal güçlü oluşuna duyulan korku sebebiyle iki misli dışlanarak büyümüştü. Bu haşin,</p>

  <p class="calibre1">acibe oğlanı evlatlık alan az sayıda aile de, onunla yaşadıkları sarsıcı deneyimler yüzünden</p>

  <p class="calibre1">kısa süre sonra onu geri göndermişti. Ergenlik çağına ulaştığında yetişkin erkeklerin</p>

  <p class="calibre1">çoğundan daha güçlüydü ve şiddet göstermek ve tehditle sindirmek onda alışkanlık haline</p>

  <p class="calibre1">gelmişti.</p>

  <p class="calibre1">Derken, kısa süreli bilinç kayıpları başladı.</p>

  <p class="calibre1">ilk başlarda bunların farkında değildi. Çoğu zaman geceleri oluyordu, bu yüzden ancak ertesi</p>

  <p class="calibre1">gün kafa bulanıklığı ve uyuşukluk hali yaşadığında, esrarengiz çürükler ve kanlı ellerle</p>

  <p class="calibre1">karşılaştığında bir şey olduğunu anlıyordu. Gönderildiği çocuk hapishanesinde, geceleri</p>

  <p class="calibre1">sergilediği davranış diğer sakinleri dehşete düşürdüğü zamandı ki, sorunu gün ışığına çıktı.</p>

  <p class="calibre1">Monk öfke nöbetine tutuluyor, deli gibi gülüyor ve kendisini yatıştırma yönündeki her</p>

  <p class="calibre1">girişime tahripkar ve gözü dönmüş bir şiddetle tepki veriyordu. Ertesi sabahsa hiçbir şey</p>

  <p class="calibre1">hatırlamıyordu.</p>

  <p class="calibre1">İlk başta, suçlamaların ve ardından gelen cezaların, uğra-</p>

  <p class="calibre1">dığı zulmün yeni biçimlerinden ibaret olduğuna inandı. Buna kendini her zamankinden daha</p>

  <p class="calibre1">fazla çevresinden yalıtarak ve saldırganlaşarak tepki verdi. Yardım istemek asla akima</p>

  <p class="calibre1">gelmedi ve önerilseydi de reddederdi. Gerçi önerilmiş değildi ya. Hapishane psikologları</p>

  <p class="calibre1">antisosyal davranışlardan, dürtü kontrolü bozukluklarından ve sosyopat eğilimlerden söz</p>

  <p class="calibre1">ediyorlardı. Ona bir kez bakmak, insanın en kötü şüphelerini doğrulamaya yeterdi. O bir</p>

  <p class="calibre1">acibeydi, bir canavardı.</p>

  <p class="calibre1">O Monk’tu.</p>

  <p class="calibre1">Yaşı ilerlerken, sık sık bozkırda dolaşır oldu. Kayalık tepeleri ve dikenli katır tırnaklarıyla bu</p>

  <p class="calibre1">kadim arazinin yatıştırıcı bir etkisi vardı. Daha da önemlisi, kendi başına kalmasına olanak</p>

  <p class="calibre1">sağlıyordu. Bir gün, bayırda üstünü otlar bürümüş bir çukura rastgeldi. Eski bir maden</p>

  <p class="calibre1">ağzıydı, ama bunu o sırada bilmiyordu. Burası ona, neredeyse sözcüğün tam anlamıyla, yeni</p>

  <p class="calibre1">bir dünya açtı. Dartmoor’un yüzeyinin altında bulunan eski madenleri ve mağaraları aramaya</p>

  <p class="calibre1">başladı; bulabildiği her seferinde içlerine keşif gezisine çıkıyor, hattâ oralarda uyuyordu.</p>

  <p class="calibre1">Aşağıdaki soğuk, karanlık tünellerde ev dediği köhne karavanda olduğu kadar vakit</p>

  <p class="calibre1">geçiriyordu. Bunlarda güven veren bir değişmezlik vardı, gündüzmüş geceymiş buralarda fark</p>

  <p class="calibre1">etmiyordu ve hava şartlarından veya mevsimlerden etkilenmiyorlardı. Kendini güvende</p>

  <p class="calibre1">hissetmesini sağlıyorlardı. Yatıştırıyorlardı.</p>

  <p class="calibre1">Bilinç kayıplarını bile daha ender yaşıyor gibiydi.</p>

  <p class="calibre1">Bir gece yine bozkıra giderken bir grup serseri gördü. Neredeyse bir haftadır bozkıra</p>

  <p class="calibre1">gitmemiş, para kazanmak için bir inşaatta çalışmıştı. Şimdi artık cebinde para olunca, tekrar</p>

  <p class="calibre1">bozkıra dönme ihtiyacı kaşıntı gibi tutmuştu. Sanki içinde birileri çivilerle karatahtaları</p>

  <p class="calibre1">tırmalıyordu ve başında da bir sersemlik hissi vardı, bu genellikle olması yakın bir bilinç</p>

  <p class="calibre1">kaybının belirtisiydi.</p>

  <p class="calibre1">Bozuk bir sokak lambasının altında birbirine sokulmuş kukuletalı gençleri ilk başta</p>

  <p class="calibre1">görmezden geldi.</p>

  <p class="calibre1">Bir hayvan sürüsü gibi etrafını sardıkları bir şey vardı yerde. Monk ilgilenmedi, kahkalarını</p>

  <p class="calibre1">işitmese yanlarından geçip gidecekti. Yırtıcı ve zalim kahkahalar çocukluğuna ait bir yansıma</p>

  <p class="calibre1">gibi göz çukurlarında titreşti. İki üç üyesini hakladıktan sonra çete dağılınca, yerde yalnız bir</p>

  <p class="calibre1">figür kalmıştı. Monk’un ellerindeki kirişler başka bir şeylere daha vurma ihtiyacıyla</p>

  <p class="calibre1">yanıyordu, ama yerdeki kız kafasını kaldırmış ona bakarken korkmuyordu. Monk’a utangaçça</p>

  <p class="calibre1">gülümsedi.</p>

  <p class="calibre1">Kızın adı Angela Carson’dı.</p>

  <p class="calibre1">“Onu <i class="calibre4">tanıyor muydun</i>?”</p>

  <p class="calibre1">Kendime engel olamadan soru ağzımdan dökülüvermişti. Okuduğum raporlara göre, tanıklar</p>

  <p class="calibre1">Monk’u cinayetten önce dördüncü kurbanının yaşadığı mahallede görmüşlerdi, ama onu</p>

  <p class="calibre1">gizlice takip ettiği varsayılıp geçilmişti. İlişkileri olduğunu düşünmek şöyle dursun, onun</p>

  <p class="calibre1">Angela Carson’ı <i class="calibre4">tanıdığını</i> bile akla getirecek hiçbir şey yoktu.</p>

  <p class="calibre1">Monk’un gözlerindeki bakış soruma yeterli bir yanıttı.</p>

  <p class="calibre1">Rastlantıyla karşılaştıkları o ilk andan sonra, ikili birbirlerine çekilmişti. İkisi de yalnızdı.</p>

  <p class="calibre1">İkisi de, farklı şekillerde, toplumdan dışlanmışlardı. Angela Carson hemen hemen tamamen</p>

  <p class="calibre1">sağırdı ve onun için işaret dili konuşmaktan daha kolaydı. Monk işaret dilini bilmiyordu, ama</p>

  <p class="calibre1">ikisi yine de iletişim kurmayı becermişlerdi. Bu gösterişsiz genç kadında nihayet Monk</p>

  <p class="calibre1">kendinden ne korkan ne de tiksinen birini bulmuştu. Kız açısından ise, Monk’un gücünü iç</p>

  <p class="calibre1">rahatlatıcı bulduğunu tahayyül etmek zor değildi. Monk hava karardıktan sonra, yani</p>

  <p class="calibre1">komşularca görülme ihtimalinin azaldığı saatlerde onu ziyarete gitmeye başlamıştı.</p>

  <p class="calibre1">Çok geçmeden kız ondan geceleri yanında kalmasını istedi.</p>

  <p class="calibre1">Tanıştıklarından beri bilinç kayıplarının sıklığı azalmıştı. Monk artık daha sakindi, eskisi</p>

  <p class="calibre1">kadar ajite değildi. Bilinç kayıplarının sona erdiğine inanmak için kendine izin verdiyse de,</p>

  <p class="calibre1">yine de uykuya dalma niyetinde değildi.</p>

  <p class="calibre1">Ama dalmıştı.</p>

  <p class="calibre1">Olanları hiç hatırlamadığını iddia ediyordu, tek hatırladığı kendini yatağın yanında ayakta</p>

  <p class="calibre1">dikilirken bulduğuydu. Polis kapıyı kırıp içeri girmeye çalışırken kapıya güm güm vuruluşunu</p>

  <p class="calibre1">işitmiş ti. Çok fazla gürültü ve kargaşa vardı. Elleri kan içindeydi, ama kendi kanı değildi.</p>

  <p class="calibre1">Aşağıya bakınca Angela Carson’ı gördü.</p>

  <p class="calibre1">Kalan son kontrolünü de o an kaybetti. Polis odaya dalınca çılgın bir halde onlara saldırdı.</p>

  <p class="calibre1">Sonra da o kanlı odaya ait görüntülerden nafile yere kurtulmaya çalışarak, bacaklarında</p>

  <p class="calibre1">derman kalmayana kadar kaçtı.</p>

  <p class="calibre1">O olayı hiç düşünmeksizin, bozkıra gitti.</p>

  <p class="calibre1">Ve gizlendi.</p>

  <p class="calibre1">Düşüncesinde polisin onu arayacağı yokmuş bile aslında, polislerden değil kendinden</p>

  <p class="calibre1">kaçmaya çalışıyormuş. Birkaç gün sonra soğuk ve açlık onu yukarı çıkmaya zorlamış. Bütün</p>

  <p class="calibre1">zaman duyusunu yitirmiş; ortaya çıktığında geceymiş. Giyecek, yiyecek ve ihtiyacı olan</p>

  <p class="calibre1">gereçleri çalmış, şafak sökmeden de tekrar sığmağına dönmüş.</p>

  <p class="calibre1">Sonraki üç ay boyunca, dış dünyada olduğundan daha fazla yeraltında, Dartmoor’un</p>

  <p class="calibre1">katırtırnakları ve fundalarının altında zaman geçirmiş. Temiz havaya ve gün ışığına sadece</p>

  <p class="calibre1">başka bir tünel sistemine taşınmak ya da taze erzak çalmak veya toplamak ve tavşanlar için</p>

  <p class="calibre1">kurduğu tuzakları kontrol etmek için çıkmış. Yüzey ona kim olduğunu ve ne yaptığını</p>

  <p class="calibre1">hatırlatıyor-muş. Oysa siyah kayanın altına kendini gömüp gizleyebiliyor-muş.</p>

  <p class="calibre1">Ve unutabiliyormuş.</p>

  <p class="calibre1">Kendi güvenliğini umursamadan, farklı yerler bulabiliyor ve başkalarının girmeye cesaret</p>

  <p class="calibre1">edemeyeceği tünellere solucan gibi girebiliyormuş. Tavan çöktüğünden iki kez toprağı</p>

  <p class="calibre1">deşerek yüzeye çıkmak zorunda kalmış; bir başka seferinde de içinde bulunduğu sistemi</p>

  <p class="calibre1">şiddetli yağışların ardından su bastığı için az kalsın boğuluyormuş. Bir defasında, yalnızca</p>

  <p class="calibre1">birkaç metre ötesinde bir grup mağara kaşifinin çıkarttığı takırtıları işitince gölgelerin içinde</p>

  <p class="calibre1">görülmeyecek şekilde, iki büklüm çömelerek oturmuş. Geçip gitmelerini beklemiş, ama</p>

  <p class="calibre1">sonradan kendine insanların daha az geldiği bir sığmak arayıp bulmuş.</p>

  <p class="calibre1">Bilinç kayıpları devam etmiş, fakat aşağıdayken onların ancak belli belirsiz farkına</p>

  <p class="calibre1">varıyormuş. Bazen hatırladığından başka bir mağara ya da tünelde uyanıyor, oraya nasıl</p>

  <p class="calibre1">geldiğini hiçbir şekilde anımsamıyormuş. Böyle zamanlar için, cebinde bir el feneriyle uyuma</p>

  <p class="calibre1">alışkanlığı edinmiş.</p>

  <p class="calibre1">Derken, bir gün kendini güpegündüz yol kenarında yürürken bulmuş. Kafası karışıkmış,</p>

  <p class="calibre1">düşünceleri de çamurlu giysileri kadar bulanıkmış, nerede olduğu veya ne yapmakta olduğu</p>

  <p class="calibre1">hakkında hiçbir fikri yokmuş. Polis onu işte bu şekilde bulmuş.</p>

  <p class="calibre1">Tina Williams veya Zoe ve Lindsey Bennett adlarını ilk kez, onları öldürmekle suçlanırken</p>

  <p class="calibre1">işitmiş.</p>

  <p class="calibre1">“O halde niçin suçu kabul ettin?” diye sordum.</p>

  <p class="calibre1">Monk dalgın dalgm iki parmak eklemi arasını ovuşturuyordu, düğme gözleri boşluğa</p>

  <p class="calibre1">dikiliydi. O gözlerin boş olduğunu düşünmüştüm hep, şimdiyse içlerindeki acıyı nasıl gözden</p>

  <p class="calibre1">kaçırdığımı merak ediyordum.</p>

  <p class="calibre1">“Herkes benim yaptığımı söyledi. Karavanımda eşyalarını buldular.”</p>

  <p class="calibre1">“Ama eğer hatırlamıyorsan...”</p>

  <p class="calibre1">“Zerre kadar umurumda mıydı sanıyorsun?”</p>

  <p class="calibre1">Bana dik dik baktı, ama o bile çok fazla efor gerektiriyor gibiydi. Yeni bir öksürük krizine</p>

  <p class="calibre1">girerek şiddetle sarsılmaya başladı. Öncekinden bile daha şiddetliydi, sona erdiğinde nefes</p>

  <p class="calibre1">nefese kalmıştı.</p>

  <p class="calibre1">Bir şey düşünmeden bileğine elimi uzattım. “Nabzına bir bakayım...”</p>

  <p class="calibre1">“Bana dokunursan kolunu kırarım.”</p>

  <p class="calibre1">Elimi indirdim. Monk tekrar kayaya yaslanarak oturdu, bana şüpheyle bakıyordu. “Eğer</p>

  <p class="calibre1">doktorsan, nasıl oluyor da cesetleri çıkarıyorsun? Onları tekrar canlandırabileceğini mi</p>

  <p class="calibre1">sanıyorsun?”</p>

  <p class="calibre1">“Hayır, ama onları kimin öldürdüğünün bulunmasına yardım edebiliyorum.”</p>

  <p class="calibre1">Sözcükler ağzımdan çıktığı an geri girmelerini diledim, ama çok geçti. Monk hırıldamaya</p>

  <p class="calibre1">başlayınca yine öksürük nöbeti tuttu sandım, ama sonra fark ettim ki gülüyordu.</p>

  <p class="calibre1">“Hâlâ lanet bir ukala,” diye gürledi.</p>

  <p class="calibre1">Fakat çok geçmeden aniden durdu. Her nefesine kulak tırmalayan bir ıslık sesi eşlik ediyor,</p>

  <p class="calibre1">yüzü terden parlıyordu. Siyah gözleri sarı derisini yırtacak gibi duran kafatasına gömülmüştü</p>

  <p class="calibre1">âdeta.</p>

  <p class="calibre1">“Kalp krizi numara değildi, öyle değil mi?” dedim.</p>

  <p class="calibre1">Monk kafasını ileri geri sıvazladı; başparmağı alnındaki çöküntüye insanı telaşlandıracak</p>

  <p class="calibre1">biçimde tam oturuyordu. Galiba bu onu sakinleştiriyordu.</p>

  <p class="calibre1">“Charlie’ydi.”</p>

  <p class="calibre1">Anlamam biraz zaman aldı. “Aşırı dozda kokain mi aldın? Bile bile?”</p>

  <p class="calibre1">Kocaman kafasıyla onayladı. Elini kafasından geçirmeye devam ederken zımpara gibi bir ses</p>

  <p class="calibre1">geliyordu.</p>

  <p class="calibre1">“Ne kadar aldın?”</p>

  <p class="calibre1">“Yeterince.”</p>

  <p class="calibre1">Doktorları nasıl kandırdığım açıklıyordu bu. Aşırı dozda kokainle kan basıncına tavan</p>

  <p class="calibre1">yaptırdığı gibi, taşikardiyi de te-tiklemiş ve kalp atışlarını tehlikeli ölçüde hızlı ve düzensiz</p>

  <p class="calibre1">hale getirmişti. Belirtiler kalp krizi başlangıcıyla rahatlıkla karıştırı-labilirdi ve kalp krizi</p>

  <p class="calibre1">kadar ölümcül de olabilirdi. Monk’un genel durumuna bakınca, en azından kalp-damar</p>

  <p class="calibre1">sisteminde bir hasardan muzdarip olduğunu tahmin ettim, hattâ belki kalp yetmezliği vardı.</p>

  <p class="calibre1">Üstüne bir de göğüs enfeksiyonu eklenince, ölmemesi mucizeydi. Siyah Kayalık’ta ondan</p>

  <p class="calibre1">kaçabilmiş olmamıza şaşmamak gerekirdi.</p>

  <p class="calibre1">Bize yetişemeyecek kadar hastaydı.</p>

  <p class="calibre1">“Kendini öldürebilirdin,” dedim.</p>

  <p class="calibre1">Dudakları büküldü. “Ne olmuş?”</p>

  <p class="calibre1">“Anlamıyorum. Sekiz yıl bekledin, niçin şimdi kaçtın?”</p>

  <p class="calibre1">İlk bakışta gülümseme sandığım bir hareketle ağzı seyirdi. Sonra gözlerindeki bakışı görünce,</p>

  <p class="calibre1">hiç de öyle olmadığını anladım.</p>

  <p class="calibre1">“Çünkü puştlar bana tuzak kurdu.”</p>

  <p class="calibre1">Bu sözüne kadar, ona inanmanın eşiğine gelmiştim. Hattâ, Tanrı yardımcım olsun, acımak</p>

  <p class="calibre1">üzereydim. Monk birçok şeyleri yapabilirdi, ama rol kesmek onlardan biri değildi. Fakat tanık</p>

  <p class="calibre1">olduğum garip nöbetin gerçek olduğuna yemin edebilecekken, bu dediği tamamen</p>

  <p class="calibre1">paranoyaydı. Herhalde düşündüklerimi belli etmiş olacağım ki, “Psikopat olduğumu</p>

  <p class="calibre1">düşünüyorsun, değil mi?” dedi.</p>

  <p class="calibre1">“Hayır, ben...”</p>

  <p class="calibre1">“Sakın yalan söyleme!”</p>

  <p class="calibre1">Bana dik dik bakarken koca kalasını ileri çıkarttı. <i class="calibre4">Dikkatli ol.</i> “Niçin sana tuzak kurduklarını</p>

  <p class="calibre1">düşünüyorsun?”</p>

  <p class="calibre1">Bana birkaç saniye daha baktıktan sonra kabuk bağlamış yaralarla kaplı yumruklarını</p>

  <p class="calibre1">inceledi. Kayaya vurduğu yumruğundan hâlâ kan damlıyordu, fakat bunu dert ettiği yoktu.</p>

  <p class="calibre1">“Öğrendiğime göre, yeni gelen o bok herif baskından önce birinin karavanımın altında bir</p>

  <p class="calibre1">şeyler yaptığını gördüğünü söylemiş. O kişi kimliğini gösterip polis işi demiş. Siktir olup</p>

  <p class="calibre1">gitmesini, eğer bundan kimseye bahsederse, pedofili suçlamasıyla deliğe tıkılacağım ve</p>

  <p class="calibre1">manyakların arasına atılacağını eklemiş. Ağzını kapalı tutarsan kendine iyilik etmiş olursun</p>

  <p class="calibre1">demiş. O da öyle yapmış. Belmarsh’a gönderilene kadar olayı kimseye anlatmamış, ama orada</p>

  <p class="calibre1">sert adamlara böbürlenmek istemiş.” Monk kafasını öteki tarafa çevirip tükürdü. “Sanki ben</p>

  <p class="calibre1">öğrenemeyecekmişim gibi.”</p>

  <p class="calibre1">Bu benim beklediğim, paranoyakça bir uydurma değildi. Monk’un suçlu olduğunun</p>

  <p class="calibre1">kesinleşmesi, Zoe Bennett’in rujuyla saç fırçasının onun karavanının altında bulunmasıyla</p>

  <p class="calibre1">olmuştu. Tabii ki kendisi bunu bilecekti, ama yine de...</p>

  <p class="calibre1">“Şu mahkûm...” dedim.</p>

  <p class="calibre1">“Walker. Darren Walker. ”</p>

  <p class="calibre1">“Sana o polisin adını söyledi mi?”</p>

  <p class="calibre1">“Jones denen bir puştmuş. Bir komiser.”</p>

  <p class="calibre1">İsim bana bir şey ifade etmemişti, fakat zaten etmesi için sebep de yoktu. “Yalan söylemiş</p>

  <p class="calibre1">olabilir.”</p>

  <p class="calibre1">“Söylemiyordu. Ona yaptıklarımdan sonra mümkün değil.” Monk’un yüzü acımasızdı.</p>

  <p class="calibre1">Dudakları geriye seğirince hırlar gibi göründü. “Daha önce anlatmalıydı.”</p>

  <p class="calibre1">Terry bana Monk’un firar ettiği haberini verdiğinde, onun başka bir mahkûmu döverek</p>

  <p class="calibre1">öldürdüğünü anlatmıştı. <i class="calibre4">Kendisini engellemeye çalışan gardiyanları hastanelik etti. Bunu</i></p>

  <p class="calibre1"><i class="calibre4">duymamana şaşırdım.</i> Yutkunmaya çalıştım, çünkü ağzım o kadar kurumuştu ki, birkaç kez</p>

  <p class="calibre1">denemem gerekti. Yanımdaki açılmamış paket sulardan birini işaret ettim.</p>

  <p class="calibre1">“İçebilir miyim?”</p>

  <p class="calibre1">Beton levhaya benzer omuzunu silkti. Şişelerden birini açarken, ellerimin titrediğinin</p>

  <p class="calibre1">bilincindeydim. Fakat su kavrulmuş boğazımı yumuşattı, ayrıca buna izin vermesi de başlı</p>

  <p class="calibre1">başına iyi bir şeydi.</p>

  <p class="calibre1">Yarısına kadar içtim, kalanını Sophie uyanınca içer diye bıraktım. “Wainwright bütün</p>

  <p class="calibre1">bunların neresinde?” diye sordum, şişenin kapağını kapatırken. “Onu niye öldürdün?”</p>

  <p class="calibre1">Monk’un bunu da hatırlamadığım söylemesini bekliyordum biraz. Ciğerlerim temizleyip yere</p>

  <p class="calibre1">tükürdükten sonra, cevap verdi.</p>

  <p class="calibre1">“Onu ben öldürmedim.”</p>

  <p class="calibre1">“Karısı seni teşhis etti, ayrıca evin her yanında DNA’n vardı.”</p>

  <p class="calibre1">“Orada olmadığımı söylemedim, onu öldürmediğimi söyledim. Alt kata düştü. Ona asla</p>

  <p class="calibre1">dokunmadım.”</p>

  <p class="calibre1"><i class="calibre4">Bu mümkün</i> diye geçti içimden. Wainwright’m cesedi merdivenlerin dibine yakın bir</p>

  <p class="calibre1">yerdeydi, yani merdivenlerden düşüp boynunu kırmış olabilirdi. Evinde Monk’la karşılaşmak</p>

  <p class="calibre1">herkesi dehşete düşürürdü, hele ki bunaması olan birini.</p>

  <p class="calibre1">“Onların evine niye gittin ki? Wainwright’ın senin tuzağa düşürülmenle bir ilgisi olduğunu</p>

  <p class="calibre1">düşünmüş olamazsın.” Monk, Sophie’ye bakarken ellerini kafasının üstünde birleştirdi.</p>

  <p class="calibre1">Sophie uykusunda kıpırdandı, sanki Monk’un gözlerini üstünde hissedebiliyormuş gibi kaşları</p>

  <p class="calibre1">çatıktı. Monk Sophie’yi kastederek, “Onu bulamayınca başka ne yapacağımı bilemedim,”</p>

  <p class="calibre1">dedi. “Nerede olduğunu bilebileceğini düşündüm. Veya belki birşeyler biliyordur dedim. O</p>

  <p class="calibre1">gün çukurları açarken görmüştüm, ben de onun yaptığı şekilde bozkırda çukurlar açmayı</p>

  <p class="calibre1">denedim, bu sayede hatırlayıp hatırlamayacağımı görmek istedim. Ama ikinizin gelmesini</p>

  <p class="calibre1">beklemiyordum.”</p>

  <p class="calibre1">Kuru kafa gibi sırıttı.</p>

  <p class="calibre1">“Siz de beni beklemiyordunuz, değil mi? O kadar korkmuştun ki, neredeyse kokunu</p>

  <p class="calibre1">alabiliyordum. O siktiğimin çukurlarını kazmaktan dolayı o kadar bitkin olmasaydım size</p>

  <p class="calibre1">yetişirdim.”</p>

  <p class="calibre1">Yani o da bunun yerine, hüsrana uğramış şekilde, o gece aklına gelen tek kişiyi arayıp</p>

  <p class="calibre1">bulmuştu. Bulması kolay birini, ismi telefon rehberinde olan birini.</p>

  <p class="calibre1">“Wainwright hastaydı. Yardım edemezdi.”</p>

  <p class="calibre1">Monk’un kafası hızla yukarı kalktı. “Bunu bilmiyordum, değil mi? Öldüğü için üzüldüğümü</p>

  <p class="calibre1">mü sanıyorsun? Kibirli puşt bana pislikmişim gibi davrandı, bunu unutmadım! O adi herifin</p>

  <p class="calibre1">boynunu kırardım zaten!”</p>

  <p class="calibre1">“Ben...” diye başladım, ama bir anda sanki bir düğmeye basılmış gibi oldu.</p>

  <p class="calibre1"><i class="calibre4">“Puştlar bana tuzak kurdu!</i> Sekiz yıl boyunca, ne yaptığımı hatırlayamayacak kadar kafadan</p>

  <p class="calibre1">kontak olduğumu düşündüm! <i class="calibre4">Sekiz lanet yıl!”</i></p>

  <p class="calibre1">“Eğer diğer kızları öldürmediysen...”</p>

  <p class="calibre1">“Onlar zerre kadar umurumda değil! Ama eğer bana tuzak kurulmuşsa, o zaman diğerleri de</p>

  <p class="calibre1">tuzak olabilir. Ange de!” Alevlenen siyah gözlerine manyakça bir bakış yerleşti. Çenesinin</p>

  <p class="calibre1">bilinçsiz bir şekilde seğirmesiyle kafası sarsıldı. “Göt herifler bana oyun oynamış olabilir, onu</p>

  <p class="calibre1">da öldürdüğümü düşünmeme sebep olmuş olabilirler. Anladın mı? Ben yapmamış olabilirim,</p>

  <p class="calibre1"><i class="calibre4">işte o yüzden hatırlamam gerek!”</i></p>

  <p class="calibre1">Onu ikna etme yönündeki azıcık umudum da o an söndü. Monk kayıp hatıralarını tekrar</p>

  <p class="calibre1">kazanmakla ilgilenmiyordu; onun tek ilgilendiği, Angela Carson’ı öldürme suçundan kendini</p>

  <p class="calibre1">temize çıkarmaktı. Ama bu olmayacaktı. Diğer kurbanların eceli nereden gelmiş olursa olsun,</p>

  <p class="calibre1">kasıtlı veya değil, Angela Carson’ı kendisi öldürmüştü.</p>

  <p class="calibre1">Ve Sophie’nin söyleyeceği hiçbir şey bunu değiştiremezdi. “Bak, her ne yaptıysan, eğer bilinç</p>

  <p class="calibre1">kaybı sırasında olduysa, o zaman tam olarak sorumlu sayılmazsın,” dedim. “Öyle bazı uyku</p>

  <p class="calibre1">bozukluğu tipleri var ki...”</p>

  <p class="calibre1">“Kapat lanet çeneni!” Ayağa fırladı, yumrukları sıkılıydı. “Uyandır onu!”</p>

  <p class="calibre1">“Dur, bekle...”</p>

  <p class="calibre1">O kadar hızlı hareket etti ki, darbenin geldiğini göremedim. Sadece elinin tersiyle tokat</p>

  <p class="calibre1">atmıştı, ama kafam sanki odunla vurulmuş gibi bir tarafa savruldu. Ben yere saçılı</p>

  <p class="calibre1">döküntülerin üzerine düşerken, Monk Sophie’yi yakaladı.</p>

  <p class="calibre1">“Haydi! Uyan!”</p>

  <p class="calibre1">Sophie cılız bir sesle inledi, bedeni hâlâ gevşekti. Monk Sophie’yi tokatlamak üzere kolunu</p>

  <p class="calibre1">geriye kaldırırken, atılıp kolunu yakaladım. Beni itince kayaya yapıştım.</p>

  <p class="calibre1">Fakat Monk Sophie’ye vurmak için başka bir girişimde bulunmadı. Sanki yeni fark etmiş gibi</p>

  <p class="calibre1">kendi yumruğuna bakıyordu. Az önce kayaya indirdiği yumruğuydu bu, üzerindeki kana</p>

  <p class="calibre1">bakarken öfkesi parladığı hızla söndü.</p>

  <p class="calibre1">Monk kolunu indirirken, Sophie kıpırdandı.</p>

  <p class="calibre1">“David...”</p>

  <p class="calibre1">“Buradayım.” Yanma giderken ağzım kanıyor, çenem ve dişlerim zonkluyordu. Bu sefer</p>

  <p class="calibre1">Monk beni durdurmaya çalışmadı.</p>

  <p class="calibre1">Sophie başını ovuyordu, alm acıyla kırışmıştı. “Pek iyi hissetmiyorum,” derken sözcükler</p>

  <p class="calibre1">ağzında yuvarlanıyordu, ardından kustu.</p>

  <p class="calibre1">Spazm geçene kadar onu tuttum. İnleme ile hıçkırık arası bir ses çıkardı; fenerin ışığına karşı</p>

  <p class="calibre1">elini gözlerine siper ediyordu. “Başım... gerçekten acıyor.”</p>

  <p class="calibre1">“Bana bak Sophie.”</p>

  <p class="calibre1">“Acıyor...”</p>

  <p class="calibre1">“Biliyorum, ama bana bak.”</p>

  <p class="calibre1">Saçlarını yüzünden çektim. Gözlerini kısarak ve kırpıştırarak açtı. O an bütün vücuduma bir</p>

  <p class="calibre1">şok dalgası yayıldı. Sol göz bebeği normaldi, ama sağ göz bebeği genişlemiş, kocaman</p>

  <p class="calibre1">olmuştu. <i class="calibre4">Aman Tanrım.</i></p>

  <p class="calibre1">“Onun nesi var?” diye sordu Monk. Sesi sanki bir tür numara çevirdiğimizden</p>

  <p class="calibre1">şüpheleniyormuş gibiydi.</p>

  <p class="calibre1">Sophie ışıktan kaçmak için büzülürken derin bir nefes aldım. <i class="calibre4">Sakin ol. Kontrolünü kaybetme.</i></p>

  <p class="calibre1">“Sanırım hematom.”</p>

  <p class="calibre1">“Ne?”</p>

  <p class="calibre1">“Kanama. Kafatasının içinde kanama var. Onu hastaneye götürmeliyiz.”</p>

  <p class="calibre1">“Sen beni siktiğimin salağı mı sandın?” dedi ve Sophie’yi kolundan yakaladı.</p>

  <p class="calibre1">“Ona dokunma!” diye çıkıştım ve onu ittim.</p>

  <p class="calibre1">Yani en azından denedim: Bir büyükbaş karkası itmek gibiydi. Ama bu onu durdurdu, bana</p>

  <p class="calibre1">bakarken gözlerini kırpmıyordu. Daha önce tanık olduğum gibi birden kıpırtısızlaştı...</p>

  <p class="calibre1">Güçlükle kontrol altında tutulan patlamaya hazır bir şiddet duygusunun tezahürü.</p>

  <p class="calibre1">“Kafasının içinde kan toplanıyor,” dedim, sesim titreyerek. “Araba kazasından veya daha</p>

  <p class="calibre1">öncesinden olabilir. Ama eğer kafasındaki basınç azaltılmazsa...” Ölecek. “Onu buradan</p>

  <p class="calibre1">götürmem gerek. Lütfen.”</p>

  <p class="calibre1">Monk’un dudakları hüsranla büküldü, hırıltılı nefesleri gitgide daha kulak tırmalayıcı</p>

  <p class="calibre1">oluyordu. “Sen doktorsun. Bir şey yapamaz mısın?”</p>

  <p class="calibre1">“Hayır, ameliyat olması gerek.”</p>

  <p class="calibre1">“Lanet olsun!” Eliyle duvarı tokatladı. Ses, küçük odada tabanca patlaması gibi yankılandı.</p>

  <p class="calibre1">Onu görmezden geldim. Sophie göğsüme yığılmıştı. “Sop-hie? Hadi ama, uyanık kalman</p>

  <p class="calibre1">gerek.”</p>

  <p class="calibre1">Eğer burada bilincini kaybederse onu asla dışarı çıkarama-yabilirdim. Kuvvetsizce kımıldadı.</p>

  <p class="calibre1">“İstemiyorum...”</p>

  <p class="calibre1">“Hadi, seni dik oturtmam lâzım. Buradan çıkıyoruz.”</p>

  <p class="calibre1">Monk elini göğsüme dayadı. “Hayır! Bana yardım edeceğini söyledi!”</p>

  <p class="calibre1">“Herhangi birine yardım edebilecek gibi görünüyor mu?” “Burada kalacak!”</p>

  <p class="calibre1">“O zaman ölür!” Titriyordum, ama bu seferki öfkedendi. “Bütün yaptığı sana yardım etmeye</p>

  <p class="calibre1">çalışmak. Ellerine daha fazla kan bulaşmasını mı istiyorsun?”</p>

  <p class="calibre1">“KAPA <i class="calibre4">ÇENENİ!"</i></p>

  <p class="calibre1">Yumruğunun geldiğini gördüm, ama kaçacak fırsatım yoktu. Kafamı geri çekince yumruk</p>

  <p class="calibre1">yüzümün yanından rüzgâr gibi geçerken Monk’un ceketinin yeni yanağımı sıyırdı ve yumruğu</p>

  <p class="calibre1">kafamın yanındaki kayaya isabet etti.</p>

  <p class="calibre1">Kıpırdamadım. Tek ses Monk’un kulak tırmalayan hırıl-tısıydı. Kötü kokan nefesini yüzümde</p>

  <p class="calibre1">hissettim. Göğsü inip kalkıyordu; kolunu indirdi ve geri çekildi. Elinden kan damlıyordu. Bu</p>

  <p class="calibre1">defa bütün yumruğunu kayaya vurmuştu; kırılmış olmalıydı.</p>

  <p class="calibre1">Fakat canı acıdıysa da hiç belirti göstermedi. Şişmiş yumruk eklemlerine sanki kendisine ait</p>

  <p class="calibre1">değillermiş gibi baktı, sonra bakışını Sophie’ye çevirdi. Koca cüssesine rağmen, onda acınası</p>

  <p class="calibre1">bir yan vardı. Hırpalanmış bir yan.</p>

  <p class="calibre1">“Zaten yardım edemezdi, değil mi?” diye sordu. “Bir şey fark etmezdi.”</p>

  <p class="calibre1">Güvenli bir cevap düşünmeye çalıştım, sonra vazgeçtim. “Hayır.”</p>

  <p class="calibre1">Monk kafasını öne eğdi. Tekrar kaldırdığında hilkat garibesi yüzündeki ifade anlaşılmazdı.</p>

  <p class="calibre1">“Onu buradan çıkaralım.”</p>

  <p class="calibre1">Nişadır şişelerinden birini Sophie’yi uyandırmak için kullandım. İtiraz edercesine inledi,</p>

  <p class="calibre1">başını öteki tarafa çevirmeye çalıştı. Amonyak olsa olsa geçici bir önlemdi, ama durumunu</p>

  <p class="calibre1">daha kötü hale de getirmezdi. Ayrıca onun olabildiğince uyanık kalmasına ihtiyacım vardı.</p>

  <p class="calibre1">Fazla zamanımız yoktu.</p>

  <p class="calibre1">Bir kafa travmasının ardından hematom riski her zaman vardır. Bazıları çok çabuk ilerler,</p>

  <p class="calibre1">bazılarının ilerlemesiyse haftalar alabilir; kafatasının içinde kan oturmaları meydana gelir,</p>

  <p class="calibre1">bunlar da beyne basınç uygular. Herhalde Sophie’ninki günlerdir oluşmaktaydı. Ya</p>

  <p class="calibre1">hastanedeki taramalarda saptanamayacak kadar küçüktü ya da henüz taramalar yapılmadan</p>

  <p class="calibre1">Sophie hastaneden kendi isteğiyle taburcu olmuştu.</p>

  <p class="calibre1">Her iki durumda da benim fark etmiş olmam gerekirdi. Belirtiler gözümün içine girdiği halde</p>

  <p class="calibre1">anlamamıştım. Konuşurken dilinin dolaşmasını alkole ve yorgunluğa bağlamış, baş ağrısını</p>

  <p class="calibre1">akşamdan kalmalıktandır diyerek geçiştirmiştim.</p>

  <p class="calibre1">Ve şimdi benim yüzümden ölebilirdi.</p>

  <p class="calibre1">Nerede olduğunun pek farkında değildi. Yürüyebiliyordu, ama ancak destek alarak. Monk’la</p>

  <p class="calibre1">beraber Sophie’yi odadan karga tulumba çıkarmamız sırasında anlaşıldı ki, dar tüneller ve</p>

  <p class="calibre1">sürünerek geçilen geçitlerin olduğu geldiğimiz yoldan geri dönemezdik.</p>

  <p class="calibre1">“Başka bir çıkış yolu var mı?” diye sordum, Sophie göğsüme yığılırken.</p>

  <p class="calibre1">Fenerin ışığında Monk dehşet verici görünüyordu, ama şimdi ondan çok Sophie’ye</p>

  <p class="calibre1">olabileceklerden korkuyordum. Monk’un solunumu daha da kötülemişti. “Var, ama...”</p>

  <p class="calibre1">“Ne?”</p>

  <p class="calibre1">“Önemli değil,” dedi ve geçitte yürümeye koyuldu.</p>

  <p class="calibre1">Şu an bütün dünya, üstümdeki ve iki yanımdaki pürtüklü kayadan ve bir de önde giden</p>

  <p class="calibre1">Monk’un geniş omuzlarından ibaret kalmıştı. Odadaki yerde duran feneri almıştım. Işığı</p>

  <p class="calibre1">zayıftı, ama en azından gittiğimiz yeri görmemize yetecek kadar aydınlık sağlıyordu. Eğer</p>

  <p class="calibre1">düşersem Sophie’yi de kendimle beraber sürüklerdim.</p>

  <p class="calibre1">Kolumu ona dolamış, ağırlığını olabildiğince üzerime almıştım. Acı ile inildiyordu; kendisini</p>

  <p class="calibre1">yatırmam ve uyumasına izin vermem için yalvarırken sesi zayıftı ve dili dolaşıyordu. İyice</p>

  <p class="calibre1">kendini bırakmaya başladığı zaman, nişadırı burnunun altına tutuyor ve eğer burada</p>

  <p class="calibre1">kendinden geçerse neler olacağını düşünmemeye çalışıyordum. Bir de tabii ikimizin de</p>

  <p class="calibre1">hayatının, güvenmek için hiçbir sebebimizin olmadığı bir katile bağlı olduğunu.</p>

  <p class="calibre1">Odanın havasız ve sıcak ortamından çıkınca, dışarısı buz gibiydi. Soğuktan dişlerim</p>

  <p class="calibre1">takırdıyordu, Sophie de kolumun altında tir tir titriyordu. Geçidin engebeli zemininde su</p>

  <p class="calibre1">akıyordu. Sel basan tünellerde boğulan mağara araştırmacılarıyla ilgili işittiğim hikâyeler</p>

  <p class="calibre1">aklıma geldi. Son birkaç hafta boyunca çok fazla yağmur yağmıştı, ama kendime Monk’un ne</p>

  <p class="calibre1">yaptığını bildiğini söyledim.</p>

  <p class="calibre1">Geçidin duvarları; ince, soğuk bir pusun havayı mineral tadıyla doldurduğu kubbeli bir</p>

  <p class="calibre1">mağaraya açılıyordu. Kapalı alanda, düşen suyun sesi sağır ediciydi. Fenerin ışığında, suyun</p>

  <p class="calibre1">kaya duvarlardan aşağıya aktığı, şelalelere ayrıldığı, sonra da çalkantılı bir havuza boşandığı</p>

  <p class="calibre1">görülüyordu. Mağaranın neredeyse tamamını su basmıştı, fakat Monk kenar boyunca uzanan</p>

  <p class="calibre1">kiltaşmdan bir set üzerinde ağır ağır ilerliyordu. Uzak tarafında kaya, su düzeyinin hemen</p>

  <p class="calibre1">üstündeki dar, dikey bir yarıkla ikiye ayrılıyordu. Monk yarığın yanında durunca içim daraldı.</p>

  <p class="calibre1">“Buradan.”</p>

  <p class="calibre1">Suyun sesini bastırmak için bağırması gerekmişti. Bir yandan Sophie’ye destek olurken,</p>

  <p class="calibre1">feneri yarığa tuttum. Üstelik ilerledikçe daha da daralıyordu.</p>

  <p class="calibre1">“Nereye gidiyor?”</p>

  <p class="calibre1">“Yüzeye çıkan bir geçide gidiyor.” Suyun şarıltısı arasında bile Monk’un nefes alış</p>

  <p class="calibre1">verişlerinin ıslak hırıltısını duyabiliyordum. Fenerin zayıf ışığında yüzünün biçimsiz</p>

  <p class="calibre1">kemikleri onu yürüyen bir ceset gibi gösteriyordu.</p>

  <p class="calibre1">“Emin misin?”</p>

  <p class="calibre1">“Başka bir çıkış yolu istemiştin. İşte bu.”</p>

  <p class="calibre1">Böyle deyip arkasını döndü ve kiltaşmdan set boyunca, suyun kenarından şlap şlap geri</p>

  <p class="calibre1">yürümeye başladı. “Bizi böylece bırakmayacaksın, değil mi?” diye bağırdım arkasından.</p>

  <p class="calibre1">Cevap gelmedi. Sel basmış mağara içinden, geldiğimiz yere geri dönerken elindeki fenerin</p>

  <p class="calibre1">ışığı aşağı yukarı oynuyordu. Biz orada öylece dikilirken su düzeyi yükselmişti.</p>

  <p class="calibre1">“David... ne ol...”</p>

  <p class="calibre1">Sophie bana bütün ağırlığıyla yaslanıyordu. Boğazıma kadar yükselen korkuyu bastırdım.</p>

  <p class="calibre1">“Bir şey yok. Çok fazla kalmadı.”</p>

  <p class="calibre1">Bunun doğru olup olmadığını hiçbir şekilde bilmiyordum. Ama başka seçeneğimiz yoktu.</p>

  <p class="calibre1">Feneri önümüze tutarak onu iyice göğsüme bastırdım ve yan yan yürüyerek dar yarığa girdim.</p>

  <p class="calibre1">Yarığın üst kısmı başımızın üstündeki karanlıkta gözden kayboluyordu, ama kaya yüzleri</p>

  <p class="calibre1">arasındaki açıklık kırk beş santimden fazla değildi. Ayaklarımı sürüyerek attığım her adımda</p>

  <p class="calibre1">kaya yüzleri birbirine daha da yaklaşırken, içimden kabaran klostrofobi dalgasıyla mücadele</p>

  <p class="calibre1">ettim.</p>

  <p class="calibre1">Fenerin zayıf ışığında nefesimin buharını görüyordum. Soluk huzme, yarığın ileride dönemeç</p>

  <p class="calibre1">yaparak görüş alanının dışına çıktığını gösteriyordu. Birkaç metre sonra arkama baktım, ama</p>

  <p class="calibre1">sel basmış mağara gözden kaybolmuştu bile. Gerçi artık geri dönebilecek durumda da</p>

  <p class="calibre1">değildik, çünkü dönecek kadar yer yoktu ve kolumun altına aldığım Sophie ile birlikte geri</p>

  <p class="calibre1">geri de gidemezdim. Onu artık neredeyse sürüklüyordum, tek tek ve yengeç gibi yan yan</p>

  <p class="calibre1">adımlar atarken onu tutabilmek için uğraş veriyordum.</p>

  <p class="calibre1"><i class="calibre4">Daha ne kadar var ki?</i> dedim içimden, <i class="calibre4">uzak olamaz.</i> Yarık gitgide daralıyor, biz derinine ilerledikçe kayanın iki yüzü birbirine iyice yaklaşıyordu. Onu hissedebiliyordum; som ve sert</p>

  <p class="calibre1">kaya göğsüme baskı yapıyor, nefes almamı güçleştiriyordu. Düşünme. <i class="calibre4">Sen sadece yürümeye</i></p>

  <p class="calibre1"><i class="calibre4">devam et.</i> Fakat yürümek bile daha zor hale gelmeye başlamıştı. Ayağımızın altındaki yamuk</p>

  <p class="calibre1">kaya zeminde takılıp düşmem çok mümkündü ve yarık da daralmaya devam ediyordu.</p>

  <p class="calibre1">İkimizin birlikte geçmesine yetecek kadar boşluk kalmamıştı, Sophie’yi kucaklarken bu</p>

  <p class="calibre1">imkânsızdı.</p>

  <p class="calibre1">Sakinliğimi koruyabilmeyi diledim. “Sophie, kolumu çekmek zorundayım. Birkaç saniye</p>

  <p class="calibre1">kendi başına ayakta durman gerek.”</p>

  <p class="calibre1">Kaya yüzeylerden yankılanırken kalınlaşan sesim tuhaftı. Sophie cevap vermedi.</p>

  <p class="calibre1">“Sophie? Haydi, uyan!”</p>

  <p class="calibre1">Fakat kımıldamıyordu. Ölü ağırlık gibi üzerime yığıldığından olduğum yerde durmuştum, onu</p>

  <p class="calibre1">ayakta tutmak gittikçe zorlaşıyordu. Yarığın duvarları destek olmasa, tutabileceğimden</p>

  <p class="calibre1">kuşkuluydum. Tek elimle cebimdeki nişadır şişesini kavrarken, şişeyi de feneri de</p>

  <p class="calibre1">düşürmemeyi umutsuzca diliyordum. Şişeyi dişlerimle açtım; nefesimi tuttuğum halde</p>

  <p class="calibre1">amonyağın keskin kokusundan gözlerim yaşardı, sonra güçlükle kolumu arkadan dolayarak</p>

  <p class="calibre1">nişadırı Sophie’nin burnunun altına tuttum. <i class="calibre4">Haydi. Lütfen.</i></p>

  <p class="calibre1">Tepki vermedi. Bir süre daha denedim, sonra pes ettim. <i class="calibre4">Pekala, panikleme. Düşün.</i> Tek</p>

  <p class="calibre1">seçenek, önce benim dar kesitten sıkışarak geçmem, sonra da bir şekilde Sophie’yi yanıma</p>

  <p class="calibre1">çek-memdi. Ama onu bırakırsam da yere yığılırsa...</p>

  <p class="calibre1"><i class="calibre4">Düşeceği kadar boşluk yok, ayrıca burada kalamazsınız ya. Yap şunu gitsin!</i> Artık kolum</p>

  <p class="calibre1">uyuşuyordu. Kolumu Sophie’nin koltukaltlarından usulca çekmeye başladım. <i class="calibre4">Yapabilirsin.</i></p>

  <p class="calibre1"><i class="calibre4">Yavaş yavaş.</i> Ben uğraştıkça pürtüklü kaya paltomun yenini törpülüyor, ama Sophie’nin</p>

  <p class="calibre1">üzerimdeki ağırlığı yüzünden yerimden kıpırdayamıyordum. Ne kadar uğraşırsam uğraşayım,</p>

  <p class="calibre1">kendimi kurtaramıyordum. Daha fazla kaldıraç gücü kazanmak için üst tarafımı döndürünce</p>

  <p class="calibre1">kaya yüzlerinin gövdemi mengene gibi sıktığını hissettim. Bir saniye kadar hareket</p>

  <p class="calibre1">edemedim, sonra yine baştaki pozisyonumu almak için gövdemi burdum, bu arada kaya</p>

  <p class="calibre1">parmak eklemlerimi sıyırdı.</p>

  <p class="calibre1"><i class="calibre4">Ah, Tanrım!</i> Gözlerimi kapatıp, nefes almaya çabaladım. Sanki yeterince hava yoktu.</p>

  <p class="calibre1">Gözlerimin önünde kıvılcımlar uçuştu. Solunumumu düzenli hale getirmeye çalışırken hızlı</p>

  <p class="calibre1">ve derin nefesler almaya başladığımı fark ettim. <i class="calibre4">Tanrı aşkına, bayılma!</i> Ağır ağır, kalbimin</p>

  <p class="calibre1">hızı yavaşladı. Gözlerimi açtım. Aşağıdan gelen fener ışığıyla aydınlanan kaya duvar,</p>

  <p class="calibre1">yüzümün birkaç santim yakınındaydı. Pürüzlü dokusunu görebiliyor, sert yapısının rutubetli,</p>

  <p class="calibre1">tuzlu kokusunu alabiliyordum. Kuruyan dudaklarımı yaladım. <i class="calibre4">Hadi ama, düşün!</i> Fakat</p>

  <p class="calibre1">seçeneğim kalmamıştı. Kolum tamamen hissizleşmişti. Sophie bilinçsiz haldeydi, öncekinden</p>

  <p class="calibre1">daha fazla kolumun altına sıkışmıştı. Artık ilerleyemiyordum, Sophie yolu tıkadığından geri</p>

  <p class="calibre1">de gidemiyordum.</p>

  <p class="calibre1">Kapana kısılmıştık.</p>

  <p class="calibre1">Bir taraftan bir parıltı geldi. Sophie’nin başının üzerinden bakınca arkamızdaki yarığı</p>

  <p class="calibre1">aydınlatan bir fener</p>

  <p class="calibre1">ışığı gördüm; ışık kaya yüzeyindeki yamuklukları iyice</p>

  <p class="calibre1">belirginleştiriyordu. Nefes darlığı hırıltısının eşlik ettiği yavaş bir ayak sürüme sesi işittim.</p>

  <p class="calibre1">Derken Monk görüşe girdi. Dar yarığa yanlamasına sıkışmıştı, bütün gücüyle bize doğru</p>

  <p class="calibre1">gelmeye çalışırken ağzı çarpılıyordu. Yarık benim için bile yeterince dardı, onun için nasıl bir</p>

  <p class="calibre1">şey olduğunu hayal edemiyordum.</p>

  <p class="calibre1">Sophie’ye ulaşana kadar hiçbir şey söylemedi. Hâlâ feneri tutan devasa eli yılan gibi uzandı</p>

  <p class="calibre1">ve Sophie’yi omuzlarından kavradı.</p>

  <p class="calibre1">“Tuttum...” dedi ıkınarak, ardından Sophie’nin ağırlığının büyük kısmının üzerimden</p>

  <p class="calibre1">kalktığını hissettim. Sophie’nin arkasından kolumu çekerken, kaya parmak eklemlerimi biraz</p>

  <p class="calibre1">daha sıyırdı ve sonra serbest kaldım. Parmaklarımı esnettiğimde kan dolaşımının geri</p>

  <p class="calibre1">gelmesiyle kolum ateş gibi yanınca dişlerimi sıktım.</p>

  <p class="calibre1">“Gidelim,” dedi Monk hırıltıyla.</p>

  <p class="calibre1">Ben kaya yüzleri arasından sıkışarak ilerlerken Monk Sophie’yi yere düşmemesi için</p>

  <p class="calibre1">tutuyordu. Kaya yüzleri şimdi birbirine o kadar yakındi ki, paltom takılıyordu; o şekilde</p>

  <p class="calibre1">sürtüne sürtüne devam ettim ve nihayetinde yarık genişledi. Feneri tekrar Monk ile Sophie’ye</p>

  <p class="calibre1">tutarken, havayı yutarcasma içime çektim, rahatlama hissinden başım dönüyordu.</p>

  <p class="calibre1">Monk’un ağzı sırıtır gibi açıktı; kaya geniş göğsünü sıkıştırdığından nefes alıp verişleri</p>

  <p class="calibre1">ağrılıydı, fakat bir şey söylemedi. Dar kesitten onlara tekrar ulaşmıştım; bir elimle Sophie’nin</p>

  <p class="calibre1">mantosunu avuçlarken diğer elimle de kafasını koruyordum.</p>

  <p class="calibre1">Yarığın birbirine çok yakın duvarları şimdi bize yardım ediyordu. Bir taraftan Monk</p>

  <p class="calibre1">Sophie’yi desteklerken, diğer taraftan ben de onu kendime doğru çekiyordum, duvarlar</p>

  <p class="calibre1">sayesinde Sophie yere düşmüyordu. Kolunu omuzlarıma doladım, böy-lece başı rahatça bana</p>

  <p class="calibre1">yaslandı ve ağırlığını yüklenerek doğruldum. Ardından feneri tekrar Monk’a tuttum.</p>

  <p class="calibre1">Sophie’yi taşımama yardım etmek için biraz daha ilerlediğinden, yarığa inanılmaz derecede</p>

  <p class="calibre1">sıkışmıştı, kayanın içinde eziliyordu. Nefes almak için çabalarken, ağzı karaya oturmuş bir</p>

  <p class="calibre1">balığmki gibi oynuyordu.</p>

  <p class="calibre1">“Geri gidebilecek misin?” dedim nefes nefese. Artık daha fazla ilerleyebilmesi olanaksızdı.</p>

  <p class="calibre1">Anlaması zordu ama sırıttığını sandım. “Şiştim... son seferden beri...”</p>

  <p class="calibre1">Konuşmak bile belli ki ona acı veriyordu. <i class="calibre4">Tanrım, buradan çıkamayabilir.</i> “Dinle, ben...”</p>

  <p class="calibre1">“Defol git... Götür onu.”</p>

  <p class="calibre1">Tereddüt ettim, ama sadece bir saniye. Benim yardımım olmadan bu mağaralarda hayatta</p>

  <p class="calibre1">kalmayı gayet iyi becermişti, ayrıca önceliğim Sophie’ydi. Onu yarı taşıyarak, yarı</p>

  <p class="calibre1">sürükleyerek yürümeye başladım. Bir kez arkama baktım, ama sadece karanlığı görebildim.</p>

  <p class="calibre1">Ne Monk’tan ne de fenerinden iz vardı.</p>

  <p class="calibre1">Geri dönmüştü herhalde, fakat onun durumunu düşünebilecek halde değildim. Burası biraz</p>

  <p class="calibre1">daha geniş olmakla birlikte, Sophie kendini tamamen bırakmıştı. Bütün yapabildiğim onu</p>

  <p class="calibre1">desteklemekti. Yarığın engebeli tabanından sel gibi akan su, botlarımın üzerinden geçiyor ve</p>

  <p class="calibre1">nereye bastığımı görmemi imkânsızlaştırıyordu. Defalarca tökezledim; bizi hâlâ nispeten</p>

  <p class="calibre1">sıkıştıran kayaya paltolarımız sürtünüp takılıyordu. Eğer şimdi kapana kısılırsak kendi</p>

  <p class="calibre1">başımıza olduğumuzu bildiğimden yürümeye devam ettim.</p>

  <p class="calibre1">Derken duvarlar birdenbire açıldı. Nefes nefese bir halde, feneri alçak bir geçidin dört bir</p>

  <p class="calibre1">yanına tuttum. Benim boyumdan sadece biraz daha yüksekti, ama yanyana durabileceğimiz</p>

  <p class="calibre1">kadar genişti. Eğer Monk haklıysa, o zaman burası yüzeye çıkan geçit olmalıydı.</p>

  <p class="calibre1">Dik bir açıyla yükseliyordu. Tırmanmaya davrandım, ama Sophie’nin ağırlığı yüzünden</p>

  <p class="calibre1">kambur vaziyetteydim, bacaklarım da kurşun gibiydi ve titriyordu. Daha fazla ilerleyemeye-</p>

  <p class="calibre1">cektim, dinlenmeden mümkün değildi. Sophie’yi yere oturtarak ben de onun yanma diz</p>

  <p class="calibre1">çöktüm ve karmakarışık olmuş saçlarını yüzünden geriye çektim.</p>

  <p class="calibre1">“Sophie? Beni duyabiliyor musun?”</p>

  <p class="calibre1">Cevap gelmedi. Nabzım yokladım. Çok hızlıydı. Gözlerini kontrol edince, sağ gözbebeğinin</p>

  <p class="calibre1">daha da büyümüş olduğunu gördüm. Feneri tutunca gözbebeğinde bir değişme olmadı.</p>

  <p class="calibre1">Onu tekrar kaldırmak için çabaladım, fakat kollarımla bacaklarımda derman kalmamıştı.</p>

  <p class="calibre1">Birkaç sendeleyen adım atınca az kalsın düşüyordum. Sophie’yi tekrar yere bıraktım. Böyle</p>

  <p class="calibre1">olmayacak. Başımı önüme eğdim, neredeyse ağlayacaktım. Daha ne kadar yol kaldığını hiç</p>

  <p class="calibre1">bilmiyordum, ama onu daha fazla taşıyamazdım. Eğer yaşamak için bir şansı olacaksa,</p>

  <p class="calibre1">yapabileceğim tek bir şey vardı.</p>

  <p class="calibre1">Onu burada bırakmak zorundaydım.</p>

  <p class="calibre1"><i class="calibre4">Vakit kaybetme.</i> Öyle yap. Paltomu çıkardım, yenlerini tomar yapıp usulca kafasının altına</p>

  <p class="calibre1">koydum, kalanıyla da üstünü sarmaladım. Paltomu çıkardığım an soğuk ısırmaya başladı, ama</p>

  <p class="calibre1">umurumda değildi. Sophie’ye bakınca kararlılığımın gevşediğini hissettim. <i class="calibre4">Tanrım, bunu</i></p>

  <p class="calibre1"><i class="calibre4">yapamam.</i> Fakat seçme şansım yoktu.</p>

  <p class="calibre1">“Geri geleceğim, söz,” derken, sesim soğuktan titriyordu.</p>

  <p class="calibre1">Sonra dönüp gittim ve onu karanlıkta tek başına bıraktım.</p>

  <p class="calibre1">Geçit daha fazla dikleşmeye başladı. Kısa süre sonra, yukarıya tırmanmak için ellerimi</p>

  <p class="calibre1">kullanmak zorunda kalıyordum. Duvarlar ve tavan birbirlerine yaklaştı, sonunda geçit hemen</p>

  <p class="calibre1">hemen bir tünele dönüştü. Fener ışığının tek gösterdiği, kaya kütlesinin çevrelediği kara bir</p>

  <p class="calibre1">delikti. Sonsuzdu sanki. Dermansızlıktan başım dönüyordu. Duyularım bana oyun oynuyordu</p>

  <p class="calibre1">artık; aşağıya doğru gitmekte olduğumu, yüzeye değil yeraltının derinlerine sürünerek</p>

  <p class="calibre1">ilerlemekte olduğumu düşünmeye başlamıştım.</p>

  <p class="calibre1">Derken bir şey yüzümü çizdi. Geriye sıçrarken saçlarıma bir şey takılınca bağırdım. Fenerin</p>

  <p class="calibre1">ışığım tuttuğumda, dikenli dallar gördüm. <i class="calibre4">Bitkiler mi?</i> diye düşündüm, uyuşmuş bir şekilde.</p>

  <p class="calibre1">Yüzüme damlayan suyu hissettim, ama yağmur olduğunu ancak soğuk rüzgârı yanağımda</p>

  <p class="calibre1">hissedince fark ettim.</p>

  <p class="calibre1">Dışarıdaydım.</p>

  <p class="calibre1">Karanlıktı. Fenerin ışığında, geçidin eğimli bir kaya yüzüne tutunmuş bir katırtırnağı</p>

  <p class="calibre1">kümesiyle dışarı açıldığım gördüm. Üzerlerinden sular damlayan dikenli dalların altından</p>

  <p class="calibre1">emeklemek zorunda kaldım; derime ve kıyafetlerime takıldıklarında kendimi çekiştirerek</p>

  <p class="calibre1">kurtarıyordum. Son birkaç metreyi yılan gibi sürünerek aldım ve buz gibi bir akıntının içine</p>

  <p class="calibre1">önce ayaklarım olmak üzere culp diye girdim.</p>

  <p class="calibre1">Sudan çıkarken soğuktan titreyerek feneri etrafa tuttum. Sis kalkmıştı, ama kasvetli, sürekli</p>

  <p class="calibre1">bir sağanak yağıyordu. Bozkırda, küçük bir tepe kayanın eteğindeydim. Mağara ağzım</p>

  <p class="calibre1">tamamen gizleyen katırtırnaklarıyla kaplıydı. Ufukta ışık vardı, ama şafağın mı yoksa akşam</p>

  <p class="calibre1">alacasının mı işaretiydi, hiç bilmiyordum, ne de hattâ nerede olduğumu. Uyuşmuş zihnimi</p>

  <p class="calibre1">çalışmaya zorladım. <i class="calibre4">Hangi taraf? Hadi, karar ver!</i></p>

  <p class="calibre1">Rüzgârla bana doğru taşman cılız bir ses işittim. Kafamı eğip, hangi yönden geldiğini</p>

  <p class="calibre1">anlamaya çalıştım. Ses zayıflayıp kesilince bir an için hayalimden uydurduğumu sanıp</p>

  <p class="calibre1">korktum. Sonra tekrar işittim, bu sefer daha güçlüydü.</p>

  <p class="calibre1">Uzaklardaki bir helikopterin kişnemeye benzer sesi.</p>

  <p class="calibre1">Tepenin yamacına tırmandım; feneri başımın üstüne kaldırıp sallarken bitkinliğimi ve soğuğu</p>

  <p class="calibre1">unutmuştum.</p>

  <p class="calibre1">“BURADAYIM! BURADAYIM!”</p>

  <p class="calibre1">Sesim çatlayana kadar bağırdım; tepeye çıkarken üstüme başıma dalan katırtırnaklarınm</p>

  <p class="calibre1">farkında bile değildim. Artık helikopterin ışıklarını görebiliyordum, belki sekiz yüz metre</p>

  <p class="calibre1">kadar ötede parlak renk benekleriydiler. Birkaç korkunç saniye boyunca helikopter geçip</p>

  <p class="calibre1">gidecek sandım. Derken, açı yaptı ve bana doğru gelmeye başladı. Işıkları büyürken, yan</p>

  <p class="calibre1">tarafındaki polis işaretlerini ayırt ettim ve onları gördüğümde gücümün son kırıntısı da</p>

  <p class="calibre1">tükendi. Bacaklarım tutmaz oldu; yaklaşan makinenin daha hızlı uçmasını dileyerek soğuk</p>

  <p class="calibre1">taşın üstüne yığıldım.</p>

  <p class="calibre1">Hayatımın çok büyük kısmını hastanelerde geçirmiş gibiyim. Sert plastik sandalyelerde</p>

  <p class="calibre1">zamanın yavaş ilerlemesine, endişeye ve hüsrana fazlasıyla alışkın hale geldim.</p>

  <p class="calibre1">Beklemeye de.</p>

  <p class="calibre1">Şu geçen yirmi dört saat sanki gerçekdışıydı, silkinip uya-namadığım kötü bir rüya gibi.</p>

  <p class="calibre1">Bunda vücut ısımın düşmesinin de payı vardı; çok şiddetli bir ısı kaybı yaşamasam da, hâlâ</p>

  <p class="calibre1">üşümem geçmemişti ve biraz da kayıtsızlık hissi içindeydim, sanki başka birinin başına gelen</p>

  <p class="calibre1">olayları seyrediyordum. Mağaradan çıktığımda gökyüzünde gördüğüm soluk ışık sabahmış.</p>

  <p class="calibre1">Günlerce yeraltında kalmış gibi hissediyordum, ama araba kazasından bu yana sadece saatler</p>

  <p class="calibre1">geçmişti.</p>

  <p class="calibre1">Polis helikopterinde beni battaniyeye sardılar ve çikolata ile pilotun termosundan sıcak çay</p>

  <p class="calibre1">verdiler. O sırada kontrolsüz bir şekilde titriyordum, fakat beni hastaneye götürmelerine izin</p>

  <p class="calibre1">vermedim. Sophie’yi almak amacıyla hemen aşağıya geri dönmek için çılgınca bir telaş</p>

  <p class="calibre1">içindeydim, ama bu tartışma konusu bile edilmedi. Kurtarma ekibi ulaştığında, mağarayı</p>

  <p class="calibre1">bulamadıkları kötü bir an yaşandı. Kısa süre sonra, katırtırnağı çalılarının derinlerinden,</p>

  <p class="calibre1">girişin yerini saptadıklarını duyuran bağırış işitildi, ama bana asırlar kadar uzun gelmişti.</p>

  <p class="calibre1">Ondan sonraki bir saat hayatımın en uzun saatlerinden biriydi. Helikopterin plastik ve deriden</p>

  <p class="calibre1">ibaret daracık kabininde, yorgunluktan sersemlemiş ve uçak yakıtının kokusundan midem</p>

  <p class="calibre1">bulanır halde otururken, bütün olanları zihnimde yeniden canlandırmak için özgürdüm.</p>

  <p class="calibre1">Yaptığım her şey, aldığım her karar şimdi şu soğuk şafak ışığında yanlış görünüyordu.</p>

  <p class="calibre1">Sophie hayattaydı, ama onu çıkarttıklarında bilinçsizdi. Sedyenin hava ambulansına</p>

  <p class="calibre1">taşınmasına imkân sağlamak için, mağara girişinin hemen etrafındaki katırtırnağı çalılarının</p>

  <p class="calibre1">bir kısmı kesilmişti. Sağlık görevlilerine yanıtlayamayacakları sorular sormamak gerektiğini</p>

  <p class="calibre1">bildiğimden, ben de Sophie’yle birlikte gittim. Helikopter hastaneye indiğinde, hemşire ve</p>

  <p class="calibre1">doktorlardan oluşan bir ekip hızla dönen pervanelerin altından iki büklüm geçerek hemen</p>

  <p class="calibre1">yanımıza koştu.</p>

  <p class="calibre1">Ben daha sakin bir şekilde acile götürüldüm, orada bana hastane geceliği verildi ve serum</p>

  <p class="calibre1">takıldı. Kesiklerim ve sıyrıklarım temizlendi; en kötü olanlarına antiseptikli gazlı bezle</p>

  <p class="calibre1">pansuman yapıldı. Hikâyemi önce üniformalı polislere, sonra cinayet masası memurlarına</p>

  <p class="calibre1">olmak üzere arka arkaya ve tekrar tekrar anlattım. Nihayet, perdeli bir kabine alındıktan</p>

  <p class="calibre1">sonra, tek başıma kaldım. Hiç bu kadar yorgun hissettiğimi hatırlamıyordum. Sophie için</p>

  <p class="calibre1">endişelenmekten bir hal olmuştum, ama ifademi alan polislerden hiçbiri bir şey biliyor gibi</p>

  <p class="calibre1">görünmüyordu. Sadece biraz dinlenme niyetiyle kafamı yastığa koydum ve ânında uykuya</p>

  <p class="calibre1">daldım.</p>

  <p class="calibre1">Açılan perdelerin sesine uyandım. Doğrularak oturdum; Naysmith kabine girerken zihnim</p>

  <p class="calibre1">karışıktı ve her tarafım ağrıyordu.</p>

  <p class="calibre1">Uzun boylu soruşturma amirinin boğazı yeni tıraş yanıklarıyla benek benekti, gözleri de</p>

  <p class="calibre1">kızarmış, yorgunluktan etrafları kırışmıştı, ama gergin ve uyanık görünüyordu.</p>

  <p class="calibre1">O daha bir şey diyemeden, “Sophie nasıl?” diye sordum.</p>

  <p class="calibre1">“Hâlâ ameliyatta. Beyninde kan oturması varmış, tahliye edilmesi gerekiyormuş. Bunun</p>

  <p class="calibre1">dışında söyleyebileceğim bir şey yok.”</p>

  <p class="calibre1">Bunu beklediğim halde haber beni derinden etkiledi. He-matomun farklı tipleri vardı, ama</p>

  <p class="calibre1">iyileşme -ve hayatta kalma-ameliyatm ne kadar çabuk yapıldığına bağlıydı. <i class="calibre4">Bu senin hatan.</i></p>

  <p class="calibre1"><i class="calibre4">Daha erken fark etmeliydin.</i></p>

  <p class="calibre1">Naysmith cebinden naylona sarılı bir şey çıkardı. “Buna ihtiyacın olabilir,” dedi ve çamurlu</p>

  <p class="calibre1">cüzdanımı başucumdaki hasta yemek masasının üstüne bıraktı. “Birkaç saat önce bulduk.</p>

  <p class="calibre1">Helikopter sizi aldığında, biz de madene bir arama ekibi yollamak üzereydik.”</p>

  <p class="calibre1">“Miller’la Cross’a ne oldu?”</p>

  <p class="calibre1">Eğer onları orada bıraktığım için beni suçluyorduysa bile, belli etmedi. Bir sandalye çekip</p>

  <p class="calibre1">oturdu. “Miller’ın kafatasında ve kaburgalarında kırık ve iç organlarında zedelenmeler var.</p>

  <p class="calibre1">Bilinçsiz, ama durumu istikrarlı. Cross’un çenesi kırık ve beyin sarsıntısı geçirmiş. Destek</p>

  <p class="calibre1">ekibi ulaştığında zaten bilinci açıktı, olanları anlatabildi. Sayılır.”</p>

  <p class="calibre1">Rahatlamıştım. Çok daha kötüsü olabilirdi, gerçi yaralanan polislerin benimle aynı fikirde</p>

  <p class="calibre1">olacağından emin değildim. “Ya Monk?”</p>

  <p class="calibre1">“Henüz bir şey yok. Madene ekipler gönderiyoruz, ayrıca her iki girişi de polis gözetimine</p>

  <p class="calibre1">aldık. Fakat bilmediğimiz başka girişler olabilir. Cutter’s Wheal Madeni yıllar önce</p>

  <p class="calibre1">mühürlendi, onunla bağlantılı mağaralar olduğu hakkında kimsenin fikri de yoktu.</p>

  <p class="calibre1">Gördüğümüz kadarıyla, büyük bir mağara sistemi; aşağı yukarı Buckfastleigh’deki Bakers Pit</p>

  <p class="calibre1">kadar büyük. Eğer Monk hâlâ aşağıdaysa, onu önünde sonunda buluruz, ama zaman alacak.”</p>

  <p class="calibre1"><i class="calibre4">Ve eğer aşağıda değilse, şimdiye kadar her yere gitmiş olabilir.</i> Naysmith bacak bacak üstüne</p>

  <p class="calibre1">attı... Sadede gelmek üzere olan bir adam görüntüsü.</p>

  <p class="calibre1">“Ee, bana neler olduğunu anlatmak ister misin?”</p>

  <p class="calibre1">Zaten bilgilendirildiğini biliyordum, ama hikâyemi baştan anlattım. Yorum yapmadan dinledi,</p>

  <p class="calibre1">ona Monk’un bir polis memuru tarafından tuzağa düşürüldüğü yönündeki iddiasını anlattığım</p>

  <p class="calibre1">zaman bile. Bitirdiğimde, uzun bir iç çekti.</p>

  <p class="calibre1">“Eh, en azından Wainwright hakkında doğruyu söylüyormuş. Merdivenlerden düşüp boynunu</p>

  <p class="calibre1">kırmış. Otopside merdivendeki halıdan kaynaklanan sürtünme berelenmeleri tespit edildi,</p>

  <p class="calibre1">ayrıca tırabzanda kan lekeleri ve saç bulundu. Ya karanlıkta aşağıya yuvarlandı ya da Monk’u</p>

  <p class="calibre1">görmenin şokuyla dengesini kaybetti. Onu suçlayamam.” Sözlerine ara verdi, yüzü ifadesizdi.</p>

  <p class="calibre1">“Diğer söylediklerinin ne kadarına inandın?”</p>

  <p class="calibre1">Artık bir şey söylemem zordu. Önceki gecenin tamamı gerçekdışı bir niteliğe bürünmeye</p>

  <p class="calibre1">başlamıştı. Odaklanmak için gayret sarf ettim.</p>

  <p class="calibre1">“Bilinç kayıpları yaşamasıyla ilgili söylediklerine inanıyorum. Angela Carson ile olan</p>

  <p class="calibre1">ilişkisine de. Numara yapamayacak kadar hastaydı, ayrıca tanık olduğum nöbetleri, ya da</p>

  <p class="calibre1">onlar her ne ise, gerçekti.”</p>

  <p class="calibre1">“Onu nöbetlerden biri sırasında öldürmüş olabileceğini gerçekten düşünüyor musun?”</p>

  <p class="calibre1">“Gördüklerime bakılırsa, o şekilde olmuş olabilir derim.” “Ya diğer kızlar?”</p>

  <p class="calibre1">“Bilmiyorum. Hepsini bilinç kayıpları sırasında öldürmüş olması sanırım mümkün, ama</p>

  <p class="calibre1">bence böyle düşünmek zorlama olur. Zira öldürdüyse o cesetlerden de kurtulmuş olması</p>

  <p class="calibre1">gerekirdi, ki bu muhtemel görünmüyor. Gerçekten de onlar hakkında bir şey hatırlamıyor</p>

  <p class="calibre1">gibiydi, ama onu rahatsız eden bu değil.”</p>

  <p class="calibre1">“Monk hissiz aşağılığın teki. Biliyoruz zaten.”</p>

  <p class="calibre1">“Hayır, demek istiyorum ki, adını temizlemekle veya hattâ cezasını indirtmekle bile</p>

  <p class="calibre1">ilgilenmiyor. Firar etmesinin tek nedeni, kendini Angela Carson’ı öldürmediğine ikna etmek</p>

  <p class="calibre1">için yanıp tutuşuyor olmasıydı.”</p>

  <p class="calibre1">“Kızın cesediyle beraber kapısı kilitli bir dairede bulundu, elleri kanlıydı ve kızın yüzü de</p>

  <p class="calibre1">lapa gibi ezilmişti. Bence şüphe edilecek pek bir şey yok, ya sence?”</p>

  <p class="calibre1">“Bu konuda yok. Fakat geçen sekiz yıl boyunca, hayatında yakınlaştığı tek kişiyi öldürdüğünü</p>

  <p class="calibre1">bilerek yaşamak zorunda kaldı ve bunu yaptığını hatırlayamıyor bile. Zaten yeryüzünde-ki en</p>

  <p class="calibre1">dengeli kişilik değil. Olmayacak duaya amin dediği için onu suçlayabilir misin?”</p>

  <p class="calibre1">Naysmith bir an sustu. “Peki ya şu tuzağa düşürülme hikâyesi?”</p>

  <p class="calibre1">İşte şimdi oraya <i class="calibre4">geliyoruz.</i> İç çektim. Hikâyeyi mağaralarda Monk’tan dinlemek bir şey, sakin</p>

  <p class="calibre1">kafayla tartışmak bambaşka bir şeydi. Dengesiz bir zihnin saçmalaması ya da bir suçlunun</p>

  <p class="calibre1">uydurması deyip gözardı etmek daha kolay olurdu.</p>

  <p class="calibre1">Ne var ki, iki ihtimale de inanamıyordum.</p>

  <p class="calibre1">“Uydurduğunu sanmıyorum,” dedim.</p>

  <p class="calibre1">“Bu, Darren Walker’in uydurmadığı anlamına gelmez. Jones adında bir komisere ait bir kayıt</p>

  <p class="calibre1">yok, ne şimdi ne de sekiz yıl önce. Walker yalan atmış, ona yutturmaya çalışmış olabilir.</p>

  <p class="calibre1">Tanrım, şayet Monk beni köşeye sıkıştırmış olsa, ben de herhalde aynısını yapardım.”</p>

  <p class="calibre1">“Peki niçin Walker daha en başta böyle bir hikâye yaydı ki?”</p>

  <p class="calibre1">“Belmarsh’ta sert adamlarla beraber olmak onun gibi bir küçük hırsızın boyunu aşar. İtibarını</p>

  <p class="calibre1">artırmak için bir şeyler uydurmuşsa, bunu yapan ilk mahkûm olmazdı.”</p>

  <p class="calibre1">“Monk ona inanıyordu. Ayrıca, bana söylediklerine bakılırsa, Walker’m yalan söyleyecek</p>

  <p class="calibre1">halde olduğunu sanmıyorum.” <i class="calibre4">Ona yaptıklarımdan sonra mümkün değil.</i></p>

  <p class="calibre1">Naysmith sinirli bir şekilde, “Yine de, bunların hiçbirini destekleyecek bir şey yok,” derken,</p>

  <p class="calibre1">meseleyi sanki kendisiyle tartışıyormuş gibiydi. “Bel bağlayacağımız sadece Monk’un sözleri</p>

  <p class="calibre1">var, çünkü Darren Walker’i döverek öldürdü ve bu gayet elverişli oldu. Sözlerine</p>

  <p class="calibre1">güvenmediğim veya Walker gibi ayak takımından birinin iddia ettiği şekilde bir polis</p>

  <p class="calibre1">memurunun düzmece delil yerleştirdiğine inanmadığım için beni bağışlamak zorundasın. Adli</p>

  <p class="calibre1">sicillini kontrol ettim. Çok sayıda hırsızlık ve soygun olayının şüphelisi olmuş, ama lanet bir</p>

  <p class="calibre1">kediden daha çok canı varmış. Her seferinde paçayı sıyırmayı becermiş, ta ki geçen yıla</p>

  <p class="calibre1">kadar. Hem niçin boşboğazlık etmek için o zamana kadar beklesin?”</p>

  <p class="calibre1">Bilmiyordum. Monk’u savunduğuma kendim de inanamı-yordum. Ama ambulans sedyesinde</p>

  <p class="calibre1">yatarken düşünecek zamanım olmuştu. Şekillenmeye başlayan yeni resim hoşuma</p>

  <p class="calibre1">gitmeyebilirdi, fakat görmezden gelemezdim.</p>

  <p class="calibre1">“Belki <i class="calibre4">yakalandığı</i> içindir. Belmarsh gibi bir yerin Walker’m boyunu aştığım sen kendin</p>

  <p class="calibre1">söyledin, insanlar korktuklarında her şeyi yapabilirler.”</p>

  <p class="calibre1">“Bu sonucu çıkartmak zorunda değiliz,” dedi Naysmith. “Hem şu hayalî komiser, Bennett</p>

  <p class="calibre1">ikizlerine ait eşyaları nereden bulacaktı ki? Kamuoyunca bilinen bir cinayet soruşturmasından</p>

  <p class="calibre1">fark edilmeden delil çalmasının imkânı yok. Üstelik delil Monk’un karavanında yeniden</p>

  <p class="calibre1">ortaya çıktı.”</p>

  <p class="calibre1">“Delil dolabından almadıysa.”</p>

  <p class="calibre1">Bu sözcükler olanca ağırlığıyla küçük kabine çöktü. Naysmith bana uzun uzun baktı ve sonra</p>

  <p class="calibre1">gözlerini kapatarak, “Sen ne dediğini biliyorsun, değil mi?” dedi.</p>

  <p class="calibre1">“Bu senin de aklına gelmedi mi yani?”</p>

  <p class="calibre1">Yanıt vermedi. Vermesi gerekmezdi de. Şimdiye kadar bundan bahsetmekten kaçınmıştık,</p>

  <p class="calibre1">ama aynı sorunun benim gibi onun da içini kemirdiğini biliyordum.</p>

  <p class="calibre1">Eğer Monk diğer üç kızı öldürmediyse, kim öldürmüştü? Naysmith burun kemiğini ovdu.</p>

  <p class="calibre1">“Seninle tekrar konuşmak isteyeceğiz. Taburcu olduktan sonra ne yapmayı planlıyorsun?</p>

  <p class="calibre1">Londra’ya geri mi döneceksin?”</p>

  <p class="calibre1">Bunu pek düşünmemiştim henüz. “Daha değil. Herhalde</p>

  <p class="calibre1">Sophie’nin evinden eşyalarımı alırım ve bir otele...”</p>

  <p class="calibre1">Perde birdenbire yana çekildi ve Simms kabine girdi. Gıcır gıcır, kordonlu üniforması ve</p>

  <p class="calibre1">siperli şapkasıyla Emniyet Genel Müdür Yardımcısı donuk renkli hastane dekoru içinde</p>

  <p class="calibre1">gülünç bir şekilde şık görünüyordu. Fakat balmumu gibi soluk tenli yüzü şimdi koyu kırmızı</p>

  <p class="calibre1">bir renk ve ağzı ince bir çizgi halini almıştı.</p>

  <p class="calibre1">Naysmith ihtiyatlı bir şekilde ayağa kalktı. “Efendim. Sizin burada olduğunuzu...”</p>

  <p class="calibre1">Simms ona bakmadı. Siyah deri eldivenlerini o kadar sıkı kavramıştı ki, onları boğuyormuş</p>

  <p class="calibre1">gibi görünüyordu.</p>

  <p class="calibre1">“Dr. Hunter’la konuşmak istiyorum. Yalnız.”</p>

  <p class="calibre1">“Kendisiyle zaten görüşüldü. Ben...”</p>

  <p class="calibre1">“Şimdilik bu kadar.”</p>

  <p class="calibre1">Naysmith öfkelenmiş görünse de kendine hakim olmayı başardı. Bana belli belirsiz bir baş</p>

  <p class="calibre1">selamı verip, perdeye sürtünerek dışarı çıktı. Hastanenin uzak kısımlarından gelen sesler</p>

  <p class="calibre1">odanın içindeki sessizliği daha da artıyordu. Simms bana dik dik bakarken, “Sen <i class="calibre4">ne halt</i></p>

  <p class="calibre1">etmeye çalıştığını sanıyorsun?” dedi.</p>

  <p class="calibre1">Bir kere daha sorguya çekilecek havada değildim hiç. Yorgunluktan dolayı uyuşturucu almış</p>

  <p class="calibre1">gibiydim, ayrıca endişeliydim ve gülünç hastane geceliği içinde sırtım desteklenmiş bir</p>

  <p class="calibre1">şekilde yattığımın son derece farkmdaydım.</p>

  <p class="calibre1">“Uyumaya çalışıyordum.”</p>

  <p class="calibre1">Uçuk renkli gözler soğuk ve düşmancaydı. “Bu işten itibarlı çıkacağını sanma Dr. Hunter,</p>

  <p class="calibre1">çünkü öyle olmayacağına seni temin ederim.”</p>

  <p class="calibre1">“Sen neden bahsediyorsun?”</p>

  <p class="calibre1">“Şu... şu çılgınca iddialarından bahsediyorum! Yokjerome Monk suçsuzmuş, yok bir polis</p>

  <p class="calibre1">memuru onun aleyhine düzmece delil üretmiş. Herhangi birinin bunlara <i class="calibre4">inanacağını</i> ciddi</p>

  <p class="calibre1">ciddi düşünüyor olamazsın, değil mi?”</p>

  <p class="calibre1">“Bunlar benim iddialarım değil. Ayrıca ben öyle deme...” “Geçen hafta Monk aciz bir adamın</p>

  <p class="calibre1">ölümüne sebep oldu ve az kalsın iki polis memurunu da öldürüyordu. Yoksa bunları unuttun</p>

  <p class="calibre1">mu?”</p>

  <p class="calibre1">İçime suçluluk bıçak gibi saplandı. “Yapabileceğim bir şey yoktu...”</p>

  <p class="calibre1">“Eski bir polis danışmanı onun yüzünden hayat mücadelesi veriyor, ama sen hâlâ hükümlü bir</p>

  <p class="calibre1">tecavüzcü ve katili temize çıkarma niyetinde gibisin. Çevrendeki insanların sürekli zarar</p>

  <p class="calibre1">gördükleri sır değil Dr. Hunter, ama bu tür bir pervasızlığı asla beklemiyordum, senden bile!”</p>

  <p class="calibre1">Ellerimden güç alıp yatakta doğrulmuş olmalıydım, ama bunu yaptığımı hiç hatırlamıyordum.</p>

  <p class="calibre1">“Kimseyi temize çıkarmaya çalışmıyorum. Ben yalnızca olanları söylüyorum.”</p>

  <p class="calibre1">“Ah evet, şu ‘nöbet’... Ne elverişli ki, Monk tam da senin önünde geçiriyor. Bunu kasten</p>

  <p class="calibre1">yapmış olabileceği hiç aklına gelmedi herhalde. Hapishane doktorlarım kandırıp kalp krizi</p>

  <p class="calibre1">geçirdiğine inandırdığı da gelmemiştir.”</p>

  <p class="calibre1">“Gördüğüm şey numara değildi. Ayrıca kalp krizi belirtilerini taklit etmiş de değildi, onları</p>

  <p class="calibre1">kendisi tetiklemişti. Arada fark var.”</p>

  <p class="calibre1">“Saflığını paylaşmadığım için beni bağışlaman gerekecek Dr. Hunter. Monk’un seni</p>

  <p class="calibre1">yönlendirdiği çok açık. Seni bu... bu palavralarla besledi, sonra da salıverdi, tamı tamına şu</p>

  <p class="calibre1">yaptığını yapmanı umuyordu işte!” Eldivenleri bacağına vurdu. “Bunun verebileceği <i class="calibre4">zarar</i></p>

  <p class="calibre1">hakkında hiç bir fikrin var mı?”</p>

  <p class="calibre1">“Senin itibarına mı yani?”</p>

  <p class="calibre1">Öfkeye kapıldığıma ânında pişman oldum, fakat ağzımdan sözcükler çıkmıştı bir kere.</p>

  <p class="calibre1">Simms’in uçuk renkli gözleri pört-ledi. Eldivenleri sımsıkı tutan eli seğirdi, bir an için bana</p>

  <p class="calibre1">gerçekten vurabilecekmiş gibi geldi. Ama konuşurken sesi kontrollüydü.</p>

  <p class="calibre1">“Özür dilerim Dr. Hunter. Belki de seni görmeye daha sonra gelmeliydim. Belli ki çok bitkin</p>

  <p class="calibre1">düşmüşsün.” Konuşurken, bir yandan da parmaklarını oynata oynata dar deri eldivenini</p>

  <p class="calibre1">giyiyordu. “Umarım, dediklerimi düşünürsün. Aynı taraftayız, ayrıca profesyonel bir</p>

  <p class="calibre1">anlaşmazlığın çığrından çıkması yazık olur. İnsanlar konuşmakta acelecidir ve polis</p>

  <p class="calibre1">danışmanlığı işi bulmanın da zor olduğunu biliyorum.”</p>

  <p class="calibre1">Bana gözünü dikmiş bakarken yüzü tamamen ifadesizdi. Eldivenleri bir şey bulaşmasına karşı</p>

  <p class="calibre1">yeterli bir önlem değilmiş gibi, ceketinin yenini kullanarak perdeyi yana çekti ve çıkıp gitti.</p>

  <p class="calibre1">Ben arkasından sallanır halde bıraktığı perdeyi seyrederken, uzaklaşan ayak sesleri hastanenin</p>

  <p class="calibre1">arka fonundan gelen curcuna seslerine karışıp kayboldu. <i class="calibre4">Bu da ne demekti şimdi?</i> Çok fazla</p>

  <p class="calibre1">umursayamayacak kadar yorgundum.</p>

  <p class="calibre1">Ama bir tehditi duyduğum zaman tanırdım.</p>

  <p class="calibre1">ikindi vakti taburcu edildim. Simms gittikten sonra uyuyabil-miştim, ama küçük kabinin</p>

  <p class="calibre1">içinde ancak kısa aralıklarla, uyku ile uyanıklık arasında gidip gelerek. Yine de, iyi gelmişti,</p>

  <p class="calibre1">hiç olmazsa algılarım açılmıştı. Bir ara giysilerim tekrar ortaya çıkmıştı; yıkanmış değillerdi,</p>

  <p class="calibre1">ama kurutulmuş ve düzgünce katlanıp bir poşete koyulmuşlardı. Ne kadar aksini dilesem de,</p>

  <p class="calibre1">üzerlerindeki çamur ve kan lekeleri önceki gecenin gerçek olduğunun kanıtıydı.</p>

  <p class="calibre1">Kimse bana Sophie hakkında bir şey söyleyemiyordu, ama hemşirelerden birini kontrol</p>

  <p class="calibre1">etmesi için ikna ettim. Sophie’nin ameliyattan çıktığı, fakat durumunun hâlâ kritik olduğu</p>

  <p class="calibre1">bilgisini aktardı. Acil kraniotomiden sonra bunun son derece beklenilen bir durum olduğunu</p>

  <p class="calibre1">söyledim kendime: Doktorlar kan oturmasını tahliye etmek için Sophie’nin kafatasını açmak</p>

  <p class="calibre1">zorunda kalmışlardı.</p>

  <p class="calibre1">Fakat bu haber moralimi düzeltmeye yaramadı. Giyindim ve 'kabinde içim içimi yiyerek</p>

  <p class="calibre1">oturdum; nihayet bir asistan doktor gelip bana gidebileceğimi söyledi.</p>

  <p class="calibre1">“Yoğun bakım ünitesi nerede?” diye sordum.</p>

  <p class="calibre1">Burası, gergin bir aciliyet havasının hakim olduğu acil servisten daha sessizdi, koşuşturma da</p>

  <p class="calibre1">o kadar fazla değildi. Re-</p>

  <p class="calibre1">sepsiyondaki hemşire Sophie’yi görmem için içeri girmeme izin vermedi, ama zaten o yırtık</p>

  <p class="calibre1">pırtık ve kirli kıyafetlerimle herhalde ben de olsam izin vermezdim. Dejavu hissi yaşayarak,</p>

  <p class="calibre1">hemşireye sadece onun nasıl olduğunu öğrenmek istediğim açıklamasında bulundum. Bir şey</p>

  <p class="calibre1">fark etmedi: Hemşire yalnızca birinci dereceden akrabalara bilgi verebileceği konusunda son</p>

  <p class="calibre1">derece kararlıydı.</p>

  <p class="calibre1">“Eğer bana eşi veya nişanlısıyım deseydiniz, belki...” diye ekledi manidar bir biçimde. Bana</p>

  <p class="calibre1">bilerek açık kapı bırakmıştı, ama tereddüt ettim.</p>

  <p class="calibre1">“Dr. Hunter!”</p>

  <p class="calibre1">Ses Sophie’nindi. Onu mucizevi bir şekilde iyileşmiş göreceğim gibi saçma bir umutla sese</p>

  <p class="calibre1">döndüm. Fakat koridorda bana doğru gelen başka bir kadındı. Yüzü ağlamaktan benek benek</p>

  <p class="calibre1">kızarmıştı, o nedenle Sophie’nin kız kardeşi olduğunu fark etmem biraz zamanımı aldı.</p>

  <p class="calibre1">Bana konuşma fırsatı vermeden, “Burada ne yapıyorsun?” diye sordu amirane bir tonla.</p>

  <p class="calibre1">Heyecandan titriyordu; tomar yaptığı kâğıt mendili o kadar sıkı tutuyordu ki, parmak</p>

  <p class="calibre1">eklemleri bembeyaz olmuştu.</p>

  <p class="calibre1">“Sophie’nin nasıl olduğunu öğrenmek...”</p>

  <p class="calibre1"><i class="calibre4">“Nasıl</i> mı? Kardeşim yoğun bakımda yatıyor! <i class="calibre4">Kafasını</i> açtılar, durumu işte bu!” Yüzünü</p>

  <p class="calibre1">buruşturdu. “Beyin hasarı olabilirmiş veya... veya...”</p>

  <p class="calibre1">“Üzgünüm...”</p>

  <p class="calibre1">“Üzgün müsün? <i class="calibre4">Sakın</i> cüret etme! Ona göz kulak olacağını söylemiştin! Benimle eve</p>

  <p class="calibre1">gelmesini istemiştim, güvende olacağı yere. Oysa o şimdi... şimdi...” Resepsiyondaki</p>

  <p class="calibre1">hemşireye döndü. “Bu adamın kız kardeşimin yanma yaklaşmasını istemiyorum! Tekrar</p>

  <p class="calibre1">gelirse, içeri almayın!”</p>

  <p class="calibre1">Hızla dönüp acele adımlarla koridordan geri gitti. Hemşire utanmış görünüyordu.</p>

  <p class="calibre1">“Kusura bakmayın, o akrabası...”</p>

  <p class="calibre1">Onaylarcasma kafamı salladım. Burada yapabileceğim başka bir şey kalmamıştı. Tekrar</p>

  <p class="calibre1">yatakhane kısmına yönelirken, yoğun bakım ünitesinin ağır kapıları arkamdan nihai olarak</p>

  <p class="calibre1">kapandı.</p>

  <p class="calibre1">Görmem gereken bir kişi daha vardı.</p>

  <p class="calibre1">Koğuşlar arasında dolaşıp durduktan sonra nihayet Cross’un götürüldüğü odayı buldum. İlk</p>

  <p class="calibre1">bakışta, uyuyor sandım. Gözlerinin kapalı olduğunu görünce, korkak yanım rahatladı. Fakat</p>

  <p class="calibre1">yatağına yaklaşırken gözlerini açtı ve doğruca bana baktı.</p>

  <p class="calibre1">Berbat görünüyordu. Sarı saçları kararmış halde kafasına yapışmıştı. Yüzü Sophie’ninkinden</p>

  <p class="calibre1">bile daha şok edici bir şekilde çürükler içinde ve şişti. Çenesini kapalı tutarak sabitleyen tel ve</p>

  <p class="calibre1">vidaların oluşturduğu tertibat ızdırap verici görünüyordu.</p>

  <p class="calibre1">İşte yanma gelmiştim ve ne diyeceğimi bilmiyordum. Kısa bir süre sadece birbirimize baktık,</p>

  <p class="calibre1">sonra Cross komodinin üzerindeki bir şeyi almak için kolunu uzattı. Bir bloknottu. Kısa bir</p>

  <p class="calibre1">şey yazdı ve görmem için bana çevirdi.</p>

  <p class="calibre1"><i class="calibre4">Gömdüğü kdr kötü dğil. Morfin harika bişey.</i></p>

  <p class="calibre1">Gülebileceğimi hiç sanmazdım, ama güldüm. “Bunu duyduğuma sevindim.”</p>

  <p class="calibre1">Ağır ağır birşeyler daha karaladı ve bloknotu yine bana çevirdi. <i class="calibre4">Sophie???</i></p>

  <p class="calibre1">Sözcükleri seçerek kullandım. “Ameliyattan çıktı. Yoğun bakımda.”</p>

  <p class="calibre1">Kalem bir kere daha cızırdadı. <i class="calibre4">Miller uyanmış. Hmşirler kötü şakalr yaptığnı söylyor.</i></p>

  <p class="calibre1">Gülümsedim. Bana asırlar gibi gelen bir zaman zarfında bu aldığım ilk iyi haberdi. “Harika.”</p>

  <p class="calibre1">Derin bir nefes aldım. “Bak, ben...”</p>

  <p class="calibre1">Ama tekrar yazmaya koyuldu. Artık yorulmaya başladığından bu defa daha fazla zahmet</p>

  <p class="calibre1">çekiyordu. Bitirince sayfayı koparıp ikiye katladı. Bana uzatırken göz kapakları düşmeye</p>

  <p class="calibre1">başlamıştı bile. Daha elinden almadan tekrar uyuyakaldığını sanıyorum.</p>

  <p class="calibre1">Kâğıdı açmak için koridora çıkmayı bekledim. Sadece kısa bir mesaj yazmıştı: <i class="calibre4">Doğru olanı</i></p>

  <p class="calibre1"><i class="calibre4">yaptın.</i></p>

  <p class="calibre1">Bunu okuyunca gözlerim buğulandı. Kâğıdı cebime koymadan biraz duraklamam gerekti.</p>

  <p class="calibre1">Hastaneden çıkıp temiz hava solumayı ve kafamı netleştirmeyi fena halde istiyordum , ama</p>

  <p class="calibre1">biraz bekleyecekti.</p>

  <p class="calibre1">Önce yapmam gereken başka bir şey vardı.</p>

  <p class="calibre1">Eşyalarımla birlikte arabam da hâlâ Sophie’nin evindeydi. Telefonla bir taksi çağırabilirdim,</p>

  <p class="calibre1">ama dışarıdan bir taksi çevirmeye karar verdim. Yürümek iyi gelecekti, ayrıca hastanede</p>

  <p class="calibre1">gerektiğinden daha fazla kalmak istemiyordum.</p>

  <p class="calibre1">Bir resepsiyonist bana en yakın taksi durağını tarif etti, fakat hastanenin girişinden henüz</p>

  <p class="calibre1">fazla uzaklaşmamıştım ki, yanıma bir araba yanaştı. Camı inerken içindekinin kim olduğuna</p>

  <p class="calibre1">baktım.</p>

  <p class="calibre1">Terry’ydi.</p>

  <p class="calibre1">“Seni burada bulabileceğimi düşündüm,” dedi. Yürümeye devam ettim. “David! Tanrım,</p>

  <p class="calibre1">bekle bir dakika, tamam mı?” Araba hareket edip tekrar yanıma yanaştı.</p>

  <p class="calibre1">“Bak, sadece konuşmak istiyorum. Dün gece olanları duydum. Sophie nasıl?”</p>

  <p class="calibre1">İstemeye istemeye durdum. Onun hakkında ne düşünürsem düşüneyim, Terry’nin bir</p>

  <p class="calibre1">zamanlar Sophie ile ilişkisi vardı. Sırf ilişki bitti diye duygular sona ermez.</p>

  <p class="calibre1">“Yoğun bakımda. Bundan fazlasını bilmiyorum.”</p>

  <p class="calibre1">“Tanrım.” Yüzünün rengi attı. “Biliyorum, görmek isteyeceği son insan benim. Ama</p>

  <p class="calibre1">iyileşecek mi?”</p>

  <p class="calibre1">“Bilmiyorum.”</p>

  <p class="calibre1">Afallamış görünüyordu.</p>

  <p class="calibre1">“Nereye gidiyorsun?” diye sordu, süngüsü düşmüş bir şekilde.</p>

  <p class="calibre1">“Sophie’nin evinden eşyalarımı almalıyım.”</p>

  <p class="calibre1">Uzanıp yolcu kapısını açtı. “Hadi gel, seni bırakayım.” Terry’yle biraz daha fazla zaman</p>

  <p class="calibre1">geçirmek istemiyordum, fakat Sophie’den bahsedince ona olan kızgınlığım önemsiz</p>

  <p class="calibre1">görünmüştü. Geçmiş geçmişte kalmıştı. Hayat kin gütmek için fazla kısaydı. Üstelik o kadar</p>

  <p class="calibre1">yorgundum ki, ayakta zor duruyordum.</p>

  <p class="calibre1">Arabaya bindim.</p>

  <p class="calibre1">Birkaç kilometre, ikimiz de konuşmadık. Ancak şehir ve banliyöler yerini kırsala bırakınca</p>

  <p class="calibre1">Terry sessizliği bozdu.</p>

  <p class="calibre1">“Bu konuda konuşmak ister misin?”</p>

  <p class="calibre1">“Hayır.”</p>

  <p class="calibre1">Tekrar sessizleşti. Bozkır bizi içine almaya başlarken gözlerimi pencereden dışarıya diktim.</p>

  <p class="calibre1">Oto kaloriferi açıktı, arabanın içindeki sıcaklık ve motorun tekdüze uğultusu etkisini</p>

  <p class="calibre1">göstermeye başlamıştı. İçim geçmek üzereydi.</p>

  <p class="calibre1">“Hiç değilse artık Sophie’ye kimin saldırdığını biliyoruz,” dedi.</p>

  <p class="calibre1">İçimi çektim. Terry ‘hayır’ı asla cevap olarak kabul etmiyordu. “Ben Monk olduğunu</p>

  <p class="calibre1">sanmıyorum hâlâ.”</p>

  <p class="calibre1">“Ne, bu olaydan sonra bile mi?”</p>

  <p class="calibre1">“Sophie’nin evine gittiğini itiraf etti, ama o sırada Sophie zaten hastanedeydi,” dedim.</p>

  <p class="calibre1">“Sophie’yi eve götürdüğümde eve bir hayvanın girmiş olduğunu sanmıştım, çünkü Monk</p>

  <p class="calibre1">kendi kokusunu gizlemek için bir tilki ininden aldığı toprağı kullanmıştı. Kokuyu duymamak</p>

  <p class="calibre1">zordu. Eğer daha önce eve girmiş olsa, Sophie’yi banyoda bulduğumda kokuyu fark</p>

  <p class="calibre1">ederdim.” “Tilki sidiği mi? Kurnaz piç.” Terry’nin sesinde neredeyse hayranlık vardı.</p>

  <p class="calibre1">“Ortalıkta bir sürü söylenti dolaşıyor. Onun Angela Garson ile ilişkisi varmış. Onu öldürmek</p>

  <p class="calibre1">istememiş olabilirmiş.”</p>

  <p class="calibre1">Gözlerimi ovuşturdum. “Mümkün.”</p>

  <p class="calibre1">“Ciddi değilsin ya?”</p>

  <p class="calibre1">Canım konuşmak istemiyordu, ama olup biteni bilmek istediği için onu suçlayamazdım. Hem</p>

  <p class="calibre1">ona anlatmamak için de bir sebep yoktu. “Hastaneden ayrılmadan önce bir nörologla</p>

  <p class="calibre1">konuştum. Bana ön lob sendromu denilen bir durumdan bahsetti. Beynin ön tarafı hasar</p>

  <p class="calibre1">gördüğünde olabilen bir şey.” “Yani?”</p>

  <p class="calibre1">“Hani Monk’un kafasındaki o çöküntü var ya?” Kendi alm-ma dokundum. “Onun sebebi</p>

  <p class="calibre1">doğum sırasında forsepsin yanlış kullanımı. Monk’un annesi doğum yaparken ölmüş ve</p>

  <p class="calibre1">sanırım Monk’un ön lobu da doğum sırasında hasar almış. Böyle bir durum şiddet içeren ve</p>

  <p class="calibre1">öngörülemez davranışlara, ayrıca hatırlama güçlüğüne yol açabilir. Çok ender olarak da</p>

  <p class="calibre1">jelastik nöbetlere neden olur; bunlarda insanlar güler ya da çığlık atarlar ve aslında</p>

  <p class="calibre1">karşılarında var olmayan şeylere saldırırlar. Bir tür epilepsidir, fakat genelde uyku sırasında</p>

  <p class="calibre1">gerçekleştiği için, çoğu kez teşhis edilmez. Genellikle sadece gece terörü diye düşünülür. Ya</p>

  <p class="calibre1">da gardiyanların Monk hakkında söyledikleri gibi, kişinin ‘sağa sola saldırdığı’ ifade edilir.</p>

  <p class="calibre1">Terry omuzlarım silkti. “Hadi ya, ön lob bilmemnesi varmış. Onun yaptıklarını mazur</p>

  <p class="calibre1">göstermez bu.”</p>

  <p class="calibre1">“Hepsini değil, evet. Fakat Angela Carson’a tecavüz edip öldürmüş gibi görünmemeye</p>

  <p class="calibre1">başlıyor. İlişkileri vardı ve seks yapmalarından sonra onu bir nöbet sırasında öldürdü. Şayet</p>

  <p class="calibre1">Angela onu engellemeye çalıştıysa, sonuç daha kötü olmalıydı, ayrıca Monk kadar güçlü biri</p>

  <p class="calibre1">söz konusuysa, olayın kasıtlı olup olmaması pek bir fark yaratmaz zaten.”</p>

  <p class="calibre1">Terry inanamaz bir edayla bir kahkaha attı. “Ah, <i class="calibre4">hadi</i> ama! Sen bile buna kimsenin</p>

  <p class="calibre1">inanmasını bekliyor olamazsın!”</p>

  <p class="calibre1">Terry’nin kuşkuyla karşılamasına şaşırmamıştım. Monk’un bana anlattıklarının ne kadarının</p>

  <p class="calibre1">inandırıcı olduğundan şimdi bile emin değildim. O hâlâ şiddet kullanan, tehlikeli bir adamdı</p>

  <p class="calibre1">ve araba kazası ile mağaradaki kâbus yolculuğun anısı uzun süre aklımdan çıkmayacaktı.</p>

  <p class="calibre1">Fakat karşımızdaki resim herkesin varsaydığı kadar basit değildi. Ne de Monk’un</p>

  <p class="calibre1">davranışları. Simms onun gitmemize izin vermek için kendi nedenleri olduğunu iddia</p>

  <p class="calibre1">edebilirdi, ama ben Monk’un ikimizi de oracıkta ölüme terk etmek dindeyken Sophie’yi</p>

  <p class="calibre1">götürmeme yardım etmek için o dar yarığa göğsünü ezerek nasıl girdiğini hatırlıyordum.</p>

  <p class="calibre1">Bu vicdansız bir katilin davranışı değildi.</p>

  <p class="calibre1">“Sanırım, Monk’a baktık ve görmek istediğimizi gördük,” dedim. “Herkes onun bir canavar</p>

  <p class="calibre1">olduğunu düşündü, çünkü sağır bir kıza tecavüz edip onu öldürene dek dövmüştü. Bunu</p>

  <p class="calibre1">denklemden çıkardığın an, her şey değişiyor. Tina Williams ile Bennett ikizlerini gerçekten</p>

  <p class="calibre1">öldürüp öldürmediği gibi.”</p>

  <p class="calibre1">“İtiraf etti, Tanrı aşkına!”</p>

  <p class="calibre1">“Kendini cezalandırıyordu.” Monk’un gözlerindeki donukluğu -ve acıyı- hatırlıyordum.</p>

  <p class="calibre1">Toplum ondan ne kadar tiksinirse tiksinsin, onun kendisine karşı olan hisleriyle</p>

  <p class="calibre1">karşılaştırılamazdı. “Angela Carson’ı bir nöbet sırasında öldürmüştü; bütün bildiği, diğerlerini</p>

  <p class="calibre1">de öldürmüş olabileceğiydi. Ama o sırada bunu umursadığını gerçekten sanmıyorum.”</p>

  <p class="calibre1">Terry burnundan nefes verdikten sonra, “Eğer buna inanıyorsan, demek ki, kafasına darbe</p>

  <p class="calibre1">alan bir tek Monk değilmiş,” dedi.</p>

  <p class="calibre1">Tartışamayacak kadar yorgundum. “Benim neye inandığım önemli değil. Onunki fizyolojik</p>

  <p class="calibre1">bir durum, akıl hastalığı değil. Onu muayene eden psikiyatrlar bu yüzden durumunu fark</p>

  <p class="calibre1">edemediler. Fakat şimdi artık neyi arayacaklarını bileceklerine göre, iş değişecektir.”</p>

  <p class="calibre1">“Sen ciddisin, değil mi?” Terry dudağını kemiriyordu. “Peki diğer kızları öldürmediğini iddia</p>

  <p class="calibre1">ediyorsa, kim öldürdü o zaman?”</p>

  <p class="calibre1">Omuzlarımı silktim, üstüme çöken bitkinlik dalgasıyla mücadele ediyordum. “Jones adında</p>

  <p class="calibre1">bir komiser duydun mu hiç?” Önümüzdeki araba yavaşlayınca Terry frene basarak, “Ne</p>

  <p class="calibre1">yapıyor bu hıyar?” diye mırıldandı. “Jones mu? Sanmıyorum. Niye?”</p>

  <p class="calibre1">Bu da düşünme zamanı bulduğum diğer bir konuydu. Eğer Monk -ve Walker- gerçeği</p>

  <p class="calibre1">söylüyorlarsa, o zaman ölen kızların eşyalarını karavana koyan polis açıkça zanlıydı. Ne var</p>

  <p class="calibre1">ki, Naysmith’e göre, Jones diye biri yoktu.</p>

  <p class="calibre1">Ama yeterince şey söylemiştim. “Önemi yok. Monk’un söylediği bir şey yalnızca.”</p>

  <p class="calibre1">Terry bana bir bakış attı. “Çok yorgun görünüyorsun. Bir yarım saatlik yolumuz var daha.</p>

  <p class="calibre1">Neden uyumuyorsun?”</p>

  <p class="calibre1">Ben zaten kafamı arkaya yaslayıp gözlerimi kapatmaktaydım bile. Zihnimden karman çorman</p>

  <p class="calibre1">görüntüler geçiyordu: Mağara, araba kazası, Monk’un kafasındaki çöküntüye vuran gölgeler.</p>

  <p class="calibre1">Tina Williams’m, boşluklarına çamur dolmuş, haşat olmuş cesedini gördüm; Wainwright’m</p>

  <p class="calibre1">gümbürdeyen kahkahasını işittim. Islak turbayı yaran küreğin kazıyışlarım algıladım ve</p>

  <p class="calibre1">ardından araba bir tümseğin üstünden geçerken uyandım. “Aramıza döndün mü?” diye sordu</p>

  <p class="calibre1">Terry.</p>

  <p class="calibre1">Gözlerimi ovuşturdum. “Affedersin.”</p>

  <p class="calibre1">“Dert etme. Varmak üzereyiz.”</p>

  <p class="calibre1">Pencereden bakınca neredeyse Padbury’de olduğumuzu gördüm. Uyuduğum sırada gün</p>

  <p class="calibre1">dönmüş, gündüzün rengi koyulaşıp alacakaranlık olmuştu. Son zamanlarda bütün vaktimi</p>

  <p class="calibre1">karanlıkta geçirmiş gibiydim. Kendi kendime bu iş bittikten sonra tatile çıkma sözü verdim.</p>

  <p class="calibre1">Bu sefer gerçek bir tatil olacaktı, sıcak ve güneşli. Ama sonra Sophie’nin hastanede yattığını</p>

  <p class="calibre1">hatırlayınca, basıp gitme düşüncesi siliniverdi.</p>

  <p class="calibre1">Terry arabayı bahçenin aşağısına, park halindeki arabamın arkasına çekti. Motoru çalışır</p>

  <p class="calibre1">vaziyette bırakıp eve baktı. “Evet, işte geldik. Civarda bir yerde takılıp beklememi ister</p>

  <p class="calibre1">misin?” “Hayır, buralarda kalmayı düşünmüyorum.” Elim kapı kolunda durakladım. “Ya sen?</p>

  <p class="calibre1">Şimdi ne yapacaksın?”</p>

  <p class="calibre1">Yüzü gölgelendi. “İyi soru. Simms’in vereceği cezayı çekeceğim, sonra... bakacağız.</p>

  <p class="calibre1">Herhalde kendime çeki düzen vermeye çalışırım.”</p>

  <p class="calibre1">“iyi şanslar.”</p>

  <p class="calibre1">“Teşekkür ederim.” Ön camdan dışarı baktı. “Tamam. Bozuk değiliz o zaman, ikimiz yani?”</p>

  <p class="calibre1">Bundan sonra Terry’yi muhtemelen bir daha görmeyeceğim geldi aklıma. Her ne kadar hiçbir</p>

  <p class="calibre1">şekilde üzgün değilsem de, hayatımın bir başka sayfasının daha kapanması demekti bu. Kötü</p>

  <p class="calibre1">bir şekilde bitmesine hiç gerek yoktu.</p>

  <p class="calibre1">Geçmişi er ya da geç gömmek zorundasmızdır.</p>

  <p class="calibre1">Başımla onayladım. Elini uzattı. Sadece bir an tereddüt ettikten sonra elini sıktım. “Kendine</p>

  <p class="calibre1">iyi bak David. Umarım Sop-hie iyileşir.”</p>

  <p class="calibre1">Söylenecek başka bir şey yoktu. Hantal hareketlerle indim ve Terry’nin arabasının</p>

  <p class="calibre1">uzaklaşmasını seyrettim; arka lambaları köy yolunda ilerleyip gözden kayboldu. Rüzgâr</p>

  <p class="calibre1">şiddetleniyordu, motorun sesi çabucak işitilmez oldu, geriye sadece ağaçların hışırtısı ve</p>

  <p class="calibre1">sallanması kaldı.</p>

  <p class="calibre1">Belimi ovdum. Her yanım ağrıyordu, kaslarım da yolculuk sırasında sertleşmişti. Silkinip</p>

  <p class="calibre1">canlandım ve patikaya yürüdüm. Ev karanlıktı. Aceleyle çıkarken bıraktığımız gibi perdeler</p>

  <p class="calibre1">çekiliydi, bu da eve kapalı, içinde kimsenin yaşamadığı bir görünüm veriyordu. Yalnızca</p>

  <p class="calibre1">çantamı alıp çıkacaktım. Araba kullanacak halde değildim, ama Sophie’nin evinde tek başıma</p>

  <p class="calibre1">kalma fikrinden rahatsızdım. Kendisi aldırış etmeyecek olsa da, bana doğru gelmiyordu.</p>

  <p class="calibre1">Ön kapıya kadar gitmiştim ki, anahtarım olmadığını fark ettim. Yine de denedim, ama kapı</p>

  <p class="calibre1">kilitliydi: Önceki gece ya Miller ya da Cross kilitlemiş olacaktı. Fena halde yenik hissederek</p>

  <p class="calibre1">kapının dibine çöktüm. Sonra Sophie’nin yedek anahtarı çömlek fırınına sakladığını</p>

  <p class="calibre1">hatırladım. Yeni kilit taktırmıştı, ama aynı yere yine bir yedek anahtar gizlediğini</p>

  <p class="calibre1">umuyordum. <i class="calibre4">Lütfen orada olsun.</i></p>

  <p class="calibre1">Otlar bürümüş patikayı geçerken, köhnemiş tuğla kule önümde belirdi; kararmakta olan</p>

  <p class="calibre1">gökyüzü fonunda kulenin yapı iskelesi darağacı gibi göze çarpıyordu. İterek açtığımda kilitsiz</p>

  <p class="calibre1">kapı gıcırdadı. Elektrik düğmesini el yordamıyla bulup açtım. Hiçbir şey olmadı. Bir kaç kere</p>

  <p class="calibre1">açıp kapattım, ama herhalde ampul patlamıştı. <i class="calibre4">Harika.</i> Arabamın torpido gözünde bir el feneri</p>

  <p class="calibre1">vardı, fakat tabii ki arabanın anahtarları da evin içindeydi, önceki gece o aceleyle evde</p>

  <p class="calibre1">bırakmıştım.</p>

  <p class="calibre1">Kapıyı olabildiğince arkaya itip çömlek fırınına girdim. Kararan havada bir mezara girmek</p>

  <p class="calibre1">gibiydi. Sophie’nin yedek anahtarı arkasına sakladığı gevşek tuğla, yapı iskelesinin kurulu</p>

  <p class="calibre1">olduğu ortadaki bacanın yakınındaydı. O tarafa giderken, tuğla tozu ve rutubetli sıvanın</p>

  <p class="calibre1">kokusu genzimi gıdıkladı. Onlara karışan keskin ve tanıdık bir koku daha vardı, ama onu</p>

  <p class="calibre1">ancak botlarımın altında bir şey çatırdadığında fark etmiştim. Gözlerim karanlığa alışınca,</p>

  <p class="calibre1">yere saçılmış kırık çömlek parçalarını gördüm. Uyuşuk beynim hâlâ bilgiyi işlemeye</p>

  <p class="calibre1">çalışıyordu ki, yersiz kokuyu tanıdım.</p>

  <p class="calibre1">Tıraş losyonu.</p>

  <p class="calibre1">Zınk diye durdum; ensemdeki tüyler diken diken oldu. Arkama döndüm. Kapıdan gelen loş</p>

  <p class="calibre1">gün ışığı çömlek fırınının içine ulaşmıyordu. Gölgeler zifir gibi karanlıktı. Bütünlüklü</p>

  <p class="calibre1">göründükleri bir alana gözlerimi diktim. Bir hareket hışırtısı oldu.</p>

  <p class="calibre1">“Sen misin Dr. Hunter?” dedi Roper.</p>

  <p class="calibre1">Roper loşluğa dikkatle bakıyor, beni görmeye çalışıyordu. Çömlek fırınının karanlık içinde,</p>

  <p class="calibre1">ikimiz de birbirimizi doğru dürüst göremiyorduk,</p>

  <p class="calibre1">“Dün geceden sonra çok kötü durumda olmamana sevindim,” dedi. “Verilmiş sadakan</p>

  <p class="calibre1">varmış.”</p>

  <p class="calibre1">Düşüncelerimi düzene sokmaya çalışırken kalbim hâlâ güm güm atıyordu. “Burada ne</p>

  <p class="calibre1">yapıyorsun?”</p>

  <p class="calibre1">Omuz silktiğini görmekten ziyade işittim. “Ah, sadece bir kolaçan etmeye geldim. Bayan</p>

  <p class="calibre1">Keller’ın gerçekten bir kilit taktırması gerek. Tabii insanların rahatça içeri girebilmesini</p>

  <p class="calibre1">istiyor değilse.”</p>

  <p class="calibre1">Bu fikir onu eğlendirmişe benziyordu.</p>

  <p class="calibre1">“Arabanı görmedim,” dedim.</p>

  <p class="calibre1">“Yolun ilerisinde bir cebe bıraktım. Yürümek iyi gelir diye düşündüm.”</p>

  <p class="calibre1">Ve <i class="calibre4">de buraya geldiğinin görülmesini önler.</i> Şimdi daha berrak düşünmeye başlıyordum.</p>

  <p class="calibre1">Darren Walker’ın Monk’un karavanındaki polisle ilgili söyledikleri doğru olabilirdi. Komiser</p>

  <p class="calibre1">Jo-nes diye bir var olmayabilirdi, ama bu hiçbir şeyi kanıtlamazdı. O her kim idiyse, gerçek</p>

  <p class="calibre1">adını söyleyecek değildi ya.</p>

  <p class="calibre1">Sesime lakayıt bir ton vermeye çalışırken, Roper’ı geçip ka-</p>

  <p class="calibre1">pıya ulaşma şansımı ölçtüm. “Seni Simms mi gönderdi?” “Emniyet Genel Müdür</p>

  <p class="calibre1">Yardımcısı’nm şu ara işi başından aşkın. Hayır, ben sadece merakımdan geldim diyebiliriz.”</p>

  <p class="calibre1">Bir klik sesiyle birlikte tezgâhın üzerindeki lamba yandı. Roper yan devrilmiş olan lambayı</p>

  <p class="calibre1">düzeltti. Cıkcıklayarak etrafa bakıp, “Biri burayı fena dağıtmış, değil mi?” dedi.</p>

  <p class="calibre1">İşık, tahrip olmuş bir olay yerini gözler önüne sermişti. Sophie’nin kaseleri ve tabakları</p>

  <p class="calibre1">raflardan yere fırlatılmış ve kırılmışlardı. Elektrikli, ağır seramik fırını bile itilip devirilmişti,</p>

  <p class="calibre1">açık kapısı sallanıyordu.</p>

  <p class="calibre1">“Bana öyle geliyor ki, biri bir şey aramış, sence de öyle değil mi?” Roper gülümsüyordu, ama</p>

  <p class="calibre1">gözlerinde keskin ve değerlendiren bir bakış vardı. “Sakıncası yoksa, sen burada ne</p>

  <p class="calibre1">yapıyorsun Dr. Hunter?”</p>

  <p class="calibre1">“Arabamı almaya geldim.”</p>

  <p class="calibre1">“Garaj olmak için tuhaf bir yer.”</p>

  <p class="calibre1">“Çantam evde. Sophie burada bir yedek anahtar bulunduruyor.”</p>

  <p class="calibre1">“Gerçekten mi?” İçeriyi gözleriyle taradı. “Bayan Keller bir şeyleri saklamakta hünerli. Ama</p>

  <p class="calibre1">zaten onun gibi eski bir davranış araştırması danışmanının öyle olması gerekir. Saklanan</p>

  <p class="calibre1">şeyleri nerede bulacağını bilmekten ileri geliyor sanırım.” Sabrım taşmıştı. Oyun oynamanın</p>

  <p class="calibre1">bir anlamı yoktu. “Aradığın şeyi buldun mu?”</p>

  <p class="calibre1">“Ben mi?” Roper hakikaten şok olmuş göründü. “Galiba hatlar karıştı Dr. Hunter. Bunu ben</p>

  <p class="calibre1">yapmadım.”</p>

  <p class="calibre1">Sesinden gücendiği anlaşılıyordu. Tam olarak ikna olmamıştım, ama kuşkularımın</p>

  <p class="calibre1">zayıflamaya başladığını hissettim. “O zaman kim yaptı?”</p>

  <p class="calibre1">“Eh, soru da bu zaten, değil mi?” Roper dalgın dalgın karnını kaşırken etraftaki enkazı</p>

  <p class="calibre1">inceliyordu. “Bayan Keller’ı ne kadar tanıyorsun?”</p>

  <p class="calibre1">“Niye ki?”</p>

  <p class="calibre1">“Çünkü senin bu işle bir ilgin olup olmadığına karar vermeye çalışıyorum.”</p>

  <p class="calibre1">Sesindeki anî keskinlik onunla ilgili kalan şüphelerimi de yok etti. Daha önce Roper’ı</p>

  <p class="calibre1">gerçekten ciddiye almamıştım hiç. Simms’in askıntısı gibi, yeteneğinden ziyade sadakatinden</p>

  <p class="calibre1">ötürü terfi almış biri gibi gelirdi. Şimdiyse ona bakıyor ve acaba onda bundan daha fazlası mı</p>

  <p class="calibre1">var diye merak ediyordum.</p>

  <p class="calibre1">Belki de Sophie bir şeyleri saklama konusunda iyi olan tek kişi değildi.</p>

  <p class="calibre1">“Bu olay olana kadar, onu sekiz yıldır hiç görmemiştim,” dedim dikkatle.</p>

  <p class="calibre1">“Onunla yatıyor musun?”</p>

  <p class="calibre1">Kendi işine bakmasını söyleme isteğime karşı koyup dilimi tuttum. “Hayır.”</p>

  <p class="calibre1">Memnuniyetle homurdandı. “Söylesene Dr. Hunter, tüm bunların zamanlaması sana da biraz</p>

  <p class="calibre1">tuhaf gelmiyor mu? Terry Connors ansızın ortaya çıkıp seni Monk’tan gelebilecek tehlikeye</p>

  <p class="calibre1">karşı uyarıyor. Eski arama ekibinin üyelerinden haber alıp almadığını soruyor. Sonra Bayan</p>

  <p class="calibre1">Keller -ya da şimdi kendini takdim ettiği ismiyle Bayan Trask- yardım istemek üzere seni</p>

  <p class="calibre1">arıyor. Bilinci kapalı ve evi altüst olmuş halde bulunuyor. Ne var ki, hırsız hiçbir şeyi çalma</p>

  <p class="calibre1">zahmetine girmemiş.”</p>

  <p class="calibre1">“Biraz parayla mücevherinin kayıp olduğunu söylemişti.” Bu dediğimi elinin bir hareketiyle</p>

  <p class="calibre1">savuşturdu. “Buna sen de en az benim kadar inanmıyorsun. Ayrıca onun ‘amnezi’sine de ikna</p>

  <p class="calibre1">olmuş değilim. Biri evine girip onu yere seriyor, ama o hiçbir şey hatırlamıyor, öyle mi?</p>

  <p class="calibre1">Lütfen.”</p>

  <p class="calibre1">“Bu mümkün.”</p>

  <p class="calibre1">“Eminim mümkündür, fakat olaydan çok fazla endişelenmiş görünmüyordu. O halde niye</p>

  <p class="calibre1">yalan söyledi? Kimi koruyordu? Kendisini mi yoksa başka birini mi?”</p>

  <p class="calibre1">İtiraz etmek üzere ağzımı açtım, ama o benim de düşündüğüm şeyleri söylüyordu zaten. Ben</p>

  <p class="calibre1">sadece kabul etmek istememiştim. “Ne demek istiyorsun?”</p>

  <p class="calibre1">“Demek istiyorum ki, ben rastlantılara inanmam.” Yerdeki bir parça çömlekçi çamurunu</p>

  <p class="calibre1">ayağıyla dürttü. “Eğer gizlemek istediğin değerli bir şeyin varsa, bunu yapmanın iki yolu var.</p>

  <p class="calibre1">Birincisi, onu gerçekten güvenli olan, hiç kimsenin asla bulamayacağı bir yere koymaktır.</p>

  <p class="calibre1">Ama sorun şu ki, öyle bir yer senin akima gelebiliyorsa, muhtemelen başkasının da akima</p>

  <p class="calibre1">gelir. Diğer yolsa, onu hiç kimsenin bakmayı düşünmeyeceği bir yere koymaktır. O kadar</p>

  <p class="calibre1">aşikârdır ki, gizleme yeri olduğunu kimse fark etmez bile. Tercihen, her gün görebildiğin bir</p>

  <p class="calibre1">yer.”</p>

  <p class="calibre1">Sophie’nin çamur artıklarını ekleye ekleye oluşturduğu topun bulunduğu tezgaha gözlerimi</p>

  <p class="calibre1">diktim. <i class="calibre4">Sadece kötü bir alışkanlık</i> demişti. Hastaneden döndüğümüzde, yedek anahtarı</p>

  <p class="calibre1">aradığını ileri sürerek nasıl hemen buraya geldiğini hatırladım. Elini sanki endişelerini</p>

  <p class="calibre1">gidermek istercesine nasıl da topun üzerinden geçirdiğini. Öylece orta yerde duruyordu, ama</p>

  <p class="calibre1">taşınamayacak kadar büyüktü.</p>

  <p class="calibre1">Bir koruma evine girmek istememesine şaşmamalı.</p>

  <p class="calibre1">“Galiba kurumuş çamur topunun içinde bir şey saklıyordu,” dedim. Sophie çömlek fırınının</p>

  <p class="calibre1">kapısına kilit koyma zahmetine bile girmemişti, böylece içeride değerli bir şey olmadığım</p>

  <p class="calibre1">resmen ilan etmiş oluyordu.</p>

  <p class="calibre1">Roper gülümsedi. “Nereye gizlendiğinden çok gizlenenin ne olduğuyla ilgileniyorum. Bütün</p>

  <p class="calibre1">bunlar Jerome Monk firar ettiğinde başladı, öyleyse bir bağlantı olmalı. Ayrıca buradaki her</p>

  <p class="calibre1">neyse, Bayan Keller’m onu gözünün önünden ayırmaktan-sa Monk’la karşılaşmayı göze</p>

  <p class="calibre1">almasına yetecek kadar önemliymiş.”</p>

  <p class="calibre1">Ve birinin onu bilinci kapanana kadar dövmesine ve bulmak için evi altüst ederken onu ölüme</p>

  <p class="calibre1">terk etmesine yetecek kadar önemli. Şimdi zihnim vızır vızır çalışıyor, aşırı yorgunluğun</p>

  <p class="calibre1">neden olduğu son örümcek ağları da dökülüyordu.</p>

  <p class="calibre1">“Terry Connors dün öğleden sonra, Sophie’yi uzaklaştırmam için beni ikna etmeye çalıştı,”</p>

  <p class="calibre1">dedim. “O yüzden beni görmek istemiş.”</p>

  <p class="calibre1">“Demek öyle? Öyleyse belki Monk ona iyilik yaptı. Sophie’yi yolundan çekip, ona aradığı</p>

  <p class="calibre1">şeyi bulmasına yetecek kadar zaman kazandırdı.” Roper yere saçılmış enkaza dikkatle</p>

  <p class="calibre1">bakarken ağzının etrafında bir gülümseme kıpırtısı oldu. “Açığa alınmış biri için, bu davaya</p>

  <p class="calibre1">sağlıksız bir ilgi gösteriyor sanki. Çavuş Connors’la ciddi bir konuşma yapmamızın zamanı</p>

  <p class="calibre1">geldi sanırım.”</p>

  <p class="calibre1">Mide boşluğumda bir soğukluk hissetmeye başlamıştım. Terry’yi. beni hastanenin önünde</p>

  <p class="calibre1">beklerken bulduğumda, bunun nedenini merak etmeyecek kadar yorgundum. Sorularını</p>

  <p class="calibre1">merakına yordum, ama şu an asıl dikkatimi çeken bu değildi. Terry Sophie’nin yaşadığı yeri</p>

  <p class="calibre1">bilmediğini söylemişti, ama ben ona yolu tarif etmemiştim.</p>

  <p class="calibre1">Yolu zaten biliyordu.</p>

  <p class="calibre1">“Onu az önce gördüm,” dedim. “Beni buraya o bıraktı.”</p>

  <p class="calibre1">Roper’m gülümsemesi silindi. “Connors <i class="calibre4">burada mıydı?"</i></p>

  <p class="calibre1">“Beni bıraktı ve gitti.”</p>

  <p class="calibre1">“Kahretsin!” Roper elini cebine atıp telefonunu çıkardı. “Gitmemiz gerek. Benim...”</p>

  <p class="calibre1">Fakat cümlesini tamamlayamadan, arkasındaki kapı eşiğinden bir gölge içeriye girdi.</p>

  <p class="calibre1">Kafasının arkasına bir şey savrulur-ken metalin kemiğe çarpmasıyla oluşan mide bulandırıcı</p>

  <p class="calibre1">bir <i class="calibre4">dank</i> sesi geldi ve Roper bir anda yere kapaklandı.</p>

  <p class="calibre1">Şiddetle nefes alıp veren Terry yapı iskelesinin bir parçası olan kısa bir metal boruyu elinde</p>

  <p class="calibre1">sımsıkı tutar halde Roper’ın başında ayakta duruyordu. Aşağıya bakarken ağzı gerilince hırlar</p>

  <p class="calibre1">gibi göründü.</p>

  <p class="calibre1">“Aşağılık herif bunu çoktandır hak ediyordu.”</p>

  <p class="calibre1">O kadar çabuk olmuştu ki, tepki verecek zaman bulamamıştım. Bu âni şiddet kadar, Terry’nin</p>

  <p class="calibre1">görüntüsü yüzünden de afallamış halde orada öylece dikiliyordum. Vahşi bir hali vardı,</p>

  <p class="calibre1">öfkeyle yanan bir gözü dönmüşlük görüntüsü sergiliyordu. Bir zamanlar düzgün olan</p>

  <p class="calibre1">saçlarına dallar takılmış, ayakkabılarıyla pantolon paçaları çamur içinde kalmıştı. Nefes</p>

  <p class="calibre1">nefese bir halde, ağzını yeniyle silerken bakışlarını bana kaldırdı. “Tanrım, David. Niçin</p>

  <p class="calibre1">eşyalarını alıp gitmedin ki?”</p>

  <p class="calibre1">Zihnim yeniden çalışmaya başlıyordu. Araba motorunun sesini işitmemiştim, yani Terry park</p>

  <p class="calibre1">etmiş ve tarlalardan geçerek aynı yoldan geri gelmişti. Belki de Roper’ın arabasını yoldaki</p>

  <p class="calibre1">cepte gördüğü zaman. Polis düştüğü yerde yatıyordu. Kafasında parlayan koyu renkli kan,</p>

  <p class="calibre1">lambanın ışığında neredeyse siyahtı. Nefes alıp almadığını göremiyordum.</p>

  <p class="calibre1">Ben onlara doğru atılırken Terry tehditkâr bir tavırla elindeki metal boruyu havaya kaldırdı.</p>

  <p class="calibre1">“Sakın deneme!”</p>

  <p class="calibre1">Durdum, erişemeyeceği bir mesafedeydim. “Boruyu indir. Ne yaptığını bir düşün.”</p>

  <p class="calibre1">“Düşünmediğimi mi sanıyorsun? Tanrım, sence bunu <i class="calibre4">istiyor muyum</i> ben?” Bir an yüzü</p>

  <p class="calibre1">ızdırapla kasıldı. Birden saldırganlaşıp bir çamur parçasını tekmeledi. Çamur, çömlek fırınının</p>

  <p class="calibre1">kavisli duvarını destekleyen yapı iskelesine çarpıp sekerek sıçradı ve karanlığa karıştı. “Birini</p>

  <p class="calibre1">suçlamak istiyorsan Keller’ı suçla! Bu onun hatası!”</p>

  <p class="calibre1">Roper’ın dediklerini düşündüm. Parçaları yere saçılmış olan çamur topunu. “Bu kadar önemli</p>

  <p class="calibre1">olacak ne gizliyordu?”</p>

  <p class="calibre1">İlk başta, cevap vermeyecek gibi göründü. Kafasını iki yana salladı, fakat elindeki boruyu</p>

  <p class="calibre1">tutuşu gevşemişti.</p>

  <p class="calibre1">“Zoe Bennett’in günlüğü.”</p>

  <p class="calibre1">Bir an geçtikten sonra anlamaya başladım. Bennett ikizlerinden dışa dönük olanı; kardeşinden</p>

  <p class="calibre1">farklı olarak, ders çalışmak yerine eğlenmeyi tercih eden Zoe. Ve itibarsız bir şekilde polis</p>

  <p class="calibre1">teşkilatından nakle zorlanmasının acısını çeken kadın avcısı Terry. Egosunu teselli etmesi</p>

  <p class="calibre1">için, model olma heveslisi, hayat dolu, on yedi yaşındaki güzel bir kızdan daha iyi bir yol var</p>

  <p class="calibre1">mıydı?</p>

  <p class="calibre1">“Günlükte adm geçiyordu,” dedim.</p>

  <p class="calibre1">Birden omuzları düştü. Metal boruyu iyice aşağı indirmişti, onu neredeyse unutmuştu.</p>

  <p class="calibre1">“Onunla birkaç aydır görüşüyordum. Fotoğraflar güzelliğinin hakkını vermiyor; tam bir</p>

  <p class="calibre1">fıstıktı. Sorun şu ki, o da bunu biliyordu. Kafasında her şeyi planlamıştı: Londra’ya</p>

  <p class="calibre1">gideceğini, büyük bir manken ajansıyla sözleşme imzalayacağını. Benden etkilenmişti, çünkü</p>

  <p class="calibre1">Metropolitan’da çalışmıştım, çünkü ona Soho ve bir sürü başka şey hakkında hikâyeler</p>

  <p class="calibre1">anlatabiliyordum.”</p>

  <p class="calibre1">Hatırasına sırıttı, ama sırıtışı çabucak silindi. Ağzı çarpıldı. “Sonra onu başka biriyle birlikte</p>

  <p class="calibre1">gördüm. Yirmili yaşlarda ukala, genç bir piç, gösterişli arabasıyla. O tipleri bilirsin. Kavga</p>

  <p class="calibre1">ettik. İş çığrından çıktı. Ona vurdum, tepesi attı. Bana avaz avaz bağırıyor, beni işimden</p>

  <p class="calibre1">edeceğini, ona tecavüz ettiğimi anlatacağını söylüyordu. Arabamdaydık, o yüzden insanların</p>

  <p class="calibre1">işitmesinden korktum. Sadece çenesini kapatmak istedim, boğazından yakaladım ve... lanet</p>

  <p class="calibre1">olsun çok çabuk oldu. Bir dakika önce mücadele ederken, bir dakika sonra...”</p>

  <p class="calibre1">Yerdeki Roper’a baktım, Terry’nin ayaklarının dibinde ya ölü ya da bilinçsiz halde yatıyordu.</p>

  <p class="calibre1">“Tanrım, Terry...”</p>

  <p class="calibre1"><i class="calibre4">“Biliyorum! Bilmediğimi mi</i> sanıyorsun?” Metal boruyu iyice aşağı indirmişti, ama hâlâ sıkıca</p>

  <p class="calibre1">tutuyordu. Diğer elini saçlarından geçirdi, yüzünden ızdırap okunuyordu. “Donakalmıştım, o</p>

  <p class="calibre1">yüzden cesedini oraya gizledim. Düşündüm ki... düşündüm ki, eğer hiçbir şey yapmazsam, bu</p>

  <p class="calibre1">da başka bir evden kaçan genç olayı olarak ele alınırdı. Zaten Zoe her zaman Londra’ya</p>

  <p class="calibre1">gideceğinden bahseder dururdu.”</p>

  <p class="calibre1">“On <i class="calibre4">yedi</i> yaşındaydı!”</p>

  <p class="calibre1">“Ah, başlama,” diyerek tersledi beni, eski öfkesi aniden parlamıştı. “Ya ne yapacaktım?</p>

  <p class="calibre1">Teslim mi olacaktım? Bu onu geri getirmezdi! Debs’i ve çocukları düşünmek zorundaydım.</p>

  <p class="calibre1">Hayatlarını berbat etmenin ne anlamı vardı?”</p>

  <p class="calibre1">Midem bulanıyordu. “Onun kız kardeşini de mi öldürdün?” Terry irkilmiş göründü. Artık</p>

  <p class="calibre1">bana bakmıyordu, ama gözlerinde utanca benzer bir şey vardı. “Lindsey, Zoe’nin günlüğünü</p>

  <p class="calibre1">bulmuştu,” dedi donuk bir sesle. “Günlükte telefon numaram, ne kadar sık buluştuğumuzun</p>

  <p class="calibre1">ayrıntıları yazıyordu. Neler yaptığımız. Kimseye söylemedi, çünkü Zoe’nin itibarına zarar</p>

  <p class="calibre1">vermek istemiyordu. Polis olduğum için, kardeşinin bulunmasına yardım edebileceğimi</p>

  <p class="calibre1">düşünüyordu.”</p>

  <p class="calibre1"><i class="calibre4">Tanrım.</i> Yani Terry’yi kardeşinin ölümüyle bağlantılandıra-bilecek tek delili de kendi eliyle</p>

  <p class="calibre1">ona hediye etti. Ve böylelikle kendisini tek tanık durumuna düşürdü.</p>

  <p class="calibre1">“Bana öyle bakma!” diye bağırdı Terry. <i class="calibre4">“Paniklemiştim,</i> tamam mı? Olanlar açığa çıkarsa her</p>

  <p class="calibre1">şey biterdi! Sorguya çekilmeyi göze alamazdım. Ayrıca tıpkı Zoe’ye benziyordu, onu sırf</p>

  <p class="calibre1">görünce bile Zoe’nin beni suçladığını görür gibi oluyordum!” “Ya Tina Williams? Onu</p>

  <p class="calibre1">niçin...” Olayı kavrayınca cümlemi tamamlamadım. <i class="calibre4">Bir başka genç kız, koyu renk saçlı ve</i></p>

  <p class="calibre1"><i class="calibre4">güzel. “O</i> sadece bir yemdi, değil mi? Böylece cinayetler bir seri katilin işi gibi görünecek ve</p>

  <p class="calibre1">dikkatler ikizlerden uzaklaşacaktı.” Terry’nin yüzünde tuhaf bir ifade peydah oldu, sanki pek</p>

  <p class="calibre1">tanımadığı bir parçasıyla yüzyüze gelmiş gibi. Omuzlarını silkti, fakat hâlâ gözlerime</p>

  <p class="calibre1">bakmıyordu.</p>

  <p class="calibre1">“Onun gibi bir şey.”</p>

  <p class="calibre1">Şoku atlatmıştım, artık yerini öfke ve tiksinti almıştı. “Onu <i class="calibre4">gördüm</i> Terry! Ne yaptığını</p>

  <p class="calibre1">gördüm! Tanrı aşkına, yüzünde tepinmişsin!”</p>

  <p class="calibre1">“Zaten ölmüştü!” diye bağırdı. “Kontrolümü kaybetmiştim, tamam mı? Tanrım, öyle yapmayı</p>

  <p class="calibre1">istediğimi mi sanıyorsun? Hiçbirini? <i class="calibre4">Hoşuma</i> gittiğini mi sanıyorsun?”</p>

  <p class="calibre1">Önemi yoktu, <i class="calibre4">zira hepsi hâlâ ölüydü.</i> Ama bu pek çok şeyi açıklıyordu. Arama çalışması</p>

  <p class="calibre1">sırasında, özellikle de Monk anlaşılmaz bir şekilde bizi mezarlara götürmeyi önerdiğinde</p>

  <p class="calibre1">Terry’nin sergilediği davranış gibi. Tina Williams’m bedenine verilen dehşet verici hasarın</p>

  <p class="calibre1">katilin yaşadığı utancın bir ifadesi, kendi suçunu silme yönündeki çabası olabileceğini</p>

  <p class="calibre1">söylerken Pirie gerçeğe fark ettiğimizden daha yakınmış demek ki.</p>

  <p class="calibre1">Katilin Monk olduğunu zannettiğimiz için, bunda bir anlam görememiştik, ama şimdi vardı.</p>

  <p class="calibre1">Terry’nin hayatının darmadağın olması şaşırtıcı değildi.</p>

  <p class="calibre1">Arkasındaki açık kapıdan havanın gitgide karardığını gördüm. Lambanın yaydığı ışığın koza</p>

  <p class="calibre1">gibi oluşturduğu aydınlık kesimin gerisinde çömlek fırınının loşluğu koyulaşıyordu. Ne kadar</p>

  <p class="calibre1">zamandır burada olduğumu hiç bilmiyordum, ama bir yerden yardım bekleyemezdim. Zira</p>

  <p class="calibre1">Roper hâlâ kıpırtısız yatıyordu ve dediğine göre buraya geldiğini bilen de yoktu. Bir şekilde</p>

  <p class="calibre1">Terry’yi aşmak zorundaydım, ama nasıl yapacağıma dair en ufak fikrim yoktu. Kırık çömlek</p>

  <p class="calibre1">parçalarından başka, yakında silah olarak kullanabileceğim bir şey görünmüyordu.</p>

  <p class="calibre1">“Akima gelen en iyi isim komiser Jones muydu?” diye sordum, oyalama amacıyla.</p>

  <p class="calibre1">“O da işe yaradı, değil mi?” Terry gerçekten gülümsüyordu. Daha sakindi, sanki yaptıklarım</p>

  <p class="calibre1">nihayet itiraf edince rahatlamıştı. “Ya Jones olacaktı ya da Smith. Monk kaçırılmayacak kadar</p>

  <p class="calibre1">iyi bir fırsattı. Zoe’nin bazı eşyalarını saklamıştım, fakat Monk’un karavanı olay yeri ekibi</p>

  <p class="calibre1">memurlarıyla kaynamadan, hızlı hareket etmek zorundaydım. Gerektiği kadar dikkatli</p>

  <p class="calibre1">davranmadım. Az kalsın Walker engeline takılacaktım. Ama kimlik kartımı çıkarıp gösterdim</p>

  <p class="calibre1">ve içine Tanrı korkusu saldım. Eğer ağzını kapalı tutarsa kendisine göz kulak olacağımı</p>

  <p class="calibre1">söyledim.”</p>

  <p class="calibre1">Ve sekiz yıl boyunca Terry sözünün eri olmuştu. Naysmith’in dediği gibi, <i class="calibre4">Lanet bir kediden</i></p>

  <p class="calibre1"><i class="calibre4">daha çok canı varmış. Her seferinde paçayı sıyırmayı becermiş.</i> Her delilin elverişli bir</p>

  <p class="calibre1">şekilde ya kaybolmasını ya da yanlış etiketlenmesini sağlayan bir polis olunca bunda</p>

  <p class="calibre1">şaşılacak bir şey yoktu. Ancak Terry açığa alındığı, böylece komiser Jones onu yüzüstü</p>

  <p class="calibre1">bıraktığı zamandı ki, Walker sessizliğini bozmuştu.</p>

  <p class="calibre1">Ve Monk da bunun için onu öldürene dek dövmüştü.</p>

  <p class="calibre1">Terry nedenini tahmin etmişti herhalde. Monk kaçtığında çılgına dönmüş olmalıydı. Hele de</p>

  <p class="calibre1">kendisini Zoe Williams’la ilişkilendirebilecek bir delil hâlâ varken.</p>

  <p class="calibre1">“Sophie günlüğü nasıl buldu?” diye sordum.</p>

  <p class="calibre1">“Her şeye burnunu sokan o şıllık gizlice eşyalarımı karıştırmaya başladı. Arama</p>

  <p class="calibre1">çalışmasından yaklaşık bir sene sonraydı. Debs beni evden attığı için kendime bir daire</p>

  <p class="calibre1">tutmuştum. Ben ve Sophie tekrar biraraya gelmiştik. Her zaman o günlükten kurtulma niye</p>

  <p class="calibre1">tindeydim, ama hiç yapmadım. Gerçekten aptallık. Gizlemiştim, ama Sophie bir şeyleri bulma</p>

  <p class="calibre1">konusunda hep çok iyiydi.”</p>

  <p class="calibre1">Sesi acı geliyordu. Zihnimin bir yanı, ilişkilerinin Sophie’nin iddia ettiği gibi kısa süreli bir</p>

  <p class="calibre1">şey olmadığını kaydetti, ama şimdi bu konu üzerinde durmanın zamanı değildi. Roper’ın</p>

  <p class="calibre1">elinin kımıldadığını gördüğümü sandım, ama dikkatimi Terry’den uzaklaştırmadım.</p>

  <p class="calibre1">“Ne kadarını biliyordu?”</p>

  <p class="calibre1">“Sadece Zoe’yi becerdiğimi biliyordu, günlükten bu çok açıktı. Tepesini her şeyden çok</p>

  <p class="calibre1">attıran, Zoe ile ilişkimin onunla birlikteyken olmasıydı. Küplere bindi. Günlüğü ne yapacağını</p>

  <p class="calibre1">bana bir türlü söylemedi, sadece ‘güvenli’ bir yerde olduğunu söyledi.” O ânı hatırlayınca</p>

  <p class="calibre1">Terry’nin yüzü çirkinleşti. “Monk hapisteyken çok önemi yoktu. Sophie bir delili</p>

  <p class="calibre1">alıkoyduğunu itiraf etmeden durumu kimseye anlatamazdı. Ama Monk firar edince... Bu her</p>

  <p class="calibre1">şeyi değiştirdi.”</p>

  <p class="calibre1">“Bu yüzden panikledin ve beni görmeye geldin. Sophie’nin bana bir şey anlatıp anlatmadığını</p>

  <p class="calibre1">öğrenmek için.”</p>

  <p class="calibre1">“<i class="calibre4">Paniklemedim</i>. Sadece o siktiğimin günlüğünü geri istiyordum! Ve Sophie’yi tanırım. O</p>

  <p class="calibre1">günlerde davaya dahil olan birine koşacaksa, o kişinin sen olacağını biliyordum.”</p>

  <p class="calibre1"><i class="calibre4">Kıskanmış mı?</i> Yerden fokurtulu bir inilti geldi. Terry şaşırarak Roper’a baktı, sanki onu</p>

  <p class="calibre1">unutmuş gibiydi. Polisin vücudu seğirdi, göz kapakları pır pır etti.</p>

  <p class="calibre1">Terry metal boruyu havaya kaldırırken, “Yapma!” diye bağırdım.</p>

  <p class="calibre1">Durakladı, boru hâlâ havadaydı. Yüzünde pişmanlığa benzer bir şey var gibi geldi. “Roper’ın</p>

  <p class="calibre1">arabasını görene kadar senin gitmene gerçekten izin verecektim. Artık bunu yapamam,</p>

  <p class="calibre1">biliyorsun, değil mi? Biliyorsun.”</p>

  <p class="calibre1">Biliyordum. Ve ne beklediğimi bilmiyordum. “Ya Sophie?” “Ne olmuş ona? Günlük olmadan</p>

  <p class="calibre1">bir şey yapamaz.”</p>

  <p class="calibre1">“Ona yaptıkların umurunda bile değil mi?”</p>

  <p class="calibre1"><i class="calibre4">“Benim ona</i> yaptıklarım mı? Tanrım! Şantajcı şıllık yıllarca hayatımı cehenneme çevirdi!”</p>

  <p class="calibre1">“Korkmuştu. Ayrıca şu an senin yüzünden hastanede!” Bana dik dik bakıyordu, dikkati geçici</p>

  <p class="calibre1">olarak Roper’dan uzaklaşmıştı. “Sen neden bahsediyorsun?”</p>

  <p class="calibre1">“Hematomun sebebi Monk değildi. Şendin, günlüğü aramak için evine zorla girdiğin zaman</p>

  <p class="calibre1">yaptın.”</p>

  <p class="calibre1">“Saçmalık! Sana inanmıyorum!”</p>

  <p class="calibre1">“Düştüğünde kafasını banyonun zeminine çarptığı yerin karşı tarafında gerçekleşen bir</p>

  <p class="calibre1">hematom. Henüz muayenelerde tespit edilemeden kendi isteğiyle taburcu oldu. Belli ki,</p>

  <p class="calibre1">günlüğün hâlâ güvende olup olmadığım görmek için eve gitmeyi istedi. Ve o zaman bile,</p>

  <p class="calibre1">olanları kimseye anlatmadı. Dehşet içindeydi, ama hâlâ seni koruyordu!”</p>

  <p class="calibre1">“Kendisini koruyordu! Her zaman yaptığı gibi, kendini gözetiyordu!” Elindeki boruyu bana</p>

  <p class="calibre1">doğrultmuştu. “Sophie hakkında kendimi suçlu hissetmemi sağlayacağını mı sanıyorsun?</p>

  <p class="calibre1">Unut bunu, o kendi başını belaya soktu!”</p>

  <p class="calibre1">“Ve eğer ölürse, o da başka bir kazadan mı ibaret olacak? Zoe Bennett gibi?”</p>

  <p class="calibre1">Bana bakış şeklinden çok ileri gittiğimi anladım. İşitilen tek ses, çömlek fırınının dışındaki</p>

  <p class="calibre1">rüzgârın kederli uğultusuydu. Terry metal borunun üzerindeki elini kaydırdı.</p>

  <p class="calibre1">“Hiç değilse, nerede gömülü olduklarını söyle bana,” dedim çabucak.</p>

  <p class="calibre1">“Ne için? Sen sekiz yıl önce şansını kullandın.” Mimikleri</p>

  <p class="calibre1">silindi, yüzü ifadesizleşti. “Şu işi bitirelim artık.”</p>

  <p class="calibre1">Bana doğru hareketlendi, sonra birden sendeledi. Ayağı takıldı sandım, ama sonra Roper’ın</p>

  <p class="calibre1">bacağını yakaladığını gördüm. Lambanın ışığında, polis memurunun yüzünün alt yarısı</p>

  <p class="calibre1">kandan ıpıslak parlıyordu ve ön dişleri diş eti hizasından kırılmıştı. Ama kendini sürükleyerek</p>

  <p class="calibre1">ayağa kalkmaya çalışırken gözleri parlaktı ve kinle doluydu.</p>

  <p class="calibre1">“Puşt!” diye bağıran Terry’ye doğru atıldığımda bana metal boruyla vurmaya kalkıştı.</p>

  <p class="calibre1">Hamleden kurtulmak için gövdemi geriye savurunca, çömlek fırınının ortasındaki bacaya</p>

  <p class="calibre1">devrildim ve omuzumun altında bir batma hissettim. Terry ayağım sertçe çekip kurtardı ve</p>

  <p class="calibre1">sanki ragbi topuymuş gibi Roper’ın kafasını tekmeledi. Yere düşen karpuzunkine benzer bir</p>

  <p class="calibre1">ses çıktı ve Roper gevşekçe yere serildi. Terry tekrar bana doğru gelirken, Sophie’nin yedek</p>

  <p class="calibre1">anahtarını sakladığı gevşek tuğlayı kaptığım gibi ona fırlattım. Önünü kesmeye çalıştıysa da,</p>

  <p class="calibre1">tuğla meyilli bir gelişle yüzüne isabet etti, sonra da küt diye yere düştü.</p>

  <p class="calibre1">Terry ağzından kan ve tükürük saçarak, “Piç!” deyip, metal boruyu kafama doğru savurdu.</p>

  <p class="calibre1">Kolumu kaldırıp başıma siper etmeyi başardım, ama boru olanca gücüyle göğsüme geldi.</p>

  <p class="calibre1">Kaburgalarımın kırıldığını hissederken nefesim patlarcasına dışarı çıktı. Bütün vücudumu</p>

  <p class="calibre1">şiddetli bir acı delip geçti. Ben yere çökerken Terry yanıma geldi ve ayağıyla hızla mideme</p>

  <p class="calibre1">vurdu.</p>

  <p class="calibre1">İki büklüm olmuştum, nefes alamıyordum. <i class="calibre4">Kımılda! Bir şey yap!</i> Fakat kol ve bacaklarım</p>

  <p class="calibre1">bana itaat etmiyordu. Terry tepemde dikilmişti. Kendisi de nefes nefese kalmıştı, yüzü terden</p>

  <p class="calibre1">parlıyordu. Tuğlanın isabet ettiği kafasına elini götürdü ve parmaklarındaki kana baktı. Bütün</p>

  <p class="calibre1">yüzü çarpıldı.</p>

  <p class="calibre1">“Ne var biliyor musun Hunter? Şansın varken gitmediğine memnunum,” dedi soluk soluğa ve</p>

  <p class="calibre1">metal boruyu başının üstüne kaldırdı.</p>

  <p class="calibre1">Tam o anda arkasındaki kapı gürültüyle kapandı.</p>

  <p class="calibre1">Sezgisel olarak, <i class="calibre4">Monk</i> diye geçti içimden. Ama kapı eşiği boştu. Kapı rüzgârda gevşekçe</p>

  <p class="calibre1">sallanıyordu, Terry hızla arkasını kapıya dönünce Roper yalpalayarak üzerine atıldı.</p>

  <p class="calibre1">Ayakta zor duruyordu, ama Terry’yi hazırlıksız yakalamıştı. Momentumu onları olduğum</p>

  <p class="calibre1">yana savurdu, yanımdan geçip çömlek fırınının duvarına bitişik eski yapı iskelesine</p>

  <p class="calibre1">bindirdiler. Köhne yapı ağırlıklarıyla titredi; dev bir ses çatalı gibi çınlarken, gevşek direkleri</p>

  <p class="calibre1">yere vurup tangırdadı. Çarpmanın etkisiyle sarhoş gibi sağa sola sallandı, bir an dayanacağım</p>

  <p class="calibre1">sandım. Derken, sanki ağır çekim gibi, bütün yapı iskelesinden gıcırtılı bir inilti geldi ve</p>

  <p class="calibre1">iskambilden yapılmaymış gibi üstlerine çöktü.</p>

  <p class="calibre1">Kimden geldiğini anlayamasam da bir çığlık işittiğimi sandım. Kalaslar ve çelik direkler</p>

  <p class="calibre1">paldır küldür düşerken, sımsıkı bir top şeklini alıp kafamı korudum. İçerisi delirmiş çanlar ça-</p>

  <p class="calibre1">lıyormuş gibi bir gürültüyle doldu, sanki hiç kesilmeyecekmiş gibiydi.</p>

  <p class="calibre1">Derken sessizlik oldu.</p>

  <p class="calibre1">Yankılar sönümlenirken kulaklarım çınlıyordu. Yavaş yavaş kollarımı başımın çevresinden</p>

  <p class="calibre1">çözdüm. Hava yoğun bir tozla kaplanmıştı. Çömlek fırını karanlık içindeydi: Yıkılan yapı</p>

  <p class="calibre1">iskelesi lambayı parçalamıştı. Öksürünce, kırık kaburgalarıma saplanan acıdan nefessiz</p>

  <p class="calibre1">kaldım. Zeminin her tarafına yapı iskelesi parçaları ve kırık keresteler saçılmıştı. El</p>

  <p class="calibre1">yordamıyla yolumu bulmaya çalışarak onlara doğru yürüdüm.</p>

  <p class="calibre1">“ROPER? TERRY?”</p>

  <p class="calibre1">Bağırışım yavaş yavaş söndü. Karanlıkta bir tuğla küt diye üstlerine düşünce, yerdeki</p>

  <p class="calibre1">direklerden ahenksiz rüzgâr çanları gibi sesler yükseldi. Sonrasında sadece patır patır dökülen</p>

  <p class="calibre1">sıvaların sesini işittim. Sophie onyıllardır bu yapı iskelesinin çömlek fırınının oynak bacasını</p>

  <p class="calibre1">ve dış duvarını desteklediğini söylemişti.</p>

  <p class="calibre1">Şimdi onu destekleyecek hiçbir şey kalmamıştı.</p>

  <p class="calibre1">Kendi başıma yapabileceğim bir şey yoktu: Bir telefona ulaşmam gerekiyordu. Kapıdan gelip</p>

  <p class="calibre1">tozlu karanlığın içinden geçen ışığı ancak seçebiliyordum. Darmadağın haldeki yapı</p>

  <p class="calibre1">iskelesinin oynak molozları üzerinden ışığa doğru dikkatle ilerledim. Dışarının havası tatlı ve</p>

  <p class="calibre1">temizdi. Kolumu kırık kaburgalarım üzerine bastırarak eve doğru topallaya topallaya</p>

  <p class="calibre1">yürürken, gökyüzünde günün kalan son ışığı da silinmekteydi.</p>

  <p class="calibre1">Arkamda bir gümbürtü duyduğumda eve varmak üzereydim.</p>

  <p class="calibre1">Çömlek fırınının çöktüğünü görmek için tam zamanında arkama bakmıştım. Önce bel verdi,</p>

  <p class="calibre1">sonra fazla gürültü patırtı yapmadan öylece kendi üstüne yıkıldı. Sendeleyerek biraz daha</p>

  <p class="calibre1">uzaklaştım; dalga dalga yükselen bir toz bulutu üzerime taşı kumu serperken kolumu</p>

  <p class="calibre1">gözlerime siper ettim. Sonra her şey yine sessizleşti.</p>

  <p class="calibre1">Kolumu indirdim.</p>

  <p class="calibre1">Çömlek fırınının kalıntısı üzerinde ipliksi bir toz kütlesi duman gibi asılı kaldı. Tuğla koninin</p>

  <p class="calibre1">yarısı yıkılmış, geride akşam göğü fonunda kırık dökük bir harabe bırakmıştı. Kapının olduğu</p>

  <p class="calibre1">duvar kısmı yerinde duruyordu. Topallayarak oraya doğru gittim; paltomun yeniyle ağzımı</p>

  <p class="calibre1">burnumu kapatarak kapı eşiğinden içeri baktım. İçeriden saçılan tuğlalar yüzünden eşik</p>

  <p class="calibre1">kısmen kapanmıştı.</p>

  <p class="calibre1">Bu sefer seslenme zahmetine girmedim.</p>

  <p class="calibre1">Düşen kukalarmki gibi bir sesle, molozların üstüne son bir tuğla yuvarlandı, sonra hiçbir şey</p>

  <p class="calibre1">olmadı. Ne bir ses, ne bir yaşam belirtisi vardı.</p>

  <p class="calibre1">Karşımda göçük halindeki çömlek fırını bir mezar gibi karanlık ve sessizdi.</p>

  <p class="calibre1">Üç gün sonra polis Monk’u buldu. Olup bitenlerden sonra, hükümlünün aranması daha da</p>

  <p class="calibre1">hızlandırılmıştı. Fakat o zaman bile olaylar tam olarak rayına girmiş değildi.</p>

  <p class="calibre1">Çömlek fırınının duvarları altından Terry ile Roper’ı çıkarmak, acil hizmetlerin sekiz saatini</p>

  <p class="calibre1">aldı. Molozları taşıma işlemine başlamak için, kalıntı yeterince güvenli hale getirildiği sırada,</p>

  <p class="calibre1">herkes bunun kurtarma değil, enkazdan çıkarma çalışması olduğunu biliyordu.</p>

  <p class="calibre1">Ben orada değildim, ama bana olay yerinde toplanan kurtarma ekipleri ile polisin işlerini</p>

  <p class="calibre1">sessizce yaptıkları söylendi. Son tuğlalar kaldırıldığında, Roper Terry’nin üzerinde yatıyor</p>

  <p class="calibre1">olarak bulunmuş. Daha sonra otopsinin gösterdiğine göre, neredeyse ânında ölmüş, zaten</p>

  <p class="calibre1">yapının çökmesinden önce aldığı darbeleri düşününce bu hiç şaşırtıcı değildi. Terry ise o</p>

  <p class="calibre1">kadar şanslı değilmiş. Roper’m bedeni onun enkazın altında kalmasını kısmen önlemiş;</p>

  <p class="calibre1">ciğerlerindeki tuğla tozunun miktarına bakılırsa hemen ölmemiş. Her ne kadar o sırada</p>

  <p class="calibre1">bilincinin yerinde olup olmadığını bilmenin imkânı yoksa da, ölüm nedeni boğulmaydı.</p>

  <p class="calibre1">Canlı canlı gömülmüştü.</p>

  <p class="calibre1">Kendi yaralanmalarım acı verici olsa da, ciddi değillerdi.</p>

  <p class="calibre1">Yapı iskelesine ait boru parçasıyla aldığım darbeden dolayı üç kaburgam kırılmıştı, ayrıca</p>

  <p class="calibre1">kesikler ve çürüklerim vardı. Yirmi dört saat içinde ikinci kez kendimi yeniden hastanede</p>

  <p class="calibre1">buldum, gerçi bu defa perdeli bir kabin yerine özel bir odadaydım, böy-lece basını uzak</p>

  <p class="calibre1">tutmak daha kolay olabilirdi.</p>

  <p class="calibre1">“Arı kovanına çomak soktun,” dedi Naysmith. “Bu işin bedeli fena ödenecek, biliyorsun,</p>

  <p class="calibre1">değil mi?”</p>

  <p class="calibre1">Ben de öyle sanıyordum, ama bunun için fazla endişelene-meyecektim. Naysmith beni</p>

  <p class="calibre1">dikkatle seyrediyordu.</p>

  <p class="calibre1">“Bize her şeyi anlattığından emin misin? Atladığın bir şey yok ya?”</p>

  <p class="calibre1">“Niye atlayayım ki?”</p>

  <p class="calibre1">Hastaneden çıkıp gün ışığına ayak bastığımda her şey biraz gerçekdışı geldi. Bana Sophie’nin</p>

  <p class="calibre1">durumunun istikrarlı olduğu söylenmişti, ama hâlâ bilinci kapalıydı, fakat onu görmeme izin</p>

  <p class="calibre1">vermemişlerdi. Evine tekrar gitmeye dayanamazdım, o yüzden civardaki bir otelde yer</p>

  <p class="calibre1">ayırttım. Sonraki iki gün boyunca otelden hemen hemen hiç çıkmadım, oda servisine</p>

  <p class="calibre1">neredeyse elimi bile sürmediğim yemekler sipariş verdim ve bültenlerde olayın haberini</p>

  <p class="calibre1">seyrettim. Monk henüz yakalanmamıştı ve nerede olabileceğine ve niçin polisin onu ele</p>

  <p class="calibre1">geçirmediği üzerine ateşli spekülasyonlar yapılıyordu.</p>

  <p class="calibre1">Naysmith’ten aldığım son bilgilere göre, yakalanamama-sının nedeni denememeleri değildi.</p>

  <p class="calibre1">Hâlâ yağmur devam ediyordu ve Monk’un Sophie’yi götürdüğü mağara sistemine inen ekipler</p>

  <p class="calibre1">sel yüzünden engelleniyordu. Üçüncü bir girişin keşfedilmesi herkesin cesaretini kırmıştı. Bir</p>

  <p class="calibre1">süre için, sanki Monk başka bir sığmağa kaçmış olabilir veya hattâ Dartmoor’u terk etmiş</p>

  <p class="calibre1">olabilir gibi göründü.</p>

  <p class="calibre1">Terk etmemişti. Sel suları arama ekibinin su basmış tünellerin derinlerine inmelerine izin</p>

  <p class="calibre1">verecek kadar çekildiği zaman, Monk'u buldular; hâlâ onu son gördüğüm dar yarıktaydı. Bir</p>

  <p class="calibre1">süre önce ölmüştü; kaya yüzleri arasında o kadar sıkışmıştı ki, onu çıkartmak yarım günden</p>

  <p class="calibre1">fazla zamanlarını aldı. Yarığı sel basmış olsa da Monk boğulmuş değildi. Heybetli gövdesini</p>

  <p class="calibre1">o küçük aralığa sokmak için kendini zorlaması, anlaşılan ona bile fazla gelmişti; böyle</p>

  <p class="calibre1">olacağını kendisinin bildiğini düşünüyorum. Arkamızda fenerinin ışığını göremediğimde,</p>

  <p class="calibre1">kendini oradan kurtarmayı başardığım varsaymıştım. Ama arama ekibi feneri düğmesi</p>

  <p class="calibre1">kapatılmış olarak cebinde buldu. Karanlıkta, gün ışığından veya insan temasından uzak,</p>

  <p class="calibre1">yalnız ölmüştü.</p>

  <p class="calibre1">Seçimini yapmıştı.</p>

  <p class="calibre1">Ölüm nedeni aşırı doz kokaine bağlı olarak kalp yetmezliği ve zatürreeydi, ki bunu zaten</p>

  <p class="calibre1">bekliyordum. Ama otopside iki tane dikkate değer bulgu elde edildi. İnsanların çoğunda, kas</p>

  <p class="calibre1">liflerinin kol ve bacaklardaki uzun kemiklere bağlandıkları striasyonlar oldukça narindir.</p>

  <p class="calibre1">Monk’ta ise, bunlar alışılmadık biçimde derindi, bir insandan çok bir hayvanın yoğun kas</p>

  <p class="calibre1">yapısına daha uygunlardı.</p>

  <p class="calibre1">Bu özelliği Monk’un anormal fizik gücünü açıklıyordu, ama daha önemli olan diğer</p>

  <p class="calibre1">bulguydu. Beyninde kafatasındaki çöküntüye karşılık gelen çok büyük lezyonlar vardı. Bunlar</p>

  <p class="calibre1">or-bitofrontal korteksteydiler, ki korteksin bu kısmının gördüğü hafif bir travma bile davranış</p>

  <p class="calibre1">sorunlarına ve ön lob epilepsisine yol açabilir. Muhtemelen, annesinin ölümüne neden olan</p>

  <p class="calibre1">forseps yardımıyla doğum yüzünden söz konusu lezyonlar oluşmuştu. Monk hasarlı</p>

  <p class="calibre1">doğmuştu, bir acibeydi ama canavar değildi.</p>

  <p class="calibre1">Onu bir canavara kendimiz dönüştürmüştük.</p>

  <p class="calibre1">Ölümünün haberi arafta kalmışlık duygumu derinleştirdi. Ne zaman gözlerimi kapasam,</p>

  <p class="calibre1">Sophie ve Monk ile yine o mağaralarda oluyordum. Ya da yapı iskelesinden alman boru</p>

  <p class="calibre1">Roper’m kafasının arkasına indirilirken çıkan o korkunç, kof çarpma sesini işitiyordüm.</p>

  <p class="calibre1">Düşüncelerim sanki zihnimin içinde kendi yollarını bulmaya çalışıyorlarmış gibi daldan dala</p>

  <p class="calibre1">konuyordu. Hatırlamam gereken önemli bir şey varmış gibi hissediyordum.</p>

  <p class="calibre1">Sadece ne olduğunu bilmiyordum.</p>

  <p class="calibre1">O gece kesik kesik de olsa nihayet uykuya daldım, ama bu sefer de sabahın erken saatinde</p>

  <p class="calibre1">kafamın içinde yankılanan, sanki odada benimleymiş gibi gelen Terry’nin sesiyle ansızın</p>

  <p class="calibre1">uyandım.</p>

  <p class="calibre1"><i class="calibre4">Sen şansını sekiz yıl önce kullandın.</i></p>

  <p class="calibre1">Bunu çömlek fırınında söylemişti, ama bilinçaltım aniden yüzeye püskürtene kadar diğer her</p>

  <p class="calibre1">şeyle birlikte gömülü kalmıştı. Dediğini enine boyuna düşündüm, diğer şeylerle uygunluğunu</p>

  <p class="calibre1">sınadım... ta ki emin olana kadar ve ondan sonra Naysmith’i aradım.</p>

  <p class="calibre1">“Bozkıra gitmemiz gerek.”</p>

  <p class="calibre1">Olay yeri ekibi Sophie’nin yıllar önce bizi götürdüğü tepeciği kazarken, mevsimin ilk kırağısı</p>

  <p class="calibre1">yüzünden azman çimenler çıtırdıyordu. Naysmith ve Lucas yanımda duruyor, ölü porsuk bir</p>

  <p class="calibre1">kez daha gün ışığına çıkartılırken sessizce seyrediyorlardı. Turbanın koruduğu hayvan son</p>

  <p class="calibre1">seferkinden daha fazla çürümüş sayılmazdı. Fakat tepeciğin toprağı atıldıkça kalıntıların</p>

  <p class="calibre1">yassılıp ezilmiş olduğu görülebiliyordu; turbanın keçeleştirdiği posttan kırık kemiklerin</p>

  <p class="calibre1">kıymık kıymık uçları fırlamıştı.</p>

  <p class="calibre1">Olay yeri ekibi leşi çukurdan çıkarırken, “Sence Connors porsuğu nereden buldu?” diye sordu</p>

  <p class="calibre1">Naysmith.</p>

  <p class="calibre1">“Telef olmuş,” dedim, “araba çarpmış.”</p>

  <p class="calibre1">Ziyaretine gittiğimde Wainwright böyle söylemişti, ama sa-buklama diye düşünüp, üstünde</p>

  <p class="calibre1">durmamıştım. Yanılmışım. Porsuğun bulunması hem kadavra köpeğinin tepkisini hem de</p>

  <p class="calibre1">toprak yüzeyindeki bozulmayı açıklıyor gibi görünmüştü. Arama işinde sözcüğün tam</p>

  <p class="calibre1">anlamıyla ölü nokta olmuştu, leşin varlığı daha derin kazmaktan bizi vazgeçirmeye yetmişti.</p>

  <p class="calibre1">Fakat hiç kimsenin aklına, niçin kuru, kumlu şartları tercih eden bir hayvan çok fazla su</p>

  <p class="calibre1">emmiş bir toprakta kendine in yapmış olsun sorusu gelmemişti. Monk’un başarısız kaçma</p>

  <p class="calibre1">girişimi dikkatimizi saptırmıştı, ama gözden kaçırdığımız başka ipuçları da vardı. Tina</p>

  <p class="calibre1">Williams’m sığ mezarında da hayvan kemikleri bulunmuştu ve tek başına bu rastlantı bile</p>

  <p class="calibre1">beni uyarmalıydı. Çürüme kokusu da öyle: Çok hafif olsa da, yine de turba şartlarında olması</p>

  <p class="calibre1">gerekenden daha güçlüydü.</p>

  <p class="calibre1">Ama hepsinden daha aşikâr olan, Wainwright’m mezardan çıkardığı kırık kemikti. Genelde,</p>

  <p class="calibre1">kasten ya da kazayla uygulanan şiddetin yol açtığı parçalı bir kırıktı. Söz gelimi düşme veya</p>

  <p class="calibre1">araba çarpması. Kendi yuvasında ölmüş bir hayvanda böyle bir yaralanmanın işi yoktu.</p>

  <p class="calibre1">Winwright’m bunu ne zaman fark ettiğini bilmek imkânsızdı. Belki de yıllardır biliyordu ve</p>

  <p class="calibre1">kendi itibarını korumak için sessiz kalmayı seçmişti. Fakat bunama hastaları çoğu kez şimdide</p>

  <p class="calibre1">olmaktan çok geçmişte yaşarlar. Belki de söz konusu bilgi bilinçaltında bekliyordu, arızalı</p>

  <p class="calibre1">sinapslarm tesadüfen ateşlenmesi sayesinde bilinç düzeyine çıkana kadar tutsak kalmıştı.</p>

  <p class="calibre1">Ben de fark etmeliydim. Bir düzeyde etmiştim de. O zaman bile, arama çalışması olaylı</p>

  <p class="calibre1">sonlandığmda, bana gözden kaçırdığım bir şey olduğunu söyleyen o tanıdık huzursuzluğu</p>

  <p class="calibre1">hissetmiştim. Fakat peşini bırakmıştım. Kendimden o kadar emindim, yeteneklerime o kadar</p>

  <p class="calibre1">güveniyordum ki, tespitlerimi sorgulamayı düşünmemiştim. Yalnızca bariz olanı görmüş,</p>

  <p class="calibre1">Monk vakasını zihnimden kaygısızca çıkartıp kendi hayatıma dönmüştüm.</p>

  <p class="calibre1">Ve yıllar boyunca bu konuyu hiç düşünmemiştim.</p>

  <p class="calibre1">Zoe ve Lindsey Bennett’in cesetlerini porsuk leşinin birazcık daha derininde bulduk. Ya</p>

  <p class="calibre1">duygusal sebeple ya da öylesi daha elverişli olduğu için, kız kardeşleri aynı mezara</p>

  <p class="calibre1">gömmüştü. Toprağın bastırmasıyla cesetlerin kol ve bacakları bükülmüş, sanki birbirlerini</p>

  <p class="calibre1">kucaklıyorlarmış gibi bir görünüm almışlardı, ama turba esrarlı sihrini uygulamıştı. İki ceset</p>

  <p class="calibre1">de ciddi ölçüde korunmuştu, deri ve kaslar bozulmamıştı, saçlar hâlâ gür halde kafalarına</p>

  <p class="calibre1">yapışıktı.</p>

  <p class="calibre1">Tina Williams’tan farklı olarak, ikizlerde görünür yaralanmalar yoktu,</p>

  <p class="calibre1">Zarar görmemiş, toprakla kaplı cesetlere bakarken Lucas, “Niçin onlara da aynı tür hasarları</p>

  <p class="calibre1">vermediğini merak ediyorum,” dedi. “Sence saygı göstergesi mi bu?”</p>

  <p class="calibre1">Saygının bununla bir ilgisi olduğundan şüpheliydim. Terry’nin Tina Williams’ı dövme nedeni</p>

  <p class="calibre1">onu değil, kendini hakir görmesiydi. Nasıl bir şeye dönüştüğünü anlaması uzun zamanını</p>

  <p class="calibre1">almıştı, o kadar.</p>

  <p class="calibre1">Polis, Zoe Bennett’in günlüğünü Terry’nin arabasında buldu, üzerine seramik çamuru</p>

  <p class="calibre1">sıvaşmış bir poşete sarılıydı. Parlak sarı Mitsubishi’sini yıllar evvel satmıştı, ama hem</p>

  <p class="calibre1">Lindsey Bennett hem de Tina Williams ortadan kaybolduğu zaman görülen beyaz araba gibi</p>

  <p class="calibre1">önemsiz bir gizem bile artık açıklığa kavuşmuştu: Gece vakti, hele de siyah-beyaz olan kapalı</p>

  <p class="calibre1">devre kamera görüntülerinde, sarıyı beyazdan ayırt etmek neredeyse olanaksızdı. Naysmith’in</p>

  <p class="calibre1">dediğine göre, günlükte suçlayıcı nitelikte hiçbir şey yokmuş, Terry’nin sadece adı</p>

  <p class="calibre1">geçiyormuş, o kadar. Günlükten anlaşıldığı üzere, on yedi yaşındaki kız kendini öyle</p>

  <p class="calibre1">göstermeye çalıştığı kadar maddeci değildi, sevgilisinin bir polis dedektifi olmasından büyük</p>

  <p class="calibre1">heyecan duyuyordu. Kızın bazı sözlerinden Terry’nin koltukları kabarırdı.</p>

  <p class="calibre1">Belki de o yüzden günlüğü elinde tutmuştu.</p>

  <p class="calibre1">“Simms’in şu an yaptığı şey doğru değil,” dedi Lucas, olay yeri ekibini işlerini tamamlamaları</p>

  <p class="calibre1">için bırakıp, arabalarımıza dönerken. “Emeklilik sürecinde olduğuma seviniyorum. Sana</p>

  <p class="calibre1">yanlış bir şey yapmışsın gibi davramlmaması gerekir, bilakis takdir görmelisin.”</p>

  <p class="calibre1">“Önemi yok,” dedim.</p>

  <p class="calibre1">Arama danışmanı bana yandan bir bakış attı, ama bir şey söylemedi. Hikâyemi doğrulayacak</p>

  <p class="calibre1">hiç kimse artık hayatta olmadığından, Simms olaylara ilişkin anlattıklarımı şüpheli kılmak</p>

  <p class="calibre1">için elinden geleni yapıyordu. Şöhretini, hatalı bir şekilde</p>

  <p class="calibre1">Monk’u mahkûm ederek kazanması yetmezmiş gibi, şimdi bir de ortaya çıkmıştı ki, asıl katile</p>

  <p class="calibre1">kayıp kurbanları arama sorumluluğunu vermişti. Basın intikam için yaygara koparıyordu ve</p>

  <p class="calibre1">Simms hayatında belki ilk defa televizyon kameraları önüne çıkmak istemiyordu. Kariyeri</p>

  <p class="calibre1">tehlikede olan Simms, son günlerde yaşadıklarımın ardından travma sonrası stres</p>

  <p class="calibre1">rahatsızlığından muzdarip olabileceğim, dolayısıyla güvenilmez bir tanık olduğum izlenimini</p>

  <p class="calibre1">yaratmaya bile çalışmıştı. Şimdiye kadar, attığı çamurlar üstüme yapışmamıştı, ama</p>

  <p class="calibre1">istenilenden uzun süre kaldığım da açıktı. Soruşturmanın dışında bırakılmamı sağlamıştı ve o</p>

  <p class="calibre1">sabah bozkırda kendilerine katılmama izin verilmesinin tek sebebi Naysmith’in</p>

  <p class="calibre1">teveccühüydü.</p>

  <p class="calibre1">Fakat Simms’e aldırış etmeyi bırakalı çok olmuştu. Telefonum çaldığında otele henüz</p>

  <p class="calibre1">dönmüştüm. Hattın diğer ucundaki kadının sesini hemen tanıdım.</p>

  <p class="calibre1">“Ben Marie Eliot, Sophie’mn kardeşiyim.” Ses yorgun geliyordu.</p>

  <p class="calibre1">Gerildim, elimdeki telefonu tutuşum sıkılaştı. “Evet?” “Uyandı. Seni görmek istiyor.”</p>

  <p class="calibre1">Ne bekleyeceğimi biliyor olsam da, Sophie’nin durumu bende şok etkisi yarattı. Yele gibi gür</p>

  <p class="calibre1">saçları tıraş edilmiş, saçlarının yerini beyaz bir sargı almıştı. Zayıf ve solgun görünüyordu;</p>

  <p class="calibre1">tüplerin girip çıktığı kolları sıskalaşmış, erimişti.</p>

  <p class="calibre1">“Eminim berbat görünüyorum...”</p>

  <p class="calibre1">Sesi fısıltı halindeydi. Kafamı iki yana salladım. “İyisin, asıl önemli olan bu.”</p>

  <p class="calibre1">“David, ben...” Elimi tuttu. “Sen olmazsan ölürdüm.” “Ölmezdin.”</p>

  <p class="calibre1">Gözleri yaşlarla doldu. “Terry’yi biliyorum. Naysmith anlattı. Ben... ben sana her şeyi</p>

  <p class="calibre1">anlatmadığım için üzgünüm. Günlük hakkında. Açıklamam gereken...”</p>

  <p class="calibre1">“Şimdi değil. Daha sonra konuşabiliriz.”</p>

  <p class="calibre1">Belli belirsiz gülümsedi. “Hiç değilse Zoe ve Lindsey’yi bulduk... Her şeye rağmen</p>

  <p class="calibre1">haklıydım.”</p>

  <p class="calibre1">Gözleri kapanmaya başlamıştı bile. Nefes alıp verişlerinden uyuduğu anlaşılana kadar</p>

  <p class="calibre1">bekledim, sonra usulca elimi elinden çektim. Sophie huzurlu görünüyordu, geçen haftanın</p>

  <p class="calibre1">stresi yüzünden silinmişti. Bir süre yatağın yanında oturup onu seyrettim.</p>

  <p class="calibre1">Düşündüm.</p>

  <p class="calibre1">Zoe Bennett’in günlüğünü alıkoymakla suçlanıp suçlanmayacağı henüz belli değildi. Her ne</p>

  <p class="calibre1">kadar günlüğün varlığını polisten saklamış olsa da, Terry’nin itirafına göre bile Monk’un</p>

  <p class="calibre1">cinayetlerden mahkûm edilmesinden -ve bunları işlediğini itiraf etmesinden- sonrasına kadar,</p>

  <p class="calibre1">günlük Sophie’nin eline geçmemişti. Günlükte bu savunmayı çürütecek bir şey yoktu, yani</p>

  <p class="calibre1">teknik olarak, günlüğün o aşamada delil bile olmadığı ileri sürülebilirdi. Sophie’nin <i class="calibre4">bazı</i></p>

  <p class="calibre1"><i class="calibre4">münasebetsiz soruları yanıtlaması</i> gerekecekti, ama Naysmith’in dediğine göre, hakkında</p>

  <p class="calibre1">dava açılma ihtimali pek yoktu.</p>

  <p class="calibre1">Gerçek anlamda bir suç işlemiş değildi.</p>

  <p class="calibre1">Sophie kısa zamanda kuvvetini topladı. Doktorlar tamamen iyileşmesini bekliyordu, uzun</p>

  <p class="calibre1">vadeli bir sakatlığı kalmayacaktı. Başına gelenlerden sonra, Sophie’nin inanılmaz derecede</p>

  <p class="calibre1">şanslı olduğunu söylediler.</p>

  <p class="calibre1">Buna katılıyordum. Ama yine de, sonraya bıraktığım o konuşmayı yapmak için yeterince</p>

  <p class="calibre1">iyileşmesini bekledim. Sophie’nin odasına giden koridoru takip ederken ayak seslerim</p>

  <p class="calibre1">hastanenin zemininde çınlıyordu. Bana uzun bir yürüyüş gibi geldi. Yanında bir hemşire</p>

  <p class="calibre1">vardı, daha önce gördüğüm lisanslı hemşirelerden biriydi. Ben içeri girdiğim sırada ikisi de</p>

  <p class="calibre1">gülüyorlardı. Hemşire Sophie’ye gamzeli bir gülüş sergileyince, ne hakkında konuştuklarını</p>

  <p class="calibre1">merak ettim.</p>

  <p class="calibre1">“İkinizi yalnız bırakayım,” diyen hemşire odadan çıktı.</p>

  <p class="calibre1">Sophie yatakta doğruldu, gülümsüyordu. Başındaki sargı çıkarılmıştı ve daha şimdiden kirli</p>

  <p class="calibre1">sakal boyuna erişmiş kumral saçları at nalı şeklindeki dikiş izini biraz yumuşatmıştı. Eski</p>

  <p class="calibre1">haline daha çok benzemeye başlıyordu. Sekiz yıl önce tanıdığım kişiye. Sanki üstünden büyük</p>

  <p class="calibre1">bir ağırlık kalkmıştı.</p>

  <p class="calibre1">“Marie sigortacılarla konuşmuş,” dedi. “Çömlek fırını yıkılınca kaybettiğim bütün stok</p>

  <p class="calibre1">malların ve araç gerecin bedeli ödemeyi kabul etmişler. Seramik fırını için hâlâ pazarlık</p>

  <p class="calibre1">ediyoruz, ama yeniden yapmak için yeterinden fazlasını alacağım. Harika, değil mi?”</p>

  <p class="calibre1">“Evet,” dedim. Evin yakınma sadece bir kez, arabamı almak için gitmiştim. Kurtarma</p>

  <p class="calibre1">ekiplerinin, tuğlalarını kaldırdığı ve bahçeye yaydığı enkaz halindeki fırının görüntüsü iç</p>

  <p class="calibre1">karartıcıydı. Oradan ayrıldığıma memnun olmuştum.</p>

  <p class="calibre1">Sophie’nin gülüşü silindi. “Sorun ne?”</p>

  <p class="calibre1">“Sana sormam gereken bir şey var.”</p>

  <p class="calibre1">“Ah, nedir?” Başını merakla bir tarafa eğdi. “Devam et.” “Onları Terry’nin öldürdüğünü</p>

  <p class="calibre1">biliyordun, değil mi?” Yüzünde duygu ifadelerinin hızlıca geçişini seyrettim. “Ne?</p>

  <p class="calibre1">Anlamadım...”</p>

  <p class="calibre1">“Onun Zoe ve Lindsey Bennett’i öldürdüğünü biliyordun, muhtemelen Tina Williams’ı da.</p>

  <p class="calibre1">Sadece şuna karar veremiyorum: Onu korumak için mi sessiz kaldın, yoksa sana</p>

  <p class="calibre1">yapacaklarından korktuğun için mi?”</p>

  <p class="calibre1">Gözlerini bana dikmiş bakarken hafifçe geriledi. “Bunu söylemen çok korkunç!”</p>

  <p class="calibre1">“Kanıtın olduğunu söylemiyorum. Ama yine de biliyordun.”</p>

  <p class="calibre1">“Tabii ki bilmiyordum! ” Yanakları pençe pençe kızardı. “Şayet Terry’nin <i class="calibre4">katil</i> olduğunu</p>

  <p class="calibre1">bilsem sence gerçekten sessiz kalır mıydım? Böyle bir şeyi <i class="calibre4">nasıl</i> düşünebilirsin bir defa?”</p>

  <p class="calibre1">“Çünkü zekisin, bunun akima gelmemesi mümkün değil.” Bu öfkesini biraz dindirdi. Başka</p>

  <p class="calibre1">tarafa baktı. “Sandığın kadar zeki değilmişim belli ki. Eğer Monk’un onları öldürmediğini</p>

  <p class="calibre1">bilsem, niçin ona mektuplar yazıp, ikizlerin mezarlarının yerini sorma zahmetine gireyim ki?”</p>

  <p class="calibre1">“Ben de bunu merak ediyordum. Mektupların kopyalarını saklamanın şans olduğunu</p>

  <p class="calibre1">düşündüm önce, ama şansın bununla hiç ilgisi olduğunu sanmıyorum. Onların Monk’un suçlu</p>

  <p class="calibre1">olduğunu gerçekten düşündüğünü kanıtlamasını istedin... böyle bir durumun olması halinde.</p>

  <p class="calibre1">Onun hodri meydan diyeceğini hiç beklemiyordun.”</p>

  <p class="calibre1">“Buna inanamıyorum! Bak, eğer bunları günlük yüzünden söylüyorsan, polise zaten her şeyi</p>

  <p class="calibre1">anlattım. Her şeyi biliyorlar!”</p>

  <p class="calibre1">“O halde niçin bana da açıklamıyorsun?”</p>

  <p class="calibre1">Önce aşağıya, kavuşturduğu ellerine, sonra tekrar bana baktı. “Pekala, Terry ile ikimiz</p>

  <p class="calibre1">hakkında yalan söyledim. Kısa süreli bir ilişkiden fazlasıydı. O Londra’dayken birkaç yıl</p>

  <p class="calibre1">boyunca aralıklarla görüşüyorduk. Hattâ bir ara, karısından boşanmasının lafı bile geçmişti.”</p>

  <p class="calibre1">Bulmacanın küçük bir parçası daha yerine oturuvermişti. “Arama çalışması sırasında onunla</p>

  <p class="calibre1">hâlâ görüşüyor muydun?” “Hayır, ondan önce ayrılmıştık. O... şey, ilişkimiz her zaman</p>

  <p class="calibre1">oldukça hareretliydi. Çok kavga ederdik. Başka kadınlarla görüşmesi hakkında.” Söylediği</p>

  <p class="calibre1">şeydeki ironinin farkında değil gibiydi. “Sonunda tekrar biraraya gelmemiz arama</p>

  <p class="calibre1">çalışmasından aylar sonrasında oldu ancak. Değiştiğine yemin etmişti. Ben de aptal gibi</p>

  <p class="calibre1">inandım.”</p>

  <p class="calibre1">“Zoe Bennett’in günlüğünü o sıralarda mı buldun?”</p>

  <p class="calibre1">“Karısı onu evden atmıştı. Bir iş için çağrılınca, kiraladığı o küçük, sefil dairede yalnız</p>

  <p class="calibre1">kaldım. Bir gün evde canım sıkılınca ortalığı derleyip toplamaya başladım. Eşyalarının yarısı</p>

  <p class="calibre1">hâlâ kutulardaydı. Günlük de o kutulardan birindeki gazete yığınının altına saklanmıştı.</p>

  <p class="calibre1">Tanrım, ne olduğunu fark ettiğim zaman... Nasıl bir his olduğunu hayal bile edemezsin.”</p>

  <p class="calibre1">Evet, edebileceğimi sanmıyordum. “Niçin kimseye söyle-</p>

  <p class="calibre1">medin? Terry’nin cinayete kurban gitmiş bir kızla ilişkisi olduğunun kanıtı elindeydi. Niçin</p>

  <p class="calibre1">böyle bir şey hakkında sessiz kaldın ki?”</p>

  <p class="calibre1">“Çünkü Monk’un suçlu olduğunu düşünüyordum! Herkes öyle düşünüyordu!” Bana</p>

  <p class="calibre1">ciddiyetle bakıyordu. “Bir sürü gereksiz soruna yol açmanın ne anlamı vardı? Ondan çok</p>

  <p class="calibre1">ailesi için. Bu olmadan da zaten onlara yeterince zarar vermiştim. Ayrıca daha önce kız</p>

  <p class="calibre1">arkadaşlarının bıraktığı şeyleri bulmuştum. Arabasında ucuz takılar ve makyaj malzemeleri.</p>

  <p class="calibre1">İç çamaşırlar. Günlüğü de yine bunlar gibi bir şey olarak gördüm.” “Sophie, sen davranış</p>

  <p class="calibre1">uzmanısın! Bundan fazlası olduğu bir kez bile aklına gelmedi mi yani?”</p>

  <p class="calibre1">“Hayır! Ona zarar vermek istedim, o yüzden günlüğü aldım. O kızla yattığını biliyordum, ama</p>

  <p class="calibre1">başka bir şeyden asla şüphelenmedim!”</p>

  <p class="calibre1">“O zaman niçin ondan korkuyordun?”</p>

  <p class="calibre1">Gözlerini kırpıştırdı. “Ben... korkmuyordum ki.”</p>

  <p class="calibre1">“Hayır, korkuyordun. Seni hastaneden aldığımda dehşet . içindeydin. Buna rağmen sana</p>

  <p class="calibre1">saldıranın kim olduğunu hatır-lamıyormuş gibi yapmaya devam ettin.”</p>

  <p class="calibre1">“Ben... sanırım onun başını belaya sokmak istemedim. Hak etmese bile birine olan</p>

  <p class="calibre1">duygularını bir düğmeye basıp silemezsin.”</p>

  <p class="calibre1">Elimi yüzümden geçirdim. Tenim pütür pütürdü. “Bak, sana ne düşündüğümü söyleyeyim,”</p>

  <p class="calibre1">dedim. “Günlüğü düşünmeden aldm; dediğin gibi, Terry’ye zarar vermek için. Kızgındın ve</p>

  <p class="calibre1">kıskanmıştın, günlük sana Terry üzerinde hakimiyet kazandırıyordu. Kendini tehlikeye</p>

  <p class="calibre1">attığını ancak ondan sonra fark ettin. Ama o sırada polise gidemezdin, yoksa kendi başını da</p>

  <p class="calibre1">belaya sokmuş olurdun. Bunun üzerine günlüğü gizledin ve sessiz kaldın; günlüğün Terry</p>

  <p class="calibre1">üzerinde yarattığı tehditin onun seni de öldürmesini engelleyeceğini umuyordun.”</p>

  <p class="calibre1">“Bu çok saçma!”</p>

  <p class="calibre1">Ama infialinin gerisinde savunmacılık vardı. “Bence Terry’yi kariyerini mahvetmekle</p>

  <p class="calibre1">suçluyordun,” diye devam ettim. “Kendine ait bir sırrın varken başkalarının sırlarım açığa</p>

  <p class="calibre1">çıkarma işinde polise yardım etmek zor olmuş olmalı. Bu yüzden danışmanlık işini bıraktın ve</p>

  <p class="calibre1">yeni bir başlangıç yapmayı denedin. Ne var ki, bu para ister, öyle değil mi?”</p>

  <p class="calibre1">Bir saniye kadar, Sophie korkmuş göründü. Korkusunu küstahlığın gerisine gizlemeyi denedi.</p>

  <p class="calibre1">“Ne demeye çalışıyorsun?”</p>

  <p class="calibre1">Geçen birkaç günde enine boyuna düşünecek bol bol zamanım olmuştu. Terry, Sophie için</p>

  <p class="calibre1">şantajcı kaltak demişti; bu dediğine pek önem vermesem de, düşünmeye başlamama neden</p>

  <p class="calibre1">oldu. Az sonra söyleyeceklerimden hoşlanmasam da, artık duramayacak kadar ileri gitmiştik.</p>

  <p class="calibre1">“Yaşadığın kulübe, ucuz olamaz. Ayrıca çömlek işinin pek satmadığını kendin söylemiştin.</p>

  <p class="calibre1">Yine de gayet iyi geçiniyor gibi görünüyorsun.”</p>

  <p class="calibre1">Sophie’nin yüzündeki ifade küstah ama kırılgandı. “İdare ediyorum işte.”</p>

  <p class="calibre1">“Yani Terry’den hiç para istemedin?”</p>

  <p class="calibre1">Ellerine baktı, ama ondan önce ben gözlerinin dolduğunu görmüştüm. Kapı açıldı ve daha</p>

  <p class="calibre1">önce yanında olan hemşire içeri girdi. Yüzündeki gülümseme silindi.</p>

  <p class="calibre1">“Her şey yolunda mı?”</p>

  <p class="calibre1">Sophie hızlıca kafa salladı, yüzünü başka tarafa çevirdi. “Teşekkürler.”</p>

  <p class="calibre1">“Bir şey istersen bana haber ver.” Hemşire bana soğuk bir bakış atıp, tekrar odadan çıktı.</p>

  <p class="calibre1">Başka bir şey söylemedim. Sadece bekledim. Koridordaki ayak seslerini ve canlı konuşmaları</p>

  <p class="calibre1">duyabiliyordum, ama o küçük odada çıt yoktu. Hastanenin gürültüsü ve enerjisi sanki başka</p>

  <p class="calibre1">bir dünya gibiydi.</p>

  <p class="calibre1">“Nasıl bir şey olduğunu bilmezsin,” dedi Sophie sonunda, sesi çatallıydı. “Korkup</p>

  <p class="calibre1">korkmadığımı mı bilmek istiyorsun? <i class="calibre4">Elbette</i> korkuyordum! Ama başka ne yapacağımı</p>

  <p class="calibre1">bilemedim. Günlüğü düşünmeden almıştım. Ben... ben sadece fena halde öfkelenmiştim!</p>

  <p class="calibre1">Benimle görüşürken o... o yeniyetme <i class="calibre4">sürtüğü</i> beceriyordu! Ama yemin ederim, ilk başta onu</p>

  <p class="calibre1">Monk’un öldürdüğünü düşünüyordum. Ancak daha sonra... daha sonra anladım ki... Ah</p>

  <p class="calibre1">Tanrım!”</p>

  <p class="calibre1">Gözyaşları akarken eliyle yüzünü örttü. Tereddüt ettikten sonra ona komodinden bir kâğıt</p>

  <p class="calibre1">mendil verdim.</p>

  <p class="calibre1">“Terry olduğuna inanmak istemedim. Kendime onları gerçekten Monk’un öldürdüğünü</p>

  <p class="calibre1">söyleyip durdum. Ona yazmaya başlamamın bir nedeni buydu, kendimi ikna etmeye</p>

  <p class="calibre1">çalışıyordum. Yanılmışım.” Sözlerine ara verip gözlerini sildi. “Ama kızgındım da. Terry</p>

  <p class="calibre1">yüzünden her şeyden vazgeçmiştim. Kariyerimden, evimden. Buraya taşınmamın sebebi</p>

  <p class="calibre1">oydu. O aşağılık herif hiç değilse yeniden başlamama yardım edebilirdi. Çok fazla bir şey</p>

  <p class="calibre1">istemedim, sadece işimi kurmama katkı sağlayacak kadar. Düşündüm ki... düşündüm ki,</p>

  <p class="calibre1">günlük bende olduğu sürece güvendeydim.”</p>

  <p class="calibre1"><i class="calibre4">Ah Sophie...</i> “Ama güvende değildin, öyle değil mi?”</p>

  <p class="calibre1">“Monk firar edene kadar güvendeydim. Bir yıl boyunca Terry’den ses çıkmamıştı. Derken bir</p>

  <p class="calibre1">gün telefon etti; bağırıp çağırdı, ona günlüğü vermezsem ne yapacağını söyleyerek tehdit etti.</p>

  <p class="calibre1">Onu daha önce böyle konuşurken işitmemiştim hiç, ne yapacağımı bilemedim!”</p>

  <p class="calibre1">“Böylece beni aradın,” dedim yorgun bir sesle. Mezarları bulmasına yardım etmem için</p>

  <p class="calibre1">değildi ya da sadece onun için değildi. Terry bir şey yapmaya kalkarsa yanında biri olsun</p>

  <p class="calibre1">istemişti.</p>

  <p class="calibre1">“Başka kimi arayacağımı bilemedim. Ayrıca hayır demeyeceğini biliyordum.” Islak kâğıt</p>

  <p class="calibre1">mendili çekiştiriyordu. “Ertesi gün, seninle buluşmak için hazırlanırken kapıya dayandı. Onu</p>

  <p class="calibre1">içeri almayınca da... kapıyı kırdı. Üst kata koştum ve kendimi banyoya kilitlemeye çalıştım,</p>

  <p class="calibre1">ama oraya da zorlayıp girdi. Kapı yüzüme çarptı.”</p>

  <p class="calibre1">Eli gayıiihtiyari yanağındaki şimdi rengi açılmış çürüğe gitti. Onu bulduğumda merdivenlerin</p>

  <p class="calibre1">ıslak olduğunu hatırladım. Eğer biraz düşünseydim, iddia ettiği gibi banyoda gafil</p>

  <p class="calibre1">avlanmadığını fark edebilirdim.</p>

  <p class="calibre1">“O zaman niçin bir şey söylemedin?”</p>

  <p class="calibre1">“Nasıl söyleyebilirdim ki? Yıllarca bir delili saklamıştım! Hem Terry’nin açığa alındığından</p>

  <p class="calibre1">hiç haberim yoktu. Seni görmeye geldiğini söylediğin zaman...”</p>

  <p class="calibre1">Vücudunu bir titreme aldı. İçgüdüsel olarak ona doğru uzanıyordum ki, kendime engel oldum.</p>

  <p class="calibre1">“Ben aslında yanlış bir şey <i class="calibre4">yapmadım'.</i> ” deyiverdi. “Hata yaptığımı biliyorum, ama Zoe ve</p>

  <p class="calibre1">Lindsey’nin mezarlarını bulmayı o kadar çok istememin nedeni buydu. Hiç olmazsa bu</p>

  <p class="calibre1">kadarını yapabilirim diye düşündüm, olanları telafi... yani...” <i class="calibre4">Neyi telafi edecektin? Katillerini</i></p>

  <p class="calibre1"><i class="calibre4">korumanı mı? Yanlış adamın hapiste kalmasına izin vermeni mi?</i> Sophie elindeki parçalanmış</p>

  <p class="calibre1">kâğıt mendile bakıyordu.</p>

  <p class="calibre1">“Peki şimdi ne olacak?” diye sordu usulca. “Naysmith’e anlatacak mısın?”</p>

  <p class="calibre1">“Hayır. Bunu sen yapabilirsin.”</p>

  <p class="calibre1">Elimi tuttu. “Yapmak zorunda mıyım? Zaten günlüğü biliyorlar. Bir şey değişmeyecek ki.”</p>

  <p class="calibre1"><i class="calibre4">Evet, ama sekiz yıllık yalanlar sona erecek.</i> Elini yatağın üzerine bıraktım ve ayağa kalktım.</p>

  <p class="calibre1">“Hoşçakal Sophie.”</p>

  <p class="calibre1">Koridora çıktım. Hastanenin gürültüsü etrafımı kuşatırken ayak seslerim sert zeminde</p>

  <p class="calibre1">çınlıyordu. Gürültünün içinden geçerken tuhaf bir şekilde kayıtsızlık hissettim, sanki beni</p>

  <p class="calibre1">çevremdeki hayhuydan ve hayattan ayıran bir kabarcığın içine kapatılmışım gibi. Dışarının</p>

  <p class="calibre1">taze, soğuk havası bile o hissi gidermedi. Arabama giderken sonbaharın parlak gün ışığı her</p>

  <p class="calibre1">nasılsa donuk göründü. Kapıyı açtım ve kaskatı bir şekilde koltuğa oturdum. Kırık</p>

  <p class="calibre1">kaburgalarım fena durumda değildi, ama hâlâ acı veriyordu.</p>

  <p class="calibre1">Gözlerimi kapatıp kafamı arkaya yasladım. İçim boşalmıştı. Londra’ya arabamla dönme fikri</p>

  <p class="calibre1">çekici gelmiyordu, ama burada yeterince kalmıştım. Aslında çok uzun kalmıştım. Geçmişe</p>

  <p class="calibre1">erişilemezdi.</p>

  <p class="calibre1">Hayata devam etme zamanıydı.</p>

  <p class="calibre1">Silkinip canlandım ve telefonumu almak için elimi cebime atarken itiraz eden kaburgalarım</p>

  <p class="calibre1">yüzünden acıyla yüzümü buruşturdum. Hastanede telefonu kapatmıştım, tekrar açınca hemen</p>

  <p class="calibre1">bipledi. Bir an için mağaranın karanlığına gittim, sonra kafamı iki yana sallayıp düşünceleri</p>

  <p class="calibre1">dağıttım.</p>

  <p class="calibre1">Bekleyen bir mesajım vardı. Daha doğrusu mesajlarım. Üç aramayı kaçırmıştım, hepsi aynı</p>

  <p class="calibre1">numaradandı. Tanıdığım bir numara değildi. Kaşlarımı çattım, ama daha birini açamadan,</p>

  <p class="calibre1">telefonum tekrar o tiz sesi çıkardı. Bu seferki bir aramaydı, aynı numaraydı yine. Yerimde</p>

  <p class="calibre1">doğruldum. <i class="calibre4">Acil bir durum var</i></p>

  <p class="calibre1">Telefonu açarken, merakın verdiği o tanıdık zindeleşmeyi hissettim.</p>

  <p class="calibre1"></p>
</body>
</html>
