<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page129" title="129"></span>
      <h1><st c="0">Kuduz</st></h1>
			
			<p><st c="6">“Kuduz” derlerdi adına.</st></p>
			<p><st c="30">Daha tek bir kavgasını görmemiş kadınlar, çamaşır asarken, begonyaları sularken, ipe kışlık biber dizerken balkondan balkona laf yetiştirip, onun azgın bir kavgacı it olduğundan bahseder, koca koca adamlar kahve köşelerinde tavla atarken, çay içerken, okeye dönerken uzaktan uzağa ona sallar, berber koltuklarında müşteriler alabros, sinekkaydı, tek perdah tıraş olurken mahalle karısı gibi dedikodu eder, bühtan eder, konu komşu, bakkalda çakkalda peynir tarttırırken, sigara, kibrit alırken, boşalan şişelere Kadın Teni kolonyası pompalatırken, hafif bir korkuyla, endişeyle onu çekiştirir, seslerini yükseltecek oldukları zaman da sanki o hemen oralarda bir yerlerdeymiş, hakkında söylenen kötü sözleri duyarsa bunları kuduz köpek misali dalarmış gibi bir manevrayla, “Allah selamet versin canım. </st><st c="831">Benim bir problemim olmadı gerçi...” diyerek gıyabında hayır dua gönderirlerdi.</st></p>
			<p><st c="910">Kuduz!</st></p>
			<p><st c="917">Ünü, kendisinden çok önde giderdi.</st></p>
			<p><st c="952">Kahvede gören olmamıştı Kuduz’u şimdiye kadar, Damla Pastanesi’nin orada, gelip geçen kızları gözleriyle soyan haytaların dikildiği köşede dikilirken gören olmamıştı, mahallenin arka</st><span epub:type="pagebreak" id="page130" title="130"></span><st c="1135">sındaki boş arsada sabahtan akşama her saha kaptığında futbol oynayan zibidilerin arasında seğirtirken, top teperken gören olmamıştı, bakkala uğrayıp şunu bunu alırken, gelip geçtiği esnada namuslu kızlarımızın ikamet ettiği evlerin pencerelerine, balkonlarına bakarken gören olmamıştı. </st><st c="1423">Berberde gören olmamış, kerhanede gören olmamış, ama camide gören de olmamıştı.</st></p>
			<p><st c="1502">Bilhassa namaza kalkan mahalleli, onu sabahın kör şafağında görmüştü hep. </st><st c="1577">Başkaca da hiç kimse görmemişti.</st></p>
			<p><st c="1609">Kuduz, boynunu tutulmuş gibi sağ omzunun üstüne yatırır, sırtından eksik etmediği siyah ceketine arkasını verir, sivri burunlu ayakkabılarının topuğuna basar, İspanyol paça pantolonunun paçalarını tekmeleye tekmeleye yürür, onu görebilen o vaziyet görür, göremeyen de görenlerin anlattığından maada o vaziyet bilir, hayalinde resmederdi.</st></p>
			<p><st c="1947">Kuduz!</st></p>
			<p><st c="1954">Bir de akşamcı eşrafından o saatlere kadar kim henüz evine dönmemişse o, gene aynı vaziyet, bu sefer ters tarafa doğru yürürken görürdü Kuduz’u.</st></p>
			<p><st c="2099">Onu kim görmüş olursa olsun, o gördüğü vaziyet, bir sonraki görecek olanın göreceği zamana kadar mahallenin diline dolanırdı:</st></p>
			<p><st c="2225">“Anam, sabah namazıyla evinden avlağa giden çakal gibi uğruyo, tee gece yarılarından soora da ağzı kan çanağı, gıttır gıttır evine dönüyomuş Kuduz. </st><st c="2374">Namaza kalktıydım, topuk seslerinden ürküp perdenin gerisine sinerek baktım, bu geçiyo. </st><st c="2462">Bi geçişi vaaarrr... </st><st c="2483">Boynunu da yatırmış na böyle...”</st></p>
			<p><st c="2515">Kuduz’a niye kuduz dendiğini bilmezdi kimse. </st><st c="2561">Herkes zannederdi ki, mahallenin çenebaz karılarından birinin yakıştırması falandır. </st><st c="2646">İsim tutmaz, lakap tutar ya, ondan emsal.</st></p>
			<p><st c="2687">Kuduz!</st></p>
			<p><st c="2694">Kuduz işte.</st></p>
			<p><st c="2706">Ufarak, çelimsiz, üfleyecek olsan uçacak, vuracak olsan yarısı boşa gidecek bir tipti esasında. </st><st c="2803">Bir hır çıksa, dövüşecek birine değil, hasmının ayaklarına kapanıp canını bağışlamasını dileyecek birine benziyordu daha çok. </st><st c="2929">Kaçacak mecali bile yoktu sanki. </st><st c="2962">İnce hastalık vurmuş, bunu yere çalmış da bünyesinin </st><span epub:type="pagebreak" id="page131" title="131"></span><st c="3015">işe yarayan kısımlarını yalayıp yutmuş, ağzına gelen kılçıkları da buncağızın üstüne tükürmüş gibiydi.</st></p>
			<p><st c="3117">“Bi vuracan, yarısı boşa gidecek!”</st></p>
			<p><st c="3152">Nerede oturduğunu, nerede yatıp nerede kalktığını, çalışıyorsa eğer, nerede çalıştığını bilen de, gören de yoktu. </st><st c="3267">Bu mahalleden değildi bir kere, o kesin. </st><st c="3308">Mahallenin yaramaz oğlanları, Damla Pastanesi’nin önünde laklaka durup, gelip geçen kızlara sarkıntılık ederekten vakit öldürürken, Kuduz, çoktan gelip geçmiş olurdu onların üç-dört saat sonra dikilecekleri o köşeden de, köşeye ilk varan işsiz güçsüz taifesi, dört yana Kuduz’un kokusu sinmiş gibi huzursuzlanır, öbür arkadaşlarının gelmesi için ıslıkla “Bir Teselli Ver”i çalıp dururdu. </st><st c="3696">Adamı, saatler evvelinden taşa, yaşa vurmuş gölgesi bile huylandırırdı. </st><st c="3768">Sıfatı, şahsından önde gelirdi.</st></p>
			<p><st c="3799">Kuduz!</st></p>
			<p><st c="3806">Hiç tavsamadı şöhreti, dillerdeki, akıl ve havsalalardaki önemi hiç yitmedi Kuduz’un, bilakis arttı. </st><st c="3908">Zamanla oğlanların Damla Pastanesi’nin köşesindeki it-kopukluk mesaisinin ana malzemesi, Kuduz hakkında uydurulan, tabii kimse “Uydurdum,” demiyordu, bir yerlerden duyulduğu söylenen hikâyeler oldu çıktı dense yalan olmaz. </st><st c="4131">Çoğunlukla, sarkılacak bir kız geçerken bile Kuduz hikâyeleri başlamışsa eğer, kız es geçilir, hikâye, heyecan dolu bir maçı anlatan radyo spikeri coşkunluğunda anons edilmeye devam ederdi.</st></p>
			<p><st c="4320">Geldiydim gittiydim, nakış işlediydim gergef gerdiydim, oya yaptıydım kasnak çektiydim, camları sildiydim evin tozunu, hofunu aldıydım derken, günlük sözlü tacizden nasiplenememeye başlayan balkon güzelleri bile güzergâh değiştiresi oldu zaman içinde. </st><st c="4573">İnsana, annesine onca saat dil döküp, yalvar yakar tuhafiyeciye gitme izni alma pahasına, şu Damla Pastanesi’nin köşesinde iki laf atılmadıktan sonra, boş yere oradan geçmenin ne manası vardı?</st></p>
			<p><st c="4765">“Halbukse bak, şobırkı maallenin oolanları ne güzel laf atıyolar! </st><st c="4832">Hem saçları daa bile uzun bizim maallenin oolanlarından, İspanyol paçaları da, nirden baksan, na bu kadak, en az kırk santimetro vardır.”</st></p>
			<p><span epub:type="pagebreak" id="page132" title="132"></span><st c="4969">Mahallenin en avare delikanlısı Tuncay, bir sabah, babasına sabah gazetesini almak için evden çıktığında, başka bir mahalleden başka bir oğlanı, bisikletini kaldırımın kenarına yanaştırmış, çubuk pompasıyla lastik şişirir gibi yaparaktan Nilgüngil’in pencerelerine bakarken yakalayınca, doğrudan, “Bizim muhitin kızlarına asılmak var mı lan sabahın köründe?” diyerek çocuğa girişmiş, zavallının; “Niyetim ciddiydi abicim!” yalvarmalarına da kulak asmadan, çubuk pompasını elinden alıp evire çevire dövmüştü de, aynı gün, Damla Pastanesi’nin köşesinde biriken dalaşdaşları; “Artık bizim de bir Kuduz’umuz oldu,” diye ona paye bile vermişlerdi.</st></p>
			<p><st c="5612">Kuduz olmak, bir ayrıcalıktı.</st></p>
			<p><st c="5642">Kuduz hakkında, “Neyin nesi, kimin fesi” dedikoduları, günden güne, haftadan haftaya, aydan aya artıyor, herifcağızın inanılmaz şöhreti, inanılmaz bıçaklama, satırla inanılmaz biçimlerde adam doğrama, geceleyin bozacıların kanını inanılmaz şapırtılarla, höpürtülerle içme hikâyeleriyle dillendikçe, bu inanılmaz hikâyeler, bu inanılmaz hikâyeleri uyduranların bile dönüp dolaşıp inanacağı, itimat edeceği ağızlarda dolaşmaya başlıyor, Kuduz’un kendinden de çelimsiz gölgesi, bir karabasan olup çıkıyor, sokak lambalarının saat dokuzdan sonra söndüğü günlerin behrinde, mahalle sakinlerinin karanlık yüreklerine inme gibi iniyor, çökelek gibi çöküyor, is gibi siniyor, kâbus gibi biniyordu.</st></p>
			<p><st c="6332">Kuduz!</st></p>
			<p><st c="6339">Başka bi şeye benzemez!</st></p>
			<p><st c="6363">Bir sabah, Hacı Halil İbrahim, ki hacca gidip geldikten sonra Şerafettin Camii’nin bitişiğindeki, tabii ki kıbleden taraftaki bitişiğindeki hırdavatçı dükkânının kapı tabelasındaki Hırdavatçı Halil İbo ve Oğulları yazısını değiştirtip daha büyük bir tabelayı camii duvarına dübelleyerekten, Hacı Halil İbrahim Efendi ve Oğulları olarak tez elden değiştirtmişti, ibriğini almış, kaldırımın kenarına çömelmiş, sabah namazı için abdest tazeliyordu. </st><st c="6810">Derken, sokağın köşesinden Kuduz’un, nalçalarını sütçü beygiri gibi şıkırdata şıkırdata, gıttır gıttır ede ede geldiğini işitiverdi.</st></p>
			<p><span epub:type="pagebreak" id="page133" title="133"></span><st c="6942">“Namazınızı da aptesinizi de mümkün mertebe ortalık yerde, keferenin gözüne soka soka şey edin!” buyurmuştu hacdaki diyanet memuru. </st><st c="7075">“Salavat getirirkene, ne bileyim efendim, euzu besmele çekerkene, efendime söylüyüm, kıyam, kıraat, rükû ve sücût aralarında Rabbenâ lekel hamd ve de Semi Allah-ü lümen hamideh derkene bağırabildiğiniz gadak bağırın! </st><st c="7292">Gulağına şiytan fıslığı gaçmış olan na gadak cenâbet varısa kaflet uykusundan uyartın! </st><st c="7379">Bundan soora hacısınız siz, tee buraya gadak gelip Mescîd-i Harâm’ı tavaf etmiş mü’minlersiniz. </st><st c="7475">Herkeş bilsin, herkeş görsün, herkeş duysun itikâdınızı!”</st></p>
			<p><st c="7532">O olmuş, Hacı Halil İbrahim, sabah ve yatsı namazlarının aptesini evinin kapısının önündeki kaldırım kenarında, öğlen, ikindi ve akşam namazlarının aptesini de Bedesten’deki dükkânın önündeki kaldırımın kenarında almaya başlamıştı. </st><st c="7765">Baharın, yazın, namaz kıldığı esnada hanımı Hacı Nimet’e bütün pencereleri ağzına kadar açtırtır, açık cama, arkadan itekleyiversen güpedek aşağı düşecek kadar yakın durur, avazı çıktığı kadar bağırarak euzu besmelesini çeker, ciğerlerini yırta yırta kıyam, kıraat, rükû ve sücût aralarını bağlardı.</st></p>
			<p><st c="8064">Kuduz!</st></p>
			<p><st c="8071">“Nalça sesleri yaklaşıyo itin! </st><st c="8103">Kuduz it! </st><st c="8113">Allah bilir hangi cenabet yerlerden gelir bu saatte!”</st></p>
			<p><st c="8166">Al işte!</st></p>
			<p><st c="8175">Kafasının tepesini mesh edip etmediğini unutmuştu bunları düşüneceğim derken. </st><st c="8254">Hayır, korktuğundan değil.</st></p>
			<p><st c="8280">“Mü’min korkmaz!” demişti o memur. </st><st c="8316">“Mü’min, aptese, namaza durduğunda, evi yansa gıpraşmaz! </st><st c="8373">O zaman noolur? </st><st c="8389">O şiytan fışkısı, o ateş, yalana bulana gelir gelir, seccadenin etrafında iki üç dabalaşır, gaçar gider!”</st></p>
			<p><st c="8494">De, olmuyordu işte! </st><st c="8515">İnsan korkmasa bile, içi şey oluyordu.</st></p>
			<p><st c="8553">Yeni baştan lâhavle çekip, en yeni baştan “Niyet ettim, niyet eyledim sabah namazı için aptesimi almaya...” dedi demedi, o sivri topuklu kuduruk köpeğin nalça seslerini daha da bir yakınında işitiverdi. </st><st c="8757">Önce biraz daha korktu, sonra öfkelendi, şöyle yüksek sesle bir lâhavle daha çekip bileğini döndüre döndüre </st><span epub:type="pagebreak" id="page134" title="134"></span><st c="8865">dirseklerini mesh etmeye başladı. </st><st c="8899">Allah’ın bildiğini kuldan ne saklayacan! </st><st c="8940">Hacı Halil İbrahim’in elleri zıngır zıngır titrer olmuştu; parmaklarına sözü geçmez, aklı onca bela savma duası arasından aptes duasını seçmez olmuştu.</st></p>
			<p><st c="9091">Kuduz, boynunu tutulmuş gibi sağ yanına yatırmış, siyah ceketini omzuna atmış, İspanyol paçalarını tekmeleye tekmeleye, sivri burunlu ayakkabılarının topuklarını tıngırdata tıngırdata Hacı’nın aptes aldığı kaldırıma yanaştı, durdu.</st></p>
			<p><st c="9323">Nasıl ki namaz kılanın önünden geçilmez, aptes alanın da önünden geçilmezdi. </st><st c="9401">Öyle görmüştü büyüklerinden. </st><st c="9430">Mübarek Hacı’nın mübarek işini bitirmesini beklemeye başladı sabırla.</st></p>
			<p><st c="9499">İyi de, mübareğin aklı başında değildi ki!</st></p>
			<p><st c="9542">Zaten aptes duası sizlere ömür, bir de baktı ki tekbir getiriyor; kendi çatlak sesinden kendi ürktü.</st></p>
			<p><st c="9643">Öyle ya, bu kuduz köpek boş yere dikilmezdi adamın tepesinde. </st><st c="9706">Besbelli, gece içtiği kanlar yetmemiş, şimdi de onun kanına göz dikmişti. </st><st c="9780">Kimseler de yoktu ki ortalıkta, bağırıp yardım istesin. </st><st c="9836">Hem bu Kuduz denene güç mü yeterdi? </st><st c="9872">Mü’min korkmaz! </st><st c="9888">Korkmaz korkmasına ama, insan bunun hakkında duyduklarını düşününce... </st><st c="9959">Hem, koskoca Hacı Halil İbrahim Efendi’nin eceli bir kuduzun elinden mi olmalıydı canım?</st></p>
			<p><st c="10047">“Zırp diye de öldürmezmiş bu! </st><st c="10078">Dilim dilim doğrarmış adamı!”</st></p>
			<p><st c="10107">Al, buyur!</st></p>
			<p><st c="10118">Hadi korkma!</st></p>
			<p><st c="10131">Altına da kaçırmıştı işte! </st><st c="10159">Gidecen eve geri, necâsetten tahâret edecen, Hacı Nimet vaziyeti anlayacak, rezil olacan!</st></p>
			<p><st c="10248">Olan olmuştu artık. </st><st c="10269">Bari tatlı canını kurtarabileydi hiç olmazsa.</st></p>
			<p><st c="10314">Şöyle, başını meshedecekmiş gibi kaldırdı kafasını, Kuduz’la göz göze gelmemeye çalışarak aradaki güvenlik mesafesini ölçüp biçti, gözü kesti, “Yandım Allah!” deyip hopladı, ibriği devirdiği gibi koşa koşa evine kaçıp kapıyı çifte sürgüyle mühürledi.</st></p>
			<p><st c="10565">Kuduz, yerde devrilmiş ibriği kaldırdı, şaşkın şaşkın yaşlı adamın yitip gittiği kapıya baktı, it kopuk gelip çalmasın, delmesin, tekmeleyip top gibi yuvarlamasın diyerekten az bi</st><span epub:type="pagebreak" id="page135" title="135"></span><st c="10745">raz daha başını bekledi, bekçilik etti, sonra gitti, elindeki ibriği o mü’min kapısının ağzına bıraktı, daha sonra da yoluna devam etti.</st></p>
			<p><st c="10882">Hacı Halil İbrahim, Kuduz’un gittiğinden emin oluncaya kadar baktı pencerenin kenarından, koşa koşa yatak odasına gidip karısı Hacı Nimet’i dürttü.</st></p>
			<p><st c="11030">“Uyan uyan!” dedi. </st><st c="11050">“Canımızı sokakta bulmadık biz. </st><st c="11082">Bu belaya bi çare bulmamız lazım. </st><st c="11116">Bak sabah sabah bela okudum... </st><st c="11147">Selâmın gavlen bir Rabb-i Râhim!”</st></p>
			<p><st c="11180">“Nooldu Hacım?” dedi Hacı Nimet. </st><st c="11214">Sol gözü çapaktan açılmıyordu. </st><st c="11245">“Ben kıldım namazımı Allah’ın izniylen, iki uyuyacaktım.”</st></p>
			<p><st c="11302">“Kalk Hacı Nimet, kaaalk! </st><st c="11329">Uyumanın vakti değil! </st><st c="11351">Kuduz musallat oldu. </st><st c="11372">Isırgan gibi daladı her yanımı.”</st></p>
			<p><st c="11404">Hacı Nimet, yatağında debelenerek doğruldu, havayı kokladı.</st></p>
			<p><st c="11464">“Ne kuduzu? </st><st c="11477">Ne kokuyon sen böyle? </st><st c="11499">Köpek bokuna mı bastın?”</st></p>
			<p><st c="11523">“De kalk! </st><st c="11534">Şurdan bi iç donu çıkart bana, çocuklar uyanmadan da su ısıt. </st><st c="11596">Tahâretlenecem.”</st></p>
			<p><st c="11612">Öğlen olmadan cadı kazanına döndü mahalle. </st><st c="11656">Çünkü bırak öğleni, daha kuşluk bile olmadan bütün kapıları dolanmış, uğradığı menfur taarruzu teferruatıyla anlatmıştı Hacı.</st></p>
			<p><st c="11781">Kuduz!</st></p>
			<p><st c="11788">Damla Pastanesi’nin köşesinde dikilen zıpırlar, analarından fiştiği alıp pantolonlarının kıç ceplerine kapaklı kör çakılarını yerleştirdiler, Berber Sami, usturasını bir saat boyunca bileyledi, Bakkal Şerafettin pompalı av tüfeğini hazırladı, tezgâhın altına soktu, Pastaneci Emin, bütün garsonlarını servis bıçaklarıyla silahlandırdı, Mahrukatçı Şeref, çıra baltasını poturunun içine sokup öyle dolanmaya başladı, Paytoncu Süleyman, meşin kırbacını daha çok acıtsın diye ucundan düğmükleyip hazır etti, karılar inşaatlardan kafam kadar taş tuğla parçaları çalıp pencerelerinin önüne, balkon korkuluklarının ardına mevziledi, ilkokul bebeleri sapanlarına taş sürdü, ezcümle mahalle, bu korkunç düşmana karşı silahlanıp, iftar bekleyen ağustos hacıları gibi yarı korku, yarı coşku dolu kararmış gönüllerle, gecenin </st><span epub:type="pagebreak" id="page136" title="136"></span><st c="12603">bilmem kaçında gene aynı vaziyet, aynı güzergâhtan geçmesini beklemeye başladı canavarın.</st></p>
			<p><st c="12692">Oysa daha ikindi bile okunmamıştı.</st></p>
			<p><st c="12727">“Kimbilir hangi canları alıp da dönecek inine itoğlu it,” diye hırladı Tuncay. </st><st c="12807">Artık kendisine Kuduz denmesini hiç hoş karşılamıyordu.</st></p>
			<p><st c="12862">“Hee lan!” dedi Çolak Ahmet, kaygıdan terleyen sağ elini kıç cebindeki kör çakının kabartısına silerek. </st><st c="12967">“Ama bitti artık. </st><st c="12985">Hacı Amca’yı ellemeyecekti.”</st></p>
			<p><st c="13013">“Bi de ellemiş mi lan?”</st></p>
			<p><st c="13037">“Her şey beklenir ondan.”</st></p>
			<p><st c="13063">“Demek ibriğini alıp kafasına vurmuş ha?”</st></p>
			<p><st c="13105">“Sonra da adamcağızın penceresinin önüne siğmiş. </st><st c="13155">Hacı Nimet Hanım Teyze her yerini görmüş orospu çocuğunun işerken. </st><st c="13222">Yara bere içindeymiş dalgametresi.”</st></p>
			<p><st c="13257">“Firengidir bu kesin.”</st></p>
			<p><st c="13280">“Ben hayatta keraneye gitmem mesela.”</st></p>
			<p><st c="13318">“Lan ne alakası var şimdik oğlum?”</st></p>
			<p><st c="13353">“Bu gece gününü göstereceez ya, onun için diyom. </st><st c="13403">Görür o keraneyi meraneyi.”</st></p>
			<p><st c="13430">Akşam oldu.</st></p>
			<p><st c="13442">Mahalleli, Hacı’nın evine uğramalarını bitirdi, sabah sabah canını zor attığı bahçe kapısının arkasına oturup, Hacı Nimet’in demlediği çayları pek gürültü etmeden içmeye, çatık kaşlarla, sokağa bakan pencereye nöbetçi diktikleri büyük oğlan Rahim’in işaretini beklemeye başladı. </st><st c="13722">Eşraftan kim varsa, ayrıca kadın, kız, çor çocuk o evde, it kopuktan kim varsa da yirmi metre berideki Foto Erdoğan’ın evindeydi.</st></p>
			<p><st c="13851">Plan kusursuz yapılmıştı.</st></p>
			<p><st c="13877">Önce, Kuduz’un güzergâhı üzerindeki aptes hadisesinin geçtiği evde, yani Hacı Halil İbrahim’in evinde siperlenenler çıkacaktı ortaya. </st><st c="14012">Kuduz, o kopasıca boynunu sağdan alıp sola yatırıp, yolunun kesildiğini görüp, korku içinde ardına dönüp kaçmaya yeltenip devindiği anda da, az evvel önünden kendini emniyet içinde zannederek geçip gittiği Foto Erdoğan’ın evinde siperlenenler çıkıverecekti. </st><st c="14270">Yol böylece kesilmiş olacak</st><span epub:type="pagebreak" id="page137" title="137"></span><st c="14297">tı ve ondan sonra da Allah’ını seven mahalleliyi tutmasın. </st><st c="14357">Yer misin, yemez misin? </st><st c="14381">Kadınlar, camları birden açıp taş, inşaat tuğlası, paslı çivi yağdıracaklardı lanet şeyin üstüne ki, silahlarını çekebilmesin, mahalleden bir kimsenin kılına halel getirebilmesin. </st><st c="14561">Kuduz, önden hücum edenlere diklenecek oldu muydu, arkadan hücum başlayacaktı ki, zayıf tarafından sadmeler alsın, belini doğrultup da kimseye köpüklü dişlerini geçirebilmesin.</st></p>
			<p><st c="14737">Yetmez!</st></p>
			<p><st c="14745">Sağı solu deşilecek, delinecek, kesilip biçilecekti ki, soluğu da kesilekoysun, o şeytan narasını patlatarak cinlerini, ibişlerini, yecüc mecüclerini imdadına çağırabilmesin!</st></p>
			<p><st c="14920">Her şey tam tekmildi; hazırdı mahalleli. </st><st c="14962">Zaten yatsı okunalı da iki saati geçtiydi. </st><st c="15005">Gelmesi an meselesiydi.</st></p>
			<p><st c="15028">Geliyordu da zaten.</st></p>
			<p><st c="15048">Kuduz!</st></p>
			<p><st c="15055">Karanlık sokakta, başına az sonra geleceklerden habersiz, alışmış, yorulmuş adımlarla ilerliyor, İspanyol paça pantolonunun paçalarını tekmeliyor, geceyi yara yara evine dönüyordu. </st><st c="15237">Birden, sabahki o kaçık ihtiyarın kapısının açıldığını gördü, sonra bir fırtına koptu.</st></p>
			
			<hr />
			<p><st c="15323">Başkomiser Tekin, kan davalarının, namus davalarının, mafya hesaplaşmalarının vaka-yı adiyeden sayıldığı karakol mıntıkalarında bile böyle vahşet görmemişti. </st><st c="15482">Hatta değil karakol mıntıkası, çalıştığı hiçbir şehirde, hiçbir kasabada görmemişti böylesini. </st><st c="15577">Saat kaçtı, şimdi hatırlamıyordu, karakolun çaycısı Necdet Kuduz’un gelmediğini rapor etmişti komiser muavini Fikret. </st><st c="15695">“Hastalanmış falan olmasın, gidip bakın biriniz,” demişti o da. </st><st c="15759">On dakika geçmeden, alı al, moru mor bir devriye dalmıştı odasına.</st></p>
			<p><st c="15825">“Ne oluyor be, kapıyı çalmadan paldır küldür?”</st></p>
			<p><st c="15872">Polisin, âdâb-ı muaşeret falan bilecek hali yoktu.</st></p>
			<p><st c="15923">“Amirim...” demişti soluk soluğa, “Parçalamışlar.”</st></p>
			<p><st c="15974">“Neyi? </st><st c="15982">Kimi?”</st></p>
			<p><span epub:type="pagebreak" id="page138" title="138"></span><st c="15988">“Bizim Kuduz’u.”</st></p>
			<p><st c="16005">Komiser ayağa fırlamış, “Ne diyorsun sen?” diye bağırmıştı. </st><st c="16066">“Kim parçalamış? </st><st c="16083">Nasıl parçalamış?”</st></p>
			<p><st c="16101">“Vallahi...” demişti polis ağlayarak, “Bütün mahalle galiba... </st><st c="16165">Çocuğun bir kısmını it ölüsü gibi kaldırımın kenarına bırakmış, başına da on-on beş tane serseriyi nöbetçi dikmişler. </st><st c="16283">Şu Damla Pastanesi’nin köşesinde gelene gidene sarkan uzun saçlı şebekler var ya... </st><st c="16367">Biz hepsini toplayıp getirdik, ama onlar; ‘Sırf biz yapmadık, hepimiz yaptık. </st><st c="16445">Herkes yaptı,’ filan diyorlardı arabada. </st><st c="16486">Halen de öyle bağırıyorlar nezarette.”</st></p>
			<p><st c="16524">“Kuduz nerde şimdi?” diye sormuştu Tekin Başkomiser.</st></p>
			<p><st c="16577">“Orda yatıyor Amirim. </st><st c="16600">Parçaları bütün sokağa yayılmış vaziyette.”</st></p>
			<p><st c="16643">“Ne diyorsun sen be? </st><st c="16665">Şaka mı yapıyorsun? </st><st c="16685">Olur mu öyle şey? </st><st c="16703">Kudurmuş mu oğlum bunlar?”</st></p>
			<p><st c="16729">Daha fazla konuşmaya gerek görmemiş, ekibini alıp, görecek olduğunu göreceği ana kadar, asla ama asla kendisine anlatılana imkân ve ihtimal veremeyerek cinayet mahalline gitmişti.</st></p>
			<p><st c="16909">Kuduz!</st></p>
			<p><st c="16916">Necdet’ten geriye pek bir şey kalmamıştı. </st><st c="16959">Sadece kafası, yüzü belliydi, o kadarı da Necdet’in Necdet olduğunu belli etmeye yetiyordu zaten. </st><st c="17057">Boynu hâlâ sağ omzunun o tarafa yatacakmış gibiydi, ama heyhat, ortada sağ omuz ve o sağ omzun altında olması gereken bir ufarak gövdecik yoktu artık. </st><st c="17208">Vardı var olmasına da, her yerde vardı; sokağın bir köşesinden öbür köşesine kadar her yerde.</st></p>
			<p><st c="17301">Ekip arabasının kapısına tutunarak ayakta kalmaya çalıştı Tekin Başkomiser. </st><st c="17378">Kusacaktı, ama gariban Kuduz’un hatırasına hürmet, dayandı. </st><st c="17438">Pencereden zafer kazanmış gibi ceset parçalarına bakıp duran karılardan bir kere daha başı döner gibi oldu, sonra en yakındaki pencereye, Hacı Halil İbrahim’in begonya saksılarıyla dolu penceresine koştu, dudakları kımıl kımıl dua okuyan, her iki dua arasında sokağa hınçlı hınçlı tüküren ihtiyarı sakalından tutup silkeledi:</st></p>
			<p><st c="17763">“Ulan, doğru mu? </st><st c="17781">Siz mi öldürdünüz Kuduz’u?”</st></p>
			<p><st c="17808">Hacı Halil İbrahim,</st></p>
			<p><span epub:type="pagebreak" id="page139" title="139"></span><st c="17828">“Hepimiz!” dedi.</st></p>
			<p><st c="17845">Mahalle, koro halinde uludu:</st></p>
			<p><st c="17874">“Biiiizzz! </st><st c="17886">Hepimizzzz!”</st></p>
			<p><st c="17898">Tekin, ağlaya ağlaya kendi etrafında döndü, var gücüyle haykırdı:</st></p>
			<p><st c="17964">“Niye beee!”</st></p>
			<p><st c="17977">Koro öğürdü:</st></p>
			<p><st c="17990">“Kuduz çünküüüü!”</st></p>
			<p><st c="18008">Yerlere saçılmış kıyma parçalarına basmamaya çalıştı Tekin Başkomiser. </st><st c="18080">Kaldırım kenarındaki akasyanın dikenli dallarından aşağı bağırsaklar sarkıyordu. </st><st c="18161">Ellerini açtı, sokak boyunca yayılmış gitmiş organ, organel ve et parçalarını gösterdi.</st></p>
			<p><st c="18248">“Bu mu kuduuuz? </st><st c="18265">Bu mu kuduuuuzzz?”</st></p>
			<p><st c="18283">Mahallecek geldi cevap:</st></p>
			<p><st c="18307">“Bu kuduuuuzzz!”</st></p>
			<p><st c="18324">Bir kere daha bağırdı Karakol Amiri:</st></p>
			<p><st c="18361">“Siz nesiniiiizzz?”</st></p>
			<p><st c="18381">Sonra savcıya haber verildi. </st><st c="18411">Bütün mahalle birbirini gururla ispiyon ettiği için, hepsinin cem-i cümle tevkif edilmesi zor olmadı. </st><st c="18513">Savcı da görmemiş, işitmemişti böyle bir vahşet. </st><st c="18562">İnleye inleye her tarafa kustu, ağladı, baygınlıklar geçirdi.</st></p>
			<p><st c="18623">Mahalleli, çoluk çocuk, nezarethaneyi tıka basa doldurmuş, vahşiler, İl Emniyet Müdürlüğü’ne bağlı diğer karakolların nezarethanelerine de sığmamıştı.</st></p>
			<p><st c="18774">Sonunda Başkomiser Tekin, sararıp hasta düşmeden hemen önce telefona sarıldı, Başsavcı’yı aradı. </st><st c="18872">Savcı Bey durumdan haberdardı.</st></p>
			<p><st c="18902">“Başın sağ olsun Tekin’ciğim,” dedi, açar açmaz. </st><st c="18952">“Çok üzüldüm. </st><st c="18966">İnanılacak gibi değil kardeşim! </st><st c="18998">Kudurmuş mu bunlar yahu?”</st></p>
			<p><st c="19023">Başkomiser Tekin, sessiz sessiz ağlamaya başladı.</st></p>
			<p><st c="19073">“Ben de onu diyecektim Sayın Başsavcım,” dedi. </st><st c="19121">“Nezarethanelerde tutukluları koyacak yerimiz kalmadı. </st><st c="19176">Müsaade buyurursanız, arta kalanları Devlet Hastanesi Kuduz Karantinası bölümüne kapatayım.”</st></p>
			<p><st c="19268">Kısa bir sessizlik oldu karşıda. </st><st c="19302">Sonra,</st></p>
			<p><span epub:type="pagebreak" id="page140" title="140"></span><st c="19308">“Hiç durma,” dedi Başsavcı. </st><st c="19337">“Yakışır kitapsızlara. </st><st c="19360">Ben hemen resmi yazıyı yazıp hem sana hem de İl Sağlık Müdürlüğü’ne elden yolluyorum.”</st></p>
			<p><st c="19446">O günden başlayarak, mahkeme heyeti tarafından ceza ve tevkif evlerine sevkleri yapılıncaya kadar, başta Hacı Halil İbrahim ve karısı Hacı Nimet olmak üzere, mahallenin büyük bir bölümü kuduz karantinasında tutuldu.</st></p>
			
			</section>
  <div id="charCountTotal" value="19662"></div></body>
</html>
