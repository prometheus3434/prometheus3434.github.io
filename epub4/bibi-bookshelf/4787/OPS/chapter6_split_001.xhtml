<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Yusuf, salak salak baktı bana.</st></p>
			<p><st c="31">“Ne programı?”</st></p>
			<p><st c="46">“Yani diyorum, bu gece çalıp söyleyecek mi?”</st></p>
			<p><st c="91">“Tabii.”</st></p>
			<p><st c="100">“Kaçta?”</st></p>
			<p><st c="109">“O belli olmaz hiç. </st><st c="130">Şimdi kafa çekmeye başlamıştır pansiyo</st><span epub:type="pagebreak" id="page109" title="109"></span><st c="168">nun balkonunda. </st><st c="185">Bir saate kadar Rıfat Abigil çalmaya başlar. </st><st c="230">Müşteri yavaş yavaş karnını doyurur, içkisini içer, ondan sonra sıra oynakları çalmaya gelir. </st><st c="324">İşte o zaman, ya babam gider Ersin Abi’yi getirmeye, ya da ben giderim. </st><st c="396">Alır geliriz birimiz. </st><st c="418">Ersin Abi oyun havaları çalıp coşturur müşteriyi, onlar da iki saat daha oturur, yer içer, oynar. </st><st c="516">Bazı, coşar Ersin Abi; Rıfat Abi’yi çağırır yanına. </st><st c="568">Müşteri olsun olmasın, ikisi bir döktürür... </st><st c="613">Biz kafaları yeriz!”</st></p>
			<p><st c="633">“İyi de, niye siz gidip getiriyorsunuz? </st><st c="674">Kendi gelemiyor mu?”</st></p>
			<p><st c="694">“Gelir gelmeye de, ah bir de unutmasa!”</st></p>
			<p><st c="734">“Unutuyor mu?”</st></p>
			<p><st c="749">“O kadar içersen sen de unutursun.”</st></p>
			<p><st c="785">Bizimkiler huzursuz huzursuz kımıldanmaya başlamıştı. </st><st c="840">Biliyordum, uykuları vardı. </st><st c="868">Benim de vardı gerçi. </st><st c="890">Sabaha kadar otobüs yolculuğu; tatil heyecanıyla gözümüzü kırpmadan sohbet edip kikirdemiştik arka beşlide, ondan sonra da cehenem sıcağında, sırtında elli – altmış kilo malzemeyle çadır yeri ara, hiç dinlenmeden güneşin altında denize gir, tepiş, sonra da buraya gel, akşamı et. </st><st c="1170">Şöyle bir baktım, ikisinin de gözünden uyku akıyor. </st><st c="1222">“Gidip yatalım!” diye yalvarıyorlar gözleriyle.</st></p>
			<p><st c="1269">Ama benim başka planlarım vardı o gece için.</st></p>
			<p><st c="1314">Çocuk musunuz? </st><st c="1330">Gidin yatın kendiniz.</st></p>
			<p><st c="1351">“Nerde bu Yönet Pansiyon?” diye soruverdim birden.</st></p>
			<p><st c="1402">Daha Yusuf cevap veremeden,</st></p>
			<p><st c="1430">“Anaaa!” diye patladı Ali Naci. </st><st c="1463">“Ne pansiyonu Cina? </st><st c="1483">Geberiyoz yorgunluktan.”</st></p>
			<p><st c="1507">“İyi de Cina,” dedim. </st><st c="1530">“Beraber tatile geldik, evlenmedik ya! </st><st c="1569">Yorulan gider uyur. </st><st c="1589">Ben gezmek, çevreyi tanımak istiyorum.”</st></p>
			<p><st c="1628">Cüneyt, ağzını ayıra ayıra esnerken göz yaşlarına boğuldu. </st><st c="1688">Bıraksak orada uyurdu.</st></p>
			<p><st c="1710">“Valla ben gidip yatıyorum,” dedi. </st><st c="1746">“Zaten sırtım karıncalanıyor. </st><st c="1776">Fazla mı durduk güneşte ne? </st><st c="1804">Fosurdayacak gibi.”</st></p>
			<p><st c="1823">Kösele gibi deri vardı herifte. </st><st c="1856">İnşaatta çalıştığımız günlerden bilirim, bir bok olmazdı ona. </st><st c="1918">Biz de Ali Naci ile, önceki tatil senelerimizden edindiğimiz tecrübe uyarınca, denize de gir</st><span epub:type="pagebreak" id="page110" title="110"></span><st c="2010">sek, ilk üç gün beyaz bir tişört oluyordu sırtımızda. </st><st c="2065">Biraz kaba duruyorduk diğer tatilcilerin yanında ama, onlar gibi yoğurtla, diş macunuyla uğraşmıyorduk sırtımızı istakoz gibi kızartıp. </st><st c="2201">O gün de hiç çıkartmamıştık tişörtlerimizi denizdeyken. </st><st c="2257">Sadece duş yaparken, bir de şu gazinoya gelirken çıkartmıştık ki tatilciliğin keyfi de buradaydı biraz. </st><st c="2361">Haydi bakalım, sıkıyorsa büyük şehirde bir gazinoya donla gir.</st></p>
			<p><st c="2423">Mayo nedir?</st></p>
			<p><st c="2435">Alenen don!</st></p>
			<p><st c="2447">Şu akşam saatinde gelen müşterilerin bile neredeyse üçte biri mayosuyla gelmiş. </st><st c="2528">Tatil bu, olacak!</st></p>
			<p><st c="2545">Cüzdanımın ortak hesap gözünden yoğurtlamanın hesabını öderken, bizimkilerin keskin keskin ne kadar harcadığımı denetlemesi canımı sıktı. </st><st c="2684">O anda istedim ki, kalan parayı gözlerine sokayım, “Alın lan, bundan sonra siz idare edin!” deyivereyim. </st><st c="2789">Ama demedim. </st><st c="2802">Ne Cüneyt Ali Naci’yi, ne de Ali Naci Cüneyt’i sallardı, ikisinin de teker teker ve birlikte beni salladıkları kadar. </st><st c="2920">O tatil, ertesi sabah biterdi o zaman. </st><st c="2959">Fedakârlık bende kalsın!</st></p>
			<p><st c="2983">“Gelmiyor musun şimdi sen?” diye sordu Ali Naci. </st><st c="3033">Cüneyt, esneye esneye kumsal tarafındaki geniş çıkışa yollanmıştı bile.</st></p>
			<p><st c="3104">“Gelirim canım,” dedim. </st><st c="3129">“Ama önce bir dolanayım diyorum. </st><st c="3162">İstersen sen de takıl. </st><st c="3185">Uykum açılır diyorsan?”</st></p>
			<p><st c="3208">“Yok Cina! </st><st c="3220">Manyak mıyım ben! </st><st c="3238">Geberiyorum uykusuzluktan. </st><st c="3265">Çadır da serinlemiştir şimdi, bir vururum kafayı, yarın öğlene anca uyanırım.”</st></p>
			<p><st c="3343">“İyi,” dedim. </st><st c="3358">“Sen bilirsin.”</st></p>
			<p><st c="3373">O da Cüneyt’in ardı sıra kumsal tarafındaki çıkışa yönelirken, ben, Yusuf’un çekiştirmesiyle öte tarafa, Anamur asfaltının olduğu yöne döndüm. </st><st c="3517">O yanda da büyücek bir çıkış vardı... </st><st c="3555">Ersin Abi’nin çıkıp gittiği çıkış.</st></p>
			<p><st c="3589">Asfaltın başına kadar götürdü beni çocuk, eliyle caddenin karşısını gösterdi.</st></p>
			<p><st c="3667">“Şu manavın yanındaki sokağa gir. </st><st c="3702">Üçüncü apartman, Yönet Pansiyon,” dedi. </st><st c="3742">“Ersin Abi bizden taraftaki köşe başında, ikinci katın balkonundadır şimdi. </st><st c="3818">Demleniyordur Köfteci Amca’yla.”</st></p>
			<p><span epub:type="pagebreak" id="page111" title="111"></span><st c="3850">Köfteci Amca bahsini ikinci defa duyuyordum. </st><st c="3896">Herkes birbirini tanıyordu galiba burada.</st></p>
			<p><st c="3937">Anamur asfaltını bin bir sıkıntıyla geçtim.</st></p>
			<p><st c="3981">Vızır vızır bir trafik var; dikkat etmezsen biçilirsin.</st></p>
			<p><st c="4037">O zamanlar, şehir içi ulaşım Jawa motosikletlere havale edilmiş. </st><st c="4103">Eşekten bir kademe ilerideyiz.</st></p>
			<p><st c="4133">Manav, Arap tipli, kalın dudaklı bir herifti. </st><st c="4180">Üstü çıplaktı, altında kara bir şalvar vardı. </st><st c="4226">Bir gazetenin üstüne süs biberlerini yaymış, erik yer gibi çıtır çıtır yiyordu. </st><st c="4306">Bu manzarayı görmek bile gözlerimi yaşarttı. </st><st c="4351">Acıdan nefret ederim.</st></p>
			<p><st c="4372">Sordum, âdettir:</st></p>
			<p><st c="4389">“Yönet Pansiyon bu sokakta mıydı?”</st></p>
			<p><st c="4424">Ağzına attığı biberin çöpünü tükürüp,</st></p>
			<p><st c="4462">“Hee!” dedi. </st><st c="4476">O kadar.</st></p>
			<p><st c="4484">Yoo da dese girebileceğim başka bir sokak yoktu. </st><st c="4534">Girdim, sağıma soluma baka baka ilerlemeye başladım. </st><st c="4587">Ailemle önceki gelişlerimden biliyorum, üstü çıplak, altı kara şalvarlı birini gördün müydü, öz be öz bir Alanyalı görmüşsündür. </st><st c="4716">Sokakta, pansiyona dönüştürülmüş her apartmanın önünde bu türden birileri vardı. </st><st c="4797">Pansiyon sahipleri de Eşekçi Halis’in eşek dükkânı zamanlarında olduğu gibi, yazın Alanya’da kalmazlarmış. </st><st c="4904">Yaylaya çıkar, yaylarlarmış. </st><st c="4933">Kimseye güvenmediklerinden de, dükkânı, yani pansiyonu, tanıdık, bildikten birilerine emanet eder, haftadan haftaya gelir hesap keserlermiş. </st><st c="5074">Çok sonradır o, Alanya’ya dışarıdan profesyonel otelcilerin - motelcilerin gelip, otantik görünmek adına personele zorla kara şalvar, beyaz gömlek giydirdikleri; bellerine dolak doladıkları.</st></p>
			<p><st c="5264">Her taraftan yemek kokuları geliyordu. </st><st c="5304">Akşam yemeği vakti! </st><st c="5324">Pansiyondasın, ne yapacaksın? </st><st c="5354">Yemek! </st><st c="5361">Karnım tok olduğundan canım çekmedi.</st></p>
			<p><st c="5397">Üçüncü apartmana geldiğimde kafamı kaldırıp ikinci kata baktım. </st><st c="5462">Vallahi de oradaydı Ersin Abi. </st><st c="5493">Balkon demirine dirseğini yaslamış, karşısında oturan şişe dibi gözlüklü, ak saçlı bir adamla mırıl mırıl sohbet ediyordu. </st><st c="5616">Bir an utandım. </st><st c="5632">Nasıl seslenecektim? </st><st c="5653">Ne diyecektim? </st><st c="5668">“Ben geldim!” mi?</st></p>
			<p><st c="5685">Allah’tan Ersin Abi gördü beni.</st></p>
			<p><span epub:type="pagebreak" id="page112" title="112"></span><st c="5717">“Selçuuk!” diye seslendi yukarıdan.</st></p>
			<p><st c="5753">Sırıttım, el de salladım.</st></p>
			<p><st c="5779">“Dolaş da gel,” dedi.</st></p>
			<p><st c="5801">Canıma minnet.</st></p>
			<p><st c="5816">Kapının önünü sulayan, üstü çıplak, altı kara şalvarlı, uzun saçlı abiye pansiyonun giriş kapısını sordum. </st><st c="5924">İçimi okumaya çalışırmış gibi bakıp lütfen gösterdi. </st><st c="5977">Necati Abi! </st><st c="5989">Onu da sonradan çok iyi tanıyacaktım. </st><st c="6027">İyi bir abiydi.</st></p>
			<p><st c="6042">İkinci kata çıktım. </st><st c="6063">Mayosunun üstüne pazen entarisini çekmiş, ama tatilci olduğu için önünü iliklemeye gerek görmemiş şişman bir teyzeyle karşılaştım, birbirimize gülümsedik. </st><st c="6218">Balkon, Yıldız Aile Gazinosu’ndan tarafta olduğuna göre, Ersin Abi’nin odası da o tarafta olmalıydı. </st><st c="6319">Sağ koldaki son kapıyı tıklattım, kendiliğinden açıldı. </st><st c="6375">Kafamı çekinerek uzattım, balkonda Ersin Abi’yle o şişe dibi gözlüklü, ak saçlı amcayı gördüm, içeri girdim.</st></p>
			<p><st c="6483">“Gel gel,” dedi, Ersin Abi. </st><st c="6512">“Ordan bir iskemle getir altına.”</st></p>
			<p><st c="6545">İskemlem elimde balkona geçtim.</st></p>
			<p><st c="6577">“Bu Selçuk. </st><st c="6590">Çadırcı. </st><st c="6599">Bugün tanıştık.”</st></p>
			<p><st c="6615">Ak saçlı amca elini uzattı, tatlı tatlı güldü bana, sonra da çocuk azarlar gibi çıkıştı:</st></p>
			<p><st c="6704">“Sıçtınız ulan canım Belediye Plajı’na. </st><st c="6745">Milletin denize girdiği yere çadır kurulur mu? </st><st c="6792">Hergeleler!”</st></p>
			<p><st c="6804">Ersin Abi güldü, aradaki alçak sehpada duran rakı bardaklarını gösterdi.</st></p>
			<p><st c="6877">“İçer misin?”</st></p>
			<p><st c="6891">“Yok,” dedim. </st><st c="6906">“Hayatta sürmedim ağzıma.”</st></p>
			<p><st c="6932">“İyi bok yedin,” dedi, ak saçlı amca.</st></p>
			<p><st c="6970">Ersin Abi tanıttı. </st><st c="6990">“Bu Köfteci Amca,” dedi. </st><st c="7015">Hâlâ da asıl adını bilmem adamcağızın. </st><st c="7054">“Köfteci Amca!” Bildiğim budur. </st><st c="7086">Ankara’da, Esat Caddesi’nde TRT’nin hemen arkasında bir köfteci dükkânı varmış küçücük ve sadece öğlen saatlerinde köfte yapıp, bilhassa TRT’cilere yedirir, ondan sonra da karısıyla beraber oturup akşama kadar rakı içermiş. </st><st c="7310">Başka bir saatte gelsen hayatta bir gıdım köfte bile bulamazmışsın. </st><st c="7378">İlla ki de öğlen tatili saatinde gideceksin. </st><st c="7423">O zamanlar televizyon tek kanal, o da </st><span epub:type="pagebreak" id="page113" title="113"></span><st c="7461">sadece TRT; Ersin Abi, Köfteci Amca’nın devamlı müşterilerini saydı da aklım çıktı. </st><st c="7545">Kimler kimler gidermiş o köhne dükkâna; Tuna Huş’u mu istersin, Jülide Gülizar’ı mı, Zafer Cilasun’u mu, Âbidin Aydoğdu’yu mu, Cenk Koray’ı mı... </st><st c="7691">Kimi istersen. </st><st c="7706">Bir de ses sanatçıları var: Güneri Tecer, Muazzez Türing, Yaşar Özel, Taner Şener, Palyaço Neco, Gökben... </st><st c="7813">Say sayabildiğin kadar!</st></p>
			<p><st c="7836">Dehşet!</st></p>
			<p><st c="7844">Bir anda dev gibi bir adama dönüştü Köfteci Amca gözümde. </st><st c="7903">Bizim, ancak televizyonlu komşu evlerine gidebilirsek görebildiğimiz ünlüler, demek her öğlen Köfteci Amca’nın dükkânına takılıyorlardı!</st></p>
			<p><st c="8039">Müthiş!</st></p>
			<p><st c="8047">İçerken pek hoşsohbetti Ersin Abi. </st><st c="8083">“Şu basur meselesini anlatsana baba!” dedi, bir ara Köfteci Amca’ya. </st><st c="8152">“Selçuk da dinlesin, öğrensin, rakı kötü bir şey değildir. </st><st c="8211">Belki fikir değiştirir sayende, sen de camiaya bir akşamcı daha kazandırır, sevaba girersin.”</st></p>
			<p><st c="8304">Köfteci Amca, yaya yaya anlattı.</st></p>
			<p><st c="8337">Üç sene önce çok ciddi basur çıkmış bunun kıçında. </st><st c="8389">Söylemesi ayıp, büyük abdestini yapamaz olmuş. </st><st c="8436">“Tıpa gibiydi şerefsizim!” diyor. </st><st c="8470">“Hiçbir şeye geçit vermiyordu.” Bir de ağrımaya başlamamış mı meret? </st><st c="8539">Bırak pantolon giymeyi, don bile giyemez olmuş bu. </st><st c="8590">TRT’ciler de dükkâna gidip gelip, Köfteci Amca’yı göremeyince sorup etmişler, meseleyi öğrenmişler yengeden, birbiri ardına haberler göndermeye başlamışlar eve. </st><st c="8751">Basur deyip geçmemek lazımmış. </st><st c="8782">Kanser bile olabilirmiş. </st><st c="8807">Köfteci Amca meseleyi hafife almamalı, hemen bir doktora görünmeliymiş. </st><st c="8879">Köfteci Amca yaşamayı çok seviyor, karısı da gelip giden TRT’cilerin görgülü bilgili ısrarlarını ilettikçe almış bunu bir vesvese. </st><st c="9010">“Ya ben kanser olduysam?” deyip duruyor, ne kanseri olmuş olabileceğini düşünmek dahi istemiyormuş. </st><st c="9110">Diyor ki: “Ulan, kanser olmak neyse ne de, biri sorsa ne diyeceğim, en çok ona içerliyorum. </st><st c="9202">‘Göt kanseri olmuşum,’ mu diyeceğim kardeşim?”</st></p>
			<p><st c="9248">Ersin Abi gülmekten kırılıyordu.</st></p>
			<p><span epub:type="pagebreak" id="page114" title="114"></span><st c="9281">Sonunda bir doktor tavsiye etmiş TRT’ciler. </st><st c="9326">Köfteci Amca da kalkıp gitmiş, yüzünü kızartıp, “Üryan geldik, gene üryan gideceğiz,” diyerek, kürtaj masası gibi bir masaya yatmış anadan üryan. </st><st c="9472">Doktor eğilmiş, bakmış, sonra da “Ameliyat!” demiş. </st><st c="9524">Belki basur, belki de fistül olabilirmiş ve her halukârda ameliyat etmeden ne olduğunu anlamaları mümkün değilmiş. </st><st c="9639">Köfteci Amca’yı bu sefer de o ameliyatın sıkıntısı, derdi sarmış. </st><st c="9705">“Geçmiş olsun! </st><st c="9720">Ne ameliyatı oldunuz?”</st></p>
			<p><st c="9742">Cevabı düşünebiliyor musun?</st></p>
			<p><st c="9770">O sıkıntıyla doktorun eteğine yapışıp yalvarmaya başlamış. </st><st c="9830">Maksadı, bu işin başka çıkar yolu yok mudur, onu öğrenmekmiş kesin olarak. </st><st c="9905">Doktor da o zaman, eğer çok sıkı bir diyet uygular, her akşam on dakikalığına sıcak su dolu bir leğende kıçüstü oturur, bu suretle hem kabızlığından kurtulur, hem de basurunu yumuşatabilirse, bir ihtimal, ameliyatsız kurtulabileceğini söylemiş.</st></p>
			<p><st c="10149">Köfteci Amca, o akşam eve gider gitmez, “Banyoyu yak Hanım!” demiş karısına, sonra da eve dönerken aldığı iki yetmişliği buzluğa koymuş. </st><st c="10287">Banyo ısınır ısınmaz, şişelerini alıp kendini atmış içeri. </st><st c="10346">Teneke çamaşır leğenine sıcak suyu doldurmuş, kurnanın ağzına da gaz hunisini dayayıp akan sıcak suyun yönünü teneke leğene çevirmiş. </st><st c="10480">Bir elinde rakı şişesi, cup diye oturuvermiş leğenin içine. </st><st c="10540">Önce canı yanmış, ama bir taraftan da rakıyı içtiği için, kısa zamanda geçmiş acısı. </st><st c="10625">Sıcak su cayır cayır teneke leğene dolar, Köfteci Amca’nın en ücra yerlerini yalayıp, banyo giderinden boşalıp giderken, Köfteci Amca, ılıdıkça ılıyan rakısını yudumlarmış. </st><st c="10798">Sabaha hiçbir şeyi kalmamış, sadece ikinci dereceden yanık tedavisi görmüş bir süre.</st></p>
			<p><st c="10882">Basur doktoru çok şaşırmış bu işe. </st><st c="10918">Demiş ki:</st></p>
			<p><st c="10927">“Köfteci Amca, senin iş, iyi gelecek diye bir şişe ilacı bir dikişte içmeye benzemiş, ama iyi gelmiş. </st><st c="11030">Hayretler içindeyim!”</st></p>
			<p><st c="11051">“İşte rakı böyle hayırlı bir şeydir oğlum,” dedi bana, anlatmasını bitirince. </st><st c="11130">Gülüştük durduk.</st></p>
			<p><st c="11146">Biraz da yerimi bol bulmuş, gördüğüm ilgi ve misafirperverlik karşısında hafif yollu şımarmışım, ağzımdan çıkarıverdim baklayı:</st></p>
			<p><span epub:type="pagebreak" id="page115" title="115"></span><st c="11274">“Ersin Abi... </st><st c="11289">Yanlış anlamazsan... </st><st c="11310">Bugün sazı niye kırdın sen?”</st></p>
			<p><st c="11338">Ersin Abi kafasını eğerken Köfteci Amca dikildi.</st></p>
			<p><st c="11387">“Yoksa gene Elmaların Yongası’nı mı çaldırdınız bu deliye?” diye sordu bana. </st><st c="11465">Hemen müdafaaya geçtim:</st></p>
			<p><st c="11488">“Yok, vallahi ben çaldırmadım. </st><st c="11520">Bizim arkadaşlar vardı, onlar dinleyici istekleri olarak isteyince, Ersin Abi de kıramadı...”</st></p>
			<p><st c="11613">“Tamam tamam,” dedi, Ersin Abi. </st><st c="11646">“Ben istedim, ben çaldım. </st><st c="11672">Kimsenin kabahati yok.”</st></p>
			<p><st c="11695">“Ulan, buna saz yetiştiremiyoruz arkadaş!” diye söyleniyordu Köfteci Amca. </st><st c="11771">Gene sonradan öğrendiğime göre, onun Alanya’daki konaklama sponsoruydu kendisi. </st><st c="11851">Canlı müziğe anormal bir düşkünlüğü vardı, ama öyle gazinolarda falan değil. </st><st c="11928">Tam bir sefa pezevenginden misal, bu kendi deyimidir, o an o balkonda oturur vaziyette, diz dize, biz bize, göz göze canlı müzik olacak. </st><st c="12065">Onun da kalitelisi, âlâsı olacak. </st><st c="12099">Aşağısı kurtarmazmış. </st><st c="12121">Ersin Abi’yi bir keşfetmiş bu, “Tamam,” demiş. </st><st c="12168">“Bundan sonra bendensin. </st><st c="12193">Yalnız, gazino programın bittikten sonra karşımda oturup benimle demlenecek, teli konuşturacaksın.”</st></p>
			<p><st c="12292">Ersin Abi zaten avare gezermiş,</st></p>
			<p><st c="12324">“Eyvallah!” demiş.</st></p>
			<p><st c="12343">Köfteci Amca’nın Ersin Abi ile ilgili tek sıkıntısı, sık sık sazını kırmasıymış, başkaca bir şikâyeti yokmuş. </st><st c="12454">O da, sırf Elmaların Yongası’nı çaldığında kırarmış. </st><st c="12507">Çaldırmadın mıydı, sazın sapasağlam dururmuş.</st></p>
			<p><st c="12552">“Her yaz, en az dört tane saz parçalar bu! </st><st c="12596">Ulan oğlum, iki misli ye, beş misli iç, on misli kal, mesele para değil, ama ne istersin canım sazdan? </st><st c="12699">İçim gidiyor lan! </st><st c="12717">Kırma lan! </st><st c="12728">El emeği, göz nuru oğlum! </st><st c="12754">Yazıktır!”</st></p>
			<p><st c="12764">Rıfat Balaban’ın bizzat kendi elceğiziyle yaptığı bağlamayı bile taşa çalmış bir defasında. </st><st c="12857">Ona hâlâ yanarmış Köfteci Amca.</st></p>
			<p><st c="12888">“Bir görseydin Selçuk! </st><st c="12912">Öyle bir ses vardı ki bağlamada, telinde örümcek yürüsün, sen otur ağla! </st><st c="12985">Öyle içli, öyle güzel bir ses! </st><st c="13016">Ama ne yaptı bu beyefendi? </st><st c="13043">Vurduğu gibi kırdı onu da! </st><st c="13070">Günah ulan, günah!”</st></p>
			<p><span epub:type="pagebreak" id="page116" title="116"></span><st c="13089">Ersin Abi,</st></p>
			<p><st c="13100">“İçelim baba!” diyerek kapattı konuyu.</st></p>
			<p><st c="13139">İçtiler karşılıklı. </st><st c="13160">Bardaklar diplendi, suratlar ekşitildi, üstüne sular yudumlandı. </st><st c="13225">Ersin Abi düşünceli düşünceli kafa sallıyordu.</st></p>
			<p><st c="13271">“Beğendin mi?” diye sordu bana.</st></p>
			<p><st c="13303">“Neyi?” Elmaların Yongası’nı mı, diyecektim ama, yarasını deşmeyeyim diye ağzımı o konuda açmak istemiyordum artık. </st><st c="13420">Bir taraftan da çatlıyordum merakımdan.</st></p>
			<p><st c="13459">“Şeyi mi?”</st></p>
			<p><st c="13470">“Elmaların Yongası’nı... </st><st c="13496">İyi çalıyor muyum?”</st></p>
			<p><st c="13515">Köfteci Amca derin bir of çekip geriye yaslandı, bana bakıp kafa salladı; “Bu konuyu ne demeye açtın?” der gibi.</st></p>
			<p><st c="13628">“Abi...” dedim, arada kalarak. </st><st c="13660">“Ne diyeyim? </st><st c="13673">Seni de üzmek istemiyorum şimdi...”</st></p>
			<p><st c="13708">Bir sigara yaktı, dumanı gözüne kaçmış gibi yapıp göz pınarlarında biriken gözyaşlarını temizledi küt parmaklarıyla.</st></p>
			<p><st c="13825">“Bedia Akartürk’ün arkasında çalardım,” dedi. </st><st c="13872">“Kalabalıktan biriydim, önemli biri değil. </st><st c="13915">Ama çok meraklıydım önemli biri olmaya. </st><st c="13955">Bedia Abla, değer verdiği sazcısına elektro çaldırırdı. </st><st c="14011">O elektronun arkasında sen ne çalarsan çal, sinek vızıltısı.”</st></p>
			<p><st c="14072">Köfteci Amca bir of daha çekti.</st></p>
			<p><st c="14104">“Bayılırım Bedia’ya,” dedi. </st><st c="14133">“Şelale gibi düşer sesi. </st><st c="14158">Öyle böyle değil. </st><st c="14176">O da gelir benim dükkâna.”</st></p>
			<p><st c="14202">Ersin Abi devam etti:</st></p>
			<p><st c="14224">“Talip Abi vardı bizim... </st><st c="14251">Bedia Akartürk’ün baş sazcısı. </st><st c="14282">Elektro onundu...”</st></p>
			<p><st c="14300">Ersin Abi kadar olmasa da, ben de kendimce iyi saz çalardım ve Bedia Akartürk lafı geçer geçmez, kafamda Elmaların Yongası ile ilgili hikâyeler uçuşmaya başlamıştı.</st></p>
			<p><st c="14465">Bu ona âşık oluyormuş, o bunu reddediyormuş... </st><st c="14513">Ayrılacakları zaman, “Hadi son bir defa Elmaların Yongası’nı çal da güle oynaya ayrılalım,” diyormuş, bu yüzden de Ersin Abi ne zaman Elmaların Yongası’nı çalsa, Bedia Akartürk’ü yâd edip çıldırıyormuş, falan da filan...</st></p>
			<p><st c="14733">Onu mu dinliyordum, kendi kafamdaki mikrofonda tiyat</st><span epub:type="pagebreak" id="page117" title="117"></span><st c="14786">royu mu bilmiyorum. </st><st c="14807">Köfteci Amca bir defa daha of çekmese, hiçbir zaman da bilemeyebilirdim.</st></p>
			<p><st c="14879">“Ooof off! </st><st c="14891">Ah böyle deli huyların olmayacaktı da, şimdi getirecektim sazı, sabaha kadar Bedia çalıp Bedia söyletecektim sana!”</st></p>
			<p><st c="15006">“Mektepli sazcı olmadığımız için...” diye devam etti Ersin Abi. </st><st c="15071">Köfteci Amca’yı hiç duymamış gibiydi. </st><st c="15109">“Bir kara düzen var bizde, bir de müstezat. </st><st c="15153">Bağlama düzenini, misket düzenini bilmeyiz. </st><st c="15197">Bizimkisi parmak cambazlığı. </st><st c="15226">Talip Abi desen, o da mektepli değil ama, Allah’ına kadar eğitimli. </st><st c="15294">Aklına kim geliyorsa hepsinin tedrisatından geçmiş. </st><st c="15346">Ama ille de Konya mızrabı dersen, onun dersini Kör Ahmet’ten almış...”</st></p>
			<p><st c="15416">Konyalıyım ya, Kör Ahmet dedin miydi orada duracaksın, onu bana soracaksın!</st></p>
			<p><st c="15492">Kör Ahmet ha?</st></p>
			<p><st c="15506">“Hepiğizi candan yürekten, ciğerden böprekten selamlarım saayın musavirler!” dedi mi, düğün salonları ayağa kalkar Konya’da.</st></p>
			<p><st c="15631">Kör Ahmet deyip geçmeyeceksin.</st></p>
			<p><st c="15662">Kör Ahmet demek, Konya demek... </st><st c="15695">Konya demek, Konya mızrabı demek.</st></p>
			<p><st c="15728">Atıldım, elimde değil:</st></p>
			<p><st c="15751">“Evet. </st><st c="15759">Fin-dakka, fingiri-dakka.”</st></p>
			<p><st c="15785">Ersin Abi kafa sallayarak güldü. </st><st c="15819">Soluk sarı benzine bir an kan gelir gibi oldu.</st></p>
			<p><st c="15865">“İşte bir Kör Ahmet ekolü daha!” dedi, Köfteci Amca’ya bakarak. </st><st c="15930">Sonra bana döndü. </st><st c="15948">“Sen atabilir misin Konya mızrabı?”</st></p>
			<p><st c="15983">Dudaklarımı sarkıtıverdim.</st></p>
			<p><st c="16010">“Fin dakka’yı yapabiliyorum, fingiri dakka kısmında mutlaka çuvallıyorum.”</st></p>
			<p><st c="16085">“Bilirim,” dedi, cidden hak vererek. </st><st c="16123">“Onu yapsan türküyü çalamazsın, türküyü çalacağım desen onu yapamazsın. </st><st c="16195">En zor kısmıdır mızrabın... </st><st c="16223">Hele bir de söylemeye kalktın mıydı hepten kaçar ucu bucağı.”</st></p>
			<p><st c="16284">“Ama aynı zamanda da Konya türküsünün ruhudur,” dedim.</st></p>
			<p><st c="16339">“Aynen!” dedi. </st><st c="16355">Gene gözleri dolmuştu. </st><st c="16378">Bu kez sigara dumanının arkasına saklanmadı, yekten sildi.</st></p>
			<p><span epub:type="pagebreak" id="page118" title="118"></span><st c="16436">“Talip Abi’nin bana söylediği de tamı tamına buydu... </st><st c="16491">Ama...”</st></p>
			<p><st c="16498">Sözü, kendi hıçkırıkları arasında kayboldu. </st><st c="16543">Ne yapacağımı bilemedim ben. </st><st c="16572">“Abi, ne oldu?” dedim salak gibi.</st></p>
			<p><st c="16605">“Şşt!” dedi, Köfteci Amca, sonra hızlı hızlı tazeledi Ersin Abi’nin rakısını, bir tane de kendine doldurdu. </st><st c="16714">“Çek bakalım Ersin Baba!” dedi. </st><st c="16746">“İçelim, ağlaşalım!”</st></p>
			<p><st c="16766">Ersin Abi, hıçkıra hıçkıra rakısını içmeye çalışırken bana döndü Köfteci Amca.</st></p>
			<p><st c="16845">“Talip Ustasını çok severmiş Ersin,” dedi. </st><st c="16889">“Talip de Ersin’e hastaymış. </st><st c="16918">‘Senin gibi yetenekli sazcı görmedim. </st><st c="16956">Senin o dolma parmaklarını yerim ben! </st><st c="16994">Ulan, her biri mi cambaz olur o parmakların ulan!’ der, başka bir şey demezmiş. </st><st c="17074">Ersin’in de derdi zoru Bedia’nın arkasında elektro olmak ya, bir gün tutmuş bunu kolundan Talip, almış götürmüş Bedia’nın karşısına. </st><st c="17207">‘Ablacım, şu oğlanı bir dinle Allah’ının aşkına!’ demiş.”</st></p>
			<p><st c="17264">Bedia güleç, ama bir o kadar da harbi kadın,</st></p>
			<p><st c="17309">“Elmaların Yongası’nı çalabiliyorsa dinlerim,” demiş. </st><st c="17364">“Yoksa hiç başımı ağrıtmasın.”</st></p>
			<p><st c="17394">“Bana bırak baba...” dedi, Ersin Abi birden. </st><st c="17440">Hıçkırması geçmişti, ama hâlâ ağlıyordu. </st><st c="17481">“Ben, yüzümü gözümü ateş basarak başladım Elmaların Yongası’nı çalmaya...” diye devam etti. </st><st c="17573">Sesinde, bir başka zamandaymış gibi bir hava vardı. </st><st c="17625">“Daha fasıl kısmını geçmeme kalmadan susturdu beni Bedia Akartürk.”</st></p>
			<p><st c="17692">“Öyle çalınmaz yavrum!” dedi. </st><st c="17723">“Sen türküyü çalıyorsun, hem de çok güzel çalıyorsun, ama Elmaların Yongası’nı çalamıyorsun. </st><st c="17816">Hiç mi dinlemedin Talip Usta’nı?”</st></p>
			<p><st c="17849">Ben aval aval baktım Talip Abi’ye. </st><st c="17885">Türküyse, Elmaların Yongası da türküydü. </st><st c="17926">Üstelik, üstten bir taramalı vuruş olarak “fin”, alttan iki sıra çektirme olarak “dakka”, tekrar üstten bir, tek ses için de alttan iki sıra tarama olarak “fingiri” ve de üstten iki sefer telleri kazımak bakımından “dakka” kısmını kara düzende mükemmel seslendirmiştim.</st></p>
			<p><st c="18195">“Abla, bir de müstezatta çalayım emir buyurursan?” diye yalvar yakar oldum.</st></p>
			<p><st c="18271">“Dünyada olmaz!” dedi Bedia Akartürk. </st><st c="18310">“Zaten çalınsa çalın</st><span epub:type="pagebreak" id="page119" title="119"></span><st c="18330">sa kara düzende çalınır Elmaların Yongası, onu da çaldığın buysa, hiç yorma beni. </st><st c="18413">Git, ustandan mı öğreniyorsun, başkasından mı öğreniyorsun, kimden öğreniyorsan öğren, ondan sonra gel.”</st></p>
			<p><st c="18517">Külçe gibi oturup kalmışım oturduğum yerde. </st><st c="18562">Talip Abi’nin yardımıyla kalkabildim. </st><st c="18600">Bir taraftan da ağlıyorum zırıl zırıl. </st><st c="18639">Ayıp değil ya! </st><st c="18654">Ağırıma gitti. </st><st c="18669">Talip Abi habire kafamı okşuyor. </st><st c="18702">“Oğlum...” diyor, “Üzme kendini bu kadar! </st><st c="18744">Öğrenirsin sen de. </st><st c="18763">Biz anamızın karnında öğrenmedik ya!”</st></p>
			<p><st c="18800">Ben yıkılmışım. </st><st c="18817">“Abi...” diyorum. </st><st c="18835">“Sesse aynı ses, ritimse aynı ritim, türküyse aynı türkü... </st><st c="18895">Benim çaldığımın ne eksiği var? </st><st c="18927">Hani bana, ‘Düzen bilmiyorsun!’ dese, kabul ederim...”</st></p>
			<p><st c="18981">Talip Abi beni teselli etmeye çalışıyor, “Oğlum...” diyordu tekrar, “... </st><st c="19055">o resimleri yapan bir tek onlar mı sanıyorsun? </st><st c="19102">Ne Leonardo’lar geldi geçti, onun yaptıklarını bire bir kopya eden ne aslan gibi delikanlılar çıktı sonradan... </st><st c="19214">Ama olmadı, tutulmadı... </st><st c="19239">Niye, biliyor musun? </st><st c="19260">Çünkü taklit ettiler de ondan. </st><st c="19291">Leonardo gibi çizemediler tuvale, onun çizgilerini taklit ettiler. </st><st c="19358">Sen de türküyü, türkünün seslerini çok iyi taklit ettin, ama türküyü çizemedin havaya, öyle çalıyormuşsun gibi yaptın sadece. </st><st c="19484">Anladın mı? </st><st c="19496">Taklit ne kadar iyi olursa olsun, nasıl bir sarraf, sahte altını som altından ayırt ederse, Bedia Ablamız da sahte sesle som sesi ayırt eder. </st><st c="19638">Bunda gücenecek ne var? </st><st c="19662">Hem sana ‘Çok güzel çalıyorsun,’ demedi mi?”</st></p>
			<p><st c="19706">Anlıyordum Talip Abi’yi. </st><st c="19732">Bedia Akartürk’ü de anlıyordum. </st><st c="19764">Ben, birebir aynı sesleri çıkarmıştım, ama aynı mızrabı vurmamıştım ve bu da ses sarrafının kulağından kaçmamıştı. </st><st c="19879">Mesele buydu.</st></p>
			<p><st c="19892">“Öğretecek misin bana Abi?” dedim.</st></p>
			<p><st c="19927">“Biz de başkalarından öğrenmedik mi?” dedi. </st><st c="19972">“Tabii öğreteceğim. </st><st c="19992">Yeter ki sen azmet.”</st></p>
			<p><st c="20012">Azmettim ben. </st><st c="20027">Günlerce dizinin dibinden kalkmadım. </st><st c="20064">Sonunda da becerdim. </st><st c="20085">Gözüm kapalı attırıyordum fin-dakka, fingiri-dakka ritmini, hem de taraya taraya, kazıya kazıya. </st><st c="20182">Talip Abi’nin gözleri dolu dolu oluyordu beni her dinlediğinde. </st><st c="20246">“Eyvallah koçum!” diyordu. </st><st c="20273">“Eyvallah! </st><st c="20284">Eline, koluna sağlık!” Kal</st><span epub:type="pagebreak" id="page120" title="120"></span><st c="20310">kıp kalkıp alnımdan öpüyor, “Hadi bir daha!” diyordu ve ben gene çalıyordum.</st></p>
			<p><st c="20387">Sonunda, “Zamanı geldi,” dedi bir gün. </st><st c="20427">“Hadi bakalım, kalk, Bedia Abla denizine dalalım, bir boy daha verelim.”</st></p>
			<p><st c="20499">Önüme düştü, bir kere daha Bedia Akartürk’ün karşısına dikti beni.</st></p>
			<p><st c="20566">“Abla, oğlan hazır,” dedi.</st></p>
			<p><st c="20593">Bedia Akartürk hiçbir şey söylemedi bu sefer, sadece yüzünü bana döndü ve gülerek beklemeye başladı.</st></p>
			<p><st c="20694">Ben de çaldım.</st></p>
			<p><st c="20709">Ha kesti, ha kesecek derken, birdenbire aklımı başımdan alacak bir iş yaptı; eşlik etmeye başladı:</st></p>
			<p><st c="20808">Elmayı kurutmadım</st></p>
			<p><st c="20826">Aslanım amman</st></p>
			<p><st c="20840">Yâr seni unutmadım</st></p>
			<p><st c="20859">Hatırını saydım da</st></p>
			<p><st c="20878">Aslanım amman</st></p>
			<p><st c="20892">Üstüne yâr tutmadım...</st></p>
			<p><st c="20915">Ben gururumdan şişinirken, o, bülbül gibi sesiyle tamamını söyledi türkünün. </st><st c="20993">Hâlâ kulaklarımdadır. </st><st c="21015">Mest olmuşum, saçı başı dağıtmışım, fingiri-dakka akrobasisi yapıyorum. </st><st c="21087">Talip Abi bileğimden tuttu sonunda. </st><st c="21123">“Tamam,” dedi. </st><st c="21138">“Sınıfı geçtin.”</st></p>
			<p><st c="21154">Bedia Akartürk’ün gözlerinin içi gülüyordu. </st><st c="21199">“Bir Talip vardı...” diyordu, “Bir de sen çıktın şimdi. </st><st c="21255">Ben bu türküyü bu kadar güzel çalan görmedim. </st><st c="21301">Allah ikinizin de yüzüne baksın.”</st></p>
			<p><st c="21334">Nasıl mutlu ayrıldım oradan, anlatabilmem mümkün değil. </st><st c="21391">Evet, gözüm Bedia Akartürk’ün elektro makamında, ama katiyen Talip Abi’nin yerinde değil. </st><st c="21481">Orası, usta-çırak silsilesi içinde bir bilinmeyen tarih... </st><st c="21540">Ama o makam benim artık. </st><st c="21565">Talip Abi’nin bileği emekliye ayrıldı mıydı, o iskemle benim! </st><st c="21627">Nasıl sevinçliyim! </st><st c="21646">Fuar’a kalmış bir ay, ben gene arka kalabalıkta zımbır zımbır edeceklerden biriyim, ama hiç gözümde değil. </st><st c="21753">Hem o kalabalığın içindeyim, hem de değilim, çünkü sınıfı geçmişim, anlıyor musun?”</st></p>
			<p><st c="21836">“Anlıyorum,” dedim. </st><st c="21857">Ama hâlâ Elmaların Yongası’nı çalarken niye dellendiğini anlayamıyordum. </st><st c="21930">İyi bir şey olmuştu, sı</st><span epub:type="pagebreak" id="page121" title="121"></span><st c="21953">nıfı geçmişti, ee? </st><st c="21973">Niye sazı kırsındı o zaman? </st><st c="22001">Bir de kötü bir şey olmuş olmalıydı sonradan. </st><st c="22047">Çekinerek sordum:</st></p>
			<p><st c="22064">“Abi, iyi de...”</st></p>
			<p><st c="22081">“Geliyorum Selçuk,” dedi. </st><st c="22108">“Oraya da geliyorum. </st><st c="22129">Az sabret.”</st></p>
			<p><st c="22140">Bir sigara daha yaktı. </st><st c="22164">Dudakları titriyordu. </st><st c="22186">Ofladı, pofladı, bıyıklarını yedi, sigarasından nefes üstüne nefes çekti, rakı bardağını kafasına dikip bitirdi, sonra, “Amca...” dedi, Köfteci Amca’ya, “Sen girsene araya biraz. </st><st c="22365">Toparlanayım, arkadan yetişirim sana ben.”</st></p>
			<p><st c="22407">Köfteci Amca, “Oof off!” diye başladı söze. </st><st c="22452">“Fuar’ın başlamasına üç gün kala, Talip rahatsızlanmış. </st><st c="22508">Bedia, hemen ekibi toplayıp hastanede almış soluğu. </st><st c="22560">Geçmiş olsun, Allah şifa versin falan derken, Talip, Bedia’nın kolunu tutup Ersin’i göstermiş. </st><st c="22655">“Korkma Abla,” demiş. </st><st c="22677">“Arkanda fin-dakka, fingiri-dakka’yı attıracak elektron hazır.”</st></p>
			<p><st c="22740">Bedia şakacıktan parlamış Talip’e.</st></p>
			<p><st c="22775">“Deli misin nesin adam!” demiş. </st><st c="22808">“Onu sormaya mı geldim buraya ben! </st><st c="22843">Sen iyi olmadıktan sonra, yakarım ben o Fuar’ın kontratosunu!”</st></p>
			<p><st c="22905">“Talip Abi ertesi gün daha iyiceydi,” diye, arkadan yetişti Ersin Abi. </st><st c="22977">Köfteci Amca’nın rakıları tazelemeye başladığını görünce devam etti: “Gene de, kalkıp Fuar’a gelmesine, provalara katılmasına imkân yoktu. </st><st c="23116">Doktoru, ‘Kalp olabilir,’ diyordu. </st><st c="23151">‘Müşahade altında tutmamız lazım.’ O günlerde şimdiki gibi cihazlar yok. </st><st c="23224">Kalp krizini, ancak kalp durduğu zaman teyit edebiliyorlar. </st><st c="23284">Hastanede kalacak ki, kalp krizi mrizi olursa, ‘Hah, kriz geldi,’ deyip müdahale edebilsinler.” Provaya bir saat kalmıştı. </st><st c="23407">Bedia Akartürk, “Bugün de yapmayıveririz,” diyordu ısrarla. </st><st c="23467">“Yarın son prova. </st><st c="23485">Nasıl olsa ayaklanır, gelirsin tıpış tıpış.”</st></p>
			<p><st c="23529">Talip Abi bilgiç bilgiç güldü o zaman.</st></p>
			<p><st c="23568">“Ablacım...” dedi, “Bak, şu oğlanı al arkana, bugün provaya onunla çık. </st><st c="23641">Eğer teklerse, şart olsun yarın kalkar gelirim. </st><st c="23689">Teklemezse, beni rahat bırak. </st><st c="23719">Son provayı da onunla yap, içinde en küçük bir şüphe olursa, sana yemin, bu sefer de konser gününe gelirim. </st><st c="23827">Ama olmayacak. </st><st c="23842">Biliyorum.”</st></p>
			<p><span epub:type="pagebreak" id="page122" title="122"></span><st c="23853">Bedia Akartürk saatine baktı.</st></p>
			<p><st c="23883">“Hay Allah iyiliğini versin senin Talip!” dedi, “Öyle bir laf ettin ki, şimdi ‘Olmaz’ desem, bu çocuğun da morali bozulacak... </st><st c="24011">İyisi mi, bu seferlik bir deneyelim. </st><st c="24048">Eğer benim odada çaldığı gibi çalarsa zaten mesele yok demektir...”</st></p>
			<p><st c="24115">Talip Abi mutlu olmuştu.</st></p>
			<p><st c="24140">“Hah şöyleee!” dedi. </st><st c="24162">“Ben bu çocuğa kefilim. </st><st c="24186">Hadi gidin, provaya yetişin. </st><st c="24215">Az kaldı.”</st></p>
			<p><st c="24225">Biz veda edip çıktık hastaneden, Fuar’a döndük. </st><st c="24274">Ekip hazırdı, sazlar akort ediliyordu usul usul. </st><st c="24323">Bedia Akartürk kostümünü giyinmeye gittiğinde ben de geçip Talip Abi’nin yerine oturdum. </st><st c="24412">Arkadaşlar akordu kesiverdiler o an. </st><st c="24449">Beni yakıştıramadıklarından değil, Talip Abi’ye bir şey oldu sandıklarından... </st><st c="24528">Durumu izah ettim, rahatladılar. </st><st c="24561">Derken, Bedia Akartürk hazırlanıp geldi.</st></p>
			<p><st c="24601">Repertuar Konya türkülerinden oluşuyordu ve “Fırın Üstünde Fırın”la başlıyordu. </st><st c="24682">Tek şart, Konya mızrabıyla çalacaksın hepsini: Fin-dakka, fingiri-dakka.</st></p>
			<p><st c="24754">Ağır türkülerde o kadar zorluğu yoktu bu mızrabın. </st><st c="24806">Mesele, “Karaman’a Gider İken”de biraz büyüyor, “Saffet Efendi”de çetrefilleşiyor, “Elmaların Yongası”nda düğümleniyordu. </st><st c="24928">Bedia Akartürk, hemen hemen her türküyü gözlerimin içine gülerek okudu, her türküyü atlattığımda daha bir güldü, moralimi daha bir yükseltti. </st><st c="25070">Öyle sıcak bakıyor, öyle bir şefkatle gülüyordu ki, iki gece sonraki konserde bana öyle bakamayacağını bildiğimden, hata yapma korkusu kendiliğinden büyüyordu içimde. </st><st c="25237">Gerçi hata yapsam bile, o kadar güzel taklit edebilirdim, öyle bir cambazlıkla fingiri-dakka kâbusundan sıyrılıp müstezada dönebilirdim ki, bunu o salonda bulunan hiç kimse anlayamazdı...</st></p>
			<p><st c="25424">Bedia Akartürk hariç!</st></p>
			<p><st c="25446">Ertesi gün son prova vardı. </st><st c="25475">“Bunu da atlatalım, Talip’in yanına öyle gidelim,” dedi Bedia Akartürk. </st><st c="25547">“Tamam Abla,” dedim. </st><st c="25568">Tam tekmil konser kostümlerimizi giyindik bütün ekip, çıkıp aslanlar gibi çaldık, çaldım.</st></p>
			<p><st c="25657">Bedia Akartürk daha az bakmıştı gözüme. </st><st c="25698">Beni alıştırmaya, </st><span epub:type="pagebreak" id="page123" title="123"></span><st c="25716">konser havasına sokmaya çalışıyordu. </st><st c="25753">Konserde sırtı dönük olacaktı bana, seyirciye gülecekti artık.</st></p>
			<p><st c="25815">Arabada, ben önde, o arkada Talip Abi’nin ziyaretine giderken, “‘Elmaların Yongası’nda kaşık oynasam mı acaba Ersin?” diye sordu bana. </st><st c="25951">“Seyirci değişiklik ister. </st><st c="25978">Ama korkuyorum. </st><st c="25994">Çok mu hafif kaçar, ne dersin?”</st></p>
			<p><st c="26025">Ne diyebilirdim?</st></p>
			<p><st c="26042">“Sen bilirsin Abla,” dedim sadece, o da benden ümit kesti.</st></p>
			<p><st c="26101">“Bir de Talip’e soralım bakalım,” dedi.</st></p>
			<p><st c="26141">Talip Abi ayakta karşıladı bizi. </st><st c="26175">Pencerenin kenarında durmuş, hoşaf içiyordu. </st><st c="26220">“Nasıl?” dedi, Bedia Akartürk’ü kapıda görür görmez. </st><st c="26273">“Kaldı mı endişen?”</st></p>
			<p><st c="26292">Bedia Akartürk benden memnun görünüyordu, ama bana iltifat edip çok da rahat göründüğü takdirde Talip Abi’yi inciteceğini düşündüğünden, “Aman Talip...” dedi. </st><st c="26452">“İdare ediyor işte çocuk. </st><st c="26478">Ne yapsın iş başa düşünce? </st><st c="26505">Senin yerini kim tutabilir?”</st></p>
			<p><st c="26533">Talip Abi, yanıma gelip saçlarımı karıştırdı. </st><st c="26580">“Bu Ersin’e iyi bak Abla,” dedi. </st><st c="26613">“Bu var ya bu... </st><st c="26630">eğer bu bir hata yapsın, benden sonrakilere ibret olsun diye düşer ölürüm. </st><st c="26705">O kadar güveniyorum ben bu oğlana. </st><st c="26740">Başımı ortaya koyuyorum. </st><st c="26765">Hadi bakalım; hodri meydan!” Odaya girdiğimizden beri daha bana selam bile vermemişti. </st><st c="26852">Bu söz üzerine kızarıp bozardığımı görünce, bir tane şakacıktan vurdu omuz başıma. </st><st c="26935">“Nasılsın aslan?” dedi. </st><st c="26959">“İyisin, değil mi? </st><st c="26978">Bak, sana oynuyorum, hayatım senin elinde, ona göre ha!”</st></p>
			<p><st c="27034">Talip Abi gibi bir ustanın, şakadan da olsa benim üzerime bir bahiste ortaya hayatını koyabileceğini söylemesi, hem gururlandırmış, hem de duygulandırmıştı beni.</st></p>
			<p><st c="27196">“İyiyim Abicim,” diyebildim. </st><st c="27226">“Sen de iyisin inşallah?”</st></p>
			<p><st c="27251">Bedia Akartürk, lafı Talip Abi’nin ağzından aldı. </st><st c="27302">“Bak Talip...” dedi, en şakrak sesiyle. </st><st c="27342">“Madem iddiaya giriyorsun, o zaman sözünü tut. </st><st c="27389">Eğer yarın akşam bu çocuk bir falso yapsın, düşüp ölmezsen, gelir saçını başını yolarım senin!”</st></p>
			<p><st c="27484">Gülüştük hepimiz.</st></p>
			<p><st c="27502">“Sözüm söz!” diyordu Talip Abi. </st><st c="27535">İkide birde de beni dürtüp, “Bak, büyük oynadık, ona göre,” diyordu hemen ardından. </st><span epub:type="pagebreak" id="page124" title="124"></span><st c="27619">“Çuvallamaya kalkma, olan bana olacak yoksa.” Ayrılacağımız zaman, “Doktorla konuştum,” dedi. </st><st c="27713">“Yarın akşam konsere gelmeme izin verdi iki saatliğine. </st><st c="27769">En önde oturacağım. </st><st c="27789">Kalbim sizinle. </st><st c="27805">Hadi bakalım, sesinize, bileğinize kuvvet!”</st></p>
			<p><st c="27848">O şekilde ayrıldık.</st></p>
			<p><st c="27868">Arabada, Bedia Akartürk özür diler gibi konuştu benimle.</st></p>
			<p><st c="27925">“Ersinciğim...” diyordu. </st><st c="27951">“Odaya girişte sanki sana kâfi miktarda itimadım yokmuş gibi davrandım ama, anla, Talip’in gönlü kırılmasın diye öyle konuştum. </st><st c="28079">Gücenmedin, değil mi?”</st></p>
			<p><st c="28101">Ona nasıl gücenirdim? </st><st c="28124">Cevap bile veremedim, ağlamadığıma da şükrettim. </st><st c="28173">Hemen değiştirdim konuyu. </st><st c="28199">“Şu kaşık oyunu işini soracaktın Ablacım,” dedim.</st></p>
			<p><st c="28248">“Unuttum gitti, aman!” dedi, saçlarını savurarak. </st><st c="28299">“Bakarız, içimizden gelirse oynarız iki. </st><st c="28340">Boş ver şimdi onu.”</st></p>
			<p><st c="28359">O gece odasına çağırdı beni.</st></p>
			<p><st c="28388">“Ersin...” dedi, “Akşamdan beri kafama takıldı, sakın yarın bir hata yapma, e mi? </st><st c="28471">İstersen yarın bütün gün prova yapalım beraber.”</st></p>
			<p><st c="28519">Tasasına hak verebiliyordum, ama bu kadarının, sırf benim herhangi bir hata yapmamdan kaynaklanıyor olamayacağını da anlayabiliyordum.</st></p>
			<p><st c="28654">“Nasıl istersen Abla,” dedim. </st><st c="28685">“Ama, ne demek istediğini tam anlayamadım.”</st></p>
			<p><st c="28728">Dertlice güldü o zaman.</st></p>
			<p><st c="28752">“Şu ‘hata yaparsa ölürüm-ölmezsen namertsin’ şakasını fazla mı abarttık ne?” dedi. </st><st c="28836">“Olmaz ya, hadi oldu diyelim, senin bir hata yapacağın, Allah gecinden versin, o anda da Emr-i Hakk’ın vaki olacağı tuttu. </st><st c="28959">Ne yaparız biz o zaman?”</st></p>
			<p><st c="28983">O açıdan hiç düşünmemiştim. </st><st c="29012">Aldı beni bir korku...</st></p>
			<p><st c="29034">Dudakları titremeye başlamıştı yeniden. </st><st c="29075">Devam edemedi. </st><st c="29090">Kalınca bir hıçkırık, sonraki sözlerinin önünü tıkadı.</st></p>
			<p><st c="29144">“Anlamışsındır oğlum!” diyerek devreye girdi Köfteci Amca. </st><st c="29204">“Konser gecesi, Talip kulise kadar girmiş, başarı diledikten sonra, şaka yollu bir daha takılmış bizim oğlana. </st><st c="29315">‘Aman sıçıp batırma, ölürüm vallahi, söz verdim bir kere,’ demiş...”</st></p>
			<p><span epub:type="pagebreak" id="page125" title="125"></span><st c="29383">Ersin Abi’nin durumu çok kötü görünüyordu. </st><st c="29427">Orada bir saz olsa kesin kırardı gene. </st><st c="29466">Hak da verirdim artık. </st><st c="29489">Demek ki o kötü çalmış, Talip Usta’nın da o anda öleceği tutmuştu. </st><st c="29556">Hay Allah! </st><st c="29567">İki tuzlu damla geldi ağzıma. </st><st c="29597">Ben da ağlamaya başlamışım.</st></p>
			<p><st c="29624">“Çok mu kötü çalmış peki?” dedim, hıçkıra hıçkıra.</st></p>
			<p><st c="29675">“Yook,” dedi Köfteci Amca, “Son türküye kadar öyle iyi çalmış, öyle iyi çalmış ki, Bedia, daha ‘Karaman’a Gider İken’de coşmuş, kaşık oynamaya başlamış bile. </st><st c="29834">Talip de en önde tempo tutuyormuş. </st><st c="29869">Sonra ‘Şerif Hanım’da döktürmüş bizim oğlan... </st><st c="29916">Derken, sıra ‘Elmaların Yongası’na gelmiş...”</st></p>
			<p><st c="29961">Ersin Abi, kalın, iyiden iyiye kısık bir sesle araya girdi:</st></p>
			<p><st c="30021">“Fasıl kısmında çuvallamaya başladım. </st><st c="30060">Bedia Akartürk’ün birden taş kesildiğini hissettim. </st><st c="30112">Gözüm hemen Talip Abi’ye kaydı. </st><st c="30144">Göz göze denecek kadar yakındı sahneye. </st><st c="30184">‘Sıkma canını!’ der gibi bir işaret çaktı, sonra da bileğini kendi etrafında iki doladı şöyle. </st><st c="30279">Bu, ‘Beceremiyorsan uydur, kıvırt, idare et,’ demektir. </st><st c="30335">Gene de bir kere daha denedim şansımı. </st><st c="30374">Üstten vurdum, alttan çift tararken gene ritm kaçırdım. </st><st c="30430">Bedia Akartürk bunun üzerine, bana doğru, sağ yanağını görebileceğim şekilde yarım döndü. </st><st c="30520">Seyircilere bakıyordu ama göz kırptığı bendim, biliyordum. </st><st c="30579">O da onu kastediyordu:</st></p>
			<p><st c="30601">“İdare et, bir şeyler yap! </st><st c="30629">Kıvırt!”</st></p>
			<p><st c="30637">Kim benden iyi kıvırtabilir? </st><st c="30667">Hemen bıraktım Konya mızrabını, ekipteki kırk yıllık müzisyenler bile anlamadan müstezatta birebir taklit ederek güzelce çalmaya devam ettim. </st><st c="30809">Denebilir ki, Konya mızrabıyla çaldığımdan daha iyi çaldım. </st><st c="30869">Fin-dakka, fingiri-dakkanın o arka plandaki karalamalı, taramalı, kazımalı, bol gürültülü dekoru kalkınca, müstezat hokkabazı olmuş parmaklarımın berrak sesleri, türküyü daha da bir güzelleştirdi, ortaya çıkardı hatta. </st><st c="31088">Emindim.</st></p>
			<p><st c="31096">Bedia Akartürk de giderek rahatladı, söyleyip bitirdi, seyirciyi selamladı, bizi alkışlattı, sonra sahneyi terk etti. </st><st c="31215">Talip Abi’ye bir göz attım, gülümseyerek oturuyordu. </st><st c="31268">Derin bir oh çekip, kutlamaları kabul etmek üzere kulise koştum. </st><st c="31333">Bedia Akartürk oracıkta dikilmiş beni bekliyordu. </st><st c="31383">Yüzünün sertliğini görünce, </st><span epub:type="pagebreak" id="page126" title="126"></span><st c="31411">dayak yemiş gibi oldum. </st><st c="31435">Çok güzel çalmamış mıydım? </st><st c="31462">Doğruca gittim yanına, onun daha tek kelime etmesine fırsat vermeden, “Ama Ablacım...” dedim. </st><st c="31556">“Arı-duru çalmadım mı? </st><st c="31579">Tertemiz, besberrak?”</st></p>
			<p><st c="31600">Şöyle bir süzdü beni. </st><st c="31623">“Evet,” dedi. </st><st c="31637">“Tıpkı bir piyanoyla çalar gibi çaldın... </st><st c="31679">veya viyolonselle. </st><st c="31698">Hatta daha da kötüsü, mandolinle çalar gibi çaldın. </st><st c="31750">Bir tremolen eksikti! </st><st c="31772">Seni tebrik ederim! </st><st c="31792">Dua et de Talip sözünü tutmamış olsun.”</st></p>
			<p><st c="31831">Ne sözü olduğunu aklıma getiremedim o anda.</st></p>
			<p><st c="31875">Yıkılarak indim kulisten. </st><st c="31902">Bedia Akartürk bunları diyebildiyse, Talip Abi ne diyecekti Allah bilir. </st><st c="31975">Ama gülüyordu o en sonunda. </st><st c="32003">İçim az da olsa rahat, hâlâ gülümseyerek oturduğu yere gittim.</st></p>
			<p><st c="32065">“Abi?” dedim.</st></p>
			<p><st c="32079">Gülümseyerek bakmaya devam etti...”</st></p>
			<p><st c="32115">Bu sefer ikimiz birden başladık ağlamaya. </st><st c="32158">Kalkıp sarıldım ben Ersin Abi’ye.</st></p>
			<p><st c="32191">“Oracıkta vermiş son nefesini,” dedi, Köfteci Amca.</st></p>
			<p><st c="32243">“Sözünü tuttu!” diye haykırdı Ersin Abi. </st><st c="32285">Karşı pansiyonun balkonunda demlenen pek çok kişi dönüp bize baktı.</st></p>
			<p><st c="32352">Neden sonra sakinleştik biz ikimiz. </st><st c="32389">Bunda Köfteci Amca’nın çok büyük katkısı oldu. </st><st c="32436">Araya laf karıştırdı, filanca türkünün sözlerini sordu, falanca türkünün derleyicisini sordu, dikkatimizi enikonu dağıttı. </st><st c="32559">Ersin Abi zaten sarhoş, ben desen, daha on sekiz yaşında değilim. </st><st c="32625">İkimiz de kolay avutuluyoruz.</st></p>
			<p><st c="32654">Nihayet, şu meseleye son noktayı koymuş olmak için,</st></p>
			<p><st c="32706">“O günden sonra, o türküyü her çaldığında sazını kırmak geliyor içinden, di mi Abi?” diye sordum.</st></p>
			<p><st c="32804">“Hayır,” dedi Ersin Abi. </st><st c="32830">“O gün bu gündür, o sahnede cozladığım, hata yaptığım yerde bile isteye aynı hatayı yapmaya çalışıyorum, bir türlü yapamıyorum. </st><st c="32958">İşte o yüzden kırıyorum sazı. </st><st c="32988">Sanki Talip Abi ölsün diye, sırf o seferlik yapmışım gibi... </st><st c="33049">Anlıyor musun?”</st></p>
			<p><st c="33064">Yusuf sesleniyordu aşağıdan.</st></p>
			<p><st c="33093">“Ersin Abiii... </st><st c="33110">Senin vaktin geliyoo... </st><st c="33134">Hadii...”</st></p>
			<p><st c="33143">Ersin Abi usul usul doğruldu. </st><st c="33174">“Gideyim ben,” dedi. </st><st c="33195">“Hay</st><span epub:type="pagebreak" id="page127" title="127"></span><st c="33199">di, gelmiyor musun dinlemeye? </st><st c="33230">Hem sonra, eğer istersen sana Konya mızrabını, ‘Elmaların Yongası’nı öğretirim?”</st></p>
			<p><st c="33310">Hem boş bulunduğumdan, hem de belki benim sayemde Ersin Abi gibi bir virtüözün yeniden sahnelere dönmesi ihtimalini sevinçle fark ettiğimden, “Vallaha ne güzel olur aslında,” dedim, “Ama, hata yaparsam ölmek yok!”</st></p>
			<p><st c="33524">“Ölmezsem şerefsizim!”</st></p>
			<p><st c="33547">Gülüştük içli içli.</st></p>
			<p><st c="33567">O gece sahnede kudurdu Ersin Abi. </st><st c="33602">Öyle bir kuduruş kudurdu ki, Alanya Belediyesi ekipleri gece yarısını geçti diye baskın verip zorla boşalttırdılar gazinoyu, o gene inmedi sahneden.</st></p>
			<p><st c="33750">“Çek fişi Eşekçi!” diye bağırdı Eşekçi Halis’e. </st><st c="33799">“Rıfat, gel kardeş!”</st></p>
			<p><st c="33819">Baterist Rıfat’la birlikte, benden, Eşekçi Halis’ten, Eşekçi Halis’in oğulları Yusuf ve Yavuz’dan ve de pandominayı duyup koşa koşa gelen Köfteci Amca’dan mürekkep dinleyici topluluğuna akıllara zarar bir konser verdi.</st></p>
			<p><st c="34038">Saat ikiye doğru, Yıldız’ın içi tamamen boşalmıştı. </st><st c="34091">Sadece ben ve Ersin Abi vardık.</st></p>
			<p><st c="34122">“Gel,” dedi kısaca.</st></p>
			<p><st c="34142">Gittim.</st></p>
			<p><st c="34150">“Bak şimdi... </st><st c="34165">Yukarıdan bir vuruyorsun: Fin...”</st></p>
			<p><st c="34198">Bir hafta içinde öğretti bana eksiksiz. </st><st c="34239">O arada bizim Cina’lar bana küstü, biz, daracık çadırda iki gruba ayrıldık, doğal liderliğim sonsuza kadar sona erdi, suyu bir ördek kadar sevdiğim halde en fazla üç sefer denize girebildim, ama Konya mızrabını öğrendim. </st><st c="34460">Hem de “Elmaların Yongası”nı hatasız çalacak kadar iyi.</st></p>
			<p><st c="34515">Ayrılık günü gelip çattığında, Ersin Abi ağlayarak kucakladı beni. </st><st c="34583">Alnımdan öpmesi için bayağı bir eğilmem gerekiyordu, eğildim, öptü, sonra Eşekçi Halis’in küçük oğlu Yavuz’a seslenip arkada, kırılma anında kullanıma hazır tutulan yedek sazları getirtti, tek tek akort edip seslerini dinledi, en beğendiğini bana hediye etti.</st></p>
			<p><st c="34842">“Unutma!” dedi, ben omzumda yeni sazım, gözlerim yaşlı, </st><span epub:type="pagebreak" id="page128" title="128"></span><st c="34899">Anamur asfaltı tarafındaki çıkışın orada beni bekleyen eşyalarıma doğru yürürken. </st><st c="34981">“Her nerede olursan ol, ‘Elmaların Yongası’nı bir kere bile hatalı çal, anında düşer ölürüm. </st><st c="35074">Sırf benden sonrakilere ibret olsun diye!”</st></p>
			<p><st c="35116">Ağlayarak, hıçkırarak karşılık verdim şakasına:</st></p>
			<p><st c="35164">“Bak, tut ki hata yaptım, eğer düşüp ölmezsen, gelir, senin saçını başını yolarım.”</st></p>
			<p><st c="35248">“Sözümüz söz!” dedi ağlayarak. </st><st c="35280">“Ustamızdan öyle gördük biz. </st><st c="35309">Ölürüz dedikse ölürüz evelallah.”</st></p>
			<p><st c="35342">İşte hikâyesi budur “Elmaların Yongası”nın...</st></p>
			<p><st c="35388">Sustum, duvara dayadığım sazıma baktım. </st><st c="35429">İçini çeke çeke ağlıyordu Erol.</st></p>
			<p><st c="35460">“Bitti mi?” dedi.</st></p>
			<p><st c="35478">“Bitti,” dedim.</st></p>
			<p><st c="35494">“Peki, hiç yanlış çalmadın mı otuz senedir?”</st></p>
			<p><st c="35539">“Hayır,” dedim. </st><st c="35556">“Çünkü hiç çalmaya kalkışmadım.”</st></p>
			<p><st c="35588">“Bunu nasıl başardın peki?”</st></p>
			<p><st c="35616">“Kim ‘Elmaların Yongası’nı çalmamı istediyse, ona Ersin Abi’nin hikâyesini anlattım. </st><st c="35702">O zaman hepsi vazgeçti bu isteğinden. </st><st c="35740">Ee? </st><st c="35744">Sen ne diyorsun? </st><st c="35761">Çalayım mı şimdi?”</st></p>
			<p><st c="35779">“Yok!” dedi, burnunu çekerek. </st><st c="35810">“Sen şeyi çal... </st><st c="35827">Hani, Anamur asfaltı falan dedin ya... </st><st c="35866">Oradan aklıma esti... </st><st c="35888">Anamur Yolları.”</st></p>
			<p><st c="35904">Aldım sazı elime.</st></p>
			<p><st c="35922">“Eyvallah!” dedim.</st></p>
			</section>
  <div id="charCountTotal" value="35941"></div></body>
</html>
