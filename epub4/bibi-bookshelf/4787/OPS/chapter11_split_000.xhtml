<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page194" title="194"></span>
      <h1><st c="0">Bakar mısınız?</st></h1>
			
			<p><st c="15">Eski terminalin karşısındaki otobüs durağına doğru yürüyordum. </st><st c="79">Eski terminal, “AŞOT”tu o zamanlar. </st><st c="115">İsmine bakma, bildiğin terminal işte. </st><st c="153">Kımıl kımıl insan kaynardı gün yirmi dört saat.</st></p>
			<p><st c="200">Onun karşı kaldırımından yürüyorum, unutulmasın.</st></p>
			<p><st c="249">Arkadaşlarla çok sert bir tartışma yapmıştım. </st><st c="296">Canım sıkkındı. </st><st c="312">Ben de hepsine küsmüş, öğlen yemeğini onlarla birlikte yemektense eve gidip karımla birlikte yemeyi tercih etmiştim. </st><st c="429">Olur şey değildi. </st><st c="447">O sabah otobüsle Tandoğan’a doğru çıkarken, Ankararagücü Tesisleri’nin arkasından Sıhhiye’ye giden yolun ortasında ceset gibi yatan gençten birini görmüş ve bundan çok etkilenmiştim. </st><st c="630">Etkilenmemin sebebi, yalnızca yolun ortasında iki seksen uzanmış yatan birini görmüş olmam değil, aynı zamanda gelip geçenlerin, yaya olsun, motorize olsun, sahiden de “gelip geçmesi”ydi. </st><st c="818">Hiç kimse, bir Allah’ın kulu dönüp de şu yolun ortasında kimbilir belki baygın, belki yaralı, belki hasta, belki ölü yatanla ilgilenmiyordu. </st><st c="959">İşte konu oydu. </st><st c="975">Daireye burnumdan soluyarak girmiş, arkadaş sandığım o vicdansızlara hemen insanlığımızın son hallerinden şikâyete başlamıştım:</st></p>
			<p><st c="1102">“Olmaz böyle şey arkadaş! </st><st c="1129">Çocuk yolun ortasında yatıyor, tamam mı... </st><st c="1172">Ulan, bir kişi de mi gidip bakmaz yaa!”</st></p>
			<p><span epub:type="pagebreak" id="page195" title="195"></span><st c="1211">Arkadaşlar, hemen etrafımı sarıp olay hakkında detaylı bilgi almışlardı birinci ağızdan. </st><st c="1301">Ben de durumu enine boyuna anlatmıştım.</st></p>
			<p><st c="1340">“... </st><st c="1346">İşte böyle...” diyerek bitirmiştim hikâyeyi. </st><st c="1391">Destek beklediğim anafikir: “Ayıptır! </st><st c="1429">İnsanlıktan çıkmışız biz!”</st></p>
			<p><st c="1455">Arkadaş diyorum ya, akrep desem daha iyi, Bekir hemen fırtmıştı oradan.</st></p>
			<p><st c="1527">“Sen öyle diyorsun ama, hadi tuttun kaldırdın, hastaneye götürdün, orada da öldü gitti herif. </st><st c="1622">Polise ne anlatacaksın?”</st></p>
			<p><st c="1646">Şaşırarak ve ayıplayarak bakmıştım Bekir’e.</st></p>
			<p><st c="1690">“Ne mi anlatacağım? </st><st c="1711">Ulan, ne anlatılır, doğrusu neyse onu anlatacağım tabii.”</st></p>
			<p><st c="1768">“Yaa canım...” demişti Bekir, “Nanik” der gibi. </st><st c="1817">“Polis de hemen sana inanacaktı, ‘Allah razı olsun kardeş. </st><st c="1876">Gidebilirsin, buyur,’ deyip yol gösterecekti, öyle mi?”</st></p>
			<p><st c="1931">Ne demek istiyordu bu manyak?</st></p>
			<p><st c="1961">“Ne demek istiyorsun lan, manyak!”</st></p>
			<p><st c="1996">“Ne diyeceğim oğlum! </st><st c="2018">Polis seni karakola buyur edecek bir güzel. </st><st c="2062">İki gece nezarette tutup suyunu sıka sıka sorgulayacak. </st><st c="2118">Sen, ‘Ben insanlık adına yardım etmeye çalıştım,’ dedikçe basacak kalayı, ‘Hadi lan!’ diyecek sana. </st><st c="2218">‘Sen öldürdün, itiraf et!’ Yaptığına da yapacağına da pişman olacaksın ama artık çok geç.”</st></p>
			<p><st c="2308">Akıllı az değil bizde. </st><st c="2332">Hemen Melahat zıplamıştı bu sefer.</st></p>
			<p><st c="2366">“Vallaha Bekir doğru söylüyor. </st><st c="2398">Bu devirde kimseye iyilik etmeyeceksin. </st><st c="2438">Sen şimdi o yatanı hastaneye götürmeye kalksan, vallaha çift tarifeye bile piyasanın en paragöz taksicisi durmayacak. </st><st c="2556">Taksici milleti uyanık olur. </st><st c="2585">Koltukları kan lekesi olmasın diye...”</st></p>
			<p><st c="2623">“Ne kan lekesi yaa! </st><st c="2644">Kim dedi size herif kanlar içinde yatıyor diye?”</st></p>
			<p><st c="2692">“Sen demedin mi?”</st></p>
			<p><st c="2710">“Hayır efendim! </st><st c="2727">Ne münasebet!”</st></p>
			<p><st c="2741">Öğlene kadar kapıştık durduk. </st><st c="2772">İnsanlıktan nasibini almayanlarla ne kapışırsın? </st><st c="2821">Bende de kabahat var! </st><st c="2843">Sinirimden kasıldım kaldım, mis gibi de Ankara köfte varmış o gün mönüde, cehen</st><span epub:type="pagebreak" id="page196" title="196"></span><st c="2922">nem sıcağında kendimi yola vurdum ben, eve yollandım. </st><st c="2977">Hanım hak verirdi bana hiç olmazsa. </st><st c="3013">Bizim Müjgân.</st></p>
			<p><st c="3026">Hayır, en çok Hüseyin’in; “Ne konuşuyon aslanım! </st><st c="3076">O kadar insandın da kendin niye otobüsten inip yardıma koşmadın o zaman?” demesi gücüme gitti. </st><st c="3171">Ulan, mesaiye geç kalmak olmasa işin ucunda, ben de bilirim koşup yardım etmesini. </st><st c="3254">Sizin gibi insanlıktan çıkmadım daha çok şükür.</st></p>
			<p><st c="3301">Neler neler... </st><st c="3317">Ya herif ölürseymiş, ya polis, “Ne malum senin bunu bu hale getirmediğin?” derseymiş, ya bunun ailesi, akrabaları ben yaptım sanıp da kan davası güderseymiş, ya evimi başıma yıkarlarsaymış, ya devlet memurluğundan atılırsaymışım...</st></p>
			<p><st c="3548">Benzinliğin önünden geçtim. </st><st c="3577">LPG’nin hayatımızdaki yeri, henüz mutfak, şofben, piknik ve sanayii tüpleri seviyesindeydi o yıllarda. </st><st c="3680">Otomobillerde sıvı yakıt kullanımı henüz icat edilmemişti. </st><st c="3739">Etmeye çalışanlar da yok değildi hoş. </st><st c="3777">“Nihat Usta, sanayii tüpüyle giden araba yaptı!!!” gibisine manşetler görüyorduk gazetelerde. </st><st c="3871">Çok merak edip de haberin devamını okuduğumuzda şöyle şeylerle karşılaşıyorduk: “Yaptı, yaptı ama, şimdilik sanayii tüpünü sığdıracak yer bulamadığı için, bu tüpgazlı yolculuğa bir Skoda pikap eşlik etti. </st><st c="4076">Nihat Usta, ‘Şunu koyacak yer buldum muydu tamamdır!’ diye belirtti.”</st></p>
			<p><st c="4145">Uzattım, biliyorum, ama söylemesem olmaz; işte o zamanlar, Kore Şehitleri Abidesi’nin karşı köşesindeki benzinlik o yüzden benzinlikti. </st><st c="4282">Sonradan LPG istasyonu oldu. </st><st c="4311">Bu, yer gösterme açısından mühim çok. </st><st c="4349">Şöyle ki, Kâzım Karabekir’in başlangıcını işaretleyen şeylerden biri Kore Şehitleri Abidesi idiyse, bir diğeri de taksicilerin pek rağbet ettiği bu benzinlikti. </st><st c="4510">Kâzım Karabekir Caddesi dedin miydi şöyle tarif ederdin: “Hani Kore Şehitleri Abidesi ile benzinliğin arasındaki cadde var ya... </st><st c="4639">Hah, işte orası Kâzım Karabekir...”</st></p>
			<p><st c="4674">Benzinliği geçersin, eski Hipodrom’un alçak duvarı boyunca ilerleyip belediye otobüsü durağına gelirsin. </st><st c="4780">Eski Hipodrom’un neden eski Hipodrom olduğundan ve yenisinin nerede olduğundan bahsetmeyeceğim, çünkü bu mühim değil. </st><st c="4898">Eski Hipodrom dedin miydi herkes bilir... </st><st c="4940">Bugün bile...</st></p>
			<p><span epub:type="pagebreak" id="page197" title="197"></span><st c="4953">Ne diyordum? </st><st c="4967">Eski Hipodrom’un alçak duvarı boyunca ilerleyip belediye otobüsü durağına gelirsin diyordum, değil mi? </st><st c="5070">Değil. </st><st c="5077">Eksik demişim. </st><st c="5092">Önce, üstü açık çöplüğe gelirsin. </st><st c="5126">Belediye otobüsü durağı, üstü açık çöplüğün yedi-sekiz metre kadar ilerisindedir. </st><st c="5208">Eski Hipodrom mühim değildi ama bu mühim. </st><st c="5250">Şunu da söylemeden geçemeyeceğim, o vakitler belediye reisimiz Murat Karayalçın idi. </st><st c="5335">Köprülü kavşağın esamesi bile okunmuyordu henüz. </st><st c="5384">Şimdi orada, Kore Şehitleri Abidesi ile LPG istasyonunun tam arasından geçen Kâzım Karabekir Caddesi’nin tam da başladığı o yerde bir köprülü kavşağımız var. </st><st c="5542">Çok şükür! </st><st c="5553">Artık İvedik Caddesi’nden geldin miydi otuz metre ötedeki kırmızı ışığa kadar kimse senin yolunu kesemiyor, çünkü onlar alttan geçiyorlar Tandoğan’a veya İskitler’e doğru. </st><st c="5725">İnsan istemeyegörsün; neler yapıyor!</st></p>
			<p><st c="5761">Uzattığımın farkındayım, ama o kadar doluyum ki, nereden başlayacağımı, nasıl anlatacağımı bilemiyorum. </st><st c="5866">Çok doluyum, çok!</st></p>
			<p><st c="5883">Hipodrom’un alçak duvarı boyunca ilerledim. </st><st c="5928">Otobüs durağına gideceğim ya... </st><st c="5960">Her daim kalabalık olurdu o durak zaten. </st><st c="6001">Şehirlerarası yoldan gelen insanlarımız, evlerine gidebilmek için hep o durağa iltifat ederdi. </st><st c="6096">Hava da bir sıcak, bir sıcak!</st></p>
			<p><st c="6125">Durağın kalabalığını gördüm, daha uzaktan ter bastı beni. </st><st c="6184">Karşıyaka, Lalegül, Batıkent, Ostim, Macunköy, Hurdalık, Mezarlık yolcuları, Kızılay’dan, Sıhhiye’den, Hacettepe’den, Hamamönü’nden, Türközü’nden, Ulus’tan kaptırıp gelenler... </st><st c="6361">Hepsi orada. </st><st c="6374">Bu kaldırım da kalabalıktı, karşı kaldırım kadar olmasa da.</st></p>
			<p><st c="6433">Şimdilerde bomboş.</st></p>
			<p><st c="6452">Yukarıda sözünü etmiş ve önemine binaen altını çizmiştim, otobüs durağından yedi-sekiz metre beride üstü açık bir çöplük vardı. </st><st c="6581">O vakitler Ankara’da çöpler, şimdilerde olduğu gibi, günün belli saatlerinde ağzı büzgülü çöp poşetlerine konularak atılmak zorunda değildi. </st><st c="6722">Ya tuhaf geometrik biçimli çöp konteynerlerinin ya da çöp bidonlarının köşe başlarında nöbet tuttuğu vakitlerdi o vakitler. </st><st c="6846">Bidon dedimse, bildiğimiz varil. </st><st c="6879">Tepesi açık bir silindir; renk mavi. </st><st c="6916">Oburca gövdeye indirdiği çöp</st><span epub:type="pagebreak" id="page198" title="198"></span><st c="6944">lerin şıraları ağzının kenarlarına bulaşmış, genzinden dışarı akmış. </st><st c="7014">Kötü kötü kokardı köşe başlarımız.</st></p>
			<p><st c="7048">Ama konumuz bu değil.</st></p>
			<p><st c="7070">Konumuz, üstü açık çöplük... </st><st c="7100">Şu eski Hipodrom’un yedi-sekiz metre berisindeki.</st></p>
			<p><st c="7149">Eski Hipodrom’un alçak duvarı demiştim ya? </st><st c="7193">İşte o alçak duvar, içeriye doğru kare biçiminde bir girinti yapmıştı ve eski terminalin bütün çeri çöpü, pisliği buraya yığılmakta, yaz aylarında tepesindeki sinek bulutuyla vızıltılı, kokulu, yapış yapış bir öfke kusmaktaydı vatandaşlarımızın üstüne. </st><st c="7446">Gene ileri görüşlü adammış belediye reisimiz, otobüs durağını üstü açık çöplükten yedi-sekiz metre ötelemiş; Allah ondan razı olsun. </st><st c="7579">Yapmayadabilirdi. </st><st c="7597">Ne diyeceksin yapmasa?</st></p>
			<p><st c="7619">Her neyse...</st></p>
			<p><st c="7632">Benzinliği geçtim, Hipodrom’un alçak duvarı boyunca, işte o üstü açık çöplüğe doğru ilerliyordum. </st><st c="7731">Önüm sıra bir dolu terli adam... </st><st c="7764">Sinek bulutunu da görmüşüm tepede asılı, vızıltının üstüme çullanması an meselesidir. </st><st c="7850">Kulak zarlarıma hava vererek burun deliklerimi elimi kullanmadan tıkadım. </st><st c="7924">İyi tekniktir; kokudan mideniz hiç bulanmıyormuş gibi hava basabilirsiniz. </st><st c="7999">Hani şehirlerarası yolculuklarda otobüs yüksekçe bir yerden inerken kulaklarınız tıkanınca yaparsınız ya? </st><st c="8105">Aynen öyle. </st><st c="8117">Yapın, herkesin midesinin kalktığı yerde siz gayet soğukkanlı dolaşabilecek ve suratınıza şaşkın şaşkın bakanlara, “Ne var? </st><st c="8241">Bu kokular gayet doğal,” diyebileceksiniz.</st></p>
			<p><st c="8283">Üstümde o hal, sanki ağustos sıcağında bütün otobüs durağı bekleşenleri bana bakıyormuş da ben burnumu tıkamadan çöplüğe yaklaşabildiğim için beni takdir ediyormuş gibi bir havayla ve de önüm sıra yürürken sağ yanağına ani bir şamar yemiş gibi kafasını sola kaçırarak burnunu tıkayanlara tepeden tepeden bakıp yapışkan sinek bulutunun menziline girdim.</st></p>
			<p><st c="8636">O ince sesi de o zaman duydum:</st></p>
			<p><st c="8667">“Bakar mısınıız?”</st></p>
			<p><st c="8685">Ankara’ya ilk geldiğim sene, biz “Allah rızası için bir lokma ekmek parası!”ndan başka dilenci sloganı bilmeden büyümü</st><span epub:type="pagebreak" id="page199" title="199"></span><st c="8804">şüz, AŞOT’un hemen önünde “Bakar mısınız?” diyen başı örtülü, hanım hanımcık bir kadıncağız görmüş ve “bakmıştım”... </st><st c="8922">Kadın, bana kocasının hastanede yattığını, taburcu olması gerektiği halde paraları olmadığı için rehin tutulduğunu söylemiş ve benden “gönlümden ne kadar koparsa o kadar” destek istemişti. </st><st c="9111">Duruma çok üzülmüş, dolu dolu olan gözlerimi kadından kaçırarak, “Ne olacak bu memleketin hali!” diye için için hayıflanmış ve cebimde sadece memlekete geri dönmeme yetecek kadar para bıraktıktan sonra ne varsa hepsini vermiştim. </st><st c="9341">Sonra da gerisingeri AŞOT’a girip dönüş biletimi almış, memlekete dönüp babamgilden tekrar para koparmıştım. </st><st c="9450">O zamanlar kolay mı öyle bir telefon havalesiyle parayı çekivermek? </st><st c="9518">Cep telefonu desen, daha icat edilmemiş bile.</st></p>
			<p><st c="9563">Aradan dört sene geçmiş, ben bu “Bakar mısınız?” ayaklarının modern dilenme ayakları olduğu konusunda epeyce alaylı, dalgacı, aşağılayıcı bilgiler edinmiş ve bir daha “bakmamayı” öğrenmiştim. </st><st c="9756">Ama dünya küçük, aynı kadın, o dört senenin bir yerinde bu defa da bekâr evimin kapısını çalmıştı. </st><st c="9855">Allah biliyor, ben daha kapıyı açmadan, kadının “Bakar mısınıız?” deyişinden bilmiştim gelenin o olduğunu. </st><st c="9962">Kapıyı açmış ve aynı hikâyeyi sabırla dinlemiştim. </st><st c="10013">Sonra da sormuştum kadına: “Yahu, insan utanır. </st><st c="10061">Beni dört sene önce soyarken de aynı hikâyeyi anlattıydın. </st><st c="10120">Daha rehinden kurtaramadın mı kocanı?” Pişkin oluyor bunlar. </st><st c="10181">“Vallaha kurtaramadım,” demişti. </st><st c="10214">Demek ki neymiş? </st><st c="10231">Her “Bakar mısınız?” diyene bakmayacakmışsın.</st></p>
			<p><st c="10276">“Bakar mısınıız?”</st></p>
			<p><st c="10294">Üstü açık çöplüğe biraz daha yaklaştığım için o ince ses de bana biraz daha yaklaşmıştı. </st><st c="10384">Emindim, bu ses o kadına ait değildi. </st><st c="10422">Ama talimliydim de, bakmayacaktım.</st></p>
			<p><st c="10456">Nitekim, otobüs durağına doğru giderken benden evvel üstü açık çöplüğün kaldırıma safralarını kustuğu önü açık kısma gelenler öyle yaptı; bakmadı hiçbiri. </st><st c="10612">Hatta hemen önümden yürüyen, tepesi açık, koca götlü esmer adam bakmamakla da yetinmedi, bir de dönüp tam zıddına, AŞOT’tan tarafa baktı.</st></p>
			<p><st c="10749">Sıra bendeydi ve ben hiç bakmayacaktım.</st></p>
			<p><span epub:type="pagebreak" id="page200" title="200"></span><st c="10789">“Bakar mısınıız?”</st></p>
			<p><st c="10807">Yalvarır gibi bir sesti bu. </st><st c="10836">Çok başka bir ses.</st></p>
			<p><st c="10854">Bakmadan birkaç metre yürüdüm, ama yavaşlayarak. </st><st c="10904">“Çöplükte kim dilenir?” diye düşünüyordum. </st><st c="10947">“Bu da yeni bir metot mu acaba?” Yan gözle de çöplüğe bakıyordum ister istemez. </st><st c="11027">Sağımda, yerde biri yatıyor gibiydi. </st><st c="11064">Yatıyor ve debeleniyor gibi.</st></p>
			<p><st c="11092">Bakmayacaktım...</st></p>
			<p><st c="11109">Hay Allah, öğlene kadar da insanlık dersi vermişim bizim insafsız mesaidaşlara. </st><st c="11190">Gerçi ben, yolun ortasında baygın yatan biri için o kadar nefes tüketmiştim ve burada yatan baygın olmadığına göre bakmasam da olurdu. </st><st c="11325">Bir bakmamayla insanlıktan çıkacak değildim. </st><st c="11370">Bakmayacaktım. </st><st c="11385">Hayır!</st></p>
			<p><st c="11391">Ama baktım...</st></p>
			<p><st c="11405">Ve gördüm...</st></p>
			<p><st c="11418">Orada, sağında solunda üç torba, az ötesinde kırık bir tekerlekli iskemle, parlak, ipeksi bir pijama altı giyinmiş, uçkurunun bulunduğu yerden bir sonda hortumu çıkmış, bir metre kadar uzağında içi sidik dolu bir sonda deposu, ağzı dizlerine değecek şekilde vücudu oturduğu yerde öne doğru ikiye katlanmış, tertemiz yüzlü bir çocuk. </st><st c="11752">Bu daha hiçbir şey. </st><st c="11772">Sırtının aşağısında, belinin yukarısında orta halli bir karpuz kadar büyük bir yumru. </st><st c="11858">Felçli, belli. </st><st c="11873">Hiç kimse öyle oturamaz. </st><st c="11898">Vücudunun üst kısmıyla debelenip duruyor, üstü açık çöplüğün önünden gelip geçenlere kaldırabildiği kadar kaldırdığı elini sallayarak yalvarıyor:</st></p>
			<p><st c="12043">“Bakar mısınıız?”</st></p>
			<p><st c="12061">Nasıl bakılmaz buna! </st><st c="12083">Önümden geçip giderken kafasını bilhassa AŞOT’tan tarafa çeviren o tepesi açık herife içimden sövdüğümü hatırlıyorum:</st></p>
			<p><st c="12200">“Koca götlü kel pezevenk! </st><st c="12227">İnsan olsan bakardın!”</st></p>
			<p><st c="12249">Bakarken bakarken, o dört sene önceki kadın yüzünden “bakmadığım” kimbilir nice bakılması gereken zavallı olduğunu düşünüp kendime kahrettim. </st><st c="12392">Keşke baksaymışım!</st></p>
			<p><st c="12410">“Söyle canım?”</st></p>
			<p><st c="12425">Çocuk, iki büklüm yattığı yerden hafifçe kaldırdı kafasını,</st></p>
			<p><st c="12485">“Nihayet!” dedi, bilmiş bir edayla.</st></p>
			<p><span epub:type="pagebreak" id="page201" title="201"></span><st c="12521">Hemen yanına koştum. </st><st c="12543">Düşünüyordum ki, karşısı terminal, bunun kendi başına buraya gelebilmesi mümkün değil, muhakkak anası babası vardır, bilet almaya falan gitmişler, o arada da çocuk ayakbağı olmasın diye oraya emaneten bırakmışlardır.</st></p>
			<p><st c="12759">Başının üstünde dikilip güneşten kızarmış temiz yüzüne gölge oldum.</st></p>
			<p><st c="12827">“Nerde senin annen baban?”</st></p>
			<p><st c="12854">Kafasını bir kere daha kaldırdı, gözlerini kıstı.</st></p>
			<p><st c="12904">“Ne?”</st></p>
			<p><st c="12910">“Annen baban diyorum. </st><st c="12933">Nerdeler? </st><st c="12943">Bilet almaya falan mı gittiler karşıya?”</st></p>
			<p><st c="12983">“Güldürme yaa!” dedi. </st><st c="13006">Gülecekmiş gibi değil, ağlayacakmış gibi çıkmıştı sesi.</st></p>
			<p><st c="13061">“Ne bileyim...” dedim saf saf. </st><st c="13093">“Ben de seni kısa bir süre için buraya bırakıp karşıya geçtiler sandım.”</st></p>
			<p><st c="13165">İki büklüm yattığı yerden sağ elini kaldırıp sağ yanındaki vızıltılı, yapışkan kokulu çöplüğü gösterdi.</st></p>
			<p><st c="13269">“İnsanı annesi babası bir yere bırakacaksa buraya mı bırakır?” diye sordu. </st><st c="13345">Sorar gibi değil, adamın kafasına vura vura öğretir gibiydi.</st></p>
			<p><st c="13405">Şaşkınlığımdan çömelmişim.</st></p>
			<p><st c="13432">“Pardon!” dedim. </st><st c="13450">“Ama, sen buraya nasıl geldin o zaman?”</st></p>
			<p><st c="13489">“Boş ver,” dedi. </st><st c="13507">“Beni şu ağacın altına kadar taşır mısın sana zahmet? </st><st c="13561">Güneşten piştim. </st><st c="13578">Kimse de yardım etmiyor.”</st></p>
			<p><st c="13603">“Hemen,” deyip arkasına geçtim, daldım koltuk altlarından, kaldırdım. </st><st c="13674">Durakta bekleşenlere de seyirlik çıkmıştı. </st><st c="13717">Hepsi bize bakıyordu. </st><st c="13739">Ben de onlara baktım, “Siz de insan mısınız?” dercesine.</st></p>
			<p><st c="13795">“Yavaş yaa!” diye bağırdı çocuk. </st><st c="13829">Bütün durak kımıldandı bunun üzerine.</st></p>
			<p><st c="13866">“Pardon?”</st></p>
			<p><st c="13876">“Ne pardonu? </st><st c="13890">Görmüyor musun sırtımdaki uru?”</st></p>
			<p><st c="13921">Hayvanım ben! </st><st c="13936">Çocuğun poposunu yerden kaldırabilmek için koltuk altlarına dalarken dizimi de uruna yaslamışım. </st><st c="14033">Ur, ben çekinceye kadar bir kere daha löp löp ederek sağa sola gitti. </st><st c="14103">İçim öyle acımış ki, burnumun otomatik tıkaçları kendili</st><span epub:type="pagebreak" id="page202" title="202"></span><st c="14159">ğinden açılıverdi, içime kezzap gibi doldu çöplüğün ekşi kokusu.</st></p>
			<p><st c="14224">Yanına çöktüm, elimi omzuna attım.</st></p>
			<p><st c="14259">“Çok özür dilerim. </st><st c="14279">Nasıl taşıyabilirim seni? </st><st c="14305">Gördüğüm kadarıyla tekerlekli iskemlen de kırık.”</st></p>
			<p><st c="14354">Başını omzuma yasladı. </st><st c="14378">Ağzı açlık ve susuzluk kokuyordu. </st><st c="14412">Sanki oruç kokuyordu.</st></p>
			<p><st c="14433">“Boş ver,” dedi gene. </st><st c="14456">“Şöyle, sana zahmet, bir kolunla bacaklarımın altından, bir kolunla da sırtımdan tutup kucağına alırsan... </st><st c="14563">O zaman acımaz. </st><st c="14579">Çok ağır sayılmam ben.”</st></p>
			<p><st c="14602">Dediğini yapıp kucakladım, ne ağır sayılacakmış, kuş gibiydi kuş, kaldırımın AŞOT tarafındaki cadde kıyısına kadar taşıdım, sıcaktan yapış yapış reçine damlatan yol ağacının dibindeki gölgeye, bir taraflarını incitmemeye çalışarak bıraktım. </st><st c="14844">Sonda takılı olduğunu unutmuşum, Allah’tan hortuma basıp koparmamışım getirirken. </st><st c="14926">Arkamızdan sürüklenen sidik deposunu kaldırıp yanına koydum.</st></p>
			<p><st c="14986">İstediğini yapmıştım ama içim rahat değildi. </st><st c="15032">Demin canını acıttım ya...</st></p>
			<p><st c="15058">“Başka?” diye sordum.</st></p>
			<p><st c="15080">“Sana zahmet...” dedi. </st><st c="15104">“Oradaki torbalarım, çantalarım, bir de tekerlekli iskemlem... </st><st c="15167">Onları da getirebilirsen yanıma...”</st></p>
			<p><st c="15202">“Tabii, ne demek? </st><st c="15221">Hemen!”</st></p>
			<p><st c="15228">Üstü açık çöplüğe geri koştum. </st><st c="15260">Üç tane torba vardı yerde, ki hiçbiri çöp torbasına benzemiyordu. </st><st c="15326">Zaten birinin üzerinde “Hasta Alt Bezi” yazıyordu. </st><st c="15377">Bilirsiniz, şimdilerde “Yetişkinler İçin Hijyenik Ped” yazar. </st><st c="15439">Beyaz bir poşetti. </st><st c="15458">Ona ait olduğu kesin. </st><st c="15480">Önce onları taşıdım, sonra geri dönüp spor çantasına benzeyen, ağır sayılabilecek kadar dolu iki fermuarlı çantayı, en sonra da iki parça halinde yatan tekerlekli iskemlesini.</st></p>
			<p><st c="15655">Onca işi o yapmış gibi soluyordu iki büklüm. </st><st c="15701">Dudakları ipeksi pijamasının dizlerine salya sızdırıyordu. </st><st c="15760">O zaman, bayılmak veya uyumak üzere olduğunu anladım. </st><st c="15814">O şekilde bırakıp gidemeyecektim. </st><st c="15848">Hem onun ne farkı vardı o sabah işe giderken yolda baygın yatar gördüğüm vatandaştan? </st><st c="15934">Kalkıp gidecek olursam, bana, “Bu devirde insanlık etmeyeceksin. </st><st c="15999">Başında </st><span epub:type="pagebreak" id="page203" title="203"></span><st c="16007">patlar!” diyen mesai arkadaşlarımdan ne farkım kalırdı? </st><st c="16063">Yeniden çömeldim yanı başına, elimi omzuna koydum. </st><st c="16114">Kafasını yarım yamalak kaldırdı. </st><st c="16147">Bana bakmıyordu.</st></p>
			<p><st c="16163">“Evet?”</st></p>
			<p><st c="16171">“Başka bir şey istiyor musun?”</st></p>
			<p><st c="16202">Kötü kötü güldü kendi dizine bakarak.</st></p>
			<p><st c="16240">“Ne olacak istersem? </st><st c="16262">Hızır mısın sen?”</st></p>
			<p><st c="16279">Ne diyeceğimi bilemedim. </st><st c="16305">Belki de Allah bana Hızır olmak imkânı veriyordu. </st><st c="16355">Öğlene kadar insaftan merhametten nasiplenmemiş memur milletiyle hemen hemen aynı konuda yaptığım kavgalar geldi hatırıma birer birer. </st><st c="16490">Yok efendim bir kısmı böyle ayılma bayılma, felçliymiş gibi yapma numaraları bulmuşmuş dilenme tekniği olarak, bu yerde yatanlara asla güvenmeyecekmişsin, elini verdin miydi kolunu kaptırırmışsın falan... </st><st c="16695">Şunlara inat, şu çocuk için yapabileceğim her şeyi yapsam da gözleri insanlık görse... </st><st c="16782">Yapacaktım tabii! </st><st c="16800">Hem sırf onlara inat olsun diye değil, insan olduğum için. </st><st c="16859">İnsan olan, dönüp gitmez bu manzara karşısında.</st></p>
			<p><st c="16906">O aralar, Sırplar Bosnalı bebeleri falan vurup öldürüyor, biz de her akşam televizyonun ana haber bültenlerinde mermi ile patlamış kafatasından fışkıran beyin parçaları tavuklar tarafından didiklenen bebek ölüleri görüyorduk ve hanımla başbaşa verip ağlaşıyorduk.</st></p>
			<p><st c="17170">O aralardı. </st><st c="17183">Evet.</st></p>
			<p><st c="17188">Oluk oluk, hem yetim hem öksüz bebek, çocuk geliyordu Türkiye’ye. </st><st c="17255">Hep diyorduk ki, “Şu kimsesiz kalan bebelerden birini de biz alsak?” Gözümüz kesmiyordu. </st><st c="17344">Memuruz alt tarafı, yaş desen, neredeyse kemale ermiş, kıt kanaat geçinip gidiyoruz... </st><st c="17431">İnsanlık edecektik ama, ah bir elimiz bolalsa! </st><st c="17478">Daha yeni buzdolabımızın taksidi vardı ödenecek, bir sürü de ufak tefek... </st><st c="17553">Bir de elin bebeğinin vebalini nasıl sırtlanırdık? </st><st c="17604">Ayrıca akıldanelerimiz vardı ki, sürekli başımızın etini yiyorlardı dört bir yandan: “Katranı kaynatmaylan olur mu şeker? </st><st c="17726">Cinsini s..tiğim, cinsine çeker!” Siz istediğiniz kadar Türk örf ve âdetlerine göre büyütün elin bebesini, o gene büyüdükçe aslına çekecek. </st><st c="17866">Bir gün, bir de bakmışınız, nur topu gibi bir vatan haininiz olmuş...”</st></p>
			<p><span epub:type="pagebreak" id="page204" title="204"></span><st c="17936">Orada, öylece yanına çömelmiş, onun o tertemiz, o ay yüzüne bakarken, “Demek ki neymiş?” diye düşünüyordum. </st><st c="18045">“Demek ki insanlık edebilmek o kadar da kolay değilmiş. </st><st c="18101">Ne yapabilirim ki ben bu çocuk için? </st><st c="18138">Ya şimdi zor bir şey isterse?” Dua ediyordum ki o da şu sahtekâr dilencilerden biri çıksın, ben de ayıbını suratına çarpıp rahat rahat kalkıp gideyim yoluma. </st><st c="18296">Sırtıma şıpır şıpır reçine damlatıyordu ağaç. </st><st c="18342">Ağlar gibi.</st></p>
			<p><st c="18353">“Ama seni bu halde bırakmaya içim elvermez benim,” diyebildim boğuk bir sesle.</st></p>
			<p><st c="18432">O zaman umutla kaldırdı kafasını.</st></p>
			<p><st c="18466">“Emin misin?” diye sordu. </st><st c="18493">Bunu “Yapmazsın ki!” tonunda söylemişti özellikle. </st><st c="18544">Dalga geçer, hafife alır bir tonda.</st></p>
			<p><st c="18579">“Tabii eminim,” dedim, kararlılığımın altını kalın bir sesle çizerek. </st><st c="18650">“Söyle, senin için ne yapabilirim?”</st></p>
			<p><st c="18685">Taş çatlasın on yedi yaşlarındaydı.</st></p>
			<p><st c="18721">“Götür beni burdan,” deyiverdi.</st></p>
			<p><st c="18753">Kalakalmışım oracıkta. </st><st c="18777">Hadi bakalım... </st><st c="18793">Arkadaşlarına hava atıyor, onlara insaniyet semineri veriyordun. </st><st c="18858">Hadi... </st><st c="18866">Buyur!</st></p>
			<p><st c="18872">“Ben?.. </st><st c="18881">Ben mi?”</st></p>
			<p><st c="18889">“Biliyordum zaten...” deyip, alaylı alaylı dudak büktü. </st><st c="18946">“Hadi git git... </st><st c="18963">Kendi başımın çaresine bakarım ben.”</st></p>
			<p><st c="18999">Çok ağırıma gitti bu sataşma. </st><st c="19030">Sanki insafsız mesaidaşlarım oğlanın içine sızmış, oradan koro halinde bağırıyorlardı bana. </st><st c="19122">“Biz sana demiştiiiik!”</st></p>
			<p><st c="19145">O insafsızlara direnir gibi direndim çocuğa.</st></p>
			<p><st c="19190">“Seni bu vaziyette bırakıp da hiçbir yere gitmem,” dedim. </st><st c="19249">“Merak etme.”</st></p>
			<p><st c="19262">Gözlerini kaçırdı o zaman.</st></p>
			<p><st c="19289">“Yok canım,” dedi. </st><st c="19309">“Evine götürüp de bakar mısın bana yani?”</st></p>
			<p><st c="19350">Sınanıyor muydum?</st></p>
			<p><st c="19368">Evet, sınanıyor muydum Allah tarafından? </st><st c="19410">“Sabahleyin böyle böyle deyip duruyordun, görelim cürmünü?” mü deniyordu bana?</st></p>
			<p><st c="19488">“Evine götürüp de bakar mısın bana yani?” demişti oğlan.</st></p>
			<p><st c="19545">Böyle demek, böyle bir anlamaya sebep olmak istememiştim, </st><span epub:type="pagebreak" id="page205" title="205"></span><st c="19604">ama açık açık demişim, söylediğimden o anlam çıksın istermişim gibi bir şey demiştim. </st><st c="19690">Ne demek; “Seni bu vaziyette bırakıp da hiçbir yere gitmem?” Felcin iyileşinceye kadar başında beklerim, demek değil herhalde.</st></p>
			<p><st c="19816">Hayallendim.</st></p>
			<p><st c="19829">Gözümün önüne biraz sonraki görüntüm geldi. </st><st c="19874">Ben, kucağımda felçli bir oğlan çocuğuyla kapının önünde dikiliyorum, bizim hanım da kapıyı açtığı gibi düşüp bayılıyor. </st><st c="19995">Mahalleli desen, bizim kapının önünde kuyruk. </st><st c="20041">“Nedir o kucağındaki? </st><st c="20063">Kimdir? </st><st c="20071">Nereden gelmiştir?”</st></p>
			<p><st c="20090">Öff!</st></p>
			<p><st c="20095">İyilik yapmak ne zormuş!</st></p>
			<p><st c="20120">Bilmiyordum. </st><st c="20134">Bütün bilmeyenlerin yaptığı gibi bilir bilmez konuşmuşum:</st></p>
			<p><st c="20191">“Ne var yani? </st><st c="20206">Niye götürüp de bakamayacakmışım?”</st></p>
			<p><st c="20240">Ne konuştuğumu, ancak kendi ağzımdan çıkanı kendi kulaklarımla işittikten sonra idrak edebildim ve hemen, öğlene kadar yapılan şeytani telkinlerin etkisiyle kara kara senaryolar döşenmeye başladım içimden: “Şimdi bu yaptığım, çocuk kaçırmaya giriyormuş. </st><st c="20495">Ben insaniyet namına bir garibanın bütün yükünü sırtlanıyorum, ertesi gün polis dikiliyor kapıma: ‘Siz bir çocuk kaçırmışsınız. </st><st c="20623">Hakkınızda ihbar var. </st><st c="20645">Karakola buyrun,’ diyor...”</st></p>
			<p><st c="20672">“Bakar mısın sahi?”</st></p>
			<p><st c="20692">Ya umut vermeyeceksin hiç, ya da verdinse eğer, gereğini yerine getireceksin.</st></p>
			<p><st c="20770">“Bakarım bakarım,” dedim. </st><st c="20797">Doğrusu, kendi sesimi duydukça uyanıyordum ne yaptığıma ve bu hiç de o kadar zor gelmiyordu bana artık. </st><st c="20901">Ne vardı ki? </st><st c="20914">Sofraya bir tabak fazla koyacak, çorbaya bir kâse fazla su atacaksın altı üstü. </st><st c="20994">Coşuyordum farkında olmadan. </st><st c="21023">“Seni ailene sağ salim teslim edinceye kadar aslanlar gibi bakarım.”</st></p>
			<p><st c="21091">İç çekti.</st></p>
			<p><st c="21101">“O zaman bana geçmiş olsun,” dedi sitemkâr. </st><st c="21146">“Hadi yoluna git sen. </st><st c="21168">Bu sıcakta fazla vaktini almayayım.”</st></p>
			<p><st c="21204">Şaşırmıştım. </st><st c="21218">İnsanlıktan da mı anlamıyordu bu oğlan ne? </st><st c="21261">Bakacağız demiştim ya işte.</st></p>
			<p><span epub:type="pagebreak" id="page206" title="206"></span><st c="21288">“Yavrum...” dedim. </st><st c="21308">“Bakacağım dedim ya işte. </st><st c="21334">Daha ne istiyorsun?”</st></p>
			<p><st c="21354">Kötü kötü güldü.</st></p>
			<p><st c="21371">“Bakacağım dedin ama, aileme teslim edinceye kadar bakacağını da dedin. </st><st c="21444">Ya benim bir ailem yoksa? </st><st c="21470">Ya varsa da ben onlarla yaşamak istemiyorsam? </st><st c="21516">Ya onların yüzünden bu hale gelmişsem? </st><st c="21555">O zaman gene kapının önüne koymaz mısın beni? </st><st c="21601">Hep bakacak halin yok ya...”</st></p>
			<p><st c="21629">Tespit yapar gibi değil, ağzımı arar gibi konuşuyordu. </st><st c="21685">Doğruya doğru şimdi; beni de komaya sokmuştu bu yeni imasıyla.</st></p>
			<p><st c="21747">Evet ya! </st><st c="21757">Hadi bunun kimi kimsesi yoktuysa? </st><st c="21791">Ne yapacaktım ben o zaman? </st><st c="21818">İki gün bakıp üçüncü gün kapının önüne koyacak değildim herhalde... </st><st c="21886">Ama, bir ömür bakacak da değildim. </st><st c="21921">Bizim, Bosna’dan bebek alma işine bile yetmezdi gücümüz, kocaman bir delikanlının alt bezine, kimbilir ne biçim ilaçları, iğneleri, hastalıkları falan vardı, tedavi bakım masraflarına ve yaşına göre artıp gitmiş ihtiyaçlarına nasıl yetsin! </st><st c="22161">İnsan düşündükçe, işin o kadar basit olmadığını anlıyor. </st><st c="22218">Nerede çorbaya bir kâse ilave su, nerede sofraya bir fazla tabak, nerede bunun getireceği ek yük, masraflar, şudur budur? </st><st c="22340">Et bakalım bir insanlık! </st><st c="22365">Konuşuyordun bıdır bıdır!</st></p>
			<p><st c="22390">Nereden baksan bir on yedi yaşında vardı. </st><st c="22433">Küçük de sayılmaz!</st></p>
			<p><st c="22451">“Bak...” dedi bilgiç bilgiç. </st><st c="22481">“Cevap bile veremiyorsun, gördün mü? </st><st c="22518">Senin de gözün korktu. </st><st c="22541">Hadi git git. </st><st c="22555">Benim için üzülmeye değmez. </st><st c="22583">Nasılsa birazdan polis molis, belediye filan gelir götürür beni burdan. </st><st c="22655">Git hadi. </st><st c="22665">Git sen.”</st></p>
			<p><st c="22674">Gözüm sonda torbasına takıldı. </st><st c="22706">Belki yüzüne bakmadan sormak daha kolay olurdu. </st><st c="22754">Torbaya dermiş gibi,</st></p>
			<p><st c="22774">“Sana yardım edeceğim,” dedim, yüzüne hiç bakmadan. </st><st c="22827">“Ama önce birkaç soruma cevap vermen lazım. </st><st c="22871">Kimsin?”</st></p>
			<p><st c="22879">Daha soracaktım, sözümü kesti:</st></p>
			<p><st c="22910">“Ben Aytaç. </st><st c="22923">Sen kimsin?”</st></p>
			<p><st c="22935">Güldüm.</st></p>
			<p><st c="22943">“Ben de Cengiz.”</st></p>
			<p><st c="22960">O da güldü.</st></p>
			<p><span epub:type="pagebreak" id="page207" title="207"></span><st c="22972">“Birkaç sorum daha var Aytaç,” dedim, hâlâ sondaya bakaraktan, “Buraya nasıl geldin sen? </st><st c="23062">Kendi kendine gelmediğin kesin. </st><st c="23094">Kim getirip bıraktı seni?”</st></p>
			<p><st c="23120">Yüzüne bakmıyordum ama beni süzüp durduğunun farkındaydım.</st></p>
			<p><st c="23179">“Söylersem gidersin!”</st></p>
			<p><st c="23201">O zaman sonda torbasından çektim bakışlarımı, kocaman kocaman açılmış güzel, hem ağlamaklı, hem aşağılayıcı gözlerine baktım. </st><st c="23328">Ağlamaklıydı, çünkü umutsuzdu, güvenmiyordu ona iyilik edeceğime, aşağılayıcıydı, çünkü bilgiçti, gene güvenmiyordu ona iyilik edeceğime. </st><st c="23466">Coşmuşum.</st></p>
			<p><st c="23475">“Hadi ulan sen de!” deyip doğruldum. </st><st c="23513">“Hiç mi halden anlamıyor sandın bizi? </st><st c="23551">Kalk, yürü, bize gidiyoruz. </st><st c="23579">Orada anlatırsın. </st><st c="23597">Bilgiç bilgiç de bakıp durma bana öyle. </st><st c="23637">İnsanlık ölmedi oğlum!”</st></p>
			<p><st c="23660">Kikir kikir gülmeye başladı. </st><st c="23690">Küçük bir kız çocuğu gibi.</st></p>
			<p><st c="23716">“Ne gülüyorsun kerata?” Kanım kaynamıştı. </st><st c="23759">Ona mı, kendi cesaretime mi bilmem.</st></p>
			<p><st c="23794">“Kalkabilsem size mi giderdim ben Cengiz?”</st></p>
			<p><st c="23837">Felçli olduğunu unutmuşum.</st></p>
			<p><st c="23864">“Pardon, pardon.”</st></p>
			<p><st c="23882">Kızararak doğruldum, hemen bir taksi çevirdim. </st><st c="23930">Duraktaki herkes bana bakıyordu. </st><st c="23963">“Gözünüz insanlık görsün!” diye haykırmak geldi içimden, kendimi tuttum. </st><st c="24036">O kel kafalı, koca götlü, “bakmayan” pezevenk de orada dikilmiyor muydu sırıtarak! </st><st c="24119">Gene “bakmıyordu” ayı! </st><st c="24142">Hani duraktakiler onu, “Bak, sen bakmıyordun ama bu adamcağız ne güzel baktı,” deyip de ayıplamasınlar istermiş gibi, kafasını o yana bu yana çeviriyor, bir bizden yana çevirmiyordu. </st><st c="24325">Dur hele! </st><st c="24335">Allah bunun hesabını sorar senden elbet. </st><st c="24376">Bana da verir ecirini.</st></p>
			<p><st c="24398">Bakacaksın!</st></p>
			<p><st c="24410">Geçmişteki kötü tecrübelerin, geleceğine ipotek koymasına izin vermeyeceksin. </st><st c="24489">“İnsanoğlu kötüdür. </st><st c="24509">Suiistimal eder. </st><st c="24526">Yüz verirsin, astarını ister,” dedin miydi, unut insanlığı. </st><st c="24586">O kötülerden de kötü biri olup çıktın sen! </st><st c="24629">“Ben bir iyilik yaptım, kaldırdım, denize attım!” diyebiliyor musun? </st><st c="24698">Ne mutlu!</st></p>
			<p><span epub:type="pagebreak" id="page208" title="208"></span><st c="24707">Kaldır çocuğu, götür evine Cengiz. </st><st c="24743">Evim dediğin o yer senin evin değil zaten. </st><st c="24786">Hiç olmamıştı, hiçbir zaman da olmayacak. </st><st c="24828">Senin evin, iki karışlık toprak. </st><st c="24861">Geldin, gideceksin; bir hayrın olsun gitmeden.</st></p>
			<p><st c="24907">Kaldır çocuğu, götür.</st></p>
			<p><st c="24929">Tekniğini öğrenmiştim. </st><st c="24953">Güzelce kucakladım Aytaç’ı, taksinin arka koltuğuna yatırdım, sonra da üç torba, iki fermuarlı spor çantası bir de iki parçaya bölünmüş tekerlekli iskemleden mürekkep eşyalarını bagaja yerleştirip ön koltuğa geçtim. </st><st c="25169">Şoföre adresi söyledikten sonra homurdandım.</st></p>
			<p><st c="25213">“İnsanlık ölmüş kardeşim, ölmüş.”</st></p>
			<p><st c="25247">“Hayrola Abi?”</st></p>
			<p><st c="25262">“Şu delikanlı var ya... </st><st c="25287">Hasta hasta... </st><st c="25302">Saatlerdir şurda yatmış, aç susuz bir yardım eli bekliyor... </st><st c="25363">O durak, dolup dolup boşalıyor da bir Allah’ın kulu gelip yardım etmiyor, iyi mi! </st><st c="25445">Ölmüş insanlık, vallahi de ölmüş, billahi de ölmüş.”</st></p>
			<p><st c="25497">Taksici de pek doluymuş. </st><st c="25523">“Sen ne diyon Abi...” diye bir başladı, kaç kişiye yardım etmiş, kaç yaralıyı kaldırıp hastaneye taşıyarak hayatını kurtarmış, kimleri kimleri evine kadar parasız taşıyıvermiş sevabına, bir güzel anlattı. </st><st c="25728">İnsan adammış! </st><st c="25743">Helal olsun! </st><st c="25756">O anlattıkça, ben kendimi, “Şuraya gidelim, buraya gidelim,” diye cilvelenen zengin bir kızın, cebindeki parası ancak köşe başındaki muhallebicide birer keşkül ısmarlamaya yeten yolsuz çulsuz sevgilisi gibi hissettim. </st><st c="25974">Ezik ve büzük. </st><st c="25989">Adamın, şu esnaf haliyle yaptığı iyilikler burdan Yemen’e yol olur. </st><st c="26057">Bizimkisi devede kulak.</st></p>
			<p><st c="26080">Konuşa konuşa geldik mahalleye.</st></p>
			<p><st c="26112">Kucağımda Aytaç’la evimin kapısına dikildiğimde, komşularımızın birçoğu pencereye, balkona çıkmıştı bile. </st><st c="26219">Kimi sordu ne olduğunu, kimi sadece seyretmekle, birbirini dürtüp fıs fıs yorum yapmakla yetindi. </st><st c="26317">Hanım kapıyı açtı o sırada; suratında bayılmak üzere bir ifadeyle şaşkın şaşkın bakmaya başladı.</st></p>
			<p><st c="26413">“Kaza mı yaptınız?”</st></p>
			<p><st c="26433">Tahmine bak!</st></p>
			<p><st c="26446">Hiç gelmem gelmem, kırk yılın sırtı öğlen yemeğine geleceğim, hem de taksiyle geleceğim tutacak, o taksiyle yolda bir </st><span epub:type="pagebreak" id="page209" title="209"></span><st c="26565">çocuğa çarpıp kaza yapacağız, ben de hiç işim gücüm yok, gidip oğlana bir tekerlekli iskemle alacağım, üstelik de kırık bir tekerlekli iskemle, sondasını falan taktıktan sonra, hastaneye mastaneye götüreceğim yerde kaldırıp eve getireceğim. </st><st c="26806">Pes!</st></p>
			<p><st c="26810">Hemen anlatıverdim ayaküstü:</st></p>
			<p><st c="26839">“Kimi kimsesi yokmuş. </st><st c="26862">Çöplüğün orda yatıyordu. </st><st c="26887">Aldım getirdim bir yardımımız olur diyerek. </st><st c="26931">İsmi Aytaç.”</st></p>
			<p><st c="26943">Aytaç “Merhaba!” dedi bizimkine. </st><st c="26977">Bizimki şaşkın şaşkın dikiliyor kapının ağzında.</st></p>
			<p><st c="27025">“Kenara çekil de götürüp kanepeye yatıralım Hanım. </st><st c="27077">Belim tutuldu.”</st></p>
			<p><st c="27092">Kadıncağız, tek kelime etmeden çekildi kenara. </st><st c="27140">Taksici de sağ olsun, insaniyet namına çocuğun eşyalarını odanın içine kadar taşıyıverdi. </st><st c="27230">Hesabı oturma odasında gördüm.</st></p>
			<p><st c="27260">“Abi, bu paranın ucu yırtık gibi. </st><st c="27295">Şunu değiştir de başımız derde girmesin müşteriyle.”</st></p>
			<p><st c="27347">Sinirli sinirli değiştirdim. </st><st c="27377">Sözüm ona, kaç kişiyi evine kadar parasız taşıdıydı bu şerefsiz!</st></p>
			<p><st c="27441">Bir kere daha evin hanımıyla tanışmaya çalışan, yüzündeki aşağılayıcı ifadeyi mahcup, ezik bir ifadeyle değiştirmiş Aytaç, “Merhaba. </st><st c="27575">Benim adım Aytaç,” diyordu.</st></p>
			<p><st c="27602">“Merhaba canım. </st><st c="27619">Benimki de Müjgân.”</st></p>
			<p><st c="27638">Oğlanı “şimdilik” yattığı yerde tek başına bırakıp, “Sonra tanışırsınız uzun uzun,” diyerek, hemen hanımı mutfağa çektim. </st><st c="27761">“Sen yiyecek bir şeyler hazırla garibana, ben de o arada ne olduğunu anlatayım sana,” dedim.</st></p>
			<p><st c="27853">“Tabii tabii. </st><st c="27868">Aç mıymış çok?”</st></p>
			<p><st c="27883">“Aç aç. </st><st c="27892">Ağzı lağım gibi kokuyor. </st><st c="27917">Bak şimdi...”</st></p>
			<p><st c="27930">Anlattım.</st></p>
			<p><st c="27940">Ben merhametliyim ya, hanım benden de merhametli.</st></p>
			<p><st c="27990">“Çok iyi yapmışsın Bey,” dedi, dinledikten sonra. </st><st c="28041">O arada yemeği ısıtıp tepsiye ekmek dilimlerini yerleştirmişti bile. </st><st c="28110">“Bakalım, hele bir karnını doyuralım fukaranın, o arada sorar öğreniriz, kimmiş, nerden gelip nereye gidermiş.”</st></p>
			<p><st c="28221">“Kendi başına nereye gidecek Hanım?” dedim, bu düşüncesizliğine sitemle. </st><st c="28295">Orada iki seksen yatıyordu işte. </st><st c="28328">Çöplükte.”</st></p>
			<p><span epub:type="pagebreak" id="page210" title="210"></span><st c="28338">“İyi de, gökten zembille inmedi ya bu! </st><st c="28378">Muhakkak birileri getirip bıraktı. </st><st c="28413">Belki ailesi artık bu yükten kurtulmak istemiştir. </st><st c="28464">Vardır öyle canavar aileler.”</st></p>
			<p><st c="28493">Gözlerim dolu dolu olmuştu.</st></p>
			<p><st c="28521">“O zaman ne yapacağız peki?” diye sordum.</st></p>
			<p><st c="28563">“İşin aslını öğrenelim de düşünürüz,” dedi metanetle. </st><st c="28618">“Belki de bizim çocuğumuz olur bundan sonra.”</st></p>
			<p><st c="28663">Büyük kadındı benim Müjgânım. </st><st c="28694">İçim kabarmış, hıçkırdım. </st><st c="28720">“İşte bu kadar!” diye düşünüyordum. </st><st c="28756">“İşte bu kadar! </st><st c="28772">İnsan insanı buluyor. </st><st c="28794">Doğru kadın! </st><st c="28807">Doğru evlilik! </st><st c="28822">Ya “İstemem! </st><st c="28835">Dünyada olmaz! </st><st c="28850">O bu kapıdan girerse ben çıkar giderim,” deseydi? </st><st c="28900">Bunu nasıl da düşünememiştim.</st></p>
			<p><st c="28929">“Hadi hadi...” dedi, gayet mütevazı, “Seni sulugöz seni!” Ama onun da gözleri ıslak ıslaktı.</st></p>
			<p><st c="29022">Götürdük Aytaç’ın yemeğini. </st><st c="29051">Ben, tepsiyi taşıyan karımın etrafında fır dönüyorum sevincimden. </st><st c="29117">Bandoyu karşılayan bir çocuk gibiyim.</st></p>
			<p><st c="29154">Aytaç zorlukla yedi önüne konanları, çünkü sakatlığı ve de belindeki o kocaman ur yüzünden dik oturamıyordu. </st><st c="29264">İki büklümdü tam anlamıyla. </st><st c="29292">Burnu, normal oturduğu sırada iki dizinin arasına kadar giriyordu hemen hemen. </st><st c="29371">Konuşmak, sağa sola bakmak istediğinde öncelikle epeyce sıkıntı çekerek dikilmesi gerekiyor, o büyük yumru izin verdiği ölçüde sırtını dikleştirip kafasını kaldırmaya çalışıyordu. </st><st c="29551">Her hareketi spordu zavallının. </st><st c="29583">Ağırlık kaldırıyordu bir kelime edebilmek, bir lokma yiyebilmek, bir yudum su içebilmek için. </st><st c="29677">Kafasını kaldırıyordu. </st><st c="29700">Bilmeyiz dik durabilişimizin kıymetini. </st><st c="29740">Bilmek için, Aytaç’ı görmek lazım.</st></p>
			<p><st c="29774">Yedi, yedi ama gel sen bir de ona sor, nasıl yedi...</st></p>
			<p><st c="29827">O vaziyette biri nasıl yemek yiyebilirse öyle yedi işte.</st></p>
			<p><st c="29884">Yemekte varmadık üstüne. </st><st c="29910">Rahat rahat yesin, sonra sorgularız diye düşünmüşüz aynı anda, birbirimize dönüp göz kırptık hanımla.</st></p>
			<p><st c="30011">Yemekten sonra sorguya başlayacaktık güya, ama burnunu dizlerinin arasına gömüp derin bir uykuya daldı yavrucak. </st><st c="30125">Tatlı tatlı da mışlamaya başladı anında. </st><st c="30166">Kıyamadık uyandırmaya.</st></p>
			<p><span epub:type="pagebreak" id="page211" title="211"></span><st c="30188">“Hay Allah!” dedim fısıldayarak. </st><st c="30222">“Uyudu. </st><st c="30230">Ne yapacağız şimdi?”</st></p>
			<p><st c="30250">İstiyordum ki hanım, “Önemli değil. </st><st c="30287">Bırakalım uyusun. </st><st c="30305">Sen işe git gel, akşamleyin konuştururuz,” desin. </st><st c="30355">Aynen de öyle dedi, yalnız bir önerme ekledi sözlerinin sonuna:</st></p>
			<p><st c="30418">“Uyusun, önemli değil. </st><st c="30442">Sen işe gider gelirsin, akşamleyin alırız ağzından lafı, ama bu arada da boş durmaya gelmez. </st><st c="30535">Gidip çantalarını karıştıralım. </st><st c="30567">Belki bir bilgi elde edebiliriz.”</st></p>
			<p><st c="30600">“Ayıp olmasın şimdi?”</st></p>
			<p><st c="30622">“Niye ayıp olsun Bey? </st><st c="30645">Maksadımız yardım etmek değil mi? </st><st c="30679">Çocuk uyurken ailesini, akrabalarını bulsak, uyandığı zaman sevdiklerini, sevenlerini, onun için endişe edenleri karşısında görse kötü mü olur?”</st></p>
			<p><st c="30823">Her zamanki gibi haklıydı gene. </st><st c="30856">Hemen dışarı çıkarttık çantalarını. </st><st c="30892">Torbaları hışırdar, o da uyanır, ne yaptığımızı anlayıp bozulur diye çok dikkatli davrandık. </st><st c="30985">En emin yer salondu. </st><st c="31006">Oraya taşındık. </st><st c="31022">Aramızda paylaşıp incelemeye başladık mamelekini. </st><st c="31072">Siyah çantayı ben aldım, maviyi bizim hanım. </st><st c="31117">Benimkinden iki kitap, bolca da külot, tişört, iki kazak, bir tane de ipek pijama altı çıktı. </st><st c="31211">O arada hanım da atı atıveriyordu kendi çantasından çıkan eşyaları. </st><st c="31279">Bir ara, bakmadan üç-dört tane kutuyu da atınca merakladım. </st><st c="31339">Ben, her dürülü bükülü çamaşırda biraz daha fos çıkan araştırmalarımın sonuna gelmiştim hemen hemen. </st><st c="31440">“Bunlar ne kutusuymuş?” deyip elime aldım bir tanesini. </st><st c="31496">“Safe sex” yazıyordu üstünde. </st><st c="31526">Ellerim titreyerek açtım, bir sürü jelatinli, renkli renkli prezervatif döküldü orta yere. </st><st c="31617">Hanım pek anlamazdı o işlerden, ama gene de tahmin edebildi ne olduklarını.</st></p>
			<p><st c="31692">“Hayırdır inşallah!” diye fısıldadı. </st><st c="31730">Gözleri korkuyla büyümüştü.</st></p>
			<p><st c="31757">“Şşt!” dedim.</st></p>
			<p><st c="31771">Mavi çantadan sekiz kutu prezervatif çıkmıştı.</st></p>
			<p><st c="31818">“Nedir bu yaa! </st><st c="31834">Nasıl bir iştir bu? </st><st c="31854">Neye çattık biz?” Bu kez söylenen bendim.</st></p>
			<p><st c="31895">“Şşt!” diyen de Müjgân.</st></p>
			<p><st c="31919">Bu işte bir iş vardı ama, dur bakalım. </st><st c="31959">Acaba bizimkilerin </st><span epub:type="pagebreak" id="page212" title="212"></span><st c="31978">dediği gibi sahtekâr dilencinin teki miydi bu oğlan? </st><st c="32031">Öyle ya! </st><st c="32040">Felçli! </st><st c="32048">Şeyinde hortum kadar bir sonda, ne seksi, ne prezervatifi? </st><st c="32107">Ellerim terleyerek ve hanımdan bayağı bayağı utanarak çıkan lastik “şeyleri” kutulara rastgele tıktım.</st></p>
			<p><st c="32209">“Senin çantadan neler çıktı?” diye sordu Müjgân. </st><st c="32259">Konu değişsin istiyordu.</st></p>
			<p><st c="32283">“Bir dolu ıvır zıvır. </st><st c="32306">Kazaklar, iç çamaşırları falan,” dedim.</st></p>
			<p><st c="32345">Uzandı, yere attığım iç çamaşırlarından birini eline aldı.</st></p>
			<p><st c="32404">“Bunlara mı diyorsun iç çamaşırı?”</st></p>
			<p><st c="32439">“Eveet... </st><st c="32450">Külot işte.”</st></p>
			<p><st c="32462">“Biz de biliyoruz külot olduğunu,” dedikten sonra, o tuttuğunu kaldırdı, gerdi, pembe satenden, önü ve arkası dantelli, neredeyse şeffaf “şeyi” burnuma dayadı.</st></p>
			<p><st c="32622">“Bunların hepsi kadın şeysi...” dedi.</st></p>
			<p><st c="32660">Allak bullak olmuştum.</st></p>
			<p><st c="32683">Külot!</st></p>
			<p><st c="32690">Nasıl da daldıysam artık, cicili bicili, renkli renkli kadın donlarını çıkarıp çıkarıp yere atarken, bunların ne donu olduğunun farkına bile varmamışım. </st><st c="32844">Sadece “külot” diye düşünmüşüm.</st></p>
			<p><st c="32875">“Doğru... </st><st c="32886">Külot...” diyordu Hanım. </st><st c="32911">“Külot ama kadın külodu... </st><st c="32938">Hem de sırf kadın külodu olsa neyse, resmen orospu külodu. </st><st c="32997">Benim diyen kadın giyinmez böylesini. </st><st c="33035">Şunlara bak!”</st></p>
			<p><st c="33048">Yere karşılıklı çöküp, bu işe bir açıklama bulmaya çalıştık. </st><st c="33110">Önce, bir boz-yap inşa edecekmiş gibi serdik cicileri yan yana. </st><st c="33174">Allı güllü, ön ve arka kısmında şehvanî bir kısım şekiller, ayıp ayıp yazılar, hedef tahtası fotoğrafları olan bir sürü külot! </st><st c="33301">Neyi bozup, neyi yapacaksın?</st></p>
			<p><st c="33329">Bir açıklama?</st></p>
			<p><st c="33343">Durumu mazur gösterebilecek herhangi bir fikir?</st></p>
			<p><st c="33391">Belki bir hayırsever dükkâncı, “Nasıl olsa felçlidir, ne giyinse fark etmez,” diyerek bolca bağışlamıştı çocuğa bunlardan. </st><st c="33515">Ama o zaman da şu prezervatif işi çıkıyordu karşımıza. </st><st c="33570">Aynı mantıktan hareket edersen, hayırsever bir eczacı buna niye prezervatif bağışlasın? </st><st c="33658">Ne yapacak prezervatifi bu? </st><st c="33686">Belki kendi bile akıl baliğ değil henüz. </st><st c="33727">Taş çatlasa on yedi yaşında! </st><st c="33756">Küçücük çocuk!</st></p>
			<p><span epub:type="pagebreak" id="page213" title="213"></span><st c="33770">“Bunu sormamız lazım,” dedi Hanım.</st></p>
			<p><st c="33805">“Kime? </st><st c="33813">Eczacıya mı?”</st></p>
			<p><st c="33826">“Öf Cengiiz... </st><st c="33842">Şaşırdın sen iyice! </st><st c="33862">Ne eczacısı? </st><st c="33875">Çocuğa çocuğa. </st><st c="33890">Aytaç’a sormamız lazım. </st><st c="33914">Nedir? </st><st c="33921">Nasıldır? </st><st c="33931">Niye böyledir? </st><st c="33946">Bunların, çantasında ne işi vardır? </st><st c="33982">Kendi kendimize bir açıklama bulamayacağız.”</st></p>
			<p><st c="34026">“İyi de, nasıl soracağız yüzümüzü kızartıp?”</st></p>
			<p><st c="34071">“Benim soracak halim yok ya! </st><st c="34101">Sen erkeksin, sen sor. </st><st c="34124">Baksana. </st><st c="34133">Söylemesi ayıp, bu kaputlar erkek şeysi neticede.”</st></p>
			<p><st c="34183">“İyi de, külotlar da kadın şeysi.”</st></p>
			<p><st c="34218">“Olmaz dedim. </st><st c="34233">Bana sormak düşmez. </st><st c="34253">Senin sorman lazım.”</st></p>
			<p><st c="34273">Ben istediğim kadar diller döküp bizim hanıma, çocuğun daha akıl baliğ bile olmadığını, bu yüzden onun erkek olduğu kadar kız da sayılması gerektiğini, soruyu onun sormasının daha uygun düşeceğini söyleyedurayım, o kararlı bir inatla, “Hayır!” diyor, “Katiyen sormam,” ve siyah çantadan bulup çıkarttığım iki kitaptan kalınca, kara ciltli olanını evirip çeviriyordu.</st></p>
			<p><st c="34640">“Bu ne Bey?” dedi, sonunda kitabı kapatıp kapağını bana göstererek. </st><st c="34709">Baktım. </st><st c="34717">“Kitab-ı Mukaddes” yazıyor altın yaldızlı yazıyla.</st></p>
			<p><st c="34767">“Allah Allah!” dedim. </st><st c="34790">“Benim bildiğim, ‘Kitab-ı Mukaddes’ demek, kutsal kitap demek ama?..”</st></p>
			<p><st c="34859">“O kadarını biz de anlıyoruz,” diyerek bozdu beni. </st><st c="34911">“Ne alakası var, onu soruyorum. </st><st c="34943">Kutsal kitabın, bu kadar cicili bicili külotla, bir alay ayıpçı şeyle bir arada ne işi var?”</st></p>
			<p><st c="35035">“Dikkat ettinse bir arada durmuyor,” dedim. </st><st c="35080">“O şeyler mavi çantadan çıktı, kitap ise siyah olanından.”</st></p>
			<p><st c="35138">“Sapık kadın donları nerden çıktı peki?”</st></p>
			<p><st c="35179">Gene haklıydı.</st></p>
			<p><st c="35194">“Haklısın Hanım,” dedim. </st><st c="35220">“Peki, ben bir punduna getirip sorarım. </st><st c="35260">Versene bana sen şu kutsal kitabı.”</st></p>
			<p><st c="35295">Kara ciltli, kalınca kitabı elinden alıp ilk sayfasını açtım.</st></p>
			<p><st c="35357">“Biricik Aytaç’ıma, bu kutsal kitabın sayfaları arasından kalbi kadar ışıklı bir yol bulması dileği ile... </st><st c="35465">İnge Teyzesi’nden...” yazıyordu.</st></p>
			<p><span epub:type="pagebreak" id="page214" title="214"></span><st c="35497">Hemen sordum bizimkine:</st></p>
			<p><st c="35521">“İnge ne ismi?”</st></p>
			<p><st c="35537">Işığa doğru tutup gerdirdiği siyah jarse külotun arkasından dalgın dalgın sordu:</st></p>
			<p><st c="35618">“Hı? </st><st c="35624">Nasıl?”</st></p>
			<p><st c="35631">“İnge diyorum, İnge... </st><st c="35655">Ne ismi? </st><st c="35664">Alman filan mı?”</st></p>
			<p><st c="35680">“Ne bilirim ben? </st><st c="35698">Nerden çıktı şimdi?”</st></p>
			<p><st c="35718">“Bu kitabı Aytaç’a İnge adında bir kadın hediye etmiş. </st><st c="35774">Bir de yazarı kendisiymiş gibi imzalamış utanmadan.”</st></p>
			<p><st c="35826">“Ver bakayım!” deyip aldı kitabı elimden. </st><st c="35869">Onu alırken siyah jarse külotu benim elime tutuşurmuştu. </st><st c="35926">Dalgınlıkla oynayıp bileklik gibi doladım bileğime.</st></p>
			<p><st c="35977">“Galiba bu kadın Hıristiyan falan,” dedi Hanım.</st></p>
			<p><st c="36025">Bravo yani.</st></p>
			<p><st c="36037">“Eh...” dedim bezgin bezgin. </st><st c="36067">“Onun orasını da biz anladık. </st><st c="36097">İnge diye Müslüman adı olacak değil.”</st></p>
			<p><st c="36134">Kitabı kibarca bıraktı çantanın üstüne. </st><st c="36175">Gene de prezervatiflerin yanına koymuş olmak içini acıttı, geri alıp mutfağa gitti, herhalde buzdolabının üstüne falan bırakmıştır. </st><st c="36307">Hassas kadın! </st><st c="36321">Bizim kitabımız olmasa da kutsal kitaba saygı gösteriyor.</st></p>
			<p><st c="36378">İnsan bu işte!</st></p>
			<p><st c="36393">Öbür kitabı açıp, sayfalarını birer birer taramaya başlamıştım. </st><st c="36458">“Genç Doktor’un Hatıra Defteri” adında bir kitaptı ve iç kapağında, “Hıristiyan âlemine ithaf olunmuştur,” yazıyordu. </st><st c="36576">Yok, bunda İnge Teyze’nin imzası yoktu, ama bu da Hıristiyan kitabıydı. </st><st c="36648">Demek çocukcağız misyonerlerin eline düşmüştü. </st><st c="36695">Normal karşıladım bunu. </st><st c="36719">Duraktaki onca ehl-i Müslim yerlerde, çöplerin arasında sürünen bir zavallıya dönüp bakmasın bir an için, oradan geçen bir gayri Müslim dönüp baksın, hakkıdır, Hıristiyan da yapsın çocuğu, Musevi de yapsın, putperest, Mecûsî de yapsın. </st><st c="36955">Ne yaparsa yapsın, yeter ki “baksın”... </st><st c="36995">Allah için “baksın”, Muhammed için “baksın”, İsa için, Musa için “baksın”. </st><st c="37070">Ne olacakmış oğlan? </st><st c="37090">Puta tapan mı, ite tapan mı? </st><st c="37119">Ne olursa olsun. </st><st c="37136">Ama öyle ama böyle yaşayıp giden, kendi ayakları üstünde durabilen, evinde sıcak çorba bulabilen, buncağız gibi yerlerde sürünmeyen insanların, çöplükte sürünür</st><span epub:type="pagebreak" id="page215" title="215"></span><st c="37296">ken görüp de “bakmadan” geçtikleri bu düzende çöp olmasından iyi değil mi?</st></p>
			<p><st c="37371">Olsun varsın!</st></p>
			<p><st c="37385">Ol oğlum ol!</st></p>
			<p><st c="37398">Ne istersen onu ol!</st></p>
			<p><st c="37418">Yeter ki hayatta kal, güzel yüzün solmasın!</st></p>
			<p><st c="37462">Çok içlenmiştim. </st><st c="37480">Hanım bu halimi görüp elini omzuma koydu.</st></p>
			<p><st c="37521">“Ne yapıyorsun Bey? </st><st c="37542">Bırakma kendini. </st><st c="37559">Kapatalım mı artık çantaları?”</st></p>
			<p><st c="37589">“Dur biraz,” deyip, kitabın sayfalarını çevirmeye devam ettim. </st><st c="37653">Elime hafif bir kabarıklık gelmişti. </st><st c="37690">Az daha çevirince bu kabarıklığın sebebini anladım:</st></p>
			<p><st c="37741">Sekiz tane kartvizit!</st></p>
			<p><st c="37763">Birer birer saydım.</st></p>
			<p><st c="37783">“Bak...” dedim hanıma. </st><st c="37807">“Tam sekiz tane kartvizit”</st></p>
			<p><st c="37833">İlki siyah karta soba boyası gibi beyaz, yaldır yaldır yanan bir yaldızlı boyayla basılmıştı. </st><st c="37928">Bilmem Ne Galeri... </st><st c="37948">Galerici Bilmem Kim... </st><st c="37971">Haydi bakalım. </st><st c="37986">Biz prezervatifi yakıştıramıyorduk oğlana, şimdi bir de oto galerisi çıktı karşımıza. </st><st c="38072">Bu neresiyle binecek de sürecek arabayı? </st><st c="38113">Hem daha yaşı kaç, başı kaç?</st></p>
			<p><st c="38141">İkinci kartvizit: Başka bir oto galeri... </st><st c="38184">Galerici Bilmem Kim...</st></p>
			<p><st c="38206">Diğer altı kartvizit de çeşitli meslek gruplarına ait çıktı. </st><st c="38268">İçlerinde bir tek Misyoner İnge Teyze’nin kartviziti yoktu. </st><st c="38328">Bir mobilyacı, bir kuruyemişçi, bir eski eşyacı, bir kitapçı, bir hurdacı, bir de beyaz eşyacı...</st></p>
			<p><st c="38425">“Bunlardan birini rastgele arayıp Aytaç’ı soralım,” diye fikir verdi bizim hanım. </st><st c="38508">“Bakarsın ailesine ulaşıveririz.”</st></p>
			<p><st c="38541">Önce Hüseyin’i aradım; bizim şef oluyor Hüseyin, hani şu insafsız, merhametsiz vicdansız mesai arkadaşım.</st></p>
			<p><st c="38647">“Aloo, Hüseyin, benim ben, Cengiz. </st><st c="38683">Bana bak, öğleden sonra gelemeyeceğim. </st><st c="38722">Beni idare ediver sana zahmet.”</st></p>
			<p><st c="38753">Hemen dalgasını geçti:</st></p>
			<p><st c="38776">“Hayrola insanlık abidesi? </st><st c="38804">Yoksa yolda baygın yatan biri</st><span epub:type="pagebreak" id="page216" title="216"></span><st c="38833">ni mi buldun? </st><st c="38848">Bu insanoğlu senin hakkını nasıl ödeyecek bilmem!”</st></p>
			</section>
  <div id="charCountTotal" value="38898"></div></body>
</html>
