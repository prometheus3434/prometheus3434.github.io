<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Hey Allahım! </st><st c="14">Acaba Orhun’a sorsam, Kızılay’da tanıdığı bir emlakçı falan?.. </st><st c="77">Ama yok! </st><st c="86">O zaman benim de Şentepe’de oturduğumu anlar. </st><st c="132">Kendim ararım.</st></p>
			<p><st c="146">“Mesela...” diye devam ediyordu tatlı tatlı. </st><st c="192">Öyle tatlı bir anlatışı vardı ki... </st><st c="228">“Her hafta sonu kasaptan kıyma çektirip kıymalı pide yaptırırlar mahalledeki fırıncıda...” Sanki bizi tarif ediyordu herif. </st><st c="352">Azıcık geriye kaykılttım koltuğumu. </st><st c="388">Dönüp dönüp bakmaktan boynum tutulacaktı. </st><st c="430">“Bu yaptıklarını da ailecek eğlenmek olarak, değişiklik yapmak olarak benimsemişlerdir...” Vallahi biz! </st><st c="534">En sosyal eğlencemiz. </st><st c="556">“Halbuki, be salak, veriyorsun kıymaya on beş lira, domatesiydi, biberiydi, soğanıydı, maydanozuydu, baharatıydı, yağıydı, oluyor sana evdeki maliyeti yirmi lira, bir de götürüp, demin tuvalette, donuna damla düşmesin diye aletini sallamış pis fırıncıya ekstradan para bayılıyorsun... </st><st c="841">Oldu mu yirmi beş lira?”</st></p>
			<p><st c="865">“Oldu. </st><st c="873">Bazen otuzu bile buluyor.”</st></p>
			<p><st c="899">“Hı?”</st></p>
			<p><span epub:type="pagebreak" id="page167" title="167"></span><st c="905">Pustum.</st></p>
			<p><st c="913">“Yok yani... </st><st c="927">Tahminen diyorum. </st><st c="945">Otuzu da bulur, kırkı da. </st><st c="971">O bakımdan...”</st></p>
			<p><st c="985">Devam etti:</st></p>
			<p><st c="997">“Bunu her hafta yaptığını varsay. </st><st c="1032">Ne etti? </st><st c="1041">Ayda yüz lira... </st><st c="1058">Bunun yerine, al eşini yanına, bin bir taksiye, Çankaya’ya, Gaziosmanpaşa’ya adam gibi bir restorana git. </st><st c="1164">Değişik insanlar gör, tanı. </st><st c="1192">Garsonlar etrafında pervane olsun. </st><st c="1227">Kebap çukurundan başını kaldır, ufka bak, hayatta görmediğin deniz ürünleriyle tanış, kiremitte kalamar ye, yumurtalı-tereyağlı mezgit tava ye... </st><st c="1373">Ne yersen ye, ama adam gibi şeyler ye, temiz temiz ye, nezih nezih ye... </st><st c="1446">Taş çatlasın vereceğin para elli-altmış liradır. </st><st c="1495">Abartsan da ayda iki defa yapsan bunu, yüz, hadi bilemedin yüz yirmi lira eder. </st><st c="1575">Cebinden çıkan bir ekstra var mı?”</st></p>
			<p><st c="1609">Atladım:</st></p>
			<p><st c="1618">“Yok!”</st></p>
			<p><st c="1625">“Hı?”</st></p>
			<p><st c="1631">“Pardon. </st><st c="1641">Bana sordun sandım.” İyi ki azarlamıştı gene. </st><st c="1687">Daha yüz bulsam, Çankaya’da, Gaziosmanpaşa’da tavsiye edebileceği bir restoran var mı, onu bile soracaktım.</st></p>
			<p><st c="1794">Tenis Kulübü’ne de yaklaşıyorduk. </st><st c="1829">Terlememin azaldığını fark ettim sevinçle. </st><st c="1872">Orhun! </st><st c="1879">Sebep oydu. </st><st c="1891">Güneş gibi doğmuştu hayatıma ve işte ufkumu açıyordu çatır çatır. </st><st c="1957">Hafta sonunda Zeynep’e, “Çocukları annengile bırak da gel. </st><st c="2016">Üstüne de doğru düzgün bir şeyler giy. </st><st c="2055">Seni bir yere götüreceğim,” dediğim zaman amma da şaşıracaktı kızcağız. </st><st c="2127">Ee, nezih yerlere gitmek onun da hakkı. </st><st c="2167">Gene iyi dayanmış benim gibi görgüsüz bir adama. </st><st c="2216">Belki Atakule’ye giderdik. </st><st c="2243">En tepede asansörle çıkılan bir restoran olduğunu duymuştum. </st><st c="2304">Orası nezih miydi acaba yeterince? </st><st c="2339">Yoksa daha nezihi var mıydı? </st><st c="2368">Yok canım! </st><st c="2379">Nasıl olsun? </st><st c="2392">Ankara ayaklarının altında... </st><st c="2422">Ne havalı olur!</st></p>
			<p><st c="2437">“İçtiği sigara...” diye başka bir fasla geçti. </st><st c="2485">Elim gayri ihtiyari gömlek cebime gitti. </st><st c="2526">Bizim kısa Maltepe’nin ucu görünüyor muydu acaba?</st></p>
			<p><st c="2575">“Hadi, purodan, pipodan anlamıyorsun, onu anladık...” Bana demiyordu, ortaya konuşuyordu. </st><st c="2666">“Ama, içine tezek basıl</st><span epub:type="pagebreak" id="page168" title="168"></span><st c="2689">mış gazete kâğıdı gibi kokan o pis sigaralardan günde üç paket içeceğine, şöyle adam gibi bir paket Marlboro atsan cebine, hem onu içsen insan gibi, hem de kötü kötü kokmasan, neye gelir hesap?”</st></p>
			<p><st c="2884">Hemen çarptım, topladım kafamda. </st><st c="2918">Marlboro üç lira, bizim sigara bir lira. </st><st c="2959">Aynıya geliyordu. </st><st c="2977">Ne kadar akıllıydı ve ben de ne kadar salaktım. </st><st c="3025">Az evvel ettiği Kızılay lafından alıntı yapıp cesaretle konuştum bu kez:</st></p>
			<p><st c="3097">“De mi? </st><st c="3106">Hem de adın Marlbora içiyora çıksın!”</st></p>
			<p><st c="3143">Onayladı:</st></p>
			<p><st c="3153">“Hı hı.”</st></p>
			<p><st c="3162">Ki bu beni had safhada bahtiyar etti.</st></p>
			<p><st c="3200">“Evine kolonya alacağına, parfüm al. </st><st c="3238">Kötü kokmamak için avuç avuç döktüğün kolonyayla bu parfümün fiyatını kıyasla, gene aynı hesap. </st><st c="3334">Ottan boktan üç-dört tane gazete alacağına, bir tane, adam gibi gazete al, devamlı alıp gündemi takip et, hem insan içine karış, hem havan olsun, hem de masrafın gene aynı masraf... </st><st c="3516">Bir bulaşık makinesi al koy mutfağına... </st><st c="3557">Harcayacağın suyu on kat azaltmış ol, deterjanı yirmi kat azaltmış ol, evin sağlık giderlerini yüz kat azaltmış ol, karının elllerindeki egzamaları, deterjan alerjilerini bin kat azaltmış ol... </st><st c="3751">Hangisi daha az masraflı?”</st></p>
			<p><st c="3777">Coşkuyla parmak kaldırdım.</st></p>
			<p><st c="3804">“Makine!”</st></p>
			<p><st c="3814">Şaşkın şaşkın baktı parmağıma. </st><st c="3846">Olsun. </st><st c="3853">Ben coşmuştum bir kere. </st><st c="3877">Şu Tenis Kulübü’nde nezih ve elit yemeğimizi yiyelim Allah’ın izniyle, vedalaşıp çıkalım, ilk iş, bir beyaz eşya mağazasına uğrayıp taksitle bir bulaşık makinesi alacağım Zeynep’e. </st><st c="4058">O da insan gibi yaşasın. </st><st c="4083">Tasarruf edeceğiz diye insanlıktan çıkmışız biz. </st><st c="4132">Ama bak, bir anlatan olunca, asıl tasarruf başka bir yerde:</st></p>
			<p><st c="4191">Kalitede.</st></p>
			<p><st c="4201">Babam hep derdi, hâlâ da der:</st></p>
			<p><st c="4231">“Ucuzdur vardır illeti, pahalıdır vardır hikmeti!”</st></p>
			<p><st c="4282">Ne kadar doğru bir söz. </st><st c="4307">İyi malı bir kere alırsın, kötü maldan ise bir alışta beş tane alıp bir ay sonra bir beş tane daha alırsın.</st></p>
			<p><span epub:type="pagebreak" id="page169" title="169"></span><st c="4414">Ben bu hesapları evvelce yapabilseymişim, şerefim hakkı için bir BMW de ben çekermişim altıma. </st><st c="4510">Nerden bileceksin!</st></p>
			<p><st c="4528">İyi ki de temiz, düzgün giyimli, doğru dürüst oturuş kalkışlı, yakışıklı insanlara yanaşma gibi bir huyum varmış yani. </st><st c="4648">İşte de bunun için varmış. </st><st c="4675">Bugün bu Orhun’la tanışıp hayat görüşümü kökünden değiştirmem için.</st></p>
			<p><st c="4742">Orhun!</st></p>
			<p><st c="4749">Benim tek kişilik sosyete camiam!</st></p>
			<p><st c="4783">Zeynep nasıl da şaşıracak! </st><st c="4811">Tanıyamayacak beni! </st><st c="4831">Çok değiştim ben artık. </st><st c="4855">Kaptırmışım, içimden çalıp çığırıyorum Sincanlı Sancar’ın türküsünü: “Hadi gidi – bidi bidi...”</st></p>
			<p><st c="4950">Tenis Kulübü’nün parkına girmiştik. </st><st c="4987">Artık terlemiyordum. </st><st c="5008">Değişmiştim çünkü. </st><st c="5027">Şimdiden değişmiştim. </st><st c="5049">Rahat adımlarla indim arabadan, yalnız inerken, ayağımı koltuğun altına fazlaca sokmuşum, ayakkabımın ökçesi BMW koltuğunun altındaki tablayı çatırt diye söküp kırdı. </st><st c="5216">Giden terlerim geri geldi, hemen bastı beni. </st><st c="5261">Orhun yanıma gelmedi bile, park bekçisine anahtarı vermekle yetindi ve,</st></p>
			<p><st c="5332">“Önemli değil Çetin,” dedi. </st><st c="5361">“Bakarlar bir ara. </st><st c="5380">Hadi, girelim biz.”</st></p>
			<p><st c="5399">Lafa bak lafa! </st><st c="5415">“Bakarlar bir ara.” Laftaki inceliğe bak! </st><st c="5457">Bizim evde bir çelik tencerenin kulpu kırılsa, önce kıyametler kopar, sonra da kapı kapı dolaşıp tamir ettirteceğiz diye anamız ağlar. </st><st c="5592">Arabası kırılmış, “Bakarlar bir ara!” diyor arkadaş!</st></p>
			<p><st c="5644">Girerken kimlik soruyorlar mıydı acaba? </st><st c="5685">Acaba Orhun’a sorsa mıydım? </st><st c="5713">Tam da soracaktım,</st></p>
			<p><st c="5731">“Hoş geldiniz Orhun Bey!” diyerek, yerlere kadar eğilen siyah takım elbiseli, papyonlu bir adamın yanından yağ gibi geçiverdik. </st><st c="5860">Adam oranın sahibi olsa gerekti. </st><st c="5893">Bekledim, el falan sıkışacaklar mı diye ama bizimki yürüyüp geçince ben de yürüdüm mecburen.</st></p>
			<p><st c="5985">Aynı adam iki adım sonra yetişti arkamızdan, beni hızla sollayıp Orhun’ın önüne düştü.</st></p>
			<p><st c="6072">“Belkıs Hanım da sizi bekliyordu.”</st></p>
			<p><st c="6107">Belkıs? </st><st c="6116">Demek ki karısının adı Belkıs. </st><st c="6147">Bunu duyduğum iyi oldu. </st><st c="6171">Güzel isim! </st><st c="6183">Hoş, elit.</st></p>
			<p><span epub:type="pagebreak" id="page170" title="170"></span><st c="6193">Orhun, bir miktar para çıkarıp verdi siyah takım elbiseli adama. </st><st c="6259">Adam yerlere kadar eğilerek alıp teşekkür etti, uzaklaştı.</st></p>
			<p><st c="6317">“Buranın şef garsonudur,” dedi bana. </st><st c="6355">Ben, az kalsın kapıda el sıkışıp tanışmaya kalkacağım garsonun arkasından aval aval bakıyordum o sırada. </st><st c="6460">Bu herif bizim sokaktan geçse, çoluk-çocuk, kadın-kız “Vali geçiyor,” diye balkonlara üşüşür. </st><st c="6554">Ne demişti Orhun ilk arabasına bindiğimde? </st><st c="6597">“Kaybedenler” demişti. </st><st c="6620">Biz “kaybedenler”dik. </st><st c="6642">Ama artık değişecekti bu devran.</st></p>
			<p><st c="6674">Hey yavrum hey!</st></p>
			<p><st c="6690">Tanıştık Belkıs Hanım’la. </st><st c="6717">İyiden iyiye kararımı verdiğim için oldukça şımarmış, dolayısıyla da oldukça rahatlamıştım. </st><st c="6809">Terden merden eser yoktu. </st><st c="6835">Kırk yıllık Tenis Kulübü üyesi gibi rahat, geniş bir gülümsemeyle oturdum karşısına. </st><st c="6920">Tokalaştığımız esnada ayağa kalkmayışı dikkatimi çekmişti. </st><st c="6979">Bunu da bir kenara yazdım. </st><st c="7006">Demek ki elit kadınlar, masalarına biri geldiği zaman ayağa kalkmıyorlardı. </st><st c="7082">Bizim Zeynep olsa, masaya biri yaklaşırken beş metre öteden hazır ola geçerdi. </st><st c="7161">Yanlışmış demek.</st></p>
			<p><st c="7177">Alışkın olduğum türden hiçbir geyik olmadı masamızda. </st><st c="7232">Âdettir, bir yeni tanıştığımızı ahret sorgusundan geçiririz biz: “Nerde oturursun, içinden mi köylüğünden mi, soyun kimlere dayanır, sen şunu tanır mısın, ne iş yaparsın, ayda kaç para kazanırsın, çoluk çocuktan ne haber, hısım akraban kimdir...” Öcü gibi korktuğum bu soruların bir tekinin bile esamesi okunmadı. </st><st c="7546">Karı koca karşımda bir taraftan hafifçene kırıştırırken, ki o da seviyeli ve elit bir kırıştırmaydı, birbirlerinin eline nazikçe dokunup gözlerinin içine duygulu duygulu bakıyorlardı, hepsi o, bir taraftan da sık sık da bana dönüp, gözlerimin içine içine bakarak balığın tadından, “buranın” krem şokolasının ününden, ama giderek de “maalesef” eski güzelliğinin kalmadığından falan dem vurdular. </st><st c="7941">O an bana orası o kadar güzel geliyordu ki, eskiden nasıl daha güzel olmuş olabileceğini aklım kesmiyordu. </st><st c="8048">Görmemiştim ama, Atakule’nin en tepesindeki o restoranın bile buradan güzel olabileceğine ihtimal vermiyordum hiç. </st><st c="8163">Fonda hafif bir müzik, yabancıca, güzel güzel tablolar duvarlarda, tablo kadar güzel kadınlar, er</st><span epub:type="pagebreak" id="page171" title="171"></span><st c="8260">kekler oturmuş mırıl mırıl sohbet ederek yemeklerini yiyorlar, içkilerini yudumluyorlar, eyalet valisi giyimli garsonlar arı gibi her tarafta... </st><st c="8406">Bir de bizim kırk yılın sırtı gittiğimiz kebapçılara bak. </st><st c="8464">Garson, terlemiş koltukaltını kaşıya kaşıya gelir, tepene dikilir, elinde ne bir menü, ne bir kalem kâğıt, siparişini alır, ondan sonra da sırtının gerisine doğru haykırır: “İki bir buççuyyk!” Müşteriler terli, kılıksız, erkeklerin hepsinin tıraşı gelmiş, kadınlar karafatma gibi başları önde, yemeğini yiyen kürdanla dişlerini kurcalar, içerisi dışarıdan sıcak, ensene konar sinek, tabağına dalış yapar sinek, şöbiyetinin şırasına yapışıp kalır sinek... </st><st c="8919">Aaah ah!</st></p>
			<p><st c="8927">Boşa yaşamışız biz!</st></p>
			<p><st c="8947">Hayatımın en güzel günüydü ve de en elit öğle yemeği. </st><st c="9002">Krem şokolayı önümde görünce ne yapacağımı bilememiş, masada çatal bıçak aramıştım boşu boşuna, ama Belkıs Hanım, lömbür lömbür gidişen, asilce titreşen, üstü çikolata kaplı beyaz höyüğe tatlı kaşığını daldırıverince rahatlamıştım. </st><st c="9234">İnsan her gün yeni bir şey öğreniyor. </st><st c="9272">Krem şokola kaşıkla yenir!</st></p>
			<p><st c="9298">Karım Zeynep’e, Belkıs Hanım ve Tenis Kulübü’ndeki diğer hanımefendiler kadar güzel ve alımlı olmasa da o benim karımdı, böyle bir hayat yaşatacaktım bundan böyle. </st><st c="9463">İlk iş Kızılay’a taşınacak ve...</st></p>
			<p><st c="9495">Vedalaşıp ayrıldıktan sonra, eve giderken bir paket Marlboro aldım, kısa Maltepe’yi de buruşturup yere attım öfke içinde. </st><st c="9618">Pis şey! </st><st c="9627">Gazete kâğıdına tezek doldurmuşsun gibi. </st><st c="9668">Hesap ortada işte. </st><st c="9687">Üç paket ondan tüketeceğine bir paket bundan tüket, adın “Marlboro içiyor”a çıksın. </st><st c="9771">Hem de temiz temiz kok, tütmüş soba gibi kokma. </st><st c="9819">İslenme, pislenme; parmaklarının arası bir tarafını kurcalamışsın gibi kahverengimsi bir hal almasın.</st></p>
			<p><st c="9920">Hiç!</st></p>
			<p><st c="9925">Bir dahaki sefere nasıl ve nerede karşılaşabiliriz Orhun’la, bilmiyordum, ama en ufak bir kuşkum yoktu, o karşılaşmamızda ben çok başka biri haline gelmiş olacaktım. </st><st c="10092">Kararlıydım.</st></p>
			<p><st c="10104">Zeynep, kapıyı açıp şaşkın şaşkın baktı bana. </st><st c="10151">O saatte beklemediğinden değil, gömlek cebimden çıkmış uzun Marlbo</st><span epub:type="pagebreak" id="page172" title="172"></span><st c="10217">ro’yu görmüştü de ondan. </st><st c="10243">Böyle şeylere ne çok dikkat ederiz. </st><st c="10279">“Hoş geldin,” bile demeden önce sorarız hemen: “Pantolonu kaça aldın?”</st></p>
			<p><st c="10349">O da öyle yaptı.</st></p>
			<p><st c="10366">“Biri hediye mi etti?” diye sordu.</st></p>
			<p><st c="10401">“Hazırlan!” dedim. </st><st c="10421">“Değişiyoruz. </st><st c="10435">Kalite geliyor.”</st></p>
			<p><st c="10451">“İyi. </st><st c="10458">Ben çorbanın altını kısayım da hazırlanırım.” İki adım attı, durup geri döndü. </st><st c="10537">“Kim geliyor dedin?”</st></p>
			<p><st c="10557">Güldüm.</st></p>
			<p><st c="10565">“Hadi hadi,” dedim. </st><st c="10586">“Sen git, çorbanın altını kıs, anlatırım uzun uzun.”</st></p>
			<p><st c="10638">Doğal olarak benim Zeynep’e anlatmam ve hayatımızda yapmamız gereken değişiklikleri benimsetmem, Orhun’un bana anlatması ve benimsetivermesi kadar kolay olmadı. </st><st c="10800">Çünkü Zeynep başka biriydi, ben başka biri. </st><st c="10844">O, evinin kadını olmak uğruna mesleğini bırakabilmiş, çoluğa çocuğa karışabilmişti. </st><st c="10928">Ben ise hep “daha iyi” olmak için çalışıp didinmiştim. </st><st c="10983">Zeynep her zaman memnundu halinden, ben ise hiçbir zaman memnun olmamıştım. </st><st c="11059">Şu büyük sözü çok severim ve de bizdeki durum aynen budur: Alışkanlıkları onun karakteri halini almıştı, ben ise benden daha güzel bir şeye alışkanlık kazanmış herkese gıpta etmiş, gıpta etmeye alışmış ve gıptayı karakter haline getirmiştim. </st><st c="11301">O, kendi meşrebine yakın olan insanla, konu komşu olsun, hısım akraba olsun kaynaşıverir, arkadaş, eş dost oluverirdi, ben zinhar! </st><st c="11432">Benim arkadaşım, eşim dostum olabilmek için öncelikle güzel yüzlü olmak, temiz sakallı olmak, yakışıklı olmak, düzgün giyinmek, doğru oturup kalkmak gerekirdi. </st><st c="11592">Zeynep, Sincanlı Sancar’ı zevkle dinlerdi, ben ise... </st><st c="11646">Tamam, ben de zevkle dinlerdim ama o eskidendi. </st><st c="11694">Artık hayatımıza bir kalite geliyordu ve bu öyle Sancar’la, Sencer’le olacak iş değildi. </st><st c="11783">Piyano lazımdı. </st><st c="11799">Hemen yarın çarşıya çıkıp bol bol piyano kaseti alacaktım. </st><st c="11858">Ki o da her kasetçide olmazdı, o kalitede mamüller satan kasetçilere sorsan, “Piyano kasetiniz var mıydı abi?” desen, kim bilir nasıl ayıplarlar! </st><st c="12004">Bakalım nasıl soracağız!</st></p>
			<p><st c="12028">“Bari atmasaydık canım kasetleri. </st><st c="12063">Annemgile verseydik. </st><st c="12084">Bir </st><span epub:type="pagebreak" id="page173" title="173"></span><st c="12088">gün lazım olurdu. </st><st c="12106">O kadar sene ne çektik seriyi tamamlayacağız diye. </st><st c="12157">Yazıktır, günahtır Çetin!”</st></p>
			<p><st c="12183">“Olmaz Zeynep! </st><st c="12199">Kesin dönüş yapıyoruz. </st><st c="12222">Hem kasetin nesi lazım olacakmış? </st><st c="12256">Sincanlı Sancar değil mi bu? </st><st c="12285">Dakikada beş kaseti çıkıyor herifin zaten.”</st></p>
			<p><st c="12328">Zorlukla da olsa anlattım ona hayatımızda esecek olan değişim rüzgârını. </st><st c="12402">Her takıldığı yerde, “Yarın Kızılay’a in de, hem yeni bir ev bak kiralık, hem de gönlüne göre bir bulaşık makinesi beğen, ben gider alırım dönüşte,” deyiveriyordum, iş bitiyordu.</st></p>
			<p><st c="12580">“Bir düşünsene. </st><st c="12597">Kızılay’da oturacağız. </st><st c="12620">Soracaklar; ‘Nerde oturuyorsunuz?’ diye. </st><st c="12661">‘Kızılay’da,’ diyeceğiz. </st><st c="12686">Sen bakkala değil, en büyük marketlere gideceksin alışveriş yapmaya, çünkü Kızılay orası. </st><st c="12776">Hem marketten de elleri bozmayan gliserinli bulaşık deterjanı değil, bulaşık makinesi deterjanı alacaksın. </st><st c="12883">Ben enine boyuna hesapladım. </st><st c="12912">İnan, öylesi daha ucuza geliyor. </st><st c="12945">Hem de kaliteli... </st><st c="12964">Ne kokuyor bu ev?”</st></p>
			<p><st c="12982">“Eyvah! </st><st c="12991">Çorbayı ateşte unuttum.”</st></p>
			<p><st c="13015">Her şey tamamdı. </st><st c="13033">Çocuklar da kayınvalidegilde, çok güzel bir gece geçirdik Zeynep’le. </st><st c="13102">Yanık çorba kokusu evden çıksın diye mutfağın kapısını açık bıraktık ve Şentepe’de ne kadar sivrisinek varsa içeri doluştu ama, gecemizi gölgelemeye yetmedi sinek vızıltısı. </st><st c="13276">Kelimenin tam anlamıyla “sinek vızıltısı” gibi kaldı hatta. </st><st c="13336">Yarın çok başka bir gün olacaktı.</st></p>
			<p><st c="13369">Oldu!</st></p>
			<p><st c="13375">İlk başlarda dua ediyordum, Orhun bir müddet aramasın, ben adam gibi bir değişime uğrayayım, ondan sonra arasın diye.</st></p>
			<p><st c="13493">Aramadı da zaten.</st></p>
			<p><st c="13511">Önce kayınvalidegille girdik birbirimize.</st></p>
			<p><st c="13553">“Demek bizden uzaklaşmak için tee Kızılay’a gidiyorsunuz ha!!!” deyip maraza çıkarttılar, Zeynep’i üzüp hırpaladılar, hatta ağlattılar. </st><st c="13690">“Kız evlattır dedik, hayırlı olur dedik, sen de bırakıp gidiyorsun ya, helal olsun bu sütüm sana!” diyordu kayınvalide. </st><st c="13810">“Çocuklarınıza da bakıcı tutarsınız artık. </st><st c="13853">Bari torunlarımdan birini bana bırakın. </st><st c="13893">Kokusunu özlerim ben onların!”</st></p>
			<p><span epub:type="pagebreak" id="page174" title="174"></span><st c="13923">On gün içinde Konur Sokak’ta bir ev bulup apar topar taşındık. </st><st c="13987">Hesaplarıma göre, artık günde dört taşıt derdim kalmayacağı için, elli lira fazlasıyla kafa kafaya gibi geliyordu bu ev. </st><st c="14108">Taşınma stresiyle, ben Marlboro’nun gazına basmışım, sonradan azaltırım. </st><st c="14181">Çünkü, o fuzûli elli lirayı çıkartabilmek için günlük sınırımı yarım pakete indirmek zorundaydım bir süre için. </st><st c="14293">Hem daha taşınma masrafları var. </st><st c="14326">Madem elit bir yere taşınıyorsun, adam gibi bir evden eve nakliyat şirketiyle anlaşacaksın. </st><st c="14418">Tuzlu muzlu ama anlaştım ve ayrıca emlak komisyoncusuna bayıldığım fazladan bir kira bedeli... </st><st c="14513">Hiç içmesem olmaz, oturdum, çetele tuttum: Üç sene, günde yarım paket Marlboro içtim miydi tamam oluyor. </st><st c="14618">Kombiyi de biraz kısık kullanacaktık kış aylarında. </st><st c="14670">Bir de bulaşık makinesinin taksidi vardı çünkü. </st><st c="14718">Ayrıca, on beş günde bir Atakule’deki o restorana gitmemiz gerekiyordu ki, daha adisyon ne tutacak onu da bilmiyordum. </st><st c="14837">Belki bir deneme mahiyetinde önce kendim gider, basit bir yemek yiyip araştırma yapardım. </st><st c="14927">Yapmalıydım belki de.</st></p>
			<p><st c="14948">Sonraki bir ay içinde de aramadı Orhun, ki buna çok sevindim. </st><st c="15011">Daha başımızı suyun üstüne çıkarıp da şöyle ferah ferah değişememiştik çünkü. </st><st c="15089">Kolumdaki saat hâlâ pilli Casio’ydu mesela ve biz hâlâ Atakule’nin tepesindeki o restorana gidememiştik. </st><st c="15194">Ki, durumumuz düzelse bile nasıl gideceğimiz meçhuldü, çünkü kayınvalideler ta Şentepe’de oturuyordu, biz Kızılay’da. </st><st c="15312">Çoluğu çocuğu kucağına alıp Şentepe’ye gideceksin, onlara emanet edip geri Kızılay’a dönecek, oradan da Çankaya’ya gideceksin, hadi iki küçüğe para verme, kucakta götürürsün, ne eder hesap? </st><st c="15502">Şentepe’ye gidişte üçer kişiden iki taşıt, altı taşıt olur, dönüşte Zeynep’le ben, ikişerden dört taşıt da o, etti mi sana on taşıt. </st><st c="15635">Kalk ordan Çankaya otobüsüne bin, iki gidiş, iki de dönüş için, etti dört, toplamda on dört taşıt. </st><st c="15734">Geceleyin de kayınvalideye gidip çocukları geri al, dört gidiş, altı dönüş, ne etti? </st><st c="15819">Yirmi taşıt. </st><st c="15832">Ayda iki defa bu işi yapmaya kalksan, olur sana kırk taşıt. </st><st c="15892">Benim tek başıma Şentepe’den işe gidip geldiğim zamanla kıyaslarsan, hemen hemen yarım aylık ulaşım masrafım oluyor. </st><st c="16009">Olmaz. </st><st c="16016">Buna başka bir formül bulmak lazım.</st></p>
			<p><span epub:type="pagebreak" id="page175" title="175"></span><st c="16051">İki ay içinde ev sahibi kapımıza dayandı. </st><st c="16094">Kirayı estek köstek ödüyorduk da, apartman aidatlarına gücümüz yetmiyordu. </st><st c="16169">Bir de herif, kapıcıdan mı yöneticiden mi, artık kimden duymuşsa duymuş, eve soba aldığımız için kıyametleri koparttı. </st><st c="16288">“Şehre inmişsiniz ama hâlâ dağda sanıyorsunuz kendinizi! </st><st c="16345">Lambrilerimi batıracaksınız!” diye avaz avaz bağırıp apartmana rezil etti bizi. </st><st c="16425">Zeynep desen her gün ağlıyor. </st><st c="16455">Komşularını özlemişmiş, bu apartmanda kimsenin kimseyi tanıdığı yokmuş, çocuklar bahçeye, geçtim bahçeyi, sokağa çıkıp oynayamıyorlarmış, hiç arkadaşları kalmamışmış, bari götürüp iki küçüğü annesigile bıraksaymışız bir müddet için, üç ay olmuşmuş daha şöyle ağız tadıyla bir kıymalı pide yaptırıp yiyememişmişiz, ben sigarayı azalttığımdan beri çok sinirli olmuşmuşum, hiç çekilmiyormuşum, keşke yeniden kısa Maltepe’ye dönseymişim.</st></p>
			<p><st c="16888">Zaten döndüm.</st></p>
			<p><st c="16902">Çaktırmıyordum ama, ben de acı çekiyordum. </st><st c="16946">Akşamları eve gelirsin, kaldırım boyunca selam verebileceğin bir tek esnaf yok, zaten açıkhava parkına dönmüş, kaldırım falan da yok, sabah evden çıkarsın, gene öyle, çocuklara bir kilo üzüm alayım diye bir markete girersin, kasada iki saat sıra beklersin, kısa Maltepe alsan millet ters ters sana bakar, ki artık almaya başlamıştım. </st><st c="17280">Ama ayıp olmasın, karizmamız çizilmesin diye Sakarya’daki tekel büfelerinden alıyorum kaçıp kaçıp.</st></p>
			<p><st c="17378">Zeynep desen her gün mızmız, her gün zırıl zırıl.</st></p>
			<p><st c="17428">Hiç böyle yapmazdı bu kadın!</st></p>
			<p><st c="17457">“Tamam,” dedim sonunda. </st><st c="17482">“Götür bebeleri, annengile bırak. </st><st c="17516">Hem bize de hafta sonlarında eski mahallemize gitmek için bahane çıkar.”</st></p>
			<p><st c="17588">Ben de özlemişim mahallemi... </st><st c="17619">Yalan yok!</st></p>
			<p><st c="17629">Bir ay kadar sonra, üç bebemizle beraber Zeynep de gidince, kalktım ben de gittim peşinden, kayınvalidegile hemen hemen yerleştik. </st><st c="17761">Kayınpeder, ikametimizin on beşinci gününde beni bir kenara çekti.</st></p>
			<p><st c="17827">“Oğlum,” dedi. </st><st c="17843">“Ev üstüne ev olmaz, kalkın gidin evinize yurdunuza diyeceğim ama diyemiyorum; şöyle bir bakıyorum </st><span epub:type="pagebreak" id="page176" title="176"></span><st c="17942">da, durumunuz iyi değil galiba. </st><st c="17974">O Kızılay’daki evi boşaltsanız hani, şimdilik yanımızda otursanız? </st><st c="18041">Bak, iki haftadır uğradığınız yok, boşu boşuna kiraydı, aidattı işleyip duruyor. </st><st c="18122">Gelin bize yerleşin. </st><st c="18143">Zaten yerleştiniz, hiç olmazsa yaptığınız işin adı belli olsun. </st><st c="18207">Borcunuz harcınız bitince size şurdan sobalı, güzel bir ev tutarız, geçersiniz.”</st></p>
			<p><st c="18287">“Olmaz ama, bir düşüneyim Beybaba!” dedim.</st></p>
			<p><st c="18330">Ertesi gün, Kızılay’daki eve dönüp bulaşık makinesini sattım, apartman aidatlarını hallettim aldığım parayla, kalanıyla da sekiz karton kısa Maltepe aldım. </st><st c="18487">Kayınpederin sözleri kafamda çın çın ötüyordu. </st><st c="18534">“Niye olmasın lan!” diye bağırmışım dairedeki odamda. </st><st c="18588">“... </st><st c="18593">mişim kalitesini, elitesini!..”</st></p>
			<p><st c="18624">Façası yerinde, yüzü gözü düzgün oda arkadaşlarımın hiçbiri gelmedi yardımıma, “Geçen sefer bize bir kıymalı pide yedirmemek için evden eve nakliyat şirketine taşıttıydın, gene onlara taşıt!” deyip tavır koydular; onların yerine, ne kadar çopur, bodur, çirkin, kirli tıraşlı “eski” oda arkadaşım varsa onlar koşup geldi, biz evi bir kamyonet tutup, parti parti Hergele Meydanı’na taşıyarak eski eşyacılara kabala sattık. </st><st c="19046">Cebimde, borcu harcı bitirdikten sonra beni, günde iki gidiş, iki dönüşten dört eder, dört vesaitle aybaşına kadar daireye taşıyacak bir miktar para kalmıştı.</st></p>
			<p><st c="19204">Böylece evliliğimin onuncu senesinde içgüveysi oldum.</st></p>
			<p><st c="19258">Şükür Allah’a, Zeynep akıllı kadın, Sincanlı Sancar’ın kasetlerini attığım o gece, bana belli etmeden çöpten çıkarıp temizlemiş, kayınvalidemgile emanet etmiş hepsini. </st><st c="19427">Koleksiyonumuza eksiksiz kavuşmanın sevinciyle, teybi kısık açıp gece yarılarına kadar balkonda “Hadi gidi – Bidi bidi” kasetini, ki o bir klasikti artık, bir de jest olsun diye yeni çıkan kasetini almıştım; “Yandan yandan çalkala – Gız Sincan’dan çalkala” dinledik.</st></p>
			<p><st c="19693">Ertesi sabah, dairede halimden hoşnut, sırf düzgün giyimli diye bir vatandaşın işiyle bizzat meşgul olduğum bir sırada cep telefonum çaldı. </st><st c="19834">Baktım, arayan Orhun. </st><st c="19856">Bende bir pervasızlık... </st><st c="19881">Normalde paniğe kapılmam, “Eyvah! </st><st c="19915">Ne diyeceğim ben şimdi?” diye ağlaşmam gerekir.</st></p>
			<p><span epub:type="pagebreak" id="page177" title="177"></span><st c="19962">Açıverdim çekinmeden.</st></p>
			<p><st c="19984">“Çetin, Orhun ben. </st><st c="20004">Nasılsın? </st><st c="20014">Hiç aramaz mı insan?”</st></p>
			<p><st c="20035">“Vallaha hep aklımdaydın ama arayamadım işte Orhun’cuğum,” dedim. </st><st c="20102">Yalan da değildi hani. </st><st c="20125">“Rahatsız etmek istemedim.”</st></p>
			<p><st c="20152">“O da nerden çıktı? </st><st c="20173">İnsan, rahatsız edilmek istemiyorsa cep telefonunu vermez. </st><st c="20232">Ben sana verdiğime göre, demek ki...”</st></p>
			<p><st c="20269">Dur dur dur... </st><st c="20285">Bu elit ayaklarını yemeyecektim artık. </st><st c="20324">Şimdi bir de “Hı?” deyip azarlayacak. </st><st c="20362">Hiç meydan vermemek lazım. </st><st c="20389">Sözünü kestim.</st></p>
			<p><st c="20403">“Orhun...” dedim usulca. </st><st c="20429">“Biz ayrı dünyaların insanlarıyız kardeşim.”</st></p>
			<p><st c="20473">“Ne demek o?”</st></p>
			<p><st c="20487">“Yaa, kalite malite deyip kanıma girdin, hayatım zehir oldu birader. </st><st c="20557">Biz Şentepe’de oturuyoruz hem. </st><st c="20588">Sobalı bir evde, kayınvalidelerle beraber yedi kişi, itiş kakış. </st><st c="20653">Hafta sonlarında da kıymalı pide falan yaptırıp yiyoruz. </st><st c="20710">Tamam mı?”</st></p>
			<p><st c="20720">“Tamam ama...”</st></p>
			<p><st c="20735">Hızımı almıştım. </st><st c="20753">Devam ettim:</st></p>
			<p><st c="20765">“Sen bana iyi gelmedin. </st><st c="20790">Senin kaliten sana, benim kalitem bana. </st><st c="20830">Gözünü seveyim, bir diyeceğin varsa hemen de, ondan sonra o numaramı telefonundan sil, bir daha da arama beni.”</st></p>
			<p><st c="20941">Daha uzun bir sessizlik oldu bu kez.</st></p>
			<p><st c="20978">“Orhun?” dedim, biraz da fazla gittiğimi düşünüp üzülerek. </st><st c="21038">“Orda mısın?”</st></p>
			<p><st c="21051">“Burdayım,” dedi.</st></p>
			<p><st c="21069">“Şentepe’de oturduğumu duyunca çok şaşırdın, de mi?”</st></p>
			<p><st c="21122">“Yok canım. </st><st c="21135">Zaten biliyordum.”</st></p>
			<p><st c="21153">“Ee?” Ben çok şaşırmıştım asıl. </st><st c="21186">Ulan, alnımızda mı yazıyor nerde oturduğumuz?</st></p>
			<p><st c="21231">“Ne ee?”</st></p>
			<p><st c="21240">“Niye o zaman nerde oturduğumu bilmiyormuş gibi yapıp, yaşadığım yere bir alay bok attın?”</st></p>
			<p><st c="21331">İzah etti:</st></p>
			<p><st c="21342">“Seninle tanıştığımız o gün, biz iflas etmiştik. </st><st c="21392">Eşimle, eski hayatımızdan son bir gün yaşayalım istedik. </st><st c="21449">Seni de özellikle </st><span epub:type="pagebreak" id="page178" title="178"></span><st c="21467">seçip arkadaş olmaya çalıştım ki, o günden sonra ya Şentepe’de oturabilecektik ya da Kayaş’ta, Yahyalar’da, şurda burda... </st><st c="21590">Moral lazımdı. </st><st c="21605">Bana biraz o hayatı savunur, moral verirsin, maneviyatımı yükseltirsin diye ummuştum. </st><st c="21691">Ne yalan söyleyeyim, Şentepe daha cazip geliyordu bana. </st><st c="21747">Ama senin de memnun olmadığını görünce çok sarsıldım...”</st></p>
			<p><st c="21803">Bir kere daha kestim sözünü. </st><st c="21833">Kendi hikâyemi anlatacak yüzüm yoktu.</st></p>
			<p><st c="21870">“İyi de kardeş, niye aramadın bu zamana kadar?”</st></p>
			<p><st c="21918">“Nasıl arayayım?” dedi. </st><st c="21943">“Cep telefonumuza varıncaya kadar her şeyimizi satmak zorunda kaldık. </st><st c="22013">Nasıl olsa haczedilecekti, hiç olmazsa biz satalım, yok pahasına gitmesin, borçlarımızın bir bölümünü ödeyelim istedik. </st><st c="22133">Daha bugün alabildim bir telefon. </st><st c="22167">O da ikinci el.”</st></p>
			<p><st c="22183">“Kendin çıkıp geleydin madem.”</st></p>
			<p><st c="22214">“Nerdee... </st><st c="22226">Belkıs mimar olarak bir inşaat şirketinin Fethiye orman evleri şantiyesinde iş bulunca, ben de tası tarağı toplayıp onunla birlikte lojman karavanda yaşamak zorunda kaldım bugüne kadar. </st><st c="22412">Oradan da uydu bağlantılı telefon dışında hiçbir telefon çekmiyordu. </st><st c="22481">Dağın başındaydık anlayacağın.”</st></p>
			<p><st c="22512">“Hadi bee!” dedim cidden üzülerek. </st><st c="22548">“Fena çarpılmışsın desene. </st><st c="22575">Üzüldüm lan! </st><st c="22588">Şimdi durumlar nasıl peki?”</st></p>
			<p><st c="22615">“Vallaha bombok,” dedi. </st><st c="22640">“Bu telefonu da, sağa sola iş başvurusu yaptık ya, arayan olursa adres belli olsun diyerek aldık. </st><st c="22738">Fethiye şantiyesi işi bitti. </st><st c="22767">Açıktayız anlayacağın.”</st></p>
			<p><st c="22790">“Nerde Belkıs Hanım şimdi?”</st></p>
			<p><st c="22818">“Burada, yanımda. </st><st c="22837">Daha yeni döndük Fethiye’den. </st><st c="22867">Gidecek yerimiz yok da, belki bir iki gün sen misafir edersin diye düşündük.”</st></p>
			<p><st c="22944">“Siz nerdesiniz peki?”</st></p>
			<p><st c="22967">“Aşağıda. </st><st c="22978">Sizin dairenin önünde.”</st></p>
			<p><st c="23001">“Bir yere ayrılmayın,” dedim. </st><st c="23032">“Hemen geliyorum. </st><st c="23050">Size güzel bir kıymalı pide ısmarlayayım. </st><st c="23092">Ordan da kayınvalidegile geçer, sonrasını konuşuruz.”</st></p>
			<p><st c="23145">Telefonu kapattım, işiyle ilgilendiğim o düzgün façalı vatandaşı bir memuruma “saygıda ve hürmette” kusur etmemesini </st><span epub:type="pagebreak" id="page179" title="179"></span><st c="23263">tembihleyerek emanet edip, koşa koşa merdivenlerden inmeye başladım.</st></p>
			<p><st c="23331">Orhun!</st></p>
			<p><st c="23338">Benim tek kişilik sosyetem.</st></p>
			<p><st c="23366">Aşağıda, yanında da asil karısı, aç bilaç bekliyordu Şentepe’deki eve misafir gitmek için.</st></p>
			<p><st c="23457">Bir daha kaliteden maliteden bahsedecek olursa “Hı?” diyerek azarlayacaktım onu. </st><st c="23539">Kayınvalidemgil gani gönüllü insanlardı; istedikleri kadar misafir ederlerdi Orhun’la Belkıs’ı... </st><st c="23637">Bir de bebeleri vardı değil mi? </st><st c="23669">Hay Allah!.. </st><st c="23682">Kaybedenlerin okuluna göndereceklerdi mecburen.</st></p>
			<p><st c="23729">Gene de bana kazanmışlar gibi geliyordu.</st></p>
			</section>
  <div id="charCountTotal" value="23770"></div></body>
</html>
