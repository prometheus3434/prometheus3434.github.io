<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page9" title="9"></span>
      <h1><st c="0">Ateşin Var mı Birader?</st></h1>
			
			<p><st c="23">Bir süredir takip ediliyormuş gibi bir hisle, sanrılı sanrılı durup dönüyor, arkasını kollayıp kimseyi göremeyince yoluna devam ediyordu. </st><st c="162">En son, izbenin kırık dökük merdivenlerinden yukarı çıkarken bir de ayak sesi duymuş gibi olmuştu.</st></p>
			<p><st c="260">“Kim o?”</st></p>
			<p><st c="269">Ses yoktu.</st></p>
			<p><st c="280">Az beklemiş, nefes bile almadan geceye kulak vermiş, bir şey işitemeyince mini el fenerini yakıp öteleri taramış, sonunda gene takıntılı davrandığına hükmedip, “Bu halde böyle hissetmem normal!” diyerek tırmanmayı sürdürmüştü.</st></p>
			<p><st c="507">Tepeye gelmiş, tepesinde sadece tavan duvarı, uca kadar ilerlemişti.</st></p>
			<p><st c="576">“Ateşin var mı birader?”</st></p>
			<p><st c="601">İrkildi. </st><st c="611">Az kalsın ayağının önünde derinlemesine uzanan boşluğa yuvarlanıyordu tepetaklak. </st><st c="693">Zaten o boşluğa yuvarlanmak için gelmişti hoş, ama gene de insan kendi iradesiyle yuvarlanmak istiyordu. </st><st c="798">Hemen iki adım geri atıp ölüm sınırından uzaklaştı. </st><st c="850">Bu sesi ve bu sesin bu soruyu soruş tarzını çok iyi tanıyordu, gene de alışkanlıkla sordu soğuk karanlığa:</st></p>
			<p><st c="956">“Kim o?”</st></p>
			<p><st c="965">Alacağı cevabı da gayet iyi biliyordu. </st><st c="1005">“Kimi bekliyordun ki?” diyecekti şimdi Recep. </st><st c="1051">Nitekim,</st></p>
			<p><span epub:type="pagebreak" id="page10" title="10"></span><st c="1059">“Kimi bekliyordun ki?” diye yanıtladı Recep.</st></p>
			<p><st c="1104">Kaç küslük sonrası, olmadık zamanda kapısı çalınıvermiş, “Ateşin var mı birader?” diyerek sırıtan bir tip, gelenin kim olduğunu göre göre, bu da affetmeye her zaman mütemayil, sırıta sırıta “Kim o?” diye sormuş o tipe, hep aynı cevabı almıştı:</st></p>
			<p><st c="1348">“Kimi bekliyordun ki?”</st></p>
			<p><st c="1371">Kısacık bir süre için, kendisinin de anlam veremediği şekilde yüzü aydınlandı. </st><st c="1451">Severdi Recep’i ama niye sevdiğini bilmezdi hiç. </st><st c="1500">Kurda kuşa hayrı olan, eşine, dostuna, özellikle de “En iyi arkadaşım!” deyip durduğu halde buna bir türlü yâr olmayan hayırsızlardandı bu hayırsız.</st></p>
			<p><st c="1648">“Vay anasını!” dedi, belli belirsiz sevinip, sevindiği için de kendine kızarak. </st><st c="1729">“Ne işin var lan senin burda?”</st></p>
			<p><st c="1759">“Ne işim olacak? </st><st c="1777">Sana gelmiştim, ama nasıl karşılayacağını bilmediğim için kapını çalamıyordum bir türlü. </st><st c="1866">Arabamı da az öteye park ettiydim; uzaktan bakıp duruyordum öyle evinin karanlık perdelerine. </st><st c="1960">Sonra, gecenin bu vaktinde dışarı çıktığını, bir taksiye atladığını gördüm. </st><st c="2036">Meraklandım, seni takip ettim.”</st></p>
			<p><st c="2067">“İyi halt ettin. </st><st c="2085">Kafayı yiyordum burda. </st><st c="2108">Elli defa dönüp arkama baktım hiç bakmadıysam. </st><st c="2155">Manyak mısın sen? </st><st c="2173">Niye takip ediyorsun beni?”</st></p>
			<p><st c="2200">“Dedik ya birader; merak ettik! </st><st c="2233">Allah Allah yaa!”</st></p>
			<p><st c="2250">Arkadaşlıkları gençlik yıllarına dayanıyordu. </st><st c="2297">Samet’e göre bu her zaman tek taraflı bir arkadaşlık olmuştu ama olsun. </st><st c="2369">Arkadaşlık, arkadaşlıktır.</st></p>
			<p><st c="2395">O vakitler bok gibi para vardı Recep’te. </st><st c="2437">İşleri hep rast gider, gitmediği zaman da her nasılsa Samet sayesinde dört ayak üstüne düşerdi her zaman. </st><st c="2543">Samet ise daima sürünen tiplerdendi. </st><st c="2580">Başını suyun üstüne çıkarmayagörsün, ilahi bir dalga gelir, onun o suyun üstüne güç bela çıkartabildiği kopasıca kafasını bulur, saçlarından tuttuğu gibi dibe çalar, yeniden gömerdi içeriye. </st><st c="2771">Ki bu ilahi dalganın adı çoğu kez “Recep” olurdu. </st><st c="2821">Şu gece şurada bulunmasının sebeb-i hakikati Recep.</st></p>
			<p><st c="2872">“Bana bak... </st><st c="2886">İntihar falan etmeyeceksin, değil mi?”</st></p>
			<p><st c="2924">Ters ters baktı Samet.</st></p>
			<p><span epub:type="pagebreak" id="page11" title="11"></span><st c="2947">“Hayır,” dedi. </st><st c="2963">“Hiç işim yoktu, geceyarısını iki saat geçe gezeceğim tuttu, çıkıp Tusso Blokları’nın terk edilmiş tek binasını buldum, dolaşmaya geldim.”</st></p>
			<p><st c="3101">“Manyaksın sen aslanım! </st><st c="3126">Nerden çıktı şimdi bu intihar işi?”</st></p>
			<p><st c="3161">Samet, bir güzel dövmek istiyordu şu hayvanı. </st><st c="3208">“Sorduğu soruya bak!” diye düşünüyordu. </st><st c="3248">Batırmış, batırmış, batırmıştı onu ve şimdi de “Niye ki?” diye soruyordu.</st></p>
			<p><em><st c="3321">Hayvan! </st><st c="3330">Sanki bilmiyor.</st></em></p>
			<p><st c="3345">“Ulan it!..” dedi nitekim. </st><st c="3373">“Bir de soruyor musun utanmadan! </st><st c="3406">Battım ulan, battım. </st><st c="3427">Kurtuluşum kalmadı...” Durdu, merdivenleri yeni çıkmış gibi soluk soluğa bekledi bir müddet. </st><st c="3520">“Hale bak...” dedi, sinirli sinirli gülerek. </st><st c="3565">“Tutmuş kime anlatıyorum derdimi! </st><st c="3599">Veba mikrobuna vebadan dert yanmak gibi bir şey! </st><st c="3648">Bende de kafa kalmadı.”</st></p>
			<p><st c="3671">Recep, sinsi adımlar atarak boşlukla arasına girmişti Samet’in. </st><st c="3736">Şimdi sırtı on dört kat aşağıdaki ecel boşluğuna, yüzü, on dördüncü katta intihar etmek için bekleyen Samet’e dönüktü.</st></p>
			<p><st c="3854">Samet dik dik baktı Recep’e; hasmına bakar gibi.</st></p>
			<p><em><st c="3903">Şu pezevengin kucağına atlasam da beraberce düşsek aşağıya! </st><st c="3964">Ölmeyi hak eden asıl o! </st><st c="3988">Benim bu gece buraya çıkmamın sebebi bizzat o.</st></em></p>
			<p><st c="4034">Recep, onun bu düşüncesini okumuş gibi sağ kolunu açtı, en yakındaki duvara sıkı sıkı geçirdi pençesini.</st></p>
			<p><st c="4139">“Tabii ki bana anlatacaksın aslanım!” dedi. </st><st c="4184">“Arkadaşın değil miyim? </st><st c="4208">Benden başka kime anlatacaktın ya?”</st></p>
			<p><st c="4243">Samet, hırsından zangır zangır titredi; öyle ki, zelzele başlamış da bina titriyor sandı bir an için. </st><st c="4346">Çifte intihar senaryosunu, başlattığı yerden geliştirmeye, evirip çevirmeye devam etti kafasının içinde.</st></p>
			<p><st c="4450">“Niye çifte intihar olacakmış? </st><st c="4482">Aslında bunu itelesem ya doğrudan. </st><st c="4517">Ben niye atlıyorum ki?” noktasına vardı.</st></p>
			<p><st c="4557">“Lan gıcık!” diye patladı, aradaki mesafeyi kapatmaya çalışarak. </st><st c="4623">“Ne arkadaşlığından bahsediyorsun sen! </st><st c="4662">Arkadaş dediğin, kötü günde arkadaşının yanında olur. </st><st c="4716">Benim, karınla ilk kavganı yaptığın o gece senin yanında olduğum, kızcağızı geri getir</st><span epub:type="pagebreak" id="page12" title="12"></span><st c="4802">mek için ömrümde söylemediğim kadar yalan söylediğim, pasajdaki esnaftan dayak yemek üzere olduğunu haber verdiğin zaman dul anama koca yetiştirirmiş gibi koşup geldiğim yok mu? </st><st c="4981">Sen anlamazsın ama, bir arkadaş böyle şeyler yapar, böyle zamanlarda yanında olur arkadaşının. </st><st c="5076">Sen ne yaptın, düşün bakalım.”</st></p>
			<p><st c="5106">Recep, Samet’in arayı kapatır gibi olduğunu fark edip, sonuçlarına katlanmaya razı, gene mesafeyi az daha kapatmaya yönelik bir adım daha atmıştı çaktırmadan. </st><st c="5266">Bu hamle, ikisini de tek adımlık ecel mesafesinden bir miktar daha uzaklaştırmış, matematik hesapla, Samet’in yolunu daha beriden kesmiş oldu.</st></p>
			<p><st c="5408">“Her zaman yanında olmadığımı mı söylüyorsun?” dedi, kırılmış gibi. </st><st c="5477">“Ne yani? </st><st c="5487">Şu anda yanında değil miyim? </st><st c="5516">Bu en kara gününde, Tusso Blokları’nın bilmem kaçıncı katına kimin için geldim, senin için gelmedimse? </st><st c="5619">Bak, ecelle aranda duruyorum. </st><st c="5649">Senin en kara günün bugün değil mi?”</st></p>
			<p><st c="5685">“Değil!” dedi Samet sertçe, sonra düzeltti: “Değildi, ama şurada da karşıma çıktın ya, kesin en kara günüm budur artık.”</st></p>
			<p><st c="5806">“Saçmalama. </st><st c="5819">Bir duyan olsa sahiden de sana kötülük yaptım falan sanacak. </st><st c="5880">Şu abartma huyun yok mu!”</st></p>
			<p><st c="5905">Samet, saçını başını yolabilirdi hırsından. </st><st c="5950">Ter ter tepinebilir, kafasını duvarlara vurabilir, kendine jilet atabilir, daha kolayı, şuradan aşağıya tıpkı niyetlendiği gibi atlayabilirdi. </st><st c="6093">Ama yapmadı. </st><st c="6106">Buz gibi bir gerginlikle kendini tuttu, karşısında dikilmiş, aklınca iyilik yapmaya çalışan, uzun yıllar boyunca “arkadaş” dediği, “arkadaş” zannettiği yaratığa baktı.</st></p>
			<p><st c="6273">“Yapmadın mı?” dedi. </st><st c="6295">Hınç dolu bir sırıtma belirmişti suratında. </st><st c="6339">“Sen bana hiç kötülük yapmadın mı Recep? </st><st c="6380">Dinine imanına söyle!”</st></p>
			<p><st c="6402">Recep bir adım daha attı, Samet bir adım daha uzaklaşmış oldu boşluktan.</st></p>
			<p><st c="6475">“Bir teklifim var.”</st></p>
			<p><st c="6495">Samet sırıtmaya devam etti.</st></p>
			<p><st c="6523">“Görelim neymiş.”</st></p>
			<p><st c="6541">“Sırıtıp durma. </st><st c="6558">Ben ciddiyim. </st><st c="6572">Teklifim şu: Sen bana, benim </st><span epub:type="pagebreak" id="page13" title="13"></span><st c="6601">sana ne kötülük yaptığımı anlat, ben de seni bu intihar saçmalığından kesinkes vazgeçireyim.”</st></p>
			<p><st c="6694">Samet, makam odasında öfkeyle dolanan bir genel müdür gibi geriledi, terk edilmiş binanın içlerine doğru kıvrana kıvrana, bir elinin dışıyla öbür elinin içine vura vura dolanmaya başladı. </st><st c="6883">O kadar karanlıktı ki, cebinde merdiven çıkarken önünü görebilmek için getirdiği minik el fenerini yakmayı bile düşündü. </st><st c="7004">Kendi şaşırmışlığına kendi güldü.</st></p>
			<p><em><st c="7037">Ne olacaksa fener mener?</st></em></p>
			<p><st c="7062">Sabrı tükenmişti ve intihar zaten delilikken, bir başka delilik daha yapıp şu asalağı kendisiyle birlikte on dört kat aşağı yuvarlamamak için sinirlerine hakim olması gerekiyordu. </st><st c="7243">Çıldırmak işten değildi hani!</st></p>
			<p><st c="7272">“Manyaksın sen! </st><st c="7289">Manyaksın, delisin, alçaksın.” Atak yapıp tekrar Recep’in dibine sokuldu. </st><st c="7363">“Ulan, başıma ne geldiyse senin yüzünden geldi... </st><st c="7413">bilmiyor musun, dalga mı geçiyorsun? </st><st c="7450">Orospu çocuğu!”</st></p>
			<p><st c="7465">Recep bu hamleyi sakin karşıladı; biraz da kırgın.</st></p>
			<p><st c="7516">“Anneme laf etme de adam gibi konuşalım. </st><st c="7558">Sana ne kötülüğüm dokundu, söyler misin lütfen?”</st></p>
			<p><st c="7606">Samet, ani bir kararla bir adım daha yaklaştı, gözlerini kısıp ellerini beline dayadı ve, “Peki lan!” dedi. </st><st c="7715">“Söyle bakalım, beni besi çiftliği kurmaya teşvik eden kimdi?”</st></p>
			<p><st c="7777">“Been.”</st></p>
			<p><st c="7785">“Bak bir de söylüyor ‘been’ diye. </st><st c="7820">Deli olacağım! </st><st c="7835">Sonra beni ateşe atıp geri çekilen kimdi?”</st></p>
			<p><st c="7877">“O da ben. </st><st c="7889">Bu mu yani kötülük?”</st></p>
			<p><st c="7909">“Ulan... </st><st c="7919">Receeep... </st><st c="7930">Giderayak katil etme beni gözünü seveyim! </st><st c="7972">Lan oğlum, sen olmasan o iş aklımın ucundan geçer miydi benim? </st><st c="8035">Kim ikna etti de gırtlağıma kadar krediye battım? </st><st c="8085">Vahiy mi geldi bana lan? </st><st c="8110">Bir başıma nereme güvendim de boyumdan büyük borçların altına yattım? </st><st c="8180">Sana soruyorum; buraya bak! </st><st c="8208">Kim soktu beni o işe?”</st></p>
			<p><st c="8230">“Ben ama...”</st></p>
			<p><st c="8243">“Tabii sen. </st><st c="8256">Yüzüp yüzüp kuyruğuna geldiğimiz son ana kadar ‘Sermayenin tamamını ben koyuyorum. </st><st c="8339">Borca girmek</st><span epub:type="pagebreak" id="page14" title="14"></span><st c="8351">ten korkma. </st><st c="8364">Babamla konuştum, problem yok,’ deyip deyip, ben evimi, arabamı ipotek etmişim, balıklama dalmışım banka kredisi bataklığına, ‘Olmadı. </st><st c="8499">Babam vazgeçti,’ diyen sen değil miydin?”</st></p>
			<p><st c="8540">Recep de ellerini beline dayamıştı. </st><st c="8577">Karşılıklı, az sonra düelloya başlayacak gibi duruyorlardı şimdi.</st></p>
			<p><st c="8642">“Biz ne diyoruz?” dedi sertçe. </st><st c="8674">“Babam izin vermedi demiyor muyuz? </st><st c="8709">Peder Bey razı gelmeyince ben mi satmış oluyorum seni?”</st></p>
			<p><st c="8764">“Ya kim satmış oluyor? </st><st c="8788">Madem babanın böyle bir ibnelik yapma ihtimali vardı, baştan ne demeye...”</st></p>
			<p><st c="8862">“Ağır ol... </st><st c="8875">Babam hakkında doğru konuş.”</st></p>
			<p><st c="8903">“Kes lan! </st><st c="8914">Babana da sana da şimdi haa... </st><st c="8945">Ulan, oğluna aslanlar gibi iş kurması için para vermeyen o baba, nasıl oldu da sermaye için vermekten kaçındığı o miktarın çok daha fazlasını bayılıp altına sıfır kilometre BMW çekmesine izin verebildi? </st><st c="9148">Konuşalım demesi kolay. </st><st c="9172">Konuş hadi.”</st></p>
			<p><st c="9184">Recep, Samet’e hak vermeye başlayacakmış gibi baktı şöyle. </st><st c="9244">Boşluğa yakın yerler, Konya-Samsun Asfaltı’ndan ışık alıyordu.</st></p>
			<p><st c="9306">Yüzler epeyce net.</st></p>
			<p><st c="9325">“İyi ama...” dedi, “... </st><st c="9350">biliyorsun, O BMW de kaçak çıktı, bize de yâr olmadı yani. </st><st c="9409">Ağır cezalarda süründük, bir BMW parası da tazminat ödedik devlete.”</st></p>
			<p><st c="9477">Samet, saçlarını yoluyormuş gibi yaptı.</st></p>
			<p><st c="9517">“Allah’ım, kime meram anlatmaya çalışıyorum ben?”</st></p>
			<p><st c="9567">Recep, omuz silkip bir sigara yaktı, geri geri gitti, boşluğu soluna alarak, gene o boşluğa sıfır, balkonda oturur gibi yere oturup tehlikeli bir biçimde ayaklarını öne uzattı, sırtını da duvara yaslayıp sağ eliyle sağ yanına şap şap vurdu.</st></p>
			<p><st c="9808">“Gel hele şöyle,” dedi. </st><st c="9833">“Gel otur, konuşalım adam gibi. </st><st c="9865">İntihar etmeye o kadar meraklıysan gene edersin. </st><st c="9914">Ömrüm boyunca peşinde dolanıp çobanlık yapacak halim yok. </st><st c="9972">Önce aramızdakini halledelim, sonra ne yaparsan yap.”</st></p>
			<p><st c="10025">Samet, şaşkın bir şekilde bakmaya devam etti sözde arkadaşına.</st></p>
			<p><span epub:type="pagebreak" id="page15" title="15"></span><st c="10088">“Ne demek şimdi bu?”</st></p>
			<p><st c="10109">“Ne demek olacak... </st><st c="10130">Benden dolayı intihar etmeni istemiyorum demek. </st><st c="10178">Başka sebeplerden edeceksen et, ama benim yüzümden etme. </st><st c="10235">O kadar yük ağır gelir bana. </st><st c="10264">Taşıyamam.”</st></p>
			<p><st c="10275">Samet, söver gibi güldü. </st><st c="10301">Nefesi, küfür kıyamet çıkıyordu. </st><st c="10334">Yaptığına kendi de bir anlam veremeyerek, büyük bir şaşkınlık içinde uslu uslu gitti, kendisine gösterilen yere oturdu. </st><st c="10454">Sol omzu, arkadaşının sağ omzuna değiyordu. </st><st c="10498">Şöyle sertçe bir omuz darbesi vursa, öteki aşağıya uçup giderdi.</st></p>
			<p><em><st c="10562">Neden olmasın?</st></em></p>
			<p><st c="10577">Ürperdi.</st></p>
			<p><em><st c="10586">Deliyle deli olma Samet!</st></em></p>
			<p><st c="10611">“Ver bir sigara,” dedi.</st></p>
			<p><st c="10635">“Sen içmezsin ki.”</st></p>
			<p><st c="10654">“Lan, ver dedik. </st><st c="10672">Her sırnaştığında ‘Ateşin var mı birader?’ demeyi biliyorsun... </st><st c="10736">Sağlığımı düşünmek sana mı kaldı?”</st></p>
			<p><st c="10770">“Arkadaş değil miyiz? </st><st c="10793">Hem ben o lafı şaka olsun diye diyorum. </st><st c="10833">Muhabbet gülümseyerek açılsın, gergin bir kavuşma olmasın diye. </st><st c="10897">Yok arkadaş! </st><st c="10910">Olmaz! </st><st c="10917">Veremem sigara migara. </st><st c="10940">Bu saate kadar içmemişsin, bu saatten sonra da alışmanı istemem. </st><st c="11005">Hele ki de benim yüzümden olursa...”</st></p>
			<p><st c="11041">Paketi kaldırıp gömlek cebine soktu.</st></p>
			<p><st c="11078">Samet hırladı.</st></p>
			<p><st c="11093">“Allah senin tepeni yere getireceği yerde benimkini getiriyor ya, en çok o gücüme gidiyor.”</st></p>
			<p><st c="11185">Recep, Samet’in hırıltısına kuru gürültü muamelesi yapıp, hiç umursamadan, sigarasından düşünceli düşünceli nefesler çekti.</st></p>
			<p><st c="11309">“O araba meselesini diyordum..” dedi; sanki orada onun dertlerini konuşmak için toplanmışlar. </st><st c="11404">“Heves ettik, aldık... </st><st c="11427">Ulan, ertesi gün kapıma dayanmasın mı emniyette ne kadar polis varsa! </st><st c="11497">Hem motor, hem de şasi numarası vurmaymış, tamam mı! </st><st c="11550">Emniyette, ben bir taraftan, babam bir taraftan açıklamaya çalışıyoruz, ‘Dün arabanın kaydını üstümüze geçirtirken niye fark etmediniz? </st><st c="11686">Kaç yıllık emniyet! </st><st c="11706">Sizin bile gözden kaçırdığınız şeyi biz nasıl fark edelim?’ diyoruz, başkomiser bizi </st><span epub:type="pagebreak" id="page16" title="16"></span><st c="11791">azarlıyor. </st><st c="11802">‘Tanju da sizin dediğinizi dediydi, ama Türk adaleti yemedi,’ diyor. </st><st c="11871">Galericinin adını veriyoruz, ‘İftira atmaya utanmıyor musunuz elin adamına?’ diyor başkomiser bu sefer. </st><st c="11975">Kaldırıp kaldırıp bir tomar kâğıt gösteriyor. </st><st c="12021">Meğer bizim suçladığımız herifin adı bile geçmiyormuş bizim satış sözleşmesinde. </st><st c="12102">Biz arabayı, adı kaçakçılığa çoktan karışmış puştun tekinden almış gibi görünüyormuşuz. </st><st c="12190">Tabii, ben de polis olsam inanmam bana. </st><st c="12230">Neticede, adamcağız kıyak olsun diye nezarette yatırmadı beni, hemen nöbetçi savcıya sevk etti. </st><st c="12326">Babamın kefaletiyle serbest kaldım, ama bir ay sonra mahkemeye çıktım tabii. </st><st c="12403">Hülâsâ, hüküm giydim, ama hâkim, kastı aşan kabahat gibi bir şeyi işleme koyup cezamı hapisten para cezasına çevirdi... </st><st c="12523">Ahın mı tuttu nedir; senin çiftliğe vereceğimizden çok daha fazla parayı devlete ve de asla binemeyeceğim o patlıcan rengi BMW’ye vermiş olduk. </st><st c="12667">Babama acayip sitem ettim o arada. </st><st c="12702">‘Senin yüzünden hem o kadar paramız havaya gitti, hem ben gene işsiz kaldım, hem de en iyi arkadaşım Samet iflas etti,’ dedim. </st><st c="12829">Ama babamı bilirsin, seni hiç sevmez.”</st></p>
			<p><st c="12867">Samet, o saatte, üstelik de intiharına beş kala orada oturmuş, uslu uslu bunları dinlediğine inanamıyordu.</st></p>
			<p><st c="12974">“Bilirim,” dedi. </st><st c="12992">“Bilmem mi? </st><st c="13004">Allah ondan razı olsun. </st><st c="13028">Ee? </st><st c="13032">Sadede gel. </st><st c="13044">Zaten bildiğim şeyleri bana bir daha niye anlatıyorsun? </st><st c="13100">İntihar etmeden önce hakkımı helal etmemi mi istiyorsun? </st><st c="13157">Avucunu yalarsın! </st><st c="13175">Cehennemde cayır cayır yanacağımı bilsem gene hakkımı helal etmem sana.”</st></p>
			<p><st c="13247">“Ama, bir düşünsene... </st><st c="13271">Galericinin oyununa geldik biz. </st><st c="13303">Babamda o para olmamış olsaydı hâlâ hapis yatıyor olacaktım bugün. </st><st c="13370">Her bilmem kaç lira için üç gün... </st><st c="13405">Hapsin paraya çevrilmesi öyle hesaplanıyormuş...”</st></p>
			<p><st c="13454">Samet sırıttı.</st></p>
			<p><st c="13469">“Alnından öpmek isterdim o galericiyi,” dedi. </st><st c="13516">“Allah’ın sopası yok. </st><st c="13538">Bak bak... </st><st c="13549">İyi bak... </st><st c="13560">Senin bana, bizim ortaklığımıza çok gördüğün parayı, çocuğun elinden balonunu alır gibi nasıl alıvermiş elinden.”</st></p>
			<p><st c="13673">Recep onayladı.</st></p>
			<p><st c="13689">“Ben de onu diyorum ya işte. </st><st c="13719">Bir hata yaptık ve Allah bize </st><span epub:type="pagebreak" id="page17" title="17"></span><st c="13749">dersimizi verdi. </st><st c="13766">Babama da dedim aynısını. </st><st c="13792">‘Ne güzel iş kuracaktık, arabamızı da kendi kazandığımızla alacaktık, sen bunu çok gördün, gitti dünya kadar para,’ dedim.”</st></p>
			<p><st c="13915">“O ne dedi?”</st></p>
			<p><st c="13928">“‘Ben, her işi ağzına yüzüne bulaştıracağını bildiğim için, kendisini hiç sevmem ama, hâlâ sana güvenen o Samet andavallısına acıdım, o yüzden vermedim parayı,’ dedi. </st><st c="14096">Üstüne de, ‘Bak, en heves ettiğin şeyi bile kanununa kitabına uydurup almayı beceremedin. </st><st c="14186">Koskoca şirketi yönetmeyi nasıl becerecektin?’ diyerek cila çekti.”</st></p>
			<p><st c="14253">Samet bir an duruldu. </st><st c="14276">Sonradan bu herif yüzünden başına gelenleri düşündüğünde bayağı da gerçekçi bir adam sayılırdı Recep’in babası. </st><st c="14388">Oysa kendisi, tam da onun dediği gibi, andavallının tekiydi. </st><st c="14449">Geri zekâlı, aptal, salak, ahmağın teki! </st><st c="14490">Babası biliyordu oğluna güvenilmeyeceğini de bu bilmiyordu.</st></p>
			<p><st c="14549">“Haksız da sayılmaz,” dedi. </st><st c="14578">“Ama, ben de babana kızmayıp sana kızmakta haksız sayılmam o zaman. </st><st c="14646">Sen dümbüğün tekisin. </st><st c="14668">Arkadaş kıymeti bilmeyen...”</st></p>
			<p><st c="14696">“Dur dur. </st><st c="14707">Daha hikâyenin devamını anlatmadım...”</st></p>
			<p><st c="14745">“Anlat lan, anlat! </st><st c="14765">Nasıl olsa son dinleyişim seni.”</st></p>
			<p><st c="14797">Kendi sabrına bir kere daha şaşarak dinlemeye devam etti Samet.</st></p>
			<p><st c="14861">İki defa yalandan öksürdükten sonra, “İşin peşini bırakacak değildim,” dedi Recep. </st><st c="14945">“Dünya kadar paramız galericinin cebine cup diye dalıvermiş, bir daha da çıkmamıştı. </st><st c="15030">Yetmezmiş gibi de hapis tehlikesi atlatmıştım. </st><st c="15077">Çok hınçlıydım. </st><st c="15093">Acayip hırs yapmıştım, anlıyor musun? </st><st c="15131">Mahkemeden paçayı sıyırdıktan sonra, yanıma iki arkadaş alıp ziyaretine gittim itin. </st><st c="15216">O sıralar sen bana, çiftliğin için sermaye koymadım diye küsmüştün, o yüzden bu detayları bilmiyorsun.”</st></p>
			<p><st c="15319">“Ee? </st><st c="15325">Ne oldu ziyaretine gittin de?”</st></p>
			<p><st c="15355">“Ne olacak? </st><st c="15368">Bizi bir temiz dövdüler orda.”</st></p>
			<p><st c="15398">“Ohh! </st><st c="15405">Ellerine kollarına sağlık!”</st></p>
			<p><st c="15432">“Tuttum, bir de mahkemeye verdim ben bunu. </st><st c="15476">Hem fiili saldırıdan, hem de bana kaçak araba satmaktan. </st><st c="15533">Ama mahkemede işler tersine döndü. </st><st c="15568">Herif, komşu dükkânları da ayarlamış, </st><span epub:type="pagebreak" id="page18" title="18"></span><st c="15606">bir araba dolusu yalancı şahitle geldi, işyerine taşlı sopalı saldırıdan karşı dava açtı. </st><st c="15696">Biz hem mahkemeyi kaybettik, hem de hüküm giydik tekrardan. </st><st c="15756">Bizim arkadaşların avukatı sıkı herifti; benim azmettirdiğimi söyletip yırttırdı onlara paçayı... </st><st c="15854">Ben, Haymana Açık Cezaevi’nde iki ay yattım.”</st></p>
			<p><st c="15899">“Allahıma şükürler olsun! </st><st c="15926">Bunu önceden söyleseydin, her sene, hapse girdiğin o mübarek gün aşure dağıtırdım komşulara.”</st></p>
			<p><st c="16019">Recep, yalancı öksürükler eşliğinde devam ediyordu anlatmaya:</st></p>
			<p><st c="16081">“Dedim ya, sen bana çocuk gibi küstüydün sermayeyi vermedim diye. </st><st c="16148">Haberin yok neler çektiğimden. </st><st c="16179">Sonra bir gün, biliyorsun, aradan iki sene mi ne geçmiş, senin bir şirket kurduğunu öğrendim. </st><st c="16273">Özlemişim de. </st><st c="16287">Çıkıp geldim. </st><st c="16301">Hatırlarsın canım. </st><st c="16320">Hani ‘cee’ der gibi, ‘Ateşin var mı birader?’ deyip hopladıydım odana.”</st></p>
			<p><em><st c="16391">Nasıl hatırlamam!</st></em></p>
			<p><st c="16409">Dün gibi hatırlıyordu Samet.</st></p>
			<p><st c="16438">“O güne lanet olsun!”</st></p>
			<p><st c="16460">“Lanet okuma. </st><st c="16475">Günahtır! </st><st c="16485">Mapus damlarında o kadar yalnız bıraktığın, bir ziyaretime bile gelmediğin halde ben gene de büyüklük gösterip affetmiştim, hatta mahcuptum da sana karşı. </st><st c="16640">Gerçi hakkını yemeyeyim, sen de küslük taslamadın, misafir gibi karşıladın beni ama... </st><st c="16727">Neyse... </st><st c="16736">Hikâyeyi hiç anlatmadım, biliyorsun. </st><st c="16773">Sadece, dişimin çok ağrıdığını, ama dişçiye gidecek param olmadığını söyleyip, babam o sıralar yüzüme bakmıyordu pek, senden para istedim birazcık.”</st></p>
			<p><st c="16921">“Ben de verdim. </st><st c="16938">Elimi s...keyim.”</st></p>
			<p><st c="16955">“Allah razı olsun. </st><st c="16975">Sayende diş ağrılarımdan kurtuldum. </st><st c="17011">Sonra bizim Yunus, dükkânlardan birinin işletmesini bana devredebileceğini, böylesinin iki dükkânda da tanımadığı, bilmediği elemanları çalıştırmaktan daha mantıklı olacağını söyledi. </st><st c="17195">Babam da sıcak baktı projeye. </st><st c="17225">Cebinden para mara çıkmayacaktı ne de olsa. </st><st c="17269">Hem de barışmış oluyorduk bu vesileyle. </st><st c="17309">Kabul edip butikçi oldum ben.”</st></p>
			<p><st c="17339">Samet gene hırladı.</st></p>
			<p><st c="17359">“Biliyoruz biliyoruz. </st><st c="17382">Salak gibi, sana destek olacağım diye </st><span epub:type="pagebreak" id="page19" title="19"></span><st c="17420">dükkânına gelip gidip lüzumsuz lüzumsuz alışverişler yapmaya başladım. </st><st c="17491">Bir gömlek lazımsa beş gömlek aldım, kışın ortasında sekiz tane şort mayo aldım, başka renk yok diye saks mavisi takım elbise aldım... </st><st c="17626">Bedeni bile uymuyordu lan!”</st></p>
			<p><st c="17653">Samet’in kahırlı kahırlı söylenip sıraladığını gören Recep, bir sigara daha yaktıktan sonra lafa girdi:</st></p>
			<p><st c="17757">“Aldın ama, hiçbirinin parasını peşin vermedin. </st><st c="17806">Hepsini takside bağlattın. </st><st c="17833">Ben sana taksitler konusunda kolaylık göstermedim mi?”</st></p>
			<p><st c="17887">Samet, atılıp üstüne çullandı Recep’in, o daha ne olduğunu anlamadan dizini karnına bastırdı, gömlek cebine yerleştirdiği sigara paketini kaptı.</st></p>
			<p><st c="18032">“Nooluyor lan? </st><st c="18048">Düşüyordum. </st><st c="18060">Dikkat etsene!”</st></p>
			<p><st c="18075">“Kes! </st><st c="18082">Hemen bir sigara yakmam lazım, yoksa seni yakacağım.”</st></p>
			<p><st c="18135">“İyi be, yak. </st><st c="18150">Ne halin varsa gör. </st><st c="18170">Sana da iyilik yaramıyor. </st><st c="18196">O taksit işinde de böyle yapmıştın zaten.”</st></p>
			<p><st c="18238">Samet, içine çektiği bütün dumanı Recep’in suratına üfledi. </st><st c="18299">Hâlâ dizini karnından çekmemişti.</st></p>
			<p><st c="18332">“Taksit işine sıçtırtma şimdi,” dedi, dişlerinin arasından. </st><st c="18393">“Alçak herif, taksit yaptın da babanın hayrına mı yaptın lan? </st><st c="18455">Her takside, ‘Yunus istiyor. </st><st c="18484">Yoksa ben almazdım,’ diye diye kapı gibi senet almadın mı elimden? </st><st c="18551">Ondan sonra da ilk geciken senette beni icraya vermedin mi?”</st></p>
			<p><st c="18611">“Verdim ama, Yunus istediği için verdim.”</st></p>
			<p><st c="18653">“İyi halt ettin. </st><st c="18671">Madem icraya verecektin, bana niye, ‘Âdet yerini bulsun diye senet alıyorum. </st><st c="18748">Yunus’a karşı şaşı bir durum olmasın. </st><st c="18786">O bütün müşterilerden almamı şart koştu. </st><st c="18827">Yoksa ne zaman ödersen öde. </st><st c="18855">Tarihin hiç önemi yok!’ dedin? </st><st c="18886">Hadi onu da anladık diyelim, adam gibi icraya vereydin olmaz mıydı? </st><st c="18954">Bana tebligat geleydi, ben parayı bulup buluşturup ödeyeydim? </st><st c="19016">Ne demeye ihtiyati haciz getirttin lan? </st><st c="19056">Dallı güllü şort mayolar için, koskoca patron olmuşuz, şirket yönetiyoruz, büroya haciz memurları gönderilir mi? </st><st c="19169">Onu da mı Yunus istedi?”</st></p>
			<p><st c="19193">Recep, sigarasını hızlı hızlı içip Samet’in koluna dokundu. </st><st c="19254">Artık öksürme taklidi yapmıyordu.</st></p>
			<p><span epub:type="pagebreak" id="page20" title="20"></span><st c="19287">“Allah’ı var istemedi çocuk,” dedi. </st><st c="19324">“Onu ben akıl ettim. </st><st c="19345">Hani, hoşuna gider, bana belki dükkânın işletmesinde hisse misse verir diyerek.”</st></p>
			<p><st c="19425">Samet’in karnına bıçak gibi bir ağrı saplandı.</st></p>
			<p><em><st c="19472">Kaşınıyor bu! </st><st c="19487">Beni kışkırtmaya çalışıyor! </st><st c="19515">Bu kadar aptal olamaz!</st></em></p>
			<p><st c="19537">Sigarasından bir nefes daha çekip devam etti Recep:</st></p>
			<p><st c="19589">“Nitekim de verdi. </st><st c="19609">‘En iyi arkadaşının gırtlağına çökecek kadar sağlamcı bir esnaf olduğuna göre, dükkânın yarı hissesi senin olabilir. </st><st c="19726">Çalış, kazandığın parayı kasadan çekme, borcundan düşelim, hisse devrine sayalım,’ dedi. </st><st c="19815">Sevinçten deliye döndüm. </st><st c="19840">Yani, acayip bir mutluluk tattırdın bana. </st><st c="19882">Akıllılık eden bendim gerçi ama, sebep sendin... </st><st c="19931">Senin sayende oldu ne olduysa...”</st></p>
			<p><st c="19964">Samet, tehlikeli fikirlerin sınırında gezinmekten yorgun düşmüş, dosdoğru içine dalmıştı ruhundaki kaosun.</st></p>
			<p><em><st c="20071">Niye buna bir omuz atıp aşağıya ittirmiyorum ki?</st></em> <em><st c="20120">Salak mıyım? </st><st c="20134">Niçin bu kadar acıyı ben çekiyorum?</st></em></p>
			<p><st c="20169">Birden, kendi beynini susturmaya çalışır gibi bağırmaya başladı:</st></p>
			<p><st c="20234">“Ben de şirket personeline rezil oldum senin sayende. </st><st c="20289">Düzenim bozuldu. </st><st c="20306">Üç otuz paranı bulup ödeyebilmek, malları hemen hacizden kurtarabilmek için kapı kapı dolandım, muhannete muhtaç oldum lan!”</st></p>
			<p><st c="20430">“Ama sonunda buldun. </st><st c="20452">Bağırıp durma bana! </st><st c="20472">Götürüp yatırmışın bankaya. </st><st c="20500">Hepsinden haberim var benim.”</st></p>
			<p><st c="20529">Bağırmayı kesti Samet. </st><st c="20553">Oldukça sakin bir sesle devam etti anlatmaya:</st></p>
			<p><st c="20598">“Yatırdım, ama o arada bizim bilgisayarlar satılmış icra yoluyla. </st><st c="20665">Onları geri alamadık. </st><st c="20687">Bütün muhasebe kayıtlarımız da ordaydı. </st><st c="20727">Maliyeyle başım derde girdi bu sefer. </st><st c="20765">Beyannameyi boş doldurunca müfettişler gelip kayıtları incelemek istedi. </st><st c="20838">Ciddi bir tahkikat yapıp, aslında kayıt kuyut tutmadığımız sonucuna vardılar. </st><st c="20916">Hikâyeyi anlattık, ‘Yemeyiz,’ dediler, ‘Derdinizi ya takdir komisyonuna, ya da takdiri kabul etmeyip mahkemeye anlatırsınız!’ Zabıt tutup gittiler. </st><st c="21064">Ondan sonra da boş be</st><span epub:type="pagebreak" id="page21" title="21"></span><st c="21085">yanname verdiğimiz dönemlere dair takdir komisyonuna gönderdiler bizim şirketi. </st><st c="21166">Komisyon öyle bir borç çıkardı ki, donumuza kadar satıp savdık, neyimiz varsa hacze kaptırdık, üstümüzden silindir gibi geçti vergi dairesi. </st><st c="21307">Mahvolduk senin saks mavisi takım elbiseyle şort mayolar yüzünden. </st><st c="21374">Mahvolduk, anlıyor musun!”</st></p>
			<p><st c="21400">“Anlıyorum,” dedi Recep. </st><st c="21426">“Ve de üzülüyorum, ama, göte giren şemsiye açılmaz. </st><st c="21478">Olan olmuş. </st><st c="21490">Ondan sonra bana niye gönül koydun? </st><st c="21526">Niye küstün gene?”</st></p>
			<p><st c="21544">Samet, hayatında ilk defa içtiği halde içmelere doymuyordu şu sigara denen mereti. </st><st c="21628">İçmek ne kelime, yemek istiyordu kütür kütür. </st><st c="21674">Haykırmaya gerek bile görmedi, tükürür gibi güldü sadece.</st></p>
			<p><st c="21731">“Bak, bir de ‘niye’ diyor ya!” dedi, çok komik bir şey işitmişçesine. </st><st c="21802">Sonra ilk defa söze döktü aklındakini:</st></p>
			<p><st c="21840">“Şeytan diyor, ittir şu pezevengi aşağıya, kendin dön evine, ne halin varsa gör. </st><st c="21922">O gebersin, sen niye geberiyorsun?”</st></p>
			<p><st c="21957">Recep, cilve yapan köy gelini gibi omuz attı Samet’e.</st></p>
			<p><st c="22011">“Harbiden de o kadar kızgın mıydın bana Samet?”</st></p>
			<p><st c="22059">Samet, ne yapacağını bilemediği için bir kere daha, ama bu sefer epeyce bir süre güldü uzun uzun.</st></p>
			<p><st c="22157">“Anladım, kızgınmışın,” dedi Recep. </st><st c="22194">“Ama bir sene sonra gene dayanamayıp barıştın. </st><st c="22241">Kötü mü oldu yani?”</st></p>
			<p><st c="22260">“Allah senin belanı versin, e mi Recep!” Artık fısıldayarak konuşuyordu Samet. </st><st c="22340">“Bin bir türlü belanı versin senin Allah! </st><st c="22382">Ulan, karım niye öldü benim?”</st></p>
			<p><st c="22411">“Allah’ın takdiri. </st><st c="22431">Ne diyebiliriz başka?”</st></p>
			<p><st c="22453">Samet, gülmeyi aniden kesip sessizce hıçkırdı. </st><st c="22501">Kontrolünü kaybetmek üzere olduğunun farkındaydı. </st><st c="22551">On santim kadar açıldı Recep’in vücudundan.</st></p>
			<p><em><st c="22594">Ne olur ne olmaz... </st><st c="22615">İtiveririm falan...</st></em></p>
			<p><st c="22634">“Hiç utanmadan nikâh davetiyeni getirdin bizim eve,” diyerek girdi lafa. </st><st c="22708">Hâlâ fısıldıyordu. </st><st c="22727">“Hatırlıyor musun? </st><st c="22746">Yanında da müstakbel karın vardı.”</st></p>
			<p><st c="22780">“Hatırlamaz olur muyum? </st><st c="22805">Kapınızı nasıl korka korka çaldıydım, terslersin, kovarsın diye. </st><st c="22870">Ama hiç de öyle yapmadın.”</st></p>
			<p><span epub:type="pagebreak" id="page22" title="22"></span><st c="22896">“Yapmadım, çünkü ben salona girdiğimde karım sizi içeri almıştı bile. </st><st c="22967">Sen neyse de, o kızcağıza ayıp olacaktı tekmeli tokatlı ağırlama. </st><st c="23033">Mecburen barıştım. </st><st c="23052">O küçük düşmesin diye. </st><st c="23075">İnsanlığımdan.”</st></p>
			<p><st c="23090">“Ama ben de nikâh şahitliğimi bir tek sana yaptırdım. </st><st c="23145">Babam o kadar nefret eder senden, gene de direndim, kimseye bırakmadım.”</st></p>
			<p><st c="23217">“İyi bok yedin. </st><st c="23234">Bir de utanmadan o gece bizi yemeğe davet edip şeref misafirin olarak yanına oturttun, yeniden zenginleşme hikâyeni anlattın ya... </st><st c="23365">O tam bombaydı asıl. </st><st c="23386">Neymiş efendim, Yunus Bey denen arkadaş bozuntusu, sana ‘tam ortaklık’ teklif edecek kadar güvenmeye başlamışmış, artık sırtın yere gelmezmiş, beni de en kısa zamanda yanına alıp genel müdür filan yaparmışsın, fason dikiş atölyesi açacakmışsınız da, paraya para demeyecekmişsiniz de, falanmış da feşmekânmış... </st><st c="23697">Bir an olsun inandım mı sana ben?”</st></p>
			<p><st c="23731">“Yaa... </st><st c="23740">di mi?.. </st><st c="23749">Yemek masasında o kadar da uyardıydın halbuki beni. </st><st c="23801">Güvenmemem gerektiğini, hiç kimsenin hiç kimseyi kara kaşı, kara gözü için ortak almayacağını, durduk yerde sermayesini üleşmeye kalkışmayacağını, bu işin içinde başka bir iş olduğunu söyleyip durduydun.”</st></p>
			<p><st c="24005">“Evet. </st><st c="24013">Sen de beni, seni çekemediğimi, başarılarını kıskandığımı söyleyerek nikâh yemeğinden kovduydun.”</st></p>
			<p><st c="24110">Kaptırmışlardı. </st><st c="24127">Karşılıklı gülüşüyor, fısıldaşıyorlardı. </st><st c="24168">Uzaktan bir gören olsa, şakalaşıyorlar, kendi aralarında tatlı tatlı muhabbet ediyorlar sanırdı.</st></p>
			<p><st c="24264">“Çok pişmanım. </st><st c="24280">Sonradan ne kadar haklı olduğunu anladım ama...”</st></p>
			<p><st c="24328">“Anladın da ne? </st><st c="24345">Gene ‘Ateşin var mı birader?’ diye yavşaya yavşaya gelip benim kapımı çaldın, bana ağlaştın hiç yüzün kızarmadan.”</st></p>
			<p><st c="24459">“Ama haklı değil miydim? </st><st c="24485">Hem ‘Ortağız’ diyor herif, hem de koyduğu her kuruş sermayeyi borca işlediği yetmezmiş gibi, bir de tefeci faizi koyuyor üstüne pezevenk. </st><st c="24623">Hem de ne kadar biliyor musun? </st><st c="24654">Aylık yüzde yirmi. </st><st c="24673">Haydi buyur bakalım! </st><st c="24694">Aynen böyle. </st><st c="24707">Yüzde yirmi... </st><st c="24722">İnanabiliyor musun?”</st></p>
			<p><span epub:type="pagebreak" id="page23" title="23"></span><st c="24742">Öyle bir gülüşüyorlardı ki...</st></p>
			<p><st c="24772">“Biliyoruz. </st><st c="24785">Seksen defa anlattın. </st><st c="24807">Sermayeyi borca işlemesi normal. </st><st c="24840">Sen de o zaman bizim besi çiftliği işine sermaye koysaydın borca işleyecektik, çünkü ben bir şey koymuyorum. </st><st c="24949">Ama faiz işletmesi, hem de tefeci faizi işletmesi tam bir hayvanlık. </st><st c="25018">Resmen tecavüz etti herif sana. </st><st c="25050">Yatırdı yere, kol gibi geçirdi. </st><st c="25082">O zaman da söylemiştim... </st><st c="25108">ama dinlemedin. </st><st c="25124">Çok akıllısın ya!”</st></p>
			<p><st c="25142">“Ama kardeşim, ben senden borç istemeye gelmişim, sen bana akıl verip ortağımı kötülüyorsun. </st><st c="25236">Nesini dinleyeyim? </st><st c="25255">Gene de... </st><st c="25266">Allah razı olsun... </st><st c="25286">Düştüğüm zaman, her düştüğümde olduğu gibi gene bir tek sen merhamet ettin, bir sen acıdın bana. </st><st c="25383">Yaptıklarını inkârdan gelecek değilim.”</st></p>
			<p><st c="25422">Samet, hırslı hareketlerle bir sigara daha çıkarıp yaktı, Recep’in sigara almak için uzanan elini görmezden gelip paketle çakmağı gömlek cebine attı gerisin geri. </st><st c="25586">Gülmeyi hiç kesmemişti.</st></p>
			<p><st c="25609">“Allah’ın laneti sana bir kere daha acıdığım o güne olsun!” diye fısıldadı. </st><st c="25686">“Tam sırtımız minderden kalkmış, elimiz yeniden para tutmaya başlamış, bir de senin borcunun derdine düştük enayi gibi. </st><st c="25806">Senin diyorum, senin... </st><st c="25830">Başka birinin değil, senin derdine düştük... </st><st c="25875">Dünyada iyilik görmeyi en az hak eden insanın derdine...”</st></p>
			<p><st c="25932">“Ağır konuşuyorsun ama... </st><st c="25959">Bu kadarını da hak etmedim hiçbir şekilde.”</st></p>
			<p><st c="26002">“Lan nasıl hak etmedin, hayvan! </st><st c="26035">Kalpsiz, vicdansız, merhametsiz hayvan! </st><st c="26075">Ben sana o borcu şartlı vermedim mi? </st><st c="26112">‘Git, bugüne kadarki borçlarını öde, o ortaklıktan yakanı sıyır, yoksa Yunus seni fena halde becerecek,’ demedim mi? </st><st c="26229">Kalan borcuna da o şartla kefil olmadım mı?”</st></p>
			<p><st c="26273">Recep, acı acı güldü bu kez.</st></p>
			<p><st c="26302">“Oldun...” dedi. </st><st c="26320">“Allah razı olsun, ama bana bilgiçlik tasladın sen. </st><st c="26372">Benim ortağımı benden iyi tanıdığını iddia ettin, sonuçta da...”</st></p>
			<p><st c="26436">“Sonuçta da verdiğim onca parayı herife toka etmekle kalmadın, bir de kefalet senetlerimi eline teslim edip yeni ve daha yüksek faizli borçlar aldın.”</st></p>
			<p><span epub:type="pagebreak" id="page24" title="24"></span><st c="26587">“Ama benim niyetim çok başkaydı. </st><st c="26621">Sana ne kadar yanıldığını göstermek istiyordum.”</st></p>
			<p><st c="26669">Samet, gülemiyordu bile artık. </st><st c="26701">İçi boşalıvermişti birden.</st></p>
			<p><em><st c="26727">At şunu aşağıya!</st></em></p>
			<p><st c="26744">“Sonuç?” diye sordu; soğuk, donuk, durgun bir fısıltıyla.</st></p>
			<p><st c="26802">Recep de durgunlaştı bunun üzerine, boynunu büktü.</st></p>
			<p><st c="26853">“Yunus, senin senetleri icraya vermiş. </st><st c="26893">Ben nerden bilirdim böyle bir hainlik yapacağını?”</st></p>
			<p><st c="26943">“İcra değil,” diye düzeltti Samet. </st><st c="26979">“İhtiyati haciz. </st><st c="26996">Her şeyim gitti elimden. </st><st c="27021">Bundan sonraki kırk sene için de senin ortağına çalışmak zorunda kaldım. </st><st c="27094">Kazandığım her kör kuruşa otomatik haciz geliyor artık. </st><st c="27150">Ev kiramı bile ödeyemiyorum maliyecilerden izin almadan. </st><st c="27207">Tam battım.”</st></p>
			<p><st c="27219">“Yani...” dedi Recep. </st><st c="27242">“Şu Yunus’u anlamıyorum. </st><st c="27267">Para için deli oluyor herif. </st><st c="27296">Ama seni de hiç anlamıyorum. </st><st c="27325">Başkalarının yapıp ettiği şey yüzünden faturayı bana kesme huyun yok mu; öyle ağır geliyor ki...”</st></p>
			<p><st c="27422">Samet, ağır ağır Recep’ten tarafa dönüp, inanamayan gözlerle, Konya-Samsun Asfaltı’ndan gelen uzak ışıkların izin verdiği ölçüde onun gözlerinin tam içine baktı.</st></p>
			<p><em><st c="27584">At şunu aşağıya! </st><st c="27602">At!</st></em></p>
			<p><st c="27605">“Ne?” diye soludu.</st></p>
			<p><st c="27624">Gözlerini kaçırdı Recep.</st></p>
			<p><st c="27649">“Bu nasıl bir arkadaşlık aslanım? </st><st c="27684">Babam sana geçiriyor, beni suçlu ilan ediyorsun; kendin lüzumsuz yere takım elbise, şort mayo borcuna girip kendi kendine geçiriyorsun, beni suçlu ilan ediyorsun; Yunus geçiriyor, beni suçlu ilan ediyorsun...”</st></p>
			<p><st c="27893">Samet, içinden kopup gelen çığlığı başarıyla kahkahaya dönüştürdü, ama sözleri ağzından savrulup giderken, aklı da başından savrulup gitti.</st></p>
			<p><em><st c="28033">At, at at... </st><st c="28047">Sadece itivereceksin... </st><st c="28071">Hepsi o!</st></em></p>
			<p><st c="28079">“İyi de gülüm...” dedi, hakırdayarak. </st><st c="28118">“Karım niye öldü, karım? </st><st c="28143">Allah’ın takdiri olduğunu biz de biliyoruz. </st><st c="28187">Gene masal okuma bana. </st><st c="28210">Dünyevi sebebi neydi o zamansız ölümün? </st><st c="28250">Ondan bahset.”</st></p>
			<p><st c="28264">“Cenazeye gelmedim mi?” diye terslendi Recep. </st><st c="28311">“Orda anlat</st><span epub:type="pagebreak" id="page25" title="25"></span><st c="28322">madın mı bana, para bulamadığın için kemoterapi yaptıramadığını, ameliyat da ettiremediğini?”</st></p>
			<p><st c="28416">“Peki, sana o kadar para kaptırmamış olsaydım, o parayı bulabilir miydim sence? </st><st c="28497">Ne dersin?”</st></p>
			<p><st c="28508">“Bulabilir miydim de ne demek? </st><st c="28540">Kaptırmamış olacağına göre, zaten paran olurdu. </st><st c="28588">Aramana gerek kalmazdı ki!”</st></p>
			<p><st c="28615">“O halde kimin yüzünden ölmüş oluyor karım?”</st></p>
			<p><em><st c="28660">Cevabını bekleme. </st><st c="28679">İtele gitsin!</st></em></p>
			<p><st c="28692">Recep, dalgın dalgın yutkundu.</st></p>
			<p><st c="28723">“Söyleyeceğim ama, gene küplere bineceksin,” dedi.</st></p>
			<p><st c="28774">“Binmeyeceğim. </st><st c="28790">Söz...” </st><em><st c="28798">Seni aşağıya atacağım.</st></em><st c="28820"> “Söyle, karım kimin yüzünden öldü?”</st></p>
			<p><st c="28856">Recep, adeta “Hadi at!” der gibi, boşluğa doğru kaydı bir miktar. </st><st c="28923">Sol kalçası açığa çıkmıştı.</st></p>
			<p><st c="28950">“Senin yüzünden,” dedi. </st><st c="28975">“Başka kimin yüzünden olacak? </st><st c="29005">Ticareti hiç bilmiyorsun. </st><st c="29031">Ne zaman bir iş kursan batırıyorsun. </st><st c="29068">Besi çiftliği, sonradan kurduğun o şirket, maliyeyle takıştığın şirketi diyorum hani, nene gerek senin saks mavisi takım elbise, ondan sonra bu Yunus’a para kaptırma hikâyesi... </st><st c="29246">Paralarını boş hevesler peşinde çarçur ediyorsun, sonuçta da bir Aspirin bile alamıyorsun zavallı hasta karına.”</st></p>
			<p><st c="29358">Samet, sertçe ittiriverdi Recep’i boşluğa. </st><st c="29402">Recep, ses çıkartmadan on dört kat aşağıya uçtu gitti.</st></p>
			<p><st c="29456">Çok kolay olmuştu.</st></p>
			<p><st c="29475">Hiç olmamış gibi...</st></p>
			<p><em><st c="29495">Fazlasıyla kolay olmadı mı sence???</st></em></p>
			<p><st c="29531">Aklı çarçabuk geldi başına. </st><st c="29560">Eğilip, öldürdüğü arkadaşının ardından baktı. </st><st c="29606">O da kendini atacaktı, “Belki ölmemiştir,” deyip merdivenlere koştu. </st><st c="29675">Daha ilk basamakta yumuşak bir nesneye takıldı. </st><st c="29723">Kapaklandığı yerden kalkar kalkmaz cebine attı elini, minik el fenerini çıkardı, yaktı, neye takıldığına baktı. </st><st c="29835">Ufak bir spor çantasıydı bu. </st><st c="29864">Üstüne bantlanmış bir zarf vardı; ışığı oraya tuttu, zarfın üstündeki adresi okudu.</st></p>
			<p><st c="29947">Adres belli, tek kelime:</st></p>
			<p><st c="29972">“Samet”</st></p>
			<p><em><st c="29980">Onu öldüreceğimi biliyormuş alçak! </st><st c="30016">Kasten yapmış hepsini!</st></em></p>
			<p><span epub:type="pagebreak" id="page26" title="26"></span><st c="30038">Zarfı yırtarak açtı, el fenerini dişlerinin arasına sıkıştırıp, içinden çıkan mektubu okumaya başladı.</st></p>
			<p><st c="30141">“Dostum!” diye başlıyordu Recep ve şöyle devam ediyordu:</st></p>
			<p><st c="30198">“Sonunda doğru bir iş yaptım; bu gece gidip Yunus’u öldürdüm. </st><st c="30261">Para sayıyordu pezevenk! </st><st c="30286">Benden, senden, bizim gibi başka enayilerden çarptığı paraları. </st><st c="30350">Huyunu bildiğim için, o işi akşamın kaçında yapacağını da biliyordum. </st><st c="30420">Süklüm püklüm içeri girdiğimi görünce bana sırıta sırıta baktı, ‘Gene sermaye istemeye mi geldin ortak?’ dedi. </st><st c="30531">Ağzının ortasına sıktım mermiyi, beynini dağıttım, tabancayı da eline sıkıştırdım. </st><st c="30614">Aslında yüz yerinden bıçaklayıp sonra da yirmi noktayı birleştirerek ‘FAİZ’ yazmak isterdim ama o zaman cinayet olduğu ortaya çıkardı. </st><st c="30749">Bunu yapmadım... </st><st c="30766">senin için...</st></p>
			<p><st c="30779">Şerefsizin o kadar çok parası vardı ki, yanımda götürdüğüm spor çantası tıka basa dolduğu halde kimse bilemeyecek kasanın soyulduğunu. </st><st c="30915">Zaten, tefe parasına resmi kayıt tutacak hali yok.</st></p>
			<p><st c="30965">Gelgelelim, benden geçti artık. </st><st c="30998">Çünkü bir adam öldürdüm, artı, evet, iflah olmaz bir salağım ben.</st></p>
			<p><st c="31063">Sen her zaman haklıydın.</st></p>
			<p><st c="31088">İntihar etmeye karar verdiğimi anlamışsındır artık. </st><st c="31141">Birazdan yola çıkacak, senin eve gelecek, zile basıp çantayı bırakacak ve uzaktan, kapıyı açışını, bu çantayı alışını, belki de mektubumu okuduktan sonra telaşla kapının önüne yeniden çıkarak beni arayışını, karanlık sokağa telaşlı telaşlı bakışını, sonra da aşağıda vereceğim adrese doğru bir taksiye atlayıp uçarak gidişini izleyeceğim. </st><st c="31480">Bilmiyorum... </st><st c="31494">Eğer beklemişsem, beni orada bulamayacaksın demektir. </st><st c="31548">Palas pandıras geri döneceksin; ben de o zaman gideceğim oraya, yapacağımı yapacağım.</st></p>
			<p><st c="31633">Dönüşüm yok.</st></p>
			<p><st c="31646">Tahmin etmişsindir; sen bu mektubu okuduğun zaman ben çoktan ölmüş veya az sonra ölecek olacağım. </st><st c="31745">Film gibi, değil mi?</st></p>
			<p><st c="31765">Seni her kıçüstü oturtuşumda, beni Tusso Blokları’ndan atmak istediğini söylerdin ya, ondan esinlendim, Tusso Blokla</st><span epub:type="pagebreak" id="page27" title="27"></span><st c="31882">rı’nı kestirdim gözüme. </st><st c="31907">En üst katına çıkıp atlayacağım. </st><st c="31940">Sen atmışsın sayalım, sözün yerde kalmamış olsun.</st></p>
			<p><st c="31989">Para, ananın ak sütü gibi helal. </st><st c="32023">Ki zaten senin. </st><st c="32039">Benim yüzümden, bana olan dostluğun yüzünden kısa bir süreliğine Yunus’un eline geçmişti, şimdi geri dönüyor asıl sahibine. </st><st c="32163">Çatır çatır ye, en küçük bir vicdan azabı duyma. </st><st c="32212">Ömr-ü hayatımda ilk ve son defa hayrım dokunsun sana. </st><st c="32266">Sen ki, bana tahammül eden tek adamsın.</st></p>
			<p><st c="32305">Ateşin var mı birader? </st><st c="32329">Yaksana ruhuma bir sigara!</st></p>
			<p><st c="32355">Recep.”</st></p>
			<p><st c="32363">Samet, geri geri gidip oturdu, elini gömlek cebine attı, Recep’in sigara paketiyle çakmağını çıkarttı, bir sigara yaktı.</st></p>
			</section>
  <div id="charCountTotal" value="32484"></div></body>
</html>
