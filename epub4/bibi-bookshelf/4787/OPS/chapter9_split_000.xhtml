<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page153" title="153"></span>
      <h1><st c="0">Kaybedenler</st></h1>
			
			<p><st c="12">“Kaybedenler...” dedi. </st><st c="36">Dönüp suratına baktım yandan; o da kendi önüne bakıyordu. </st><st c="94">Direksiyondaydı. </st><st c="111">Onu, bizim dairede şirketiyle ilgili bir iş için dolanıp dururken görmüş ve hemen yardımına koşmuştum. </st><st c="214">Düzgün insanlara dayanamam, hemen yanaşırım. </st><st c="259">Bununla da kalmaz, kıymet verir ve önemserim doğru dürüst tipleri; bana da kıymet versinler isterim. </st><st c="360">Anlayışsız biri gibi görünmekten korktuğum için, “Nasıl yani? </st><st c="422">Kim kaybedenler?” gibisine soramıyorum. </st><st c="462">Sessiz kalmayı tercih ettim.</st></p>
			<p><st c="490">“Buradan bu kadar çıkar...” diye sürdürdü konuşmasını. </st><st c="546">O sırada sağımızdan tehlikeli bir şekilde bir taksi daldı, makas atıp önümüze kırdı. </st><st c="631">Tehlikeli bir kaza geçirebilirdik.</st></p>
			<p><st c="665">“Orrrospu evladı!” demişim. </st><st c="694">Küfürü severim.</st></p>
			<p><st c="709">Güldü. </st><st c="717">Onu güldürmek hoşuma gitmişti. </st><st c="748">Ne de olsa, yeni tanışmalarda taraflar birbirinin hoşuna gitmek ister. </st><st c="819">Samimiyet kurulduktan sonra hoşa gitmesen de olur, ama en başta çırpınıp çabalayacaksın. </st><st c="908">Benimkisi otomatik olmuştu. </st><st c="936">Bilerek yapsam hayatta yapmazdım. </st><st c="970">“İyi,” diye düşündüm. </st><st c="992">“Ağzı bozuk adamı seviyor... </st><st c="1021">veya küfürden hoşlanıyor ben gibi. </st><st c="1056">Bunun ortaya çıktığı iyi oldu.”</st></p>
			<p><st c="1087">Hazır yer tutmuşum, soruverdim:</st></p>
			<p><span epub:type="pagebreak" id="page154" title="154"></span><st c="1119">“Kimdi o kaybedenler?”</st></p>
			<p><st c="1142">Koltuğunu anormal derecede geriye itmişti. </st><st c="1186">Direksiyona kollarını uzatırken bayağı zorlanıyor olsa gerekti. </st><st c="1250">Asterix serilerinden biliyorum, o pozisyonda, yan yatmış, çanaktan üzüm yiyerek beslenen bir Batı Roma lejyonerine benziyordu. </st><st c="1377">Yüzünde var mı yok mu bellirsiz bir gülümseme; biraz sonra “Orgies orgies” diye bağırıp el çırpacak.</st></p>
			<p><st c="1477">“Şu önünden geçtiğimiz okul yok mu?” dedi.</st></p>
			<p><st c="1520">Hiç farkında değildim. </st><st c="1544">Demek ki bir okulun önünden geçmişiz. </st><st c="1582">Artık o kadarını da söyleyip açık verecek değildim. </st><st c="1634">“Haa...” dedim. </st><st c="1650">“Evet?”</st></p>
			<p><st c="1657">“Onun öğrencileri.”</st></p>
			<p><st c="1677">Tam, “Nasıl yani?” sorusunun yeriydi ama soramadım ben gene. </st><st c="1739">“Anlıyorum,” demekle yetindim.</st></p>
			<p><st c="1769">“Ve de öğretmenleri...”</st></p>
			<p><st c="1793">“Hıı.”</st></p>
			<p><st c="1800">“Ve müdüriyet.”</st></p>
			<p><st c="1816">“Tabii.”</st></p>
			<p><st c="1825">“Ve de o çocukların aileleri, velileri, onların akrabaları, komşuları...”</st></p>
			<p><st c="1899">Semti, ilçeyi ve Büyükşehir Belediyesi’ni saymaya başlamadan müdahale ettim artık; dayanamadım:</st></p>
			<p><st c="1995">“Nasıl yani? </st><st c="2009">Ne kaybetmişler?”</st></p>
			<p><st c="2026">Onu anlamama imkân olup olmadığını anlamaya çalışırmış gibi baktı bana. </st><st c="2099">Küçümsendiğimi hissettim; ki eğer o kadar genel bir şeyi anlayamadıysam, ne kadar küçümsensem yeriydi. </st><st c="2202">Koltuğunu o kadar arkaya yatırmıştı ki, arabayı arka koltuktan sürüyor gibiydi.</st></p>
			<p><st c="2281">“Yani, bildiğin şeyler işte...” dedi.</st></p>
			<p><st c="2319">Ne biliyordum ki?</st></p>
			<p><st c="2337">“Evet!” dedim biliyormuş gibi. </st><st c="2369">Daha fazla küçümsenmeye tahammül edemeyecektim. </st><st c="2417">“Şu şeyler.”</st></p>
			<p><st c="2429">“Yazık!” dedi. </st><st c="2445">Konuşmaya devam edeceği belliydi, onun için boş yere “Acaba neye yazık?” diye düşünmedim.</st></p>
			<p><st c="2534">O devam etti:</st></p>
			<p><st c="2548">“Okuyacaklar bir ömür. </st><st c="2572">Belki de hocaları çok iyi çıkacak, </st><span epub:type="pagebreak" id="page155" title="155"></span><st c="2607">dünyanın en doğru bilgilerini öğrenecekler... </st><st c="2653">Belki üniversite sınavını da birincilikle kazanacaklar...”</st></p>
			<p><st c="2711">Burada, “Hepsi birden mi?” dememek için bayağı çabalamam gerekti.</st></p>
			<p><st c="2777">“Ama neye yarar?” diye devam etti. </st><st c="2813">“İnsan olamayacaklar hiçbir zaman. </st><st c="2848">Güdük kalacaklar, kavruk kalacaklar, bir kenar mahallede büyümüş olmanın bin çeşit aşağılık kompleksiyle kıvranıp, kendilerinden düzgün her türlü insana diş bileyecekler... </st><st c="3021">Bir çocuğum var, bu semtte okutmaktansa cahil bırakırım daha iyi. </st><st c="3087">Zavallılar... </st><st c="3101">İnsanın acıyası geliyor. </st><st c="3126">Ama gene de kabuklarını kırmaya yanaşmadıkları için kızıyorum onlara.”</st></p>
			<p><st c="3196">Dinliyordum, bakalım ne diyecek.</st></p>
			<p><st c="3229">“Bir gece hayatları olmayacak, cahil bir ev kadını bulup evlenecekler, karıyı eve tıkıp ara sıra ava falan gidecekler kendileri gibi az gelişmişlerle, doğru dürüst gazete okumayacaklar, araştırmacı gazetecilerin kitaplarına bir kuruş vermeyi bile müsriflik sayıp, gidip gidip Stephan King’in, Dean Koontz’un öcülü böcülü uyduruk kitaplarına para bayılacaklar, gece hayatı olanının da pavyondan ileri bir gece hayatı olmayacak, bar nedir, disko nedir, bir kızı arabaya atıp bir otele götürmek, beraberce tatile gitmek nedir bilmeyecekler, tatil dendi miydi akıllarına yalnızca karılı, çoluk çocuklu ya da kaba saba erkek arkadaşlarıyla çadırlı, pansiyonlu kalabalık seyahatler gelecek... </st><st c="3917">Belki bürokrat olacaklar, ama maiyetlerine kan kusturacaklar her zaman, çünkü kompleksli yetişmişler, tek sosyal hayatları televizyon olacak, akşamları koştura koştura eve dönüp hemen çizgili pijamalarını giyecekler, ayak parmaklarının arasını ovalaya ovalaya yabancı film seyredecekler, çocuklarını dövecekler, karne günlerini çocuklara zindan edecekler, hayat boyu bir ev, bir de araba almaktan daha yüksek bir hedef bilemeyecekler... </st><st c="4354">Yazık... </st><st c="4363">Çok yazık... </st><st c="4376">Bir o kadar da ayıp! </st><st c="4397">Kızıyorum! </st><st c="4408">Çok kızıyorum!”</st></p>
			<p><st c="4423">Aval aval bakıyordum öyle. </st><st c="4451">Ağzı da ne güzel laf yapıyordu. </st><st c="4483">Daha önce bu söylediklerini hiç düşünmemiştim ben ve onunla tanışmamış olsaydım kırk yıl daha düşünmezdim. </st><st c="4590">Ben de Stephan King okur, Dean R. </st><st c="4624">Koontz’u çok sever, ayrıca da ba</st><span epub:type="pagebreak" id="page156" title="156"></span><st c="4656">na Afrika kıtasını tanıttığı için bilhassa Wilbur Smith’e özel bir hayranlık duyardım çünkü. </st><st c="4750">Arkadaşlarla ava çıkardım, karım ev kadınıydı ve de benim çocuklarım, bu geçtiğimiz semte göre daha az gelişmiş bir semt olan Şentepe okullarından mezun olacaktı. </st><st c="4913">Bu semttekilere böyle sallıyorsa, benim oturduğum semti duysa nasıl sallardı Allah bilir! </st><st c="5003">Ama güzel konuşuyordu. </st><st c="5026">Doğru konuşuyordu ve haklıydı dinine yandığım!</st></p>
			<p><st c="5072">Devam etti:</st></p>
			<p><st c="5084">“Klima değil vantilatör, diş minelerine zarar vermeyen kaliteli diş pastası değil, en ucuzundan diş macunu, o da üç-dört günde bir sefer, jakuzi değil kurna, puro değil sigara, kütüphane değil kitaplık, içki dolabında çeşit çeşit içkiler değil buzdolabında iki yetmişlik rakı, müzik seti değil radyo-teyp, kıyafete göre kayış, saat değil, boktan bir pilli Casio, blender değil rende, klozet değil delikli hela, misafir yatak odası değil her odada çekyatlı kanepe, paralel-dijital telefon değil, salonun ortasında bir tane çevirmeli telefon, sanitarik yer döşemesi değil, el dokuma çeyizlik Bünyan halısı, bilgisayar değil, kollu Facit hesap makinesi, porselen tabak değil melamin tabak, duvarlarda güzel yağlıboya tablolar değil, hısım akrabanın çerçevelenmiş fotoğrafları, sağda solda minyatür sanat eserleri, masklar, heykelcikler değil, sehpaların üstüne simetrik olarak yerleştirilmiş birkaç ucuzluk biblosu olacak evlerinde... </st><st c="6017">Misafirliğe gittiğin zaman, daha kapıdan girer girmez, gittiğine gideceğine pişman olacaksın. </st><st c="6111">Bir saat ‘Daha daha nasılsınız?’ geyiği, ondan sonra aile albümleri dayanacak burnuna. </st><st c="6198">Şöyle dereden tepeden, genel kültürden dem vuramayacaksın... </st><st c="6259">Günün siyasilerinden açılacak konu. </st><st c="6295">Sen bir taraftan nasıl etsem de kaçsam diye düşünür, o seviyeye inmeye, konuşulanları anlamaya çalışırken, sümüklü bebeleri gelip gidip sırnaşacak sana, o onun saçını çekecek, bu ağlayıp zırlayacak, anaları bir tanesinin boklu bezini değiştirecek gözünün önünde, televizyon oradan bangır bangır bağıracak, büyük kız kenara çekilip nakışına gömülecek, tam kalkıp gideceğin sırada önüne sırı kaçmış bir porselen tabakta kolum kadar bir çatal, bir de bıçak, ayı gibi bir portakal, bir de elma gelecek, zar zor yiyeceksin ayıp olmasın di</st><span epub:type="pagebreak" id="page157" title="157"></span><st c="6828">ye, kalkmaya davranacaksın, bir ısrar, bir ısrar, kalkamayacaksın... </st><st c="6898">Tutuklu gibi oturacaksın o patırtının içinde... </st><st c="6946">Sonunda yakayı kurtaracaksın, bu sefer kapının ağzında ayrı bir geyik, ‘Vallaha bunu saymayız, gene geleceksiniz...’ Olmaz. </st><st c="7070">Bunlardan adam çıkmaz.”</st></p>
			<p><st c="7093">Acaba bizim eve gizli kamera falan mı yerleştirmişti bu, yoksa yeni bir okulun daha mı önünden geçmiştik? </st><st c="7200">Sordum:</st></p>
			<p><st c="7207">“Kimlerden?”</st></p>
			<p><st c="7220">Yaklaşık elli santim kadar gerimden tek kaşını kaldırarak baktı bana. </st><st c="7291">Aşağılandığımı hissettim gene.</st></p>
			<p><st c="7321">“Hı?” dedi, duymamış gibi. </st><st c="7349">O zaman aşağılandığımı değil azarlandığımı anlayıp kızardım.</st></p>
			<p><st c="7409">“Pardon pardon... </st><st c="7428">Şu deminki okuldan bahsediyorduk... </st><st c="7464">Dalmışım.”</st></p>
			<p><st c="7474">Onayladı:</st></p>
			<p><st c="7484">“Hı hı.”</st></p>
			<p><st c="7493">Kendimi onore olmuş hissediyordum. </st><st c="7529">Gönül almayı da biliyordu kerata. </st><st c="7563">Ne güzel onaylıyordu.</st></p>
			<p><st c="7584">Hiçbir zaman arabam olmadı benim. </st><st c="7619">Onun BMW’si vardı.</st></p>
			<p><st c="7637">Benim karım ev hanımıydı, onunkisi mimar. </st><st c="7680">Kendi şirketlerinde çalışıyordu hanımefendi. </st><st c="7725">Bizimkisi de bizim evde.</st></p>
			<p><st c="7749">Ben işten çıkar çıkmaz evime koşmayı severdim, çizgili pijamamı giyip ayak parmaklarımın arasını ovalaya ovalaya televizyon seyretmeyi. </st><st c="7886">Çoluk çocuk dolanacak ortalıkta, o onun saçını çekecek, beriki altını dolduracak... </st><st c="7970">O ise evlilikte benden çok daha kıdemli olduğu halde, biz koştur koştur çiftleşip doğururken, sadece bir çocuk yapmıştı, hem de taze. </st><st c="8104">Anlattıklarından çıkardığım kadarıyla, iş çıkışı karısına bir telefon çekiyor, çocuğu mürebbiyeye emanet edip şu veya bu restoranda buluşuyorlar, karısının da Alfa Romeo’su falan vardı garanti, beraberce romantik bir müzik eşliğinde damak tatlarına hitap eden güzel bir yemek yiyorlar, bu iş uzun saatlerini alıyor, sonra da büyük ihtimalle bir bara gidip kendileri gibi entelektüel başka insanlara kavuşarak sohbetin anasını belliyorlardı.</st></p>
			<p><st c="8544">Dikti lafları, can acıtıcıydı, amansızdı ve neredeyse doğrudan doğruya beni hedef alıyordu, ama ben gene de sevmiştim </st><span epub:type="pagebreak" id="page158" title="158"></span><st c="8663">bu herifi. </st><st c="8674">Sevdiğim için de saldıramıyor, geçtim saldırmaktan, kendi hayat tarzımı savunamıyordum bile. </st><st c="8767">Zaten savunayım, tartışma çıksın diye söylemiyordu. </st><st c="8819">Beni kendi sınıfından biri sanmıştı da içini döküyordu muhakkak.</st></p>
			<p><st c="8883">Nasıl eziliyordum!</st></p>
			<p><st c="8902">Onun bulunduğu irtifalarda benim gibilerin esamesinin bile okunmayacağını biliyordum. </st><st c="8989">İyi de, ben nasıl diyecektim buna, “O anlattıkların aynı ben!” diye? </st><st c="9058">Demesem, şimdi bu arkadaşlığımızın hatırına büyük ihtimalle beni “eşimle” birlikte bir yere davet edecek, biz de ayıp olmasın diyerekten rüküş rüküş giyinip gideceğiz, orada ne çatal tutmasını biliriz, ne kaşık, rezil olacağız, arkadaşlığımız da başlamadan bitecek. </st><st c="9324">Desem, zaten bitti say. </st><st c="9348">Belki de hemen sağa çekiverecekti arabayı. </st><st c="9391">“İner misin kardeşim?” diyecekti.</st></p>
			<p><st c="9424">Bunlar böyle olur.</st></p>
			<p><st c="9443">Belki de ben abartıyordum. </st><st c="9471">Ne arkadaşlığı? </st><st c="9487">Alt tarafı daireye işi düşmüş bir işadamıydı karşımdaki, üstüme vazife olmamasına rağmen el atıp yardımcı olmuştum ve o da nezaketen, aynı anda kapıdan çıktığımızı görünce, “Gideceğin yere bırakayım,” demişti, hepsi o. </st><st c="9706">Tesadüfen ikimizin gideceği yer de aynı çıkınca...</st></p>
			<p><st c="9756">Suçlu suçlu çevirdim kafamı geriye doğru, kaykıldığı şoför koltuğunda yandan yandan yüzüne baktım. </st><st c="9856">Birden bana döndü gözleri. </st><st c="9883">Yakalanmıştım, kızardım. </st><st c="9908">Bir şeyler demek için dönmüşüm gibi yapıp,</st></p>
			<p><st c="9950">“Şey diyecektim...” dedim.</st></p>
			<p><st c="9977">“Ney?” Bir şey dememi bekleyip duruyormuş da nihayet diyeceğimi anlamış gibi sabırsız bir umut sezdim ses tonunda.</st></p>
			<p><st c="10092">“Şey... </st><st c="10101">Yani... </st><st c="10109">O kadar haklısın ki... </st><st c="10132">Ben de hep rahatsız olmuşumdur o tür insanlardan...” Hangi semtte oturduğumu sorsa işim bitti halbuki. </st><st c="10235">Ne demeye yalan söylüyorsam? </st><st c="10264">“Çok...” Uygun bir kelime arayarak tırnaklarımın içine baktım. </st><st c="10327">“...ee... </st><st c="10337">sığ oluyorlar.” Bulmuştum. </st><st c="10364">“Sığ!” İyi bir söz. </st><st c="10384">Cuk oturduğunu düşünüyordum. </st><st c="10413">Güldü gibi geldi bana ama galiba dudak bükmüştü. </st><st c="10462">Onun gibi doğru ve güzel sözleri ardı ardına sıralayıvermeyi o kadar isterdim ki. </st><st c="10544">Müstakbel dostluğumuz, orada yapa</st><span epub:type="pagebreak" id="page159" title="159"></span><st c="10577">cağım konuşmalara, orada sergileyeceğim “elit insan” kalibresine, orada vereceğim “doğru arkadaş” görüntüsüne bağlıydı. </st><st c="10698">Hissediyordum. </st><st c="10713">Muhakkak benden, kendi yaptığı gibi, Şentepe’ye, Ayvalı’ya, Boğaziçi Mahallesi’ne ve oradaki okulların zavallılarına, onların ailelerinin mevki-i içtimalarına sallamamı bekliyordu. </st><st c="10894">Baksana, adam, oradaki okullardan birinde okutmaktansa cahil bırakacağını söylüyor öz evladını. </st><st c="10990">O kadar batmışız biz demek! </st><st c="11018">Gözünde koskocaman, yusyuvarlak bir sıfırız. </st><st c="11063">Nasıl karşı çıkacaksın? </st><st c="11087">Görmüş, geçirmiş... </st><st c="11107">Bir şey bilmese öyle konuşmaz.</st></p>
			<p><st c="11137">Acaba hep böyle mi oluyordu, yoksa ben mi böyle biriydim?</st></p>
			<p><st c="11195">İlkokuldan itibaren kendime edindiğim bütün arkadaşlarım ya benden daha yakışıklı, ya benden daha iyi giyimli, ya benimkinden daha varlıklı ailelerin çocuklarıydı. </st><st c="11360">Onlarla bir arada durduğum her fotoğrafta, onlar “cici” görünüyordu ben “kaka”... </st><st c="11442">Her gelen misafirin burnuna dayadığımız aile albümlerinde bir tane doğru düzgün çıkmış fotoğrafım yoktu. </st><st c="11547">İlkokul üçteyim, bizim evde doğum günü partisi veriyoruz, babamın kiraladığı fotoğrafçı bana pastadaki mumları üflerken objektife bakmamı söylemişti. </st><st c="11697">Ben, dudaklarım ıslık çalacakmış gibi öne uzamış, gözlerim de hem önümdeki pastaya hem de karşımdaki objektife bakacağım diye pörtlemiş poz verirken oradan annem çıkıp akıl vermişti: “Oğlum, sol eline çatalı, sağ eline de bıçağı al, üflerken pastayı da kesiyormuş gibi yap.” Haydaa! </st><st c="11980">Zaten anam ağlamış önümdekini üflerken karşımdakine bakacağım diye, bir de çatal bıçak çıkmıştı başıma. </st><st c="12084">Ben o kadar insanın fotoğrafına baktım, bu derece rezilini görmedim. </st><st c="12153">Oysa ağzım burnum yamuşmuş, gözlerim şehlalaşıp sulanmış, bıçakla çatalı çolak çolak tuttuğum o iğrenç karede sınıf arkadaşlarım ne güzel çıkmıştı. </st><st c="12301">En çirkinleri, en yakışıksızları bendim içlerinde.</st></p>
			<p><st c="12351">Tek ben mi böyleyim, yoksa herkes mi böyle bilmiyorum, bu huyum hep devam etti. </st><st c="12432">Ortaokula gittim, sınıfın en düzgün, en temiz, en popüler çocuklarına yanaştım, liseye gittim, hakeza. </st><st c="12535">Orda burda çektirdiğimiz fotoğraflara ne zaman baksam tipimden, kılığımdan utanırım. </st><st c="12620">Kız tavlamaya çıkarken bile okulun </st><span epub:type="pagebreak" id="page160" title="160"></span><st c="12655">en yakışıklısına takılır, doğal olarak tavlamaya kalktığımız kız benim suratıma bile bakmadığı için hep yaya kalırdım. </st><st c="12774">Erkek güzeli Tunç’la pastaneye attığımız iki kız vardı. </st><st c="12830">Fotoğrafçı basıvermiş deklanşöre, iki kız da zarif bir bilek hareketiyle keşkül kaşığını ağzına atan Tunç’a odaklanmış, ben salak salak dönmüş, objektife poz vermişim.</st></p>
			<p><st c="12997">Üniversitede de böyle devam etti bu. </st><st c="13035">Bana burnunu bile silmeyecek kızlara takıldım, yanlarında paçavra gibi durduğum erkeklerle arkadaşlık ettim. </st><st c="13144">Canı güzel bir kız, yakışlıklı bir erkek çeken beni arasın, aradığını ya sağ yanımda ya sol yanımda, kısacası iki metre yakınımda eliyle koymuş gibi bulurdu.</st></p>
			<p><st c="13301">Seksen tane güzel kıza evlenme teklif etmiş, sonunda da o seksen kızın seksenincisi Aytül’e, tıpkı benim yakışıklı erkeklerin yanına yamandığım gibi yamanmış çilli Zeynep’le kifayet etmek zorunda kalmıştım.</st></p>
			<p><st c="13508">Zeynep... </st><st c="13519">Karım... </st><st c="13528">Üç çocuk doğurdu, hâlâ çilli ve hâlâ da doğurası var. </st><st c="13582">Yumurta tavuğu gibi. </st><st c="13603">Çirkin, kısa boylu, hatta bodur... </st><st c="13638">Ama karım. </st><st c="13649">Gene bilemeyeceğim, ben mi böyleyim, bütün insanlar mı böyle, karıma hep sadık kaldım ben. </st><st c="13740">Üstüne ne bir gül kokladım ne bir devedikeni. </st><st c="13786">Kadın kısmıyla, çilli Zeynep’le söz kestiğimiz andan itibaren irtibatı kestim. </st><st c="13865">O saatten sonra da dairede olsun, yolda-belde, mahallede, apartmanda olsun, selamlaştığım bütün kadınların Zeynep’ten daha çirkin, daha çilli, daha bastıbacak olmasına özen gösterdim. </st><st c="14049">Sadakat hissim bu derecede yüksektir benim. </st><st c="14093">Zeynepçiğim de öyledir, sağ olsun. </st><st c="14128">İstese, bireysel bankacılıkta ilerleyebilir, bir bankada şef bile olabilirdi bugüne bugün, ama “Ben evimin kadını olacağım,” dedi o.</st></p>
			<p><st c="14260">Bir sigara yaktı yanımdaki.</st></p>
			<p><st c="14288">“Yanımdaki” diye düşününce, henüz herifin ismini bile öğrenmemiş olduğumu hatırladım. </st><st c="14375">O da benimkini öğrenmemişti.</st></p>
			<p><st c="14403">“Biz daha tanışmadık, de mi?”</st></p>
			<p><st c="14433">Sol çapraz gerimden keskin keskin baktı.</st></p>
			<p><st c="14474">“Ben Orhun,” dedi kısaca.</st></p>
			<p><st c="14500">Elimi uzattım.</st></p>
			<p><st c="14515">“Ben de Çetin. </st><st c="14531">Memnun oldum.”</st></p>
			<p><span epub:type="pagebreak" id="page161" title="161"></span><st c="14545">Havada kalan elime kısa bir süre, ömründe ilk defa bir el görüyormuş gibi baktı, sonra vites kolu üstündeki manikürlü parmaklarını kaldırıp hafiften el verdi. </st><st c="14705">Erkek gibi sıktım ben, o tiksinirmiş gibi kaydırarak çekti. </st><st c="14765">Öğrenecektim. </st><st c="14779">Demek ki o irtifada el öyle sıkılıyor! </st><st c="14818">Dokunup çekeceksin. </st><st c="14838">Tamam!</st></p>
			<p><st c="14844">Kırmızıda durduk. </st><st c="14863">Araç kitine astığı cep telefonu hoş bir melodiyle çalmaya başladı. </st><st c="14930">O ana kadar fark etmemiştim, boynunun altında duran bir düğmeye kibarca dokundu.</st></p>
			<p><st c="15010">“Canım?” dedi.</st></p>
			<p><st c="15025">İlkin bana diyor sandım, kıpkırmızı oldum, ama arabanın içine en az telefonun sesi kadar melodik bir kadın sesi dolunca arayan kadına söylediğini anladım.</st></p>
			<p><st c="15180">“Bebeğim...” diyordu o kadın. </st><st c="15211">“Nerdesin aşkım?”</st></p>
			<p><st c="15228">“Yoldayım,” dedi Orhun. </st><st c="15253">“Bakanlıklar’a doğru gidiyoruz bir arkadaşla. </st><st c="15299">Kısa bir işimiz var, sonra boşum. </st><st c="15333">Sen nerdesin tatlım?”</st></p>
			<p><st c="15354">Ne güzel sözler! </st><st c="15372">Biz Zeynep’le hayatta böyle konuşmayız. </st><st c="15412">Kazara özenip de mesela bu gece “tatlım” falan demeye kalksam, kadıncağız gülmekten altına eder.</st></p>
			<p><st c="15508">“Tenis Kulübü’ndeyim ben. </st><st c="15535">Gelsene işin bitince...” Kısa bir sessizlik oldu. </st><st c="15585">“Arkadaşını da getir. </st><st c="15607">Beraber yemek yeriz.”</st></p>
			<p><st c="15628">İşte en korktuğum şey!</st></p>
			<p><st c="15651">“Oldu bir tanem. </st><st c="15669">Bir saate kadar geliriz biz.”</st></p>
			<p><st c="15698">Bana sormaya gerek bile duymamıştı. </st><st c="15735">“Geliriz biz!” Kesin ve net! </st><st c="15764">Ne diyeceksin? </st><st c="15779">Ezik ezik içime çektim ben boynumu.</st></p>
			<p><st c="15814">“Öpüyorum seni aşkım.”</st></p>
			<p><st c="15837">“Yavrum!”</st></p>
			<p><st c="15847">İşimiz aynı yerde olmamış olsa kesin bir mazeret bulup kirişi kırardım. </st><st c="15920">Ne diyeceğimi, elimi kolumu nereye koyacağımı bilemiyordum. </st><st c="15980">Camı açıp sağ kolumu dışarı çıkartarak kaportada darbuka çalmaya başlamışım. </st><st c="16057">Hiç farkında değilim.</st></p>
			<p><st c="16078">“Klima rahatsız mı etti?”</st></p>
			<p><st c="16104">“Efendim?”</st></p>
			<p><st c="16115">“Camı açtın da. </st><st c="16132">Ankara’yı serinletemeyiz, biliyorsun.”</st></p>
			<p><st c="16170">Bu elit insanların şakası bile bir elit oluyor. </st><st c="16219">Espriye bak: “Ankara’yı serinletemeyiz!” Bir anda kültür, görgü ve bilginin yay</st><span epub:type="pagebreak" id="page162" title="162"></span><st c="16298">lım ateşi altında kalıyorsun. </st><st c="16329">Yani ne demek? </st><st c="16344">“Klima kapalı alanları serinletebilir, ama sen salak gibi o camı açacak olursan koskoca Ankara’yı serinletmeye kalkmış olursun ki bu mantıken mümkün değil,” demek.</st></p>
			<p><st c="16507">Mahcup mahcup düğmeye basıp otomatik camı örttüm.</st></p>
			<p><st c="16557">“Dalmışım,” dedim. </st><st c="16577">“Pardon.”</st></p>
			<p><st c="16586">Yeni bir kırmızı ışıkta durmuştuk. </st><st c="16622">Benden taraftaki yanımıza kavuniçi bir Murat 124 yanaşıp durdu. </st><st c="16686">İki camı da açıktı ve radyosundan veya ototeybinden Sincanlı Sancar’ın “Hadi gidi, Bidi bidi” adlı türküsü yayılıyordu etrafa. </st><st c="16813">Hacı Murat’ın kaytan bıyıklı, terli şoförü de sol kolunu az önce benim sağ kolumu çıkarttığım gibi camdan dışarı çıkartmış, kapı kaportasının üstünde darbuka çalarak türküye ritm tutuyordu. </st><st c="17003">Biz Zeynep’le bütün kasetlerini biriktirirdik bu Sincanlı Sancar’ın. </st><st c="17072">Çocukları onun türküleriyle oynata oynata büyüttük desem yalan olmaz. </st><st c="17142">Çok severdik... </st><st c="17158">de... </st><st c="17164">Nasıl diyeceksin...</st></p>
			<p><st c="17183">Ki o esnada da o,</st></p>
			<p><st c="17201">“Şu rezilliği görüyorsun...” deyiverdi.</st></p>
			<p><st c="17241">“Yaa...” dedim. </st><st c="17258">“Ayıp ayıp!”</st></p>
			<p><st c="17270">Kötü bir kokudan kaçarcasına ekşitti yüzünü, başını iki yana salladı.</st></p>
			<p><st c="17340">“Hayatında piyano dinledi mi acaba?”</st></p>
			<p><st c="17377">Hemen atladım:</st></p>
			<p><st c="17392">“Nerdeee?”</st></p>
			<p><st c="17403">Tuhaf tuhaf baktı bu kez bana. </st><st c="17435">Takdir ediyor diye düşünüp kendimle gurur duydum. </st><st c="17485">Azarlaması, karşısındakini pek de iyi işitememiş gibi “Hı?” demek olan bir adamın takdir etmesi de tuhaf tuhaf bakmak olurdu olsa olsa. </st><st c="17621">Ama hemen hemen aynı anda da karnıma bıçak gibi bir ağrı saplandı. </st><st c="17688">İşimiz bitince biz bununla Tenis Kulübü’ne mi gidecektik yani? </st><st c="17751">Orada ben, o sosyetik ortamda, bunun kim bilir ne kadar zarif ve güzel karısının yanında yemek mi yiyecektim? </st><st c="17861">O hiç adını sanını duymadığım elit yemek isimleriyle dolu yemek mönüsüne bakıp sipariş falan mı verecektim? </st><st c="17969">Garson gelip ne içeceğimi sorduğu zaman, hangi yemekle hangi içkinin içileceğini hayat boyu öğrenemeyen ben, bir içki adı mı söyleyecektim? </st><st c="18109">Masamıza dizil</st><span epub:type="pagebreak" id="page163" title="163"></span><st c="18123">miş onca bardağın, kadehin arasından suyu neyle, içkiyi neyle içeceğimi, onca çatalın, bıçağın arasından neyi neyle kesip biçeceğimi mi bilecektim?</st></p>
			<p><st c="18271">Bazı şeyleri biliyordum. </st><st c="18297">Mesela, her lokmadan sonra ağzını peçeteyle silip, sildiğin kısmı katlayarak tabağının altına kıstırıyorsun. </st><st c="18406">Su, masadaki en büyük kadehle içilir. </st><st c="18444">Balık bıçağı balığa benzer. </st><st c="18472">Kumaş peçeteyi asla masanın kenarına sıkıştırmayacak, ya bebekler gibi boynuna takacaksın ya da felçliler gibi dizine sereceksin. </st><st c="18602">Ama hepsi bu kadar. </st><st c="18622">Başka bir bok bildiğim yok. </st><st c="18650">Allah bilir ne potlar kıracağım! </st><st c="18683">Şeyi bile bilmiyorum daha, Orhun’un karısıyla tanışırken şövalyeler gibi eğilip elini mi öpeceğim, yoksa demin Orhun’un bana yaptığını yapıp, tiksinirmiş gibi hafifçe değdirdikten sonra geri mi kaçıracağım?</st></p>
			<p><st c="18889">Ne yapacağım?</st></p>
			<p><st c="18903">Frekanslarımız o kadar ayrıydı ki... </st><st c="18941">Ayrıymış ki... </st><st c="18956">Adamın karısı hiç tanımadığı birini, yani beni Tenis Kulübü’ne yemeğe davet ediyor, o adam da bir an için bile dönüp sormuyor bana, “Gelir misin?” diye. </st><st c="19109">Belki gelmem? </st><st c="19123">İşim var belki? </st><st c="19139">Ne biliyorsun? </st><st c="19154">Babanın uşağı mı var burda? </st><st c="19182">Sen emrettin diye hazır olda bekleyip yemeğe mi geleceğim ben senle?</st></p>
			<p><st c="19250">“Canım ne istedi biliyor musun?”</st></p>
			<p><st c="19283">Dönüp baktım.</st></p>
			<p><st c="19297">“Ne istedi?”</st></p>
			<p><st c="19310">“Şöyle güzel, ekşili bir somon buğulama... </st><st c="19354">Yanında da hafif soğutulmuş iki kadeh beyaz şarap. </st><st c="19405">Ne dersin?”</st></p>
			<p><st c="19416">Ne diyebilirdim?</st></p>
			<p><st c="19433">“Güzel bir seçim,” dedim. </st><st c="19460">Bunlar böyle diyor; filmlerden öğrenmiştim. </st><st c="19504">“Güzel bir seçim!” Hatırladığıma sevindim. </st><st c="19547">“Ben de yerim şahsen.” Bunu söylediği iyi olmuştu. </st><st c="19598">Bilmeden yol da göstermiş oluyordu bana. </st><st c="19639">Hafızam tazeleniverdi. </st><st c="19662">Evet evet. </st><st c="19673">Balıkla yalnızca beyaz şarap içilir. </st><st c="19710">Başka içki içilmez. </st><st c="19730">Adama görgüsüz derler. </st><st c="19753">Denizden ne çıkarsa çıksın, yanında yalnızca beyaz şarap içeceksin. </st><st c="19821">Öyle bizimki gibi, rakı, roka, tere, limonlu maydanoz olmaz. </st><st c="19882">Hem, balık bıçağının neye benzediğini de biliyorum. </st><st c="19934">Bunu daha önce niye akıl edemediysem!</st></p>
			<p><span epub:type="pagebreak" id="page164" title="164"></span><st c="19971">“Tabii ki üstüne de iyi yakılmış bir krem karamel ve sonunda kahve likörü.”</st></p>
			<p><st c="20047">Ooh... </st><st c="20055">Suyundan da koy. </st><st c="20072">Ne güzel! </st><st c="20082">Kendimi kasmama hiç hacet bırakmıyordu aslanım. </st><st c="20130">Biz ne biliriz? </st><st c="20146">Biz, balık yaptın mıydı, eğer rokası, şusu busu bulunamadıysa soğan biliriz yanında, bir otuz beşlik rakı, üstüne de tatlı niyetine tahin helvası. </st><st c="20293">Bildiğimiz budur. </st><st c="20311">Bir de ava çıktığımızda şakasını yaparız arkadaşlarla: “Sen balığı zehirlemezsen balık seni zehirler.” Rakı açıyoruz ya yanında! </st><st c="20440">Balığı rakıyla zehirleyecekmişsin, yoksa o seni zehirlermiş. </st><st c="20501">Tüh tüh tüh... </st><st c="20516">Şakanın kalitesizliğine bak. </st><st c="20545">Halbuki şaka dedin mi, sanat eseri gibi olacak. </st><st c="20593">Örneğin; “Ankara’yı serinletemezsin, değil mi?”</st></p>
			<p><st c="20640">Dedim ya, alağa da gitsem mesireye de, değişmez şartımdır, hep biçimli, hep düzgün oturuş kalkışlı, yüzü güzel arkadaşlar seçerim kendime, ama gene de Orhun’la kıyaslandıkları zaman yıkanmamış öküz gibi kalıyorlardı yanında. </st><st c="20866">Adama hayranlığım her geçen dakika biraz daha artıyordu. </st><st c="20923">Elimde değil, huyum bu. </st><st c="20947">Çirkin insanlarla düşüp kalkmam. </st><st c="20980">Dairede bile, palazlanıp şef olur olmaz, tıknaz, çirkin, çopur ne kadar personelim varsa hepsini yavaş yavaş başka odalara yollamış, ağzı yüzü düzgünlerini toplamışım etrafıma. </st><st c="21157">İş için, hak edişlerini onaylatmak için benim odama girenlerin içi açılır; tabii en önce benim.</st></p>
			<p><st c="21252">Bakanlıklar’da kısa bir süre için ayrıldık birbirimizden. </st><st c="21311">O arabasını park etmeye gitti, oradan da kendi uğrayacağı bir avukat varmış, artık ne içinse, sormadım, ben de kendi işlerimi halletmeye gittim. </st><st c="21456">Görgüsüzlük işte, arabadan inerken, “Görüşürüz,” deyip tokalaşmayı akıl ettim de, “Nerede buluşacağız işlerimiz bitince?” diye sormayı akıl edemedim.</st></p>
			<p><st c="21605">Boşa çıkmışım, Güvenpark’ın bulvar girişinde dikilip duruyorum, birdenbire aslan gibi BMW’siyle önüme yanaşıverdi. </st><st c="21721">O kadar şaşırdım ki, arabaya binince tokalaşmayı bile unuttum.</st></p>
			<p><st c="21783">Bizde âdettir, sorarız. </st><st c="21808">Ben de sordum:</st></p>
			<p><st c="21822">“Bitti mi işlerin?”</st></p>
			<p><st c="21842">Çince konuşuyormuşum gibi baktı bana. </st><st c="21881">Gene az önce yaptığından yaptı; duymamış gibi, “Hı?” dedi.</st></p>
			<p><span epub:type="pagebreak" id="page165" title="165"></span><st c="21939">Artık öğrenmiştim, azarlandığımın farkındaydım. </st><st c="21988">Tabii ya, herifin işi bitmemiş olsa burada ne işi var? </st><st c="22043">Bizimkisi de görgüsüzlüğün daniskası.</st></p>
			<p><st c="22080">Kâbusuma doğru yol almaya başladık böylece; Tenis Kulübü’ne doğru. </st><st c="22148">Bende hep olur; aşırı heyecanlandığım zaman kızarır, terlerim, o kadar ki, gömlek kollarımdan aşağı oluk oluk su iner. </st><st c="22267">Ellerim, pehlivan yağlamış yağdanlıkçı gibi kayganlaşır, tutmaz olur. </st><st c="22337">Çaktırmadan pantolonuma siliyorum avuç içlerimi, azıcık kururmuş gibi oluyor, sonra yeniden ıslanıyor. </st><st c="22440">Şırıl şırılım. </st><st c="22455">Tenis Kulübü’ne gidiyoruz, kolay değil. </st><st c="22495">Baksan, ateşim de yükselmiştir. </st><st c="22527">Bir üşüme geliyor, bir harlanma.</st></p>
			<p><st c="22559">“Telefonunu alayım,” dedi birden. </st><st c="22594">Ben de boş bulunup sağ kemerimde asılı duran telefonu çıkarttığım gibi uzattım. </st><st c="22674">Alet taze balık gibi canlandı, kanlandı, kayıp durdu elimde. </st><st c="22735">Öyle bir terlemişim. </st><st c="22756">Geri çaprazımdan keskin keskin baktı, galiba gülümsüyordu.</st></p>
			<p><st c="22814">“Hı?” dedi gene.</st></p>
			<p><st c="22831">Azarlanmıştım. </st><st c="22847">Kendi fanfirifinfonlu telefonu dururken, benim Nuh Nebi’den kalma telefonumu ne yapsın? </st><st c="22935">Telefon numaramı istiyordu, telefon numaramı! </st><st c="22981">Ne aptalım!</st></p>
			<p><st c="22992">“Haa... </st><st c="23001">Numaramı mı kastettin?”</st></p>
			<p><st c="23024">“Hı?”</st></p>
			<p><st c="23030">Amma da çok azarlamaya başlamıştı. </st><st c="23066">Hemen verdim numaramı, tek eli direksiyonun üstünde, diğer eliyle havalı bir hareketle uzandı, araç kitindeki telefonuna kaydımı yaptı. </st><st c="23202">Tuşlara basışı bile bir başkaydı. </st><st c="23236">Şık!</st></p>
			<p><st c="23240">“Kalite...” dedi, dalgın dalgın. </st><st c="23274">“İnsan hayatında bir kalite olacak. </st><st c="23310">Miktarı değil, varlığı önemli kalitenin. </st><st c="23351">Mesela, adam daha ucuz diye gidip Yahyalar’da, Şentepe’de ev tutuyor...” Benim semtten bahsediyordu. </st><st c="23452">Ses etmedim, biraz daha terledim. </st><st c="23486">“Ama işyeri Kızılay’da... </st><st c="23512">Şimdi düşün; her sabah işe yetişmek için altıda kalkmak zorunda... </st><st c="23579">Kalkıyor, eğer mevsim kışsa bir de sobanın kömürüyle kovasıyla uğraşıyor. </st><st c="23653">Kirlenip pisleniyor. </st><st c="23674">Sonra evden çıkıyor, çamur deryasının içinde yüze yüze, itiş kakış bir otobüse atıyor kapağı...”</st></p>
			<p><span epub:type="pagebreak" id="page166" title="166"></span><st c="23770">“Veya dolmuşa...” diye atıldım heyecanla. </st><st c="23813">İşi iyi biliyorum ya. </st><st c="23835">O saatte en rahatı dolmuştur. </st><st c="23865">Otobüste geberirsin; suyun çıkar.</st></p>
			<p><st c="23898">“Hı?” deyip azarladıktan sonra devam etti:</st></p>
			<p><st c="23941">“Ulus’ta iniyor, gene itiş kakış, ya metroya, ya bir başka otobüse biniyor... </st><st c="24020">Akşamleyin iş çıkışı da aynı dert... </st><st c="24057">Ne etti?”</st></p>
			<p><st c="24066">Acaba bana mı soruyordu?</st></p>
			<p><st c="24091">“Günde dört taşıt...” diye devam edince rahatladım. </st><st c="24144">“Hesapla bakalım... </st><st c="24164">Bir liradan, günde dört lira... </st><st c="24196">Koy bunu ev kiranın üstüne bir aylık... </st><st c="24236">Ne etti? </st><st c="24245">Yüz yirmi lira... </st><st c="24263">Ee, be öküz, git Kızılay’da otur aslanlar gibi, doğalgazlı, kombili evinde misler gibi ısın, havanı bas, hem adın Kızılay’da oturuyora çıksın, hem de hesapladığın zaman gene aynı maliyete denk gelsin... </st><st c="24466">Hayatına bir kalite kat! </st><st c="24491">Anlatabildim mi?”</st></p>
			<p><st c="24508">Çoktan anlatmıştı. </st><st c="24528">“Öküz” ben oluyordum. </st><st c="24550">Zaten hemen Kızılay’da ev aramaya başlamıştım kafamda. </st><st c="24605">Doğruya doğru. </st><st c="24620">Her gün iki dolmuş, iki otobüs, anam ağlıyordu yollarda. </st><st c="24677">Niye? </st><st c="24683">Aklımca az kira ödüyorum. </st><st c="24709">Hani? </st><st c="24715">Git Kızılay’da otur, salak! </st><st c="24743">Aynı hesaba gelecek, aynı hesaba. </st><st c="24777">Öküz!</st></p>
			</section>
  <div id="charCountTotal" value="24782"></div></body>
</html>
