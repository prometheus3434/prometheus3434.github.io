<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page180" title="180"></span>
      <h1><st c="0">Helva</st></h1>
			
			<p><st c="6">Korku nedir bilmezdi. </st><st c="29">İşin sırrı da buydu zaten: Bilmemek. </st><st c="66">Gülmesi gerektiği zaman güler, çünkü gülmeyi bilirdi, ağlaması gerektiği zaman ağlar, çünkü ağlamayı bilirdi, coşması gerektiği zaman coşar, çünkü coşmayı bilirdi, ama korkması gerektiği zaman korkmazdı. </st><st c="270">Bilmezdi çünkü. </st><st c="286">Korkamazdı. </st><st c="298">Elinde değildi. </st><st c="314">Öyle bir duyuya sahip değildi. </st><st c="345">Bir körün göremediği, bir sağırın işitemediği, bir yatalağın yürüyemediği gibi bir şeydi bu onun için. </st><st c="448">Azası noksan sayılırdı bir bakıma. </st><st c="483">Bilmezdi korkmasını. </st><st c="504">Öyle ya, korkmasını bilen korkar. </st><st c="538">Bilmeyen ne yapsın?</st></p>
			<p><st c="557">Çok uğraşırdı millet onu korkutabilmek için. </st><st c="603">İyi bir arkadaş çevresi vardı. </st><st c="634">Şakacı, hoş bir adamdı. </st><st c="658">Tutulur, sevilirdi çevresinde. </st><st c="689">Eş dost da ona korku nedir öğretebilmek için seve seve seferber olurdu ya beyhude! </st><st c="772">Asla, asla korkutamazlardı onu. </st><st c="804">Yakın çevresinde bütün planlar, Korkusuz’u korkutabilmek üzerine yapılır, hepsi de fos çıkardı. </st><st c="900">Ne yaparsan yap, gözü olmayan birini gördüremezsin.</st></p>
			<p><st c="951">Oradan üstüne hoplarlar, buradan keskin çığlıklar atarak fırlarlar, şuradan çantasına, cebine ölü fare, su yılanı koyup saklanırlar, olmadı, oturup uzun uzun taktikler, stratejiler geliştirir, milim milim uygular, ama korkutamazlardı.</st></p>
			<p><span epub:type="pagebreak" id="page181" title="181"></span><st c="1186">Anlamadıkları, bir işe kabiliyetin yoksa, o işi yapmanın mümkün olmadığıydı.</st></p>
			<p><st c="1263">Kişiyi nasıl bilirsin?</st></p>
			<p><st c="1286">“Kendim gibi.”</st></p>
			<p><st c="1301">O emsal, kendileri beklenmedik her şeyden korkabiliyorlar, bunu başarmaya kabiliyetleri elveriyor ya, sanırlardı ki Korkusuz’un da korkacağı bir şey vardır elbet ve bunlar o şeyi henüz keşfedememiş oldukları için başaramıyorlar onu korkutabilmeyi.</st></p>
			<p><st c="1549">Oysa, bırak kabiliyeti, Korkusuz’un korkma organı yoktu. </st><st c="1607">O organ her neresi veyahut her ne ise, öyle bir yer, öyle bir şey mevcut değildi herifte. </st><st c="1697">Korkamazdı. </st><st c="1709">O da isterdi ki her normal insan gibi korkabilsin, hiç olmazsa ürkebilsin, ürkemiyorsa bile ürperebilsin... </st><st c="1817">ama ne gezer! </st><st c="1831">Yok işte!</st></p>
			<p><st c="1840">Yok yok yok!</st></p>
			<p><st c="1853">Ama korkutacaklardı onu. </st><st c="1879">Azimliydiler.</st></p>
			<p><st c="1892">Bir gün, en iyi arkadaşlarından Fuat’ın aklına dâhiyane bir fikir geldi. </st><st c="1966">Hemen, Korkusuz’dan gizli, kafa dengi korkutma gönüllülerini topladı başına: Faruk, Serdar, Metin, Celal.</st></p>
			<p><st c="2071">Bunlar mezarlıkta tertibat alacak, taze bir çukur kazarak içlerinden birini oraya saklayıp üstünü çalı çırpıyla örtecek şekilde hazırlayacak, ondan sonra da Korkusuz’la iddiaya gireceklerdi. </st><st c="2263">Fikir hepsinin aklına yatmıştı. </st><st c="2295">İnce ince detaylandırıp planı tamamladılar. </st><st c="2339">Pek gülüp pek eğlendiler Korkusuz’un son sahnedeki halini hayal ve taklit ederek. </st><st c="2421">Nihayet bir başka gün, her şey ayarlandıktan sonra,</st></p>
			<p><st c="2472">“Korkarsın mezardan, ama belli etmiyorsun aklınca,” diyerek konuya balıklama daldı Fuat.</st></p>
			<p><st c="2561">Gülüp geçti Korkusuz. </st><st c="2584">“Niye ki?” dedi. </st><st c="2601">“Korku ne ki?”</st></p>
			<p><st c="2615">Diğerleri hazır bekliyordu. </st><st c="2644">Hemen atılıp, “Yok yok,” dediler damarına basa basa. </st><st c="2697">“Vallaha korkarsın.”</st></p>
			<p><st c="2717">“Yahu korkmam. </st><st c="2733">Nasıl korkulur, onu bile bilmem. </st><st c="2766">Beni tanımıyor musunuz? </st><st c="2790">Ben de isterim korkmak, hiç olmazsa bir defacık o duyguyu tatmak, normal bir insan gibi bağırmak, terlemek, ağlamak, altıma filan kaçırmak... </st><st c="2932">Ama yapamıyorum işte. </st><st c="2954">Beceremiyorum. </st><st c="2969">Elimde değil.”</st></p>
			<p><span epub:type="pagebreak" id="page182" title="182"></span><st c="2983">“Korkarsın, korkarsııın.”</st></p>
			<p><st c="3009">“Eh, siz öyle diyorsanız.”</st></p>
			<p><st c="3036">Paniğe kapılıp, hemen iddiayı dayattılar:</st></p>
			<p><st c="3078">“Madem korkmam diyorsun, ispat et o zaman.”</st></p>
			<p><st c="3122">“Nasıl?” diye sordu Korkusuz. </st><st c="3153">“Hiç korkabildiğimi gördünüz mü bugüne kadar? </st><st c="3199">Korkmuyorum, daha doğrusu korkamıyorum işte. </st><st c="3244">Benim tarihimde korkmak yok. </st><st c="3273">Bundan âlâ ispat mı olur?”</st></p>
			<p><st c="3299">“Olur tabii. </st><st c="3313">Niye olmayacakmış?”</st></p>
			<p><st c="3332">“Nasıl olur peki? </st><st c="3351">Anlatın da anlayalım.”</st></p>
			<p><st c="3373">Bunu bekliyorlardı. </st><st c="3394">Hemen anlatmaya başladılar:</st></p>
			<p><st c="3421">“Şu şehrin dışındaki mezarlık var ya... </st><st c="3462">Biz kapıda bekleyeceğiz, sen de orada belirlediğimiz bir mezarın başında helva pişireceksin bize.”</st></p>
			<p><st c="3560">“Ne helvası?”</st></p>
			<p><st c="3574">“Un helvası.”</st></p>
			<p><st c="3588">“İyi de, alet edavat?”</st></p>
			<p><st c="3611">“Herifin düşündüğü, dert ettiği şeye bak!” diye homurdandı Celal. </st><st c="3678">“Gece yarısı mezarlıkta helva pişirecek olmayı takmıyor kafaya da, helva pişirmek için gerekli olan mutfak eşyalarını takıyor. </st><st c="3805">Manyak buyaa! </st><st c="3819">Boş yere uğraşıyoruz biz. </st><st c="3845">Korkmaz bu!”</st></p>
			<p><st c="3857">Diğerleri hemen dürttü Celal’i.</st></p>
			<p><st c="3889">“Bence korkacak bu sefer!” diyerek gaz verdi Metin. </st><st c="3942">“Ölüden, ölümden, hele hele mezarlıktan korkmayan bir insan evladı gelmemiştir dünya yüzüne. </st><st c="4035">Ben inanıyorum, korkacak!”</st></p>
			<p><st c="4061">“Yahu, vallahi korkmam! </st><st c="4086">Celal haklı! </st><st c="4099">Siz de biliyorsunuz.”</st></p>
			<p><st c="4120">“Korkarsın aslanım! </st><st c="4141">Bu sefer korkarsın. </st><st c="4161">Korkacaksın. </st><st c="4174">Hadi bakalım, gözün kesiyorsa girersin iddiaya.”</st></p>
			<p><st c="4222">Korkusuz, şaşkın bir umut içinde gülümsemişti.</st></p>
			<p><st c="4269">“Tamam, deneyelim bakalım,” demişti o zaman. </st><st c="4315">“Ama, vallahi zannetmiyorum yani. </st><st c="4349">Hem, iddia olsun diye değil, kendim de merak ettiğim için kabul ediyorum. </st><st c="4423">Bakalım korkabilecek miyim?”</st></p>
			<p><st c="4451">“Hadi bakalım.”</st></p>
			<p><st c="4467">“Peki, aletler?”</st></p>
			<p><st c="4484">“Dedik ya, biz mezarı belirleyip, gerekli alet edavatı koyaca</st><span epub:type="pagebreak" id="page183" title="183"></span><st c="4546">ğız oraya. </st><st c="4558">El feneri, lamba, hatta mum bile yakmayacaksın. </st><st c="4606">Bir saat sürer helva kavurman. </st><st c="4637">Biz seni kapıda bekleyeceğiz.”</st></p>
			<p><st c="4667">“Anlaştık. </st><st c="4679">Komiksiniz vallahi.”</st></p>
			<p><st c="4699">“Göreceğiz.”</st></p>
			<p><st c="4712">Hep beraber gittiler mezarlığa. </st><st c="4745">Hava kararıyordu. </st><st c="4763">Birlikte girip, Korkusuz’u etkileyebilmek için, mezarların arasında gölgeler uzarken, kendileri en çok hangi hikâyelerden etkileniyorlarsa onları anlatarak, adamın yüreğini daraltmaya çalıştılar, Korkusuz da onlara boş boş baktı. </st><st c="4993">Hatta bir ara, yarı inanır, yarı inanmaz bir ifadeyle sordu bile:</st></p>
			<p><st c="5058">“Cidden ölülerin geceleri kalkıp yiyecek aradıklarından emin misiniz? </st><st c="5129">Gelirler mi diyorsunuz helva kokusunu duyunca?”</st></p>
			<p><st c="5176">Yüreği, bu korkusuz soru karşısında burum burum burularak,</st></p>
			<p><st c="5235">“Oo hoo...” dedi Sedat. </st><st c="5260">“Şu yakın semtlerde niye hiç kimse oturmaz zannediyorsun? </st><st c="5318">Bu ölüler, mezarlarından, ağızları burunları düşmüş, her taraflarında kurtlar kaynayarak kalkar, “Açız açız” diye evlerin kapılarına kadar dayanırlarmış. </st><st c="5472">Hani bi filim vardı ya. </st><st c="5496">Aç hortlaklar mezarlarından uyanıp komşu apartmanlardaki insanları yiyolardı filan?”</st></p>
			<p><st c="5580">Korkusuz; “Allah Allah?” diyerek şaşırdığını belli etti, ki gerçekten şaşırmıştı, dudak büktü.</st></p>
			<p><st c="5675">Hava iyiden iyiye kararırken, önceden belirledikleri şakacı, yani Faruk, gündüzden kazdıkları mezar çukurunun içine uzanmış, helva için gerekli malzemeyi getiren arkadaşının yardımıyla üstünü başını çalı çırpıyla örtmüş, görünmez olmuştu. </st><st c="5915">Korkusuz’un elbette bundan haberi yoktu. </st><st c="5956">Hepsi kıs kıs gülüyordu içinden.</st></p>
			<p><st c="5988">Korkusuz, gece yarısına doğru, uğursuz eskortuyla beraber malzemelerin başına geldi, sakin, rahat hareketlerle bir eksik gedik var mı inceledi.</st></p>
			<p><st c="6132">“Hadi siz gidin, kapıda bekleyin, ben helvayı yapıp geleyim.”</st></p>
			<p><st c="6194">“Tamam,” dedi ekip başı Fuat; “Bak, bu tüp, bu kibrit, bu tencere, bu yağ, bu şeker, bu su, bu da un. </st><st c="6297">Tavan, kaşığın, bıçağın, servis tabağın. </st><st c="6338">Hepsi hazır. </st><st c="6351">Bekle, biz iyice uzaklaşalım, sonra yakarsın tüpünü, başlarsın işe.”</st></p>
			<p><span epub:type="pagebreak" id="page184" title="184"></span><st c="6419">“Tamam.”</st></p>
			<p><st c="6428">“Yalnız...” deyip, hışırtılı bir sesle arkadaşına döndü Fuat. </st><st c="6491">“Baştan anlaşalım! </st><st c="6510">Mezarlarından kalkıp helva isteyen ölülere bir kaşık bile vermek yok. </st><st c="6580">Yoksa, onlardan korktuğun için helva vermek zorunda kaldığın ortaya çıkar. </st><st c="6655">Tamam mı? </st><st c="6665">Ne pahasına olursa olsun, ölülere helva vermeyeceksin.”</st></p>
			<p><st c="6720">Korkusuz, gene dudak büktü.</st></p>
			<p><st c="6748">“Ölü kalkıp helva isterse vermeyeceğim,” dedi. </st><st c="6796">“Anlaştık.”</st></p>
			<p><st c="6807">Faruk, rahat mekânında, azıcık gülmekten, ama daha çok korkudan kaskatı kesilmişti. </st><st c="6892">Az sonra olacakları düşünmek bile istemiyordu. </st><st c="6939">Korkuyor, tir tir titriyor, bir yandan da “Göreceğiz bakalım,” diye seviniyordu. </st><st c="7020">“Korkunca altını dolduruyor muymuşsun doldurmuyor muymuşsun.” Sık sık da kendi altını kontrol ediyordu, bir kaza falan olmuş mu diyerek.</st></p>
			<p><st c="7156">Ekip, sinsi uyarılarda bulunarak usul usul uzaklaştı.</st></p>
			<p><st c="7210">Korkusuz, karanlık, mehtapsız gecede mezar taşına yaslanıp dizlerini karnına çekti, usul usul bir türkü mırıldanmaya başladı:</st></p>
			<p><st c="7336">“Ölüm Allah’ın emri / Ayrılık olmasaydı...”</st></p>
			<p><st c="7380">Faruk, kendini zor tuttu mezar çukurunun içinde. </st><st c="7430">“Bu kadar olmaz artık! </st><st c="7453">Yuh!” diye düşünüp altını bir kere daha kontrol ettikten sonra, biraz da kendini avutmak için, “Şimdiden ölüm havasına girdi bizim Cesur Yürek!” diye düşündü. </st><st c="7612">“Dur hele. </st><st c="7623">Daha yeni başlıyoruz.” Yetmedi bu avuntu ona. </st><st c="7669">Kulaklarına kendi dişlerinin takırtısı geldi.</st></p>
			<p><st c="7714">Olup bitenden habersiz Korkusuz, türküsünü bitirmeye yakın, dizlerinin üstünde dönüp piknik tüpünü yaktı, tavayı ateşe sürdü. </st><st c="7841">O esnada,</st></p>
			<p><st c="7850">“Rakı içenler öldü de, su içen ölmedi mi?” türküsünü mırıldanmaya başlamıştı.</st></p>
			<p><st c="7928">Faruk, bulunduğu yerden sesleri izliyordu. </st><st c="7972">“Tüpü yaktı, tavayı sürdü,” diye düşündü. </st><st c="8014">“Daha vakit var.” Sıkılmaya, daralmaya, nefessiz kalmaya, hatta ufaktan ufaktan altına kaçırmaya başlamıştı. </st><st c="8123">Çok korkuyordu. </st><st c="8139">Ne de olsa, mezarlığın yanından bile geçmek ürpertirdi normal bir insanı, bu şimdi, boş da olsa bir mezarın içindeydi. </st><st c="8258">Üstünden geçip gitmek başka, ay</st><span epub:type="pagebreak" id="page185" title="185"></span><st c="8289">nı hizada çürümüş ölülerle yan yana yatmak başkaydı. </st><st c="8343">Niye işin bu kısmını üstlenmeyi kabul etmişti ki? </st><st c="8393">Ondan başka enayi yok muydu?</st></p>
			<p><st c="8421">Burnuna, ölümün o küflü kokusu gelir gibi oldu. </st><st c="8470">“Toprak kokusu,” diye avutmaya çalıştı kendini. </st><st c="8518">“Mis gibi humus canım.” Hemen sonra, “Hadi len!” dedi. </st><st c="8573">“Altına sıçtın, bok kokusu işte!”</st></p>
			<p><st c="8606">Korkusuz, bir miktar margarini göz kararı attı tavanın içine, yağ cızırdamaya başlayınca da tahta kaşıkla gezdirmeye, erimesini hızlandırmaya çalıştı.</st></p>
			<p><st c="8757">O türküyü de bitirmiş, sanat müziğine geçmişti:</st></p>
			<p><st c="8805">“Ve bir gün kabrimde bir sarı çiçek biterse...”</st></p>
			<p><st c="8853">Faruk, mezarın içinde, eriyen margarinin kokusunu duydu. </st><st c="8911">“İş başladı,” diye düşündü. </st><st c="8939">Ürperip fenalıklar geçirerek iliklerine kadar zangırdadı, kikirdediğini sandı, sesi duyulmasın diye kendini kastı, azıcık daha bıraktı donuna.</st></p>
			<p><st c="9081">O sırada Korkusuz, toz şekeri boş kaplardan birine aktarmış, bunu bol suda çözünmeye bırakmıştı. </st><st c="9179">Kabı şöyle bir çalkaladı, lık lık etti su.</st></p>
			<p><st c="9221">“Helvacı helva / Şeker lokum bu helva...”</st></p>
			<p><st c="9263">Faruk, üzerindeki çalı çırpının kıpırdayabileceğini unutup, altta huzursuz huzursuz kımıldandı. </st><st c="9360">“Manyak mı bu yaa!” diye iç geçirdi ölümüne bir korkuyla. </st><st c="9418">“Bas bas bağırıyo densiz! </st><st c="9444">Ölüleri uyandıracak şimdi.” Sonra kızmaya çalıştı kendine. </st><st c="9503">“Ulan, ne diyorum ben yaa?” Donu ağırlaşmıştı. </st><st c="9550">Mezar çukurunun içindeki insan gübresi kokusunu içine çekmemeye çalıştı.</st></p>
			<p><st c="9622">“Sıçtık! </st><st c="9632">Rezil olacağız! </st><st c="9648">Allah benim belamı versin!”</st></p>
			<p><st c="9675">Yağ erimişti. </st><st c="9690">Cızırtı, Korkusuz’un türküsü, erimiş yağın buğusu yayılıp gidiyordu mezarlığın kara gölgeleri arasına.</st></p>
			<p><st c="9792">“Böyle bir şey olamaz,” diye düşündü altta Faruk. </st><st c="9843">“Bu herif sahiden korkusuz. </st><st c="9871">Normal değil bu. </st><st c="9888">Yok, vallahi de yok, billahi de yok. </st><st c="9925">Dayanamayacağım daha fazla, çıkacağım ben.” Gene de tuttu kendini. </st><st c="9992">Bir korkusuzu korkutmak o kadar kolay olmasa gerekti. </st><st c="10046">Hem sonra, arkadaşlarının yüzüne nasıl bakacaktı eğer oyunu bozarsa? </st><st c="10115">Adamı ömür billah makaraya sarar</st><span epub:type="pagebreak" id="page186" title="186"></span><st c="10147">dı bunlar. </st><st c="10159">Zaten altına ettiği için rezil olacağı kadar olacaktı, bir de kaçarsa vay haline!</st></p>
			<p><st c="10240">“En yakında yatanların ruhunaaa...” deyip, üç Kulhuvallahi-bir Elham okumaya başladı fısır fısır. </st><st c="10339">“Ulan... </st><st c="10348">Boklu boklu da dua mı okunur? </st><st c="10378">Allah’ın gücüne gidecek, bir çarpacak!..”</st></p>
			<p><st c="10419">Korkusuz, unu kızgın yağın üstüne boca edip tahta kaşıkla eze eze karıştırmaya, topakları dağıtmaya çalıştı. </st><st c="10529">Türküyü kesip homurdandı:</st></p>
			<p><st c="10554">“Bu karanlıkta göremiyor ki insan! </st><st c="10590">Bari bir gaz lambası olsaydı şurda.”</st></p>
			<p><st c="10626">Sonra devam etti:</st></p>
			<p><st c="10644">“Öldüm, bittim, eridim, kül oldum amman!..”</st></p>
			<p><st c="10688">Sadece yattığı yerin karanlık olmadığını, dışarısının da zifiri karanlık olduğunu anladı Faruk; hıçkırdı. </st><st c="10795">Zaten plan bu değil miydi? </st><st c="10822">Birden, o ana kadar çektiğinden çok daha büyük bir korkuyla ezildi içi. </st><st c="10894">“Şimdi bu, çişi filan gelip bir yere işemeye kalkarsa? </st><st c="10949">Ya ölüler bu saygısızlık karşısında galeyana gelip?.. </st><st c="11003">Ulan, ne diyorum ben yaa! </st><st c="11029">Ben hırlı mıyım sanki? </st><st c="11052">Altıma bir torba doldurmuşum, bunun işemesinden korkuyorum!” Sonra başka bir korku bastı üstüne. </st><st c="11149">“Ya haberim olmadan kalkar da gider, beni burada tek başıma bırakırsa? </st><st c="11220">Sabaha çıkmam vallaha. </st><st c="11243">Ölümü bulurlar ancak. </st><st c="11265">Ulan, fırlasam mı acaba?” Gene tuttu kendini. </st><st c="11311">“Sıçarım böyle oyunun içine...” deyip, “Zaten sıçtım,” da dedikten sonra, bir set daha dua okumaya girişti.</st></p>
			<p><st c="11418">Ekip başı Fuat, mezarlığın bekçisine epey dil dökmüş, epey para yedirmiş, ama sonunda adamı kafalamayı başarmıştı.</st></p>
			<p><st c="11533">“Master plana geçme zamanı gelmiştir arkadaşlar,” dedi, gülmeler arasında. </st><st c="11609">“Şimdi, doooğru bekçi kulübesine.”</st></p>
			<p><st c="11643">Dört kafadar, birlikte, üzerlerine düşen mezar taşlarının gölgelerinden kaçıp, birbirlerinin gölgesine sinip sığınarak, fısıldaşıp duran selvi ve salkım söğüt ağaçlarının arasındaki dar yoldan, mezarlık bekçisinin kulübesine vardılar. </st><st c="11879">Bekçi, kapısı ardına kadar açık, yün yataklı somyasına oturmuş sigara içiyor, bir taraftan da televizyonda bir şeyler seyrediyordu.</st></p>
			<p><st c="12010">“Dayıı..” diye seslendi Fuat.</st></p>
			<p><st c="12040">Bekçi korktu, zıpladı.</st></p>
			<p><span epub:type="pagebreak" id="page187" title="187"></span><st c="12063">“Ana bismillahirrahmanirrahim... </st><st c="12097">Allah-ü ekber!”</st></p>
			<p><st c="12112">Gülüştü kafadarlar. </st><st c="12133">“Korkma korkma,” dedi Fuat. </st><st c="12161">“Benim. </st><st c="12169">Biziz. </st><st c="12176">Biz geldik. </st><st c="12188">Şu örtülerimizi alsaydık...”</st></p>
			<p><st c="12216">Bekçi, sağ elinin başparmağıyla damağını çektirip yerinden kalktı. </st><st c="12284">Bir taraftan da söyleniyordu:</st></p>
			<p><st c="12313">“Bak oğlum, oğlanın yüreğine indireceksiniz bak... </st><st c="12365">Ben karışmam bak...”</st></p>
			<p><st c="12385">Yün yataklı somyasının önünde diz çöküp divan örtüsünü kaldırdı, altındaki çamaşır sepetine gündüzden attığı dört kefenlik dört parça patiskayı çıkardı. </st><st c="12539">Beyaz patiskalardan birini kaldırıp gösterdi Fuat’a.</st></p>
			<p><st c="12591">“Kefenin tepesi düğümlü olur,” dedi.</st></p>
			<p><st c="12628">Fuat, kefene ürpererek bakıp, tepedeki soğan kafası gibi düğümü inceledi uzaktan uzağa.</st></p>
			<p><st c="12716">“İyi iyi,” dedi. </st><st c="12734">“Alalım da kaçalım biz.”</st></p>
			<p><st c="12758">Kefenleri aldılar, geldikleri yoldan, ses çıkarmamaya çalışarak gündüzden hazırladıkları tuzak mekânına doğru, gene mezarların, gene fısıldaşan selvilerle salkım söğütlerin arasından ilerlemeye başladılar.</st></p>
			<p><st c="12964">“İyice yaklaşınca geçiririz kafamızdan aşağı,” dedi Fuat. </st><st c="13023">“Şimdilik giyinmeye lüzum yok.” Elinde, bir zaman sonra istese de istemese de bir camii imamının üzerine giydireceği bezi tuttuğunu anımsayıp titredi. </st><st c="13174">“Ölüleri kızdırıyor muyuz acaba?” diye geçirdi içinden. </st><st c="13230">Dua da bilmiyordu. </st><st c="13249">Bilse, ederdi. </st><st c="13264">Oradan buradan, ağaçların arasından, kara geceden de kara gölgeler hızla geçip gidiyor veya ona öyle geliyordu. </st><st c="13376">“Şu dangalağı korkutacağız derken başımıza iş açmasak!” Arkadaşlarının bekçi kulübesinden beri ses seda çıkarmadıklarını fark edip, neşeyle çınlaması için çaba gösterdiği, ama başaramadığı çatlak bir sesle sataştı onlara:</st></p>
			<p><st c="13597">“Beyleeer... </st><st c="13611">Nooluyoruz yaa? </st><st c="13627">Yoksa korkan mı var aramızda? </st><st c="13657">Ne o ulan? </st><st c="13668">Ölü toprağı mı serpildi üstünüze? </st><st c="13702">Tıp mı oynuyoruz?”</st></p>
			<p><st c="13720">“Yav Faruk...” dedi Serdar. </st><st c="13749">“Ölü toprağı-mölü toprağı deyip durma Allah’ını seversen. </st><st c="13807">Zaten her tarafımız ölü.”</st></p>
			<p><st c="13832">“Koorkaak-koorkaakkk..” dedi Faruk, ama sesi titriyordu. </st><span epub:type="pagebreak" id="page188" title="188"></span><st c="13890">“Soğuk yav!” diye ekledi, çenelerinin birbirine vurmasına mantıklı bir açıklama getirebilmiş olmak için.</st></p>
			<p><st c="13994">“Hiç de değil,” diye karşı çıktı Metin. </st><st c="14035">Onun sesi daha da beter titriyordu. </st><st c="14071">“Ağustos’un ortasındayız. </st><st c="14097">Ter içinde kaldım ben...” Sonra da açık açık itiraf etti: “Ama niyeyse benim de çenelerim durduğu yerde durmuyor bir türlü.”</st></p>
			<p><st c="14221">O ana kadar ağzını bıçak açmayan Celal, daha fazla dayanamadı. </st><st c="14285">“Arkadaşlar!” dedi ciddi bir titreme nöbeti geçirerek. </st><st c="14340">“Bence bu işi burada bırakalım. </st><st c="14372">Beni öldürsen, şu kefeni, hem de bu mezarlıkta sırtıma geçirmem ben. </st><st c="14441">Tadı kaçtı. </st><st c="14453">Bitti. </st><st c="14460">İçimde kötü kötü hisler var. </st><st c="14489">Gidelim, Korkusuz’la Faruk’u da alalım, bir an evvel çıkalım burdan. </st><st c="14558">Mezarlığın önünden gece geçmiş adam değilim ben. </st><st c="14607">Şimdi şu halime bak...” Elinde parlayıverecek, her tarafını yakıverecekmiş gibi duran kefeni uzattı öne. </st><st c="14712">“Ne bu yani? </st><st c="14725">Bi boktan şaka için ölmeden kefen mi giyecem ben? </st><st c="14775">Hayatta olmaz. </st><st c="14790">Vallaha da giymem, billaha da giymem. </st><st c="14828">Kimse kusura bakmasın.”</st></p>
			<p><st c="14851">Fuat, arkadaşlarının aynı doğrultuda bastırmaları için dua ediyordu içinden. </st><st c="14929">Önce birer birer hepsine baktı, o kadar karanlıktı ki, hepsinin yüzünde ayrı bir karanlık vardı, doğru dürüst seçemedi hiçbirini. </st><st c="15059">“Olmaz aslanım,” dedi. </st><st c="15082">“Korkaklığın âlemi yok.”</st></p>
			<p><st c="15106">“Korkuyorum abicim! </st><st c="15127">Zorla mı yaa!” diye diretti Celal. </st><st c="15162">“Ayıpsa bana ayıp. </st><st c="15181">Geri dönecem ben.”</st></p>
			<p><st c="15199">Biri dönse, hepsi dönerdi, bunu iyi biliyordu Fuat, kendi işine de gelecek olan bu çözüm, belki de en iyi çözümdü.</st></p>
			<p><st c="15314">“Tamam,” dedi, karanlığa dudak bükerek. </st><st c="15355">“Sen bilirsin. </st><st c="15370">Daha doğrusu, herkes kendi bilir. </st><st c="15404">Dönen döner.”</st></p>
			<p><st c="15417">Celal durakladı. </st><st c="15435">“İyi de...” dedi. </st><st c="15453">“Kendi başıma nasıl döneyim? </st><st c="15482">Ya yolda?.. </st><st c="15494">Yani, yolu bulamazsam diyorum...”</st></p>
			<p><st c="15527">İçinden sövüp sayarak, “O zaman bizle devam edeceksin!” dedi Fuat. </st><st c="15595">Esasen, bırak iki kişiyi, üç kişi dönmeyi bile göze alacak adam yoktu aralarında; bunun da bal gibi farkındaydı. </st><st c="15708">Dönülecekse hep beraber dönülecekti. </st><st c="15745">Bu yüzden, hazır da ne güzel korktuğunu itiraf edip dönme isteğini belirtmişken, “Eh, madem o kadar korktun, seni üzmeyelim daha fazla. </st><st c="15881">Dışarıya kadar refakat edelim biz de,” diyemedi Celal’e.</st></p>
			<p><span epub:type="pagebreak" id="page189" title="189"></span><st c="15937">Görebildikleri kadar birbirlerine, sonra dönüp ellerinde öcü gibi taşıdıkları kefenlere, sonra da gidecekleri yola baktılar zır karanlıkta. </st><st c="16078">Fuat, vücudu kadar sesi de titreyerek,</st></p>
			<p><st c="16116">“Hadi, gidelim de bir an önce bitirelim şu işi,” dedi. </st><st c="16172">Yollandılar o mezar tuzağından tarafa.</st></p>
			<p><st c="16210">İçleri ve gözlerinin önü üzerlerine duman gibi çöken korkunun etkisiyle o derece kararmıştı ki, her yeri karanlık ve her yeri gölgeli gördüklerinden, hiçbiri, arkalarından gelen ordu gibi gölgenin farkında olamadı.</st></p>
			<p><st c="16425">Öte tarafta, Korkusuz, yoğun kavurma kokuları arasında türkünün birini bitirip birine başlıyor, kendi kendine yöresel ağız taklitleri yapıp eğleniyor, helvasını çeviriyordu:</st></p>
			<p><st c="16599">“Gırh yıl olduu / gaynadırım gaynamaaaz”</st></p>
			<p><st c="16640">Tam tüpün altını kapatmak üzere uzanıyordu ki, sırtına buz gibi bir elin dokunduğunu hissetti, döndü.</st></p>
			<p><st c="16742">Faruk, gizlendiği delikte kokudan ziyade korkudan fenalıklar geçiriyordu. </st><st c="16817">“Dayanamayacam yaa!” deyip kımıldandı, üzerindeki çalı çırpıyı hışırdatarak araladı. </st><st c="16902">Maksadı, önce aralıktan bakıp kurbanının tam yerini tespit etmek, ki asıl kurban gibi hissettiği bizzat kendisiydi, sonra da planlandığı gibi, elini yeraltından uzatıp, becerebildiği nispette ürkünç bir ses çıkararak: “Biraz da bana helva veeerrr!” demekti. </st><st c="17160">Ancak, gördüğü manzara karşısında epey bozuldu. </st><st c="17208">Fuatgil oyunbozanlık etmiş, erken gelmişlerdi. </st><st c="17255">Orada, piknik tüpünün etrafında Korkusuz’un başına toplaşmışlardı işte. </st><st c="17327">Halbuki bu buradan “Helva veeer” diye çıktığı zaman, Korkusuz paniğe kapılıp kaçmaya başlayacak, ötekiler de yol üzerinde mevzilendikleri yerden fırlayıp, “Bize dee, bize dee...” diye peşi sıra koşacaklardı. </st><st c="17535">De, ne konuşuyordu onlar öyle bıdır bıdır? </st><st c="17578">Kulak verdi.</st></p>
			<p><st c="17590">“Ne istiyorsunuz?” diye sordu Korkusuz. </st><st c="17631">Karşısında, ağzı yüzü erimiş, çenesi göğüs kafesine düşmüş, olsa olsa elli günlük bir ceset duruyordu. </st><st c="17734">Etlerinin çoğu, çürümüş de olsa üzerindeydi henüz. </st><st c="17785">Ceset hışırdadı:</st></p>
			<p><st c="17801">“Helvaaa!”</st></p>
			<p><st c="17812">Korkusuz, omuz silkti. </st><st c="17836">“Mümkün değil,” dedi. </st><st c="17858">“Arkadaşlarla iddiaya girdik. </st><st c="17888">Bir kaşık bile veremem kimseye.”</st></p>
			<p><span epub:type="pagebreak" id="page190" title="190"></span><st c="17920">Öbür cesetler daha kötü durumdaydı. </st><st c="17957">Biri, yere çömelmiş, az önce düşürdüğü sağ elini almaya çalışıyordu olmayan sağ eliyle. </st><st c="18045">“Helvaaa!” diye böğürdü çömeldiği yerden. </st><st c="18087">Kısık, çatlak sesli koroya, öbür cesetler de katıldı:</st></p>
			<p><st c="18140">“Helvaaaa!”</st></p>
			<p><st c="18152">“Vallaha, kusura bakmayacaksınız artık,” dedi Korkusuz. </st><st c="18209">“Bakın, şöyle yapalım isterseniz, ben şimdi gideyim çıkış kapısına, arkadaşlara helvayı yaptığımı gösterip iddiayı kazanayım, ondan sonra geri dönüp tabağı olduğu gibi size getireyim, olur mu?”</st></p>
			<p><st c="18402">En iyi durumdaki, aşağı yukarı elli günlük olan ceset, çürümüş gözlerini karanlık göğe dikerek bir süre düşündü, göğüs kafesine değip duran çenesini kaşıdı, serçe parmağı çene deliğine girip gözden kayboldu.</st></p>
			<p><st c="18610">“Yavaş ol, yavaş!” dedi Korkusuz, gülerek. </st><st c="18654">“Parmağını yutacaksın len!”</st></p>
			<p><st c="18681">Ceset, serçe parmağını geri çıkardı, görmeden baktı, inceledi. </st><st c="18745">“Olur,” dedi. </st><st c="18759">“Biz de sana eşlik edelim. </st><st c="18786">Helvaaaa!”</st></p>
			<p><st c="18796">Koro hışırdadı:</st></p>
			<p><st c="18812">“Helvaaaa!”</st></p>
			<p><st c="18824">Faruk, tam burada, oyuna girme kararı verdi bir kere daha, ve “Helvaaa!” diyerek, adamakıllı beyaz çarşafa sardığı sağ elini çukurdan dışarı çıkardı: “Helvaaaa! </st><st c="18986">Bana da helvaaaa!” O kadar karanlıktı ki, diğerlerinin o umduğu diğerleri olmadığını, tam aksine, ummadığı diğerleri olduğunu görmesine imkân yoktu. </st><st c="19135">Zaten karanlık çukurda yat yat, gözlerinin feri iyice sönmüştü. </st><st c="19199">Bir de pis kokuyordu ki!</st></p>
			<p><st c="19223">Dışarıda Korkusuz, biraz piknik tüpü ateşinden, biraz da karanlık geceye baka baka karanlığa alışmış gözleri sayesinde, diğerlerinin sahiden de diğerleri olduğunu gayet iyi biliyordu. </st><st c="19408">Gene de, çukurdan uzanan beyaz çarşafa sarılı elin, arkadaşlarından birinin eli olduğunu bilemezdi. </st><st c="19508">Uzanıp, eli tuttu, dışarı çekti:</st></p>
			<p><st c="19540">“Gel gel,” dedi. </st><st c="19558">“Sen de gel, buyur. </st><st c="19578">Ellerin de pek düzgünmüş, yeni mi öldün sen?”</st></p>
			<p><st c="19623">Faruk rahatlamış, kalabalığı görünce korkusunu atmıştı üzerinden. </st><st c="19690">Korkusuz’un da yardımıyla diz üstü dönüp mezardan </st><span epub:type="pagebreak" id="page191" title="191"></span><st c="19740">çıktı, üstündeki çalı çırpıyı atıp silkindi, çarşafın açılmamasına özen göstererek homurdandı:</st></p>
			<p><st c="19834">“Yeni öldüm beeennn... </st><st c="19858">Helva ver banaaaa!”</st></p>
			<p><st c="19877">Cesetler, kafalarını sağa sola yatırarak Faruk’un çevresini sardılar. </st><st c="19948">Faruk, onların arkadaşları Serdar, Metin, Celal ve Fuat olduğundan o derece emindi ki, dönüp bakmadı bile. </st><st c="20055">O sırada cesetlerden bir tanesi, onun sahiden ölü olup olmadığını anlamak istecesine dürttü. </st><st c="20148">Kikirdedi Faruk. </st><st c="20165">“Yapmayın arkadaşlar!” dedi.</st></p>
			<p><st c="20193">Korkusuz, bu sesi tanıdığını hatırladı birden. </st><st c="20241">Atılıp, Faruk’un kafasındaki çarşafa asıldı, çarşaf indi, Faruk, karanlık gecede, artık mezardan da kurtulmuş olmanın verdiği bir şımarıklıkla, altına ettiğini falan unutup pırıl pırıl bir gülümsemeyle çıktı ortaya.</st></p>
			<p><st c="20456">“Ceee!” dedi. </st><st c="20471">“Pes! </st><st c="20477">Hakkaten de korkmasını bilmiyosun sen arkadaş! </st><st c="20524">Vallaha pes! </st><st c="20537">Bu kadar olur!”</st></p>
			<p><st c="20552">Korkusuz, hafifçe gülümsedikten ve “Ben size bilmediğimi söylemiştim, ama inanmadınız bir türlü,” dedikten sonra omuz silkip etrafında birikenleri, gittikçe artan öte dünya kalabalığını işaret etti Faruk’a.</st></p>
			<p><st c="20759">“Eee?” dedi sorarak. </st><st c="20781">“Sen buradasın, öbürleri nerede?”</st></p>
			<p><st c="20814">Faruk, bir elinin dışını öbürünün içine vurarak bir hayret ve takdir çığlığı attı. </st><st c="20898">“Ulan, görüyo musunuz arkadaşlar!” diye bağırdı, en yakındaki cesedin omzuna elini atıp. </st><st c="20987">“Korkmuyor arkadaşlar! </st><st c="21010">Acayip bi şey bu herif yaa! </st><st c="21038">Sahiden korkusuz!” Korkusuz’un gerçek korkusuzluğu onu da rahatlatmıştı enikonu. </st><st c="21119">Samimiyetle ifşa etti kabahatini: “Ulan, ben altıma sıçtım şurda beklerken, herif elli tane türkü söyledi, iyi mi?”</st></p>
			<p><st c="21234">Ceset, Faruk’un eline baktı. </st><st c="21264">“Helvaaa!” dedi. </st><st c="21281">Faruk, sesin sahibine döndü. </st><st c="21310">Karanlıktı, ama gözü de bir miktar alıştığından, yüzler seçilebiliyordu yakından bakınca. </st><st c="21400">Yaklaştı, baktı, içi geçer gibi oldu, sallandı, tutunmaya çalıştığı yerde çürümüş bir omuz başı gördü, “Hel...” diyebildi, sonra yere yığılıp kaldı.</st></p>
			<p><st c="21548">Dört kafadar, kerteriz aldıkları son selvi ağacının oraya gelince, istemeye istemeye kafalarından aşağı geçirdiler kefenlerini. </st><span epub:type="pagebreak" id="page192" title="192"></span><st c="21677">Peşlerinden gelen yüzlerce sessiz varlığı hâlâ fark etmemişlerdi, çünkü hiçbirinin dönüp de arkasına bakacak hali yoktu.</st></p>
			<p><st c="21797">“Çabuk çabuk...” diye telaşla söylendi Fuat. </st><st c="21843">“Bir an önce zıplayalım şunun üstüne de ne olacaksa olsun, bitsin bu iş.” Canına tak demişti. </st><st c="21937">“Kim çakarsa çaksın korktuğumu. </st><st c="21969">Ayıp değil ya lan!” diye düşünüyordu.</st></p>
			<p><st c="22006">Tam o sırada, Korkusuz, cesetlerin de yardımıyla Faruk’u sırtına vurmuş, sağ elinde helvaları kaşık kaşık şekillendirip yerleştirdiği servis tabağı, gölgeliklerden çıkıverdi. </st><st c="22182">Dört kafadar, ürpertiler içinde zıplayıp, gelenin Korkusuz olduğunu anlayınca rahatlayarak, planı uygulamaya koydu derhal:</st></p>
			<p><st c="22304">“Helvaaaa! </st><st c="22316">Bize de helvaaaa!”</st></p>
			<p><st c="22334">Patiskaların altındakileri tanımasına imkân yoktu. </st><st c="22386">Onları da yeni cesetler sanıp, “Gelin gelin,” dedi Korkusuz, bezgin bir sesle. </st><st c="22465">“Bu kadarcık şey hangi birinize yetecek bilmiyorum ama, siz de takılın bakalım peşimize.”</st></p>
			<p><st c="22554">Kefenin tepesindeki düğümün az altına açılmış iki göz deliğinden, önce Fuat fark etti Korkusuz’un arkasındaki uğursuz kalabalığı. </st><st c="22685">“Annecim!” diye ince bir çığlık atıp devrildi. </st><st c="22732">O devrilir devrilmez, en yakındaki ölülerden biri uzanıp, üzerindeki yepyeni kefeni aldı, kendi üzerine geçirdi.</st></p>
			<p><st c="22844">Korkusuz, “Aaa?” dedi şaşırarak. </st><st c="22878">“Fuat’mııış. </st><st c="22891">Yoksa siz de...?”</st></p>
			<p><st c="22908">Korku, insanın dermanını keser bazen, bazen de inanılmaz bir güç verir. </st><st c="22981">Diğer üçü, mahşerin piyadelerini görünce, doping yemiş gibi olup, önce zaman kazanmak için aynı anda sıyırıp ölülerin üstüne attılar kefenlerini, sonra da gerisin geriye çark ederek atağa kalktılar. </st><st c="23180">En fazla Celal gidebildi. </st><st c="23206">Bekçi kulübesinden çıktıklarından beri gittikçe kalabalıklaşarak arkalarından gelen grubun arasına dalmış, çürük kemikleri dağıtarak birkaç metre ilerleyebildikten sonra yere döktüklerine takılıp düşmüştü. </st><st c="23412">Metin’le Serdar, yerdeki Celal’in çelmelemesi yüzünden, o kadar da ilerleyemediler.</st></p>
			<p><st c="23495">Korkusuz, yerde yatan arkadaşlarının üzerine eğilip hallerini soramıyordu, çünkü sırtında Faruk, elinde de servis tabağı vardı. </st><st c="23624">“Az tutar mısınız?” deyip, servis tabağını ölülerden birine, </st><span epub:type="pagebreak" id="page193" title="193"></span><st c="23685">Faruk’u da ağırlığını eşit şekilde pay ederek ikisine verdi. </st><st c="23746">Arkadaşlarının başına gitti, eğildi. </st><st c="23783">“Fuaaat!” dedi. </st><st c="23799">“Fuaaat?”</st></p>
			<p><st c="23808">Fuat, gözlerini açtı. </st><st c="23831">Korkusuz’u görünce, kısa bir an için, bütün bu olanların kötü bir rüya olmuş olabileceğine inanmak istedi, ama hemen Korkusuz’un omzunun gerisinden üzerine doğru meraklı göz çukurlarını devire devire eğilip kendisine bakıyormuş gibi yapan cesetleri görünce bütün ümidini kaybetti. </st><st c="24112">“Evet?” dedi, son bir çabayla.</st></p>
			<p><st c="24142">“Madem buraya kadar gelmişsiniz, eğer helvayı siz yemeyecekseniz, şu ölülere verelim diyorum. </st><st c="24237">Canları çekmiş.”</st></p>
			<p><st c="24253">Fuat, kabul edemeyen gözlerle baktı Korkusuz’a. </st><st c="24302">Hemen onun ensesinin üzerinden eğilip kendisine bakan üç-dört ceset, koro halinde bir kez daha hışırdadı:</st></p>
			<p><st c="24407">“Helvaaa!”</st></p>
			<p><st c="24418">Korkusuz, gözleri kayıp duran arkadaşını silkeledi: “Bana bak! </st><st c="24482">Vereyim mi diyorum.”</st></p>
			<p><st c="24502">“Ver,” dedi Fuat. </st><st c="24521">“Ne verirsen ver!” Sonra da kendi verdi son nefesini. </st><st c="24575">Öteki üçü zaten ölmüştü.</st></p>
			<p><st c="24599">Koro sabırsızlanıyordu:</st></p>
			<p><st c="24623">“Helvaaa!”</st></p>
			<p><st c="24634">“Ama bak, sonradan mızıkçılık edip, çıkış kapısına kadar getirecektin, iddiayı kaybettin falan demek yok haa.”</st></p>
			<p><st c="24745">Fuat’tan ses çıkmadığını görünce, Korkusuz onu bir kere daha silkeledi, o sırada Fuat gözlerini açtı. </st><st c="24848">Tıpkı diğer cesetler gibi bakıyordu.</st></p>
			<p><st c="24884">“Helvaaa!” diye hışırdadı.</st></p>
			<p><st c="24911">Korkusuz, üzüntüyle döndü ölüler âleminin gece gezginlerine. </st><st c="24973">“Kusura bakmayın,” dedi. </st><st c="24998">“Görüyorsunuz, kendi yemek istiyor. </st><st c="25034">Sizi de buraya kadar yordum. </st><st c="25063">Ama isterseniz, bunu onlara verdikten sonra size de pişiririm. </st><st c="25126">Epey malzeme arttıydı mezarın başında.”</st></p>
			<p><st c="25165">Fuat, Korkusuz’un elindeki servis tabağına saldırdı. </st><st c="25219">Faruk, Celal ve Metin de hortlamış, Fuat’ın üstüne çullanmışlardı. </st><st c="25286">Öbür cesetler, anlayışlı bir baş sallamayla önünden çekildiler Korkusuz’un. </st><st c="25362">“Helvaaa... </st><st c="25374">helvaaa...” diye diye peşine düştüler.</st></p>
			</section>
  <div id="charCountTotal" value="25412"></div></body>
</html>
