<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sandık Odası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<span epub:type="pagebreak" id="page41" title="41"></span>
      <h1><st c="0">Çok Oldu Kız Gideli</st></h1>
			
			<p><st c="20">Eskisi gibi gitmiyordu ayakları eve. </st><st c="58">Mile bulanmış gibi ağır iskarpinlerini zorlukla kaldırıyor yerden, sonra küt diye, olanca ağırlığıyla basıyordu.</st></p>
			<p><st c="170">Düşünür olmuştu sık sık:</st></p>
			<p><st c="195">“Toprak çekiyor galiba,” veya “Gözümüz toprağa fazla bakmaya başladı!”</st></p>
			<p><st c="266">Giysiler kefen, dünya mezar. </st><st c="296">Toprağın içinde ol veya dışında, ne fark eder? </st><st c="343">Sonuçta, dünya üzerinde bir yerde olacaksın.</st></p>
			<p><st c="387">“Ölsem de kurtulsam.”</st></p>
			<p><st c="409">Yolunu uzatmak için her gün biraz daha fazla çaba sarf ediyor, gene de köşeleri birer birer, çok büyük bir hızla dönüyormuş, hiç gönlü çekmediği halde, çabucak mesafeleri kat ediyormuş gibi geliyordu ona. </st><st c="615">Daha neşeli olduğu, akşama kadar kâğıtların, dilekçelerin, kaşelerin, mühürlerin, imzaların arasına dalıp kaybolduğu, kendini unuttuğu memuriyet hayatından her adımda uzaklaşıyor, daha hüzünlü olduğu ev hayatına, ağırlaşmış ayaklarını sürüye sürüye de olsa, sokakları dolambaçlandıra dolambaçlandıra da olsa süratle yaklaşıyordu. </st><st c="945">Evine vardığında, daha demin ayrıldığı işyerini aylar öncesinde bırakmış gibi hissediyor, şakacı, güleç arkadaşlarını özlüyor, mesai gene bitti diye hayıflanıyordu.</st></p>
			<p><span epub:type="pagebreak" id="page42" title="42"></span><st c="1109">“İnsan, gitmek istemediği yere niye hep hızla gider?”</st></p>
			<p><st c="1163">Sabahları da tam tersi oluyordu bunun. </st><st c="1203">Nefesi darlanacak kadar çabuk, seri adımlar atıyor, gene de bir türlü ulaşamıyordu daireye. </st><st c="1295">İki bitişik apartman arasındaki yol bile uzuyor, uzuyordu.</st></p>
			<p><st c="1353">“İstediğin yere gidiyorken uzar hep yollar!”</st></p>
			<p><st c="1398">Kız gittiğinden beri böyleydi bu. </st><st c="1433">O gittikten sonra, otuz yıllık karısıyla birbirlerine şöyle bir bakmış, birer yabancı olduklarını ancak o zaman anlamışlardı. </st><st c="1559">Ayrı ayrı, fakat aynı anda yapayalnız hissetmişlerdi kendilerini. </st><st c="1625">İkisi de aynı evdeydi ama, o da yalnızdı, bu da yalnız. </st><st c="1681">O da tek başınaydı, bu da tek başına.</st></p>
			<p><st c="1718">Kız gitmişti.</st></p>
			<p><st c="1732">Evin derdi tasası, neşesi sevinci, kavgası dövüşü, hırı gürü, gözyaşı gönül sevinci, istemezleri, olmazları, bacaklarını kırarımları, hele gelsin o arkadaşın da biz bir görelimleri, git ama iki saat içinde evde olları, kızla beraber, kızın çeyiziymiş gibi gitmişti.</st></p>
			<p><st c="1998">“Giderken her şeyi götürmek zorunda mıydın kız?”</st></p>
			<p><st c="2047">Kalakalmışlardı bir köroğlu bir ayvaz.</st></p>
			<p><st c="2086">Karısı mutfağa, temizlik işlerine vermişti kendini; bu da gazete okuma saatlerini değiştirmiş, akşamları okumaya başlamıştı, ki birbirlerinin suratına olabildiğince az baksınlar, olabildiğince az konuşup, olabildiğince az söz söylesinler birbirlerine. </st><st c="2339">Ne zaman biri ağzını açıp bir şey söylemeye kalksa kavga çıkar olmuştu çünkü.</st></p>
			<p><st c="2416">Çıkardı.</st></p>
			<p><st c="2425">Ağzını açan, hayra açmıyordu ki artık.</st></p>
			<p><st c="2464">“Oturma ayol o koltuğa. </st><st c="2489">Canım çıktı kollarını sileceğim diye,” diyordu karısı mesela.</st></p>
			<p><st c="2550">Bu da patlıyordu:</st></p>
			<p><st c="2568">“Bunları oturmamak için mi aldırdın bana sen?”</st></p>
			<p><st c="2615">Giriyorlardı birbirlerine. </st><st c="2643">Her gün kavga, her gün dövüş, her gün ağır söz, havada uçan “bunak”lar, “yoluk karı”lar, “moruk”lar, “deli”ler.</st></p>
			<p><st c="2754">Olmuyor, olmuyordu.</st></p>
			<p><span epub:type="pagebreak" id="page43" title="43"></span><st c="2774">Otuz yıl, kız sayesinde sürdürdükleri “güya” beraberlik, gene kız sayesinde mutlak bir cinnete dönüşüyordu göz göre göre.</st></p>
			<p><st c="2896">Sonunda, aralarında gizli bir anlaşma yapmışlar gibi kesivermişlerdi dalaşmayı. </st><st c="2977">Nasıl olmuştu, ilk kim akıl etmişti, ikisi de bilmiyordu, ama yöntem belliydi:</st></p>
			<p><st c="3055">“Ne kadar az konuşursan o kadar az kavga edersin.”</st></p>
			<p><st c="3106">Şahitli noterli mütareke imzalamışlardı sanki. </st><st c="3154">Uymaya başlayıvermişlerdi bu yazısız kurala aniden. </st><st c="3206">Ortalık süt liman olmuştu böylece, ama bu sessiz sedasız, soluksuz dileksiz akitle eve çöken sessizlik, aynı zamanda iflasın da bayrağı gibi dikilmişti orta yere. </st><st c="3369">Kavga olmayınca hayat da mı olmuyordu? </st><st c="3408">Galiba öyle... </st><st c="3423">Onun için bu yok, bunun için de o yoktu. </st><st c="3464">Bu kadar.</st></p>
			<p><st c="3473">Anahtarını gönülsüz gönülsüz çıkartıp deliğe sokarken, altı aydan fazladır kapıyı çalmadığını hatırladı. </st><st c="3579">Kız gideli ne kadar olmuştu?</st></p>
			<p><st c="3607">Yedi ay, bir hafta, dört gün.</st></p>
			<p><st c="3637">Bir müddet kavga gürültü; yok efendim, “Anahtarın yok mu senin? </st><st c="3702">Niye can almaya gelmiş gibi kapıyı çalıyorsun?”, yok efendim, “Kırk senedir yaptığın işten yüksünmek şimdi mi aklına geldi? </st><st c="3826">Ben çalacağım, sen de açacaksın...” Kavga, bağırış, çığırış. </st><st c="3887">Deli, moruk, bunak, manyak, yoluk... </st><st c="3924">Sessizlik en iyisi. </st><st c="3944">Aç kapını anahtarınla, gir evine, otur bir köşeye, gazeteni oku, kafanı kaldırma, uykun gelince de geç kızın odasına, rahat rahat yat.</st></p>
			<p><st c="4078">Kızın odası...</st></p>
			<p><st c="4093">Kız gittiğinden beri, karısı otuz senelik yatak odalarında tek başına, kendi de kızın odasında tek başına yatar olmuşlardı. </st><st c="4218">İyiydi bu. </st><st c="4229">Tanış-biliş hissetmiyorlardı artık birbirlerini. </st><st c="4278">İnsan, tanımadığı biriyle yatağa girmemeli... </st><st c="4324">Uyumak için bile olsa.</st></p>
			<p><st c="4346">Anahtarı çevirdi. </st><st c="4365">Çentikli çelik, kilidin içinde dönerken, bir an, kapı içeriden açılıverecekmiş gibi geldi. </st><st c="4456">Nerdee? </st><st c="4464">Geçmişti o günler. </st><st c="4483">Kendin çevir kendin aç günleri gelmişti çoktan.</st></p>
			<p><st c="4530">Kapıyı itti, iterken anahtarı delikten çıkardı, elinden geldi</st><span epub:type="pagebreak" id="page44" title="44"></span><st c="4592">ğince çok şıngırdatarak, “içerdekine” eve döndüğünü belli etmeye çalıştı. </st><st c="4667">Bu da bir çeşit anlaşma olup çıkmıştı. </st><st c="4706">Eve hortlak gibi sessizce girme ki “içerdekinin” ödü patlamasın. </st><st c="4771">Sessizlik anlaşması bir o zaman bozuluyordu zira. </st><st c="4821">Kıyameti koparıyordu kadın:</st></p>
			<p><st c="4848">“Hırsız gibi girip ödümü patlatmaya ne hakkın var senin!”</st></p>
			<p><st c="4906">“İnsan kendi evine de dilekçeyle mi girecek kardeşim?”</st></p>
			<p><st c="4961">“Bana kardeşim deme!”</st></p>
			<p><st c="4983">“Sen de bana hırsız deme!”</st></p>
			<p><st c="5010">Peki... </st><st c="5019">Peki...</st></p>
			<p><st c="5026">İşte paldır küldür giriyordu artık. </st><st c="5063">İşte, elinden geldiğince gürültü çıkarıyor, yaylaktan dönen koyunun çıngırağını çıngırdattığı gibi şıngırdatıyordu anahtarlarını. </st><st c="5193">İşte, ayaklarını yere pat pat vuruyor, üstü başı temizse bile paçalarına, ceketinin eteklerine vura vura çırpıp ses çıkarıyor, işte, genzi temizken öksürüp tıksırıyor, haber ediyordu işte.</st></p>
			<p><st c="5381">“Ben geldim. </st><st c="5395">Tetikte ol!” demenin bin türlü yolu vardı.</st></p>
			<p><st c="5437">Paçalarını çırptı, ceketinin eteklerine vurdu, öksüre tıksıra temiz genzini temizledi, anahtarlarını bir kere daha şıngırdattı. </st><st c="5566">Kafasını kaldırmadan, ökçelerinin üstüne basarak ayakkabılarını çıkardı, eğilip aldı, ayakkabılığın örtüsünü kaldırdı, kendi rafına yerleştirdi, örtüyü indirdi. </st><st c="5727">Hazır eğilmişken az daha eğildi, en alt raftan siyah terliklerini aldı, yere, ayakucuna seslice bırakıp, kafasını kaldırmadan ayaklarına geçirdi. </st><st c="5873">“İçerdeki” her zaman bu terlik sesine kalmadan kapıyı açıp antreye çıkar ve “Geldiğini anladım,” dercesine, bir işi varmış gibi hızlı hızlı geçip mutfağa giderdi. </st><st c="6036">Görünen, geçip giden olmayınca şaşırdı biraz. </st><st c="6082">Bunca gürültüyü işitmemiş olabilir miydi “içerdeki”? </st><st c="6135">Yoksa inadına mı yapıyordu böyle?</st></p>
			<p><st c="6168">Bir kere daha öksürerek ve cebine geri attığı anahtarlarını bir defa daha şıngırdatarak, çıkartabildiği kadar çok gürültü çıkartmaya devam etti. </st><st c="6314">Kulağını “içerdekinin” her zaman beliriverdiği salon kapısına doğru dikip, gözleri de kapıda bir kısa süre bekledi, öksürdü, biraz daha bekledi, gene öksürdü.</st></p>
			<p><st c="6472">Korka korka iki adım attı salon kapısına doğru, sonra bir adım daha ve sonra durdu. </st><st c="6557">Kararsızdı. </st><st c="6569">Daha fazla gürültü et</st><span epub:type="pagebreak" id="page45" title="45"></span><st c="6590">mek demek, havaya zıplayıp el çırpmak falan demekti bu kadar patırtının üzerine. </st><st c="6672">Ne yapmalı, geldiğini nasıl belli etmeliydi? </st><st c="6717">İstemiyordu hırgür. </st><st c="6737">Şimdi salona dalıverse, seninki gene hoplayacak, başlayacaktı, “Hırsız gibi girip ödümü patlatıyorsun!” faslına.</st></p>
			<p><st c="6849">Çaresiz, istemeye istemeye, “Ben geldim, huu!” diye seslendi. </st><st c="6912">Sesi çok yabancı gelmişti kulağına... </st><st c="6950">Öyle ya... </st><st c="6961">Ne zamandır birbirlerine seslendikleri mi vardı! </st><st c="7010">Gücüne gitti bu hal. </st><st c="7031">İç çekti.</st></p>
			<p><st c="7040">Genzini temizleyip tekrar seslendi:</st></p>
			<p><st c="7076">“Ben geldim dediim.”</st></p>
			<p><st c="7097">Gene ses yok!</st></p>
			<p><st c="7111">Aklına kötü kötü şeyler üşüştü birden.</st></p>
			<p><st c="7150">“Yoksa?”</st></p>
			<p><st c="7159">Kalbi güm güm atmaya başlamıştı. </st><st c="7193">Nefesi darlandı, parmak uçlarında yükselerek daha ferah solumaya çalıştı, gayreti boşa gitti, tekrar tekrar, kesik kesik, merdiven çıkmış gibi art arda nefesler alarak duvara tutundu, zonklayan şakaklarını yatıştırmaya, solunumunu düzenlemeye çalıştı.</st></p>
			<p><st c="7444">“Hanıım!” diye seslendi bu sefer. </st><st c="7479">Otuz yıl boyunca hiç “hanım” dememişti ona, hep ismiyle hitap etmişti. </st><st c="7550">Kendi sesi gene tırmaladı kendi kulaklarını.</st></p>
			<p><st c="7594">“Ben geldim Hanım,” diye bağırdı, kalınlaştırmak, kendi sesine benzetmek istediği, ama besbeter yabancı gelen bir sesle.</st></p>
			<p><st c="7715">İki ürkek, titrek adım daha attı, antrenin genişlediği kısma geldi. </st><st c="7784">Karısının her zaman “çıkıverdiği” salonun kapısı kapalıydı. </st><st c="7844">Parmaklarını büktü, elini kaldırdı, makam kapısı çalar gibi çaldı kapıyı. </st><st c="7918">Gürültü etmeliydi. </st><st c="7937">Küslerin konuşması seslerle olur; nesnelerin sesiyle. </st><st c="7991">Üç kere, dört kere, beş kere, altı kere vurdu tık tık tık.</st></p>
			<p><st c="8049">“Semaaa!” diye çağırdı karısını.</st></p>
			<p><st c="8082">“Orada mısın Sema?”</st></p>
			<p><st c="8102">Sesi bu kez ağlamaklı çıkmıştı. </st><st c="8135">Utanmadı, seslice hıçkırdı:</st></p>
			<p><st c="8162">“Sema?”</st></p>
			<p><st c="8170">Kapıyı açabilecek cesareti bir toplasa, neyin ne olduğunu anlayacaktı ama yapamıyordu. </st><st c="8258">“Kötü bir şey oldu!” diye düşünü</st><span epub:type="pagebreak" id="page46" title="46"></span><st c="8290">yordu. </st><st c="8298">“Kötü bir şey oldu. </st><st c="8318">O da gitti! </st><st c="8330">Dayanamadı, kızın peşinden gitti!”</st></p>
			<p><st c="8364">Eli kapının kulpuna gidiyor, kızgın bir maşaya dokunmuş gibi geri kaçıyordu kendiliğinden. </st><st c="8456">Kalbi, avuçlarının içinde atıyor, parmak uçlarında terliyordu. </st><st c="8519">Çerçeveye iki taraftan tutundu, ağırlığını kollarına verip, yorgun, titrek, takati kesilmiş bacaklarının yükünü azaltmaya çalıştı. </st><st c="8650">“Gene de iyi dayandı! </st><st c="8672">Kavgadan, dövüşten aldı mecalini. </st><st c="8706">Yedi ay... </st><st c="8717">İyi durdu... </st><st c="8730">İyi durdu... </st><st c="8743">Ya gittiyse?”</st></p>
			<p><st c="8756">“Sema diyorum! </st><st c="8772">Niye böyle yapıyorsun?”</st></p>
			<p><st c="8795">Kapıyı açamıyordu.</st></p>
			<p><st c="8814">Korkuyordu.</st></p>
			<p><st c="8826">Dizlerinin bağı çözüldü, külçe gibi yığıldı eşiğin önüne.</st></p>
			<p><st c="8884">“Senden başka kimim var benim?”</st></p>
			<p><st c="8916">Hüngür hüngür ağlamaya başladı. </st><st c="8949">Zihni berraklaştı.</st></p>
			<p><st c="8967">“Öldü Sema!”</st></p>
			<p><st c="8980">Düşünmüyor, biliyordu. </st><st c="9004">Bitmişti her şey. </st><st c="9022">Kavga, dalaş, didiş... </st><st c="9045">Hepsi bitmişti.</st></p>
			<p><st c="9060">“Sema! </st><st c="9068">Canım! </st><st c="9075">Bir tanem!..”</st></p>
			<p><st c="9088">Kafasını kaldırıp kapının kulpuna baktı. </st><st c="9130">Sonra elini uzattı, kulpu tuttu, kendini yukarı çekmek için bastırırken kapıyı da açmış oldu. </st><st c="9224">Şimdi sadece itmesi gerekiyordu. </st><st c="9257">İtti. </st><st c="9263">Karısı, Sema’sı orada, televizyonun karşısındaki koltuğunda, başı önüne düşmüş, çenesi ak gerdanına dayanmış, örgüsü kucağında, yumağı yerde, uyur gibi öne kaykılmış, yarı açık gözleriyle halının ilmeklerinde yakaladığı sonsuz boşluğa bakıyordu. </st><st c="9509">“Sema!” diyebildi yalnızca, sonra kalbinin adeta ağzının içinde, kulak, burun boşluğunda attığını fark edip bir yana devrilmemeye çalışarak sarsak adımlarla ilerledi, can yoldaşının yanından geçti, duvara yaslı kanepeye kendini attı. </st><st c="9743">Orada öylece bekleyecek, yüreği ağzından, burnundan, gözünden, canı etinden, teninden çıkıncaya kadar da bir daha kalkmayacaktı.</st></p>
			<p><st c="9871">Halsiz, güçsüz inledi:</st></p>
			<p><st c="9894">“Sema!”</st></p>
			<p><st c="9902">Seneler film şeridi gibi geçip geçiyor, ömr-ü hayatı en ince </st><span epub:type="pagebreak" id="page47" title="47"></span><st c="9964">ayrıntısına kadar gözünün önüne geliyor, fakat “canı” ile, kız gittiğinden beri niye küsüştükleri bir türlü aklına gelmiyordu.</st></p>
			<p><st c="10090">“Niye darıldıydık biz birbirimize?” diye sordu, koltukta başı önüne düşmüş sevgilisine. </st><st c="10179">Cevap alamayacağını biliyordu. </st><st c="10210">Esasen ona değil, kendine sormuştu soruyu. </st><st c="10253">Ölüp gidene ne sorulabilir?</st></p>
			<p><st c="10280">“Hiç!” diye omuz silkerek cevapladı kendini.</st></p>
			<p><st c="10325">“Kız gitti, biz bittik.”</st></p>
			<p><st c="10350">Gözleri karardı. </st><st c="10368">“Ölüyorum inşallah!” deyip sevindi, ama sonra yeniden ışıdı ortalık. </st><st c="10437">Ayali gene orada, o koltukta oturup duruyordu. </st><st c="10484">Sekte-i kalpten falan ölmezse, oturduğu yerde acından, susuzluğundan ölmesinin ne kadar zaman alacağını hesaplamaya çalıştı. </st><st c="10609">“Taş çatlasa iki gün,” diyerek hükme bağladı. </st><st c="10655">Sabah-akşam alması gereken hipertansiyon hapları olduğunu hatırlayıp şenlendi.</st></p>
			<p><st c="10733">“O kadar da sürmeyecek o zaman,” dedi. </st><st c="10773">“Fazla uzaklaşma Sema’cığım. </st><st c="10802">Hemen geliyorum.”</st></p>
			<p><st c="10819">Beklemek zordu. </st><st c="10836">Karısını daha iyi anladı.</st></p>
			<p><st c="10861">“Ben işe gidiyordum sabahtan çıkıp, sen ise evde, hiç gelmeyecek kızını bekliyordun biçare,” dedi, hıçkırmadan, sızlanmadan. </st><st c="10987">“Ama ben de işten dönerken, ilk günlerde o hep evdeymiş gibi hızlı hızlı dönüyordum... </st><st c="11074">Sonradan yavaşlattım ayaklarımı... </st><st c="11109">Onun artık dönmeyeceğini idrak etmeye başladım ve yavaşlattım. </st><st c="11172">Kudretim yettiği kadar inandırmaya çalıştım kendimi. </st><st c="11225">‘Öldü senin kızın Akif!’ dedim, binlerce defa dedim, ‘Evde yapayalnız kalmış karın bekliyor, onun yanına koş!’ dedim, ama yüreğime söz dinletemedim. </st><st c="11374">Adımlarımı kıstıkça kıstım, yolumu uzattıkça uzattım. </st><st c="11428">Gene de tüketemedim ümidimi. </st><st c="11457">Her akşam-her akşam kapıyı çalarken, ‘Ölmedi. </st><st c="11503">Hepsi rüyaydı. </st><st c="11518">Bu sefer Elif açacak kapıyı,’ dedim, ama hep sen açtın. </st><st c="11574">Sana kızdım o sebepten. </st><st c="11598">Sen açmasan o açacaktı sanki. </st><st c="11628">Sanki bütün kabahat sendeydi.”</st></p>
			<p><st c="11658">Kalkıp ayalini de yanına almak, kanepeye uzatıp, o yaşlı, yaslı başını dizine yaslayıp doğru dürüst yatırmak istedi, yere yuvarlanır kalırım korkusuyla cüret edemedi.</st></p>
			<p><st c="11825">“Sen de her akşam kapıyı açmaya koşarken, ‘Bu sefer gelen </st><span epub:type="pagebreak" id="page48" title="48"></span><st c="11884">Elif’tir,’ dedin, değil mi? </st><st c="11912">Sonra sen de bana kızdın aynı sebepten. </st><st c="11952">Gelen o değildi, bendim hep. </st><st c="11981">Sana da, ben gelmemiş olsam o gelecekmiş gibi geliyordu...” Acı acı güldü. </st><st c="12056">“Düşman görmüş gibi oluyordun beni görünce... </st><st c="12102">benim seni görünce olduğum gibi.”</st></p>
			<p><st c="12135">Nihayet kendi sesini tanımaya başlamıştı.</st></p>
			<p><st c="12177">“Çok acı çektiğimi ama senin beni hiç anlayamadığını düşünüyordum. </st><st c="12245">Sen benden anlayış beklerken, ben de senden anlayış bekliyordum. </st><st c="12310">Anlaşılmayı bekleyen insan ne kadar anlayışsız oluyor! </st><st c="12365">Ne çok incittim, nasıl da yalnız koydum seni, değil mi?”</st></p>
			<p><st c="12421">Geri kaykıldı. </st><st c="12437">Kafasını, kanepenin yüksek arkalığına yasladı, sonra çenesini tıpkı karısı gibi aşağı bastırdı, sırtını kamburlaştırıp öne kaykıldı bu kez, iman tahtasına değinceye kadar da bastırmaya devam etti. </st><st c="12634">Halıda onun baktığı yere bakmaya çalışıyordu.</st></p>
			<p><st c="12679">“Gitmeden önce affedebildin mi beni?” diye sordu yalvararak. </st><st c="12741">“Bir an, son nefesini vermeden sadece bir an önce, ‘Akif’im gelse de vedalaşabilsem, helalleşebilsem,’ dedin mi? </st><st c="12854">Ama dur! </st><st c="12863">Demedinse de üzülme. </st><st c="12884">Kendimi affettireceğim sana. </st><st c="12913">Sen önden git, kızı bul, ben de geleceğim tez vakitte.”</st></p>
			<p><st c="12968">Gözü karısının üzerindeydi. </st><st c="12997">Hiç görmediği kadar güzel görüyordu onu artık. </st><st c="13044">“Ölüm güzelliği,” diye mırıldandı, sonra sesini yükseltti:</st></p>
			<p><st c="13102">“Bir melek nasıl tarifsiz güzeldir, tıpkı öyle güzelsin.”</st></p>
			<p><st c="13160">Gözyaşları sel olup aktı, dudaklarının kenarından dolaşıp çenesini, iman tahtasını ıslatmaya başladı, gözleri ağrıdı, göz çukurları sızım sızım sızladı. </st><st c="13314">Tansiyonu fırlıyordu galiba. </st><st c="13343">Önce gözüne vururdu hep.</st></p>
			<p><st c="13367">Pek memnun oldu.</st></p>
			<p><st c="13384">Bir de tepesinin tasına vurdu muydu, tamamdı iş. </st><st c="13434">Buz torbasını koymayacaksın, hapını almayacaksın...</st></p>
			<p><st c="13485">O kadar!</st></p>
			<p><st c="13494">Konuşurken, farkında olmadan kaldırmıştı kafasını. </st><st c="13546">Salon kapısının buzlu camında bir gölge gördü yan gözle önce, bunu hayalinin bir oyunu sandı, ama kapı açılmaya başlayınca ne ya</st><span epub:type="pagebreak" id="page49" title="49"></span><st c="13674">pacağını bilemedi. </st><st c="13694">Minnacık, küçücük, kapının çerçevesine bitişik durduğu yerden, ardına kadar açıldığı o yere kadar, ufacık, kısacık o an içinde, “Ben ölmeden birileri gelmeseydi ne kadar iyi olurdu!” diye düşünüp talihine sitem etti, bütün bütün dönüp dikkat kesildi. </st><st c="13945">Kim olabilirdi bu gelen?</st></p>
			<p><st c="13969">Gördü.</st></p>
			<p><st c="13976">Karşısında kızı duruyordu.</st></p>
			<p><st c="14003">“Elif?” dedi sorarak.</st></p>
			<p><st c="14025">Kendi sesini gene tanıyamadı.</st></p>
			<p><st c="14055">“Annecim?”</st></p>
			<p><st c="14066">Kız, onu duymamış gibiydi.</st></p>
			<p><st c="14093">Titreyen elini kaldırdı, ağrıyan gözlerini göz kapaklarının altında sayısız beyaz benek belirinceye kadar ovuşturdu kuvvetle, sonra indirdi, beyaz beneklerin geçmesini bekledi, gene kapıya baktı. </st><st c="14290">Oradaydı Elif.</st></p>
			<p><st c="14304">“Kızım? </st><st c="14313">Sen nasıl? </st><st c="14324">Sen... </st><st c="14331">gitmedin miydi?”</st></p>
			<p><st c="14347">Kızı da en az kendisi kadar şaşırmıştı bu işe. </st><st c="14395">“Annecim?” diye sordu o da sesiyle. </st><st c="14431">“Annecim, uyuyor musun?”</st></p>
			<p><st c="14455">“Nasıl?” diye yalvardı yaşlı adam. </st><st c="14491">“Beni duymuyor musun kızım? </st><st c="14519">Ölmedin mi sen? </st><st c="14535">Ne işin var burda senin?”</st></p>
			<p><st c="14560">Yaşlı kadın, gerinerek, iç çekerek doğruldu oturduğu koltuktan. </st><st c="14625">“Uyuyakalmışım kızım,” dedi, “Rüyamda, Allah nur içinde yatırsın, babanı görüyordum.” Adamın oturduğu kanepeyi işaret etti örgü şişinin ucuyla; “Şuracıkta, şu kanepede oturmuş beni seyrediyor, ağlıyordu. </st><st c="14829">Nasıl fena oldum anlatamam.”</st></p>
			<p><st c="14857">“Tamı tamına yedi ay, bir hafta, dört gün oldu bugün,” diyerek annesini cevapladı kız. </st><st c="14945">Gözleri dolu dolu yürüyüp, yaşlı kadını iki yanağından öptü. </st><st c="15006">“Ben de inanıyorum, hep burda o. </st><st c="15039">Gitmedi hâlâ, gidemedi, bırakamadı bizi.”</st></p>
			<p><st c="15080">“Nasıl özledim bir bilsen,” dedi, yaşlı kadın. </st><st c="15128">“Öldüğü zaman, aklımdan çıkaramayacağımı anlayınca küsmüştüm ona. </st><st c="15194">‘Beni yalnız bıraktı, bensiz gitti,’ diye. </st><st c="15237">Ne zaman aklıma gelse, eve gelişini, kapıyı uzun uzun çalışını ne zaman hatırlasam, hayalî kavgalar çıkartıp terslemiş, ‘Anahtarın yok mu senin?’ deyip maraza çıkartmış, moruk, bunak, manyak diye bağırıp çağır</st><span epub:type="pagebreak" id="page50" title="50"></span><st c="15446">mış, hayallerimden kovmuş, şu koltukta oturduğu günler aklıma gelirse ‘Oturma ayol o koltuğa! </st><st c="15541">Canım çıktı kollarını sileceğim diye,’ deyip deyip kıyametleri kopartmış, ondan da, sanki bana karşılık veriyormuş, ‘Biz bunları oturmamak için mi aldık?’ deyip yangına körükle gidiyormuş gibi terslikler, hırgürler hayal ederek acısına katlanmaya çalışmıştım. </st><st c="15801">Ben ona ‘bunak moruk’ falan dedikçe, aklımca o da bana ‘yoluk karı!’ diye bağırıyordu. </st><st c="15888">Sonunda, aramızda gizli bir anlaşma yapmışız gibi kesiliverdiydi kavgalarımız. </st><st c="15967">Tamamen küsüştüydük. </st><st c="15988">Onun için ben yoktum, benim için de o yok. </st><st c="16031">Her akşam, eve dönüş saatlerini geciktiriyordum aklımca. </st><st c="16088">Kapıyı benden korkusuna sessizce, kendi anahtarıyla açtırıyordum ona, sonra da anahtar şıngırtısını duymuş gibi olup antreye fırlıyor, güya ona bakmadan mutfağa koşturuyordum. </st><st c="16264">Hiç konuşmuyordum, konuşmuyorduk. </st><st c="16298">Yanımda yatırmıyordum mesela... </st><st c="16330">gidip gidip senin yatağında yatıyordu o da. </st><st c="16374">Sen sanki bu evde kalmıyormuşsun gibi.”</st></p>
			<p><st c="16413">Kız güldü, bir daha sarıldı annesine, bir daha öptü.</st></p>
			<p><st c="16466">“Ömürsün anne!”</st></p>
			<p><st c="16482">“Yaşlılık işte,” dedi kadın. </st><st c="16512">“Ama şu deminki rüya yok mu? </st><st c="16541">Çok içime dokundu. </st><st c="16560">Akifciğimi ben ağlatıyormuşum gibi, sanki öldüğü günden bu zamana kadar sırf benim şirretliğim yüzünden hiç gülememiş, hep kabir azabı çekmiş gibi geldi bana. </st><st c="16719">Çok dertli görünüyordu.”</st></p>
			<p><st c="16743">Kız, sevincinden sarsıla sarsıla ağlamaya başlayan ölmüş babasının yanına oturup annesine baktı. </st><st c="16841">“Yani?” dedi.</st></p>
			<p><st c="16854">“Yanisi ne?” diyerek, sessizce ağlamaya başladı Sema Hanım; “Artık barıştık biz babanla. </st><st c="16944">Onu hiç üzmeyeceğim bir daha.”</st></p>
			<p><st c="16974">Kızın gözünden iki damla yaş süzüldü.</st></p>
			<p><st c="17012">“Ben de sana bir şey itiraf edeyim,” dedi. </st><st c="17056">“Babam öldüğü zaman, sanki ben de öldüm. </st><st c="17097">Sen bugün, bu gördüğün rüyayı anlatıncaya kadar, Allah günah yazmasın, bir defa bile aklıma getirmedim onu... </st><st c="17207">Sahiden de gitmişim gibi...” Hıçkırdı, bayılacak gibi oldu. </st><st c="17267">“Ama şimdi... </st><st c="17281">şimdi...”</st></p>
			<p><st c="17290">“Şimdi ne?” dedi Sema Hanım? </st><st c="17320">“Ne oluyor sana Elif?”</st></p>
			<p><span epub:type="pagebreak" id="page51" title="51"></span><st c="17342">“Şimdi...” dedi kız, “... </st><st c="17369">şimdi... </st><st c="17378">sanki şuracıkta, yanı başımda oturuyor da sevincinden ağlıyormuş gibi... </st><st c="17451">Sanki ikimize de nihayet kavuşmuş, nihayet huzura ermiş gibi...”</st></p>
			<p><st c="17515">Yaşlı adam uzandı, kızının pamuk helva saçlarını okşadı, kokladı, öptü. </st><st c="17588">“Ağlama kızım,” dedi, onun duymayacağını bile bile.</st></p>
			<p><st c="17639">Kız, bir kere daha hıçkırıklara boğuldu.</st></p>
			<p><st c="17680">“Bak mesela...” dedi, kanepeden kaçarcasına fırlayarak. </st><st c="17737">“Sanki demin saçlarımı koklayıp öptü, ‘Ağlama kızım!’ dedi bana.”</st></p>
			</section>
  <div id="charCountTotal" value="17802"></div></body>
</html>
