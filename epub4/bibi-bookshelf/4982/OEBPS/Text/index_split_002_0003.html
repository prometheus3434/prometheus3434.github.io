<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Üçüncü Bölüm</h1>

  <p class="block10">Genç kadın gözlerini açıp süslemeli tavana baktı. Oldukça hoştu. Daha önce böyle bir şey hiç görmemişti, ne kadar da güzel ve zarifti. Neredeydi?</p>

  <p class="block10">Yerinden doğrulunca başına keskin bir ağrı saplandı. Homurdanarak tekrar uzandı. Belirgin bir şişlik yoktu. Yine de başı ağrıyordu ve sebebini bilmiyordu. Yumuşak yastığa memnuniyetle başını gömüp etrafına bakındı. Oturma odasına benzeyen bir yerde bulunan bir Kleopatra koltuğunda yatıyordu. Aralık kapıdan yatak odasını görebiliyordu. Her iki oda da soğuk yeşil tonlarıyla dekore edilmişti ve yatıştırıcı bir orman etkisi yaratıyordu. Nerede olduğuna dair hiçbir fikri yoktu ama burası kesinlikle çok güzeldi.</p>

  <p class="block10">“Uyanmışsınız,” dedi hoş bir kadın sesi kapının olduğu taraftan.</p>

  <p class="block10">Genç kadın yerinden doğrulmak için çabaladı.</p>

  <p class="block10">“Ah hayır, tatlım, hemen hareket etmemelisin.” Anaç bir kadın üzerine doğru eğilirken, iki hizmetçi destek alması için hemen yastıkları arkasına yerleştirdi. “İşte, böyle daha iyi. Kendini nasıl hissediyorsun?”</p>

  <p class="block10">Ensesini ovuşturdu. “Başım...”</p>

  <p class="block10">“Dr. Miller bir iki gün başının ağrıyacağını söyledi ama iyileşecekmişsin.” Kadın koltuğun yanındaki sandalyeye oturdu. <sup class="calibre4">u</sup>Eıı azından bir günlüğüne dinlenmeni Öneriyor.”</p>

  <p class="block10">“Dr. Miller da kim?” dedi yavaşça.</p>

  <p class="block10">“Kasabamızın doktoru. Birkaç dakika önce gitti. Çok iyi ve saygın bir doktordur. Londra’daki daha kârlı bir işi kasaba hayatına tercih etmediği için kendimi şanslı hissediyorum, fakat şu an bunun konumuzla bir ilgisi yok. Bir iki gün içinde nasıl olduğunu görmek için yeniden gelecek.” Kafasını salladı. “Hepimizi çok endişelendirdiğini söylemeliyim. O düşünceli Leydi Fitzgivens bile...”</p>

  <p class="block10">“Leydi Fitzgivens mı?”</p>

  <p class="block10">“Seni buraya o getirdi. Leydi Fitzgivens kadar düşünceli birine rastladığın için çok şanslısın, canım. Perondan düştüğünü görmemiş olsaydı...”</p>

  <p class="block10">“Evet, büyük şans.” Tuhaf ama kendisini hiç de şanslı hissetmiyordu. Hissettiği tek şey endişeydi. Ve bu da tuhaftı. Daha fazlasını hissetmesi gerekmez miydi? “Korkarım aklım kanştı. Perondan mı düşmüşüm?”</p>

  <p class="block10">“Görünüşe bakılırsa o kısmı biraz karışık, fakat anlaşılan o ki Londra’dan kasabaya yeni varan Leydi Fitzgivens senin tökezleyip perondan düştüğünü görmüş. Yanında üzerinde ismimin yazılı olduğu bir zarf varmış. Ne yazık ki içinde ne varsa uçup gitmiş ve o da seni buraya getirmiş.”</p>

  <p class="block10">“Peki burası neresi?”</p>

  <p class="block10">“Bağışla beni tatlım, elbette nerede olduğunu bilemezsin. Norcroft Malikânesi’ndcsiıı. Adım Leydi Norcroft.” Leydi Norcroft sanki çok küçük bir çocuğa ya da güçsüz durumdaki birine bakıyormuş gibi gülümsedi. “Ama uygun olan asıl soru kim olduğun?”</p>

  <p class="block10">“Ben kim miyim?” dedi genç kadın yavaşça.</p>

  <p class="block10">“Evet, canım, adın ııc?”</p>

  <p class="block10">“Adım mı?” Bu yeterince basit bir soruydu. O halde neden verebilecek bir yanıtı yoktu? Basit ya da değil. Bir dakika önce hissettiği endişe karın boşluğuna yerleşti.</p>

  <p class="block10">Leydi Norcroft elini genç kadının kolunun üzerine koydu. “Belki de hatırladıklarından başlaman daha iyi olur.” “Hatırladıklarım,” diye tekrarladı. Leydi Norcroft’un ona sanki aklım kaçırmış gibi bakmasına şaşırmaması gerekirdi. Görünüşe bakılırsa açıkça öyle olmuştu. Derin bir nefes aldı. “Birkaç dakika önce gözlerimi açmam dışında pek bir şey hatırlamıyorum.”</p>

  <p class="block10">“Ah tatlım.” Leydi Norcroft dikkatle ona baktı. “Emin misin?”</p>

  <p class="block10">Genç kadın kaşlarını çatarak düşünmeye başladı vc bu güzel yeşil odada uyanmasından öncesine dair herhangi bir şey hatırlamaya çalıştı. Sonra kafasını salladı. “Kesinlikle eminim.”</p>

  <p class="block10">“Ben de bundan korkuyordum,” dedi Leydi Norcroft içini çekerek.</p>

  <p class="block10">Gözlerini korkuyla açtı. “Neyden korkuyordunuz?”</p>

  <p class="block10">“Hafıza kaybından,” dedi Leydi Norcroft üzgün bir şekilde ama gözlerinde heyecan dolu bir ışıltı vardı. “Bunun bir ismi vardı.” Kaşlarını çattı. “Neydi acaba? Yunanca bir şey sanırım.”</p>

  <p class="block10">“Amnezi mi?” dedi hiç düşünmeden.</p>

  <p class="block10">“Evet, o. Çok iyi. En azından bir şey hatırlayabildin.” “Hiçbir şey hatırlamadım. Sadece birden aklıma geldi.” “Zavallı çocuğum, sen amnezi oldun.” Leydi Norcroft’un kati ses tonunda nedense bundan memnun olduğuna dair bir tını vardı. “Bu tür şeylerin olduğunu hep duyardım ama asla bir gün karşılaşacağımı düşünmemiştim.” “Asla mı?” Sesi korku doluydu. “O halde bunun her zaman olan bir şey olduğunu düşünmüyorsunuz?”</p>

  <p class="block10">“Ah, pek sanmıyorum.”</p>

  <p class="block10">“Bu kadar sıradışı bir şey olmadığına eminim.” Böyle bir şey onun başına geliyor olamazdı. “Şüphesiz insanlar her gün perondan düşüp kafalarını bir yere vurup kim olduklarını unutuyorlardır.” Ne yapacaktı? “Muhtemelen sapasağlam olmalılar.” Ayağa kalktı, kalbini sıkıştıran korkuya kıyasla baş ağrısının hiçbir önemi kalmamıştı. “Belki de bu yüzden bu tür şeyleri hiç duymuyoruz.”</p>

  <p class="block10">“Tatlım, hiç sanmıyorum...”</p>

  <p class="block10">“Belki de o kadar sık görülen bir durum ki...” Şiddetli bir kaçma isteği içini kapladı. Bunun yerine oda boyunca yürüdü. Ne de olsa gidebileceği hiçbir yer yoktu. “İnsanlar bir anda kafalarını çarpıp hafızalarını kaybediyor ve kısa bir süre sonra iyileşiyor olmalılar... Bu yüzden de kimse bundan bahsetmeye gerek duymuyordur.”</p>

  <p class="block10">“Üzülmene hiç gerek yok.”</p>

  <p class="block10">“Gerek yok mu?” Olduğu yerde durup Leydi Norcroft’a döndü. “Özür dilerim ama bana kalırsa üzülmem gerekiyor! İnsanın kim olduğunu hatırlamaması endişe verici bir durum!”</p>

  <p class="block10">“Amneziyi hatırladın. Bunun bir ilerleme olduğunu söyleyebilirim.” Yaşlı kadın kendinden emin bir şekilde gülümsedi. “Oldukça nadir kullanılan bir kelimedir.” “Ama kendi ismimi hatırlamıyorum!” Durumunun ciddiyeti onu tehdit etmeye devam ederken kendisini anlayışlı bayanın kollarına atıp kontrolsüz bir şekilde ağlamaktan başka bir şey istemiyordu. Fakat aniden birinin kollarına atılıp ağlayabilecek türden biri olmadığını fark etti. En azından bu bir dakika öncesindeydi. Yine de bu ona biraz olsun yardımcı olmuştu. “Nereli olduğumu bilmiyorum. Ailemin kim olduğunu da.” Nefesi kesildi. “Bir ailem ya da eşim olup olmadığım bile bilmiyorum! Ya evliysem?” “Böyle bir duruma düşmene sebep olduğuna göre doğru düzgün bir eşin olduğunu söyleyemem.”</p>

  <p class="block10">“Ama bilmiyorum.” Kollarını bedenine dolayıp burnunu çekti. “Ve şimdi ne yapacağımı bilmiyorum.”</p>

  <p class="block10">“Elbette, bilmiyorsun, tatlım,” dedi Leydi Norcroft usulca. “Hafızanı kaybettin. Fakat ben senin yanındayım.” Hizmetçilerine işaret etti. “Ellen, Mary, sanırım biraz çaya ihtiyacımız var.” Hizmetçiler hemen odadan çıktılar.</p>

  <p class="block10">“Hiç sanmıyorum...”</p>

  <p class="block10">“Düşünmemen gerek. Düşünürsen aklın daha çok karışacak.”</p>

  <p class="block10">“Aklım bundan daha fazla karışık olamaz.” Tekrar koltuğa çöktü. “Leydi Norcroft...”</p>

  <p class="block10">“Çok iyi.” Leydi Norcroft’un sesinde halinden memnun bir ton vardı. “İsmimi hatırlıyorsun.”</p>

  <p class="block10">Kadına baktı. “Bana kendinizi bir dakika önce tanıttınız.”</p>

  <p class="block10">“Evet ama unutmamış olmanın önemli olduğunu düşünüyorum. Amnezi kelimesini hatırladığını da düşünürsek, kesinlikle iyileşme yolundasın.” Gülümsedi. “Bu kadarı bile şimdilik benim için yeterli. Bu konuda pek fazla bilgim olmasa da gücünü toplamanın en iyisi olduğunu düşünüyorum. Yarın geldiğinde bu konuyu Dr. Miller ile konuşuruz. Sakın endişelenme.”</p>

  <p class="block10">“Leydi Norcroft...”</p>

  <p class="block10">“Biliyor musun, yakın dostum Marguerite'ın, Leydi Cutchings’in kasabadaki evinde bir keresinde bir prens kalmıştı. Bu ondan çok daha iyi.”</p>

  <p class="block10">“Bu mu?”</p>

  <p class="block10">“Daha doğrusu sen demeliydim. İyi bir aileden geldiği belli olan, hafızasını tamamen kaybetmiş ve dudaklarında benim ismimle buraya getirilen...”</p>

  <p class="block10">“Bunun iyi bir şey olduğunu hiç...”</p>

  <p class="block10">“Mecazi olarak, tatlım. Dudaklar, zarflar.” Leydi Norcroft neşeli bir şekilde işaret etti. “Aynı şey. Üstelik hoş bir kadınsın. Bu tam Roxborough Düşesi’nin romanlarında olabilecek türden bir macera.” Gözlerini kocaman açtı. “İşe yarayacağını düşündüğüm bir fikrim var.” Ayağa kalkıp ona elini uzattı. “Benimle gel.”</p>

  <p class="block10">“Nereye gidiyoruz?” Yaşlı kadının elinden tutup onun peşinden yatak odasından çıktı.</p>

  <p class="block10">Leydi Norcroft büyük bir boy aynasının karşısında durdu. “İşte, ne görüyorsun?”</p>

  <p class="block10">Genç kadın aynadaki yansımasına dikkatle baktı. O sırada insanın kendisine objektif bir şekilde bakma şansını nadiren elde ettiğini ve belki de bunun iyi bir sebebi olabileceğini düşündü. Karşısındaki yüz yeterince hoş, hatta güzel sayılırdı ki bu bir bakıma rahatlatıcıydı. Kibirli biri olduğunu düşünmemesine rağmen hiçbir fikri yoktu. Burnu sinir bozucu bir biçimde kalkık, gözleri yüzüne göre biraz fazla büyük ve çenesi fazla sivri görünse de yüzünden hoşlanması iyi bir şeydi. Sonuç olarak pek de kötü gözükmeyen kalp biçimli bir yüzü vardı. Gözlerinin yeşili kızıl saçlarıyla uyumluydu. Saçlarının dalgalı ve biraz dağılmış olduğunu fark etti. Kolay şekillendirilemeyeceğini düşündü. Bakışları yansımasında aşağı doğru kaydı. “Eee?” dedi Leydi Norcroft hevesle.</p>

  <p class="block10">“Biraz zayıfım, sizce de öyle değil mi?”</p>

  <p class="block10">“Hiç de değil.” Leydi Norcroft ciddi bir şekilde genç kadının aynadaki yansımasına baktı. “Belki biraz, fakat göğüslerin dolgun, önemli olan da bu.”</p>

  <p class="block10">“Evet, sanırım,” dedi genç kadın ve kendini incelemeye devam etti. Ortalama bir boydaydı ve üzerinde zayıflığının fakirlikle alakalı olmadığını gösteren kaliteli bir seyahat elbisesi vardı. Bu da iyi bir şeydi ancak kibirli olup olmamasının yanı sıra sığ olup olmadığı sorusunu da aklına getiriyordu. İsmini hatırlamıyor olabilirdi ama fakir olmadığını keşfeden bir insanın bundan memnun olmayacağım hayal bile edemiyordu.</p>

  <p class="block10">“Unutkanlık yaşamana rağmen bir roman kahramanı için biraz genç olabilirsin.” Leydi Norcroft aynadaki yansımaya dikkatle baktı. “Bana kalırsa neredeyse otuz yaşında olmalısın.”</p>

  <p class="block10">Genç kadın korkuyla sindi. “O kadar yaşlı mıyım?”</p>

  <p class="block10">Leydi Norcroft kahkaha attı. “Tatlım, otuz hiç de yaşlı sayılmaz. Yine de eğer istersen, otuz yerine neredeyse sözcüğünün doğru olmasını umabiliriz.” Duraksadı. “Değil mi?”</p>

  <p class="block10">“Neredeyse kulağa daha iyi geliyor.”</p>

  <p class="block10">“Hayır, demek istediğim... Pekala, aynada nasıl birini görüyorsun?” Leydi Norcroft aynayı işaret etti. “Tanıdık geliyor mu? Kendini tanıyabiliyor musun?”</p>

  <p class="block10">Bakışları yaşlı kadımnkilerle kesişince burnunu kırıştırdı. “Ne yazık ki hayır.”</p>

  <p class="block10">“Biraz umutlanmıştım ama elbette tanıyamazsın.” Leydi Norcroft’un gözleri ışıldadı. “Bu uzun zamandır başıma gelen en ilginç şey.” Durup hafifçe kaşlarını çattı. “Ama düşününce, bu sene oldukça ilginç geçti. Sana her şeyi anlatmam gerekecek.”</p>

  <p class="block10">“Bunun akıllıca olduğunu sanmıyorum, anne.” Hemen arkalarında kapının girişinde bir beyefendi duruyordu. Uzun boylu, geniş omuzlu ve koyu kahverengi saçlıydı. Köşeli bir çenesi, orantılı yüz hatları ve düzgün, aristokratlara özgü bir burnu vardı. Yakışıklıydı ama çok değil. Havalı demek daha doğru olurdu. Gözleri koyu maviydi ve bakışları aynada kesişince genç kadının içini kaplayan çaresizlik hissi hızla nefesini kesti.</p>

  <p class="block10">“Neden olmasın?” diye sordu Leydi Norcroft.</p>

  <p class="block10">“Onun hakkında hiçbir şey bilmiyorsun.” Annesiyle konuşuyor olmasına rağmen bakışlarını genç kadından ayırmıyordu. “Ve Ellctı’m söylediklerine bakılırsa, o da kendisi hakkında hiçbir şey bilmiyor.”</p>

  <p class="block10">“O haklı.” Genç kadın bakışlarını ondan alamıyor gibi görünüyordu. “Herhangi biri olabilirim.”</p>

  <p class="block10">“Herhangi biri,” diye mırıldandı adam.</p>

  <p class="block10">Genç kadın omuzlarını silkti. “Ya da hiç kimse.”</p>

  <p class="block10">Adam şeytani bir şekilde gülümsedi vc genç kadının kalbi hızla atmaya başladı. “İşte buna inanmak güç olurdu.”</p>

  <p class="block10">Genç kadın derin bir nefes aldı. “Sizi tanıyor muyum?”</p>

  <p class="block10">“Sanmıyorum.”</p>

  <p class="block10">“O halde, belki de siz beni tanıyorsunuzdur?” dedi umutla.</p>

  <p class="block10">“Korkarım sizi tanımıyorum.”</p>

  <p class="block10">‘Tine de...” Kafasını salladı. “Oldukça tamdık geliyorsunuz.”</p>

  <p class="block10">“Ne kadar da kabayım!” Leydi Norcroft aynadan uzaklaştı. Odada ilerlemeye başlayınca, genç kadın isteksizce bakışlarını aynadaki beyefendiden kaçırmak zorunda kaldı. “Oğlum Oliver’ı, Norcroft Kontu’nu size tanıtmama izin verin.”</p>

  <p class="block10">Kont başıyla selam verir vermez, genç kadın hiç düşünmeden ona elini uzattı. Adam elini dudaklarına götürünce de yüzü kızardı. Bir kez daha göz göze geldiler. Güçlükle yutkundu. “Hiç tanışmadığımıza emin misiniz?”</p>

  <p class="block10">“Hafızamda herhangi bir sorun yok.” Gözlerinde belli belirsiz hınzır bir ışıltı belirdi. “Üstelik tanışmış olsaydık sizi kesinlikle hatırlardım.”</p>

  <p class="block10">Genç kadın bu yanıt üzerine onun tehlikeli bir adam olabileceğini düşündü. Muhtemelen geleceği ve kalbi için. Evli olmadığını umuyordu. Elini kontun elinden çekti.</p>

  <p class="block10">“Tannm, bu çok tuhaf,” dedi Leydi Norcroft.</p>

  <p class="block10">“Hangi kısmı, anne?” dedi kont kısık bir sesle.</p>

  <p class="block10">“Seni ona takdim edebiliyorum ama onu seninle tanıştıramıyorum.” Misafirine döndü. “Tatlım, sana bu şekilde hitap etmeye devam edemem, bu yüzden başım seninkinden daha çok ağrıyor. Sana bir isim vermeliyiz.”</p>

  <p class="block10">“Bir ismim olduğuna eminim.” İsmini bilmiyor olabilirdi ama yeni bir isim istemediğinden de son derece emindi. Bu kibirli ve sığ olmasının yanı sıra gururlu olduğu anlamına mı geliyordu? Şimdiye kadar kendisi hakkında öğrendiği şeyler pek iyi sayılmazdı.</p>

  <p class="block10">“Elbette bir ismin var, fakat ne yazık ki kimse ne olduğunu bilmiyor. Ve sana bir isimle hitap etmemiz gerek.” Leydi Norcroft ikna edici bir şekilde gülümsedi. “Biliyorum, eğer biri ismimi değiştirmek isteseydi, ben de bundan hoşlanmazdım. Yine de bu sadece geçici bir süreliğine ve hepimizin rahatlığı için gerekli... Bu yüzden umarım darılmazsım”</p>

  <p class="block10">Genç kadın zoraki bir şekilde gülümsedi. “Bu çok mantıklı geliyor.” Omuzlarını dikleştirdi ve hiç düşünmeden normal şartlar altında cesaretli bir insan olup olmadığını merak etti. Öyleyse, gurur ve kibir kusurlarını bir ölçüde kapatabilirdi. “Ne önerirsiniz?”</p>

  <p class="block10">“Şu an aklıma bir şey gelmiyor. Sadece bir kez çocuğuma isim vermek zorunda kaldım ve ona Oliver ismini koydum.” Leydi Norcroft tek oğluna sevgi dolu bir bakış attı. “Harika bir seçimdi, sence de Öyle değil mi?”</p>

  <p class="block10">“Ona yakışıyor.” Genç kadın gerçekten de Oliver isminin bir kont için oldukça uygun olduğunu düşünüyordu.</p>

  <p class="block10">“Ve şimdi de sana yakışacak bir isim bulmamız gerek.” Leydi Norcroft dikkatle ona baktı. “Ne dersin, Oliver?” “Geçici bir süreliğine olduğuna göre pek önemli değil. Hiçbir fikrim yok.” Omuzlarını silkti. “Mary nasıl?”</p>

  <p class="block10">Leydi Norcroft gözlerini devirdi. “Tanrım, Oliver, ha yal gücün hiç gelişmemiş. O kesinlikle Mary olamaz. Mary çok sıradan bir isim. Tek bir bakışta bile onun sıradan bir insan olmadığını anlayabilirsin.”</p>

  <p class="block10">Mary olamayacak genç kadın kısık bir sesle, “Teşekkür ederim,” dedikten sonra iki büklüm oldu.</p>

  <p class="block10">“Peki öyleyse.” Kont bir süre düşündü. “Penclope’yc ne dersiniz?”</p>

  <p class="block10">“Daha iyi. Kesinlikle olabilir.” Annesi Olası Penelopc’ye baktı. “Ne dersin?”</p>

  <p class="block10">Olası Penelope kafasını salladı. “Kendimi Penelopc gibi hissetmiyorum. Baııa uçarı bir isim gibi geliyor ve sanırım öyle biri değilim.”</p>

  <p class="block10">“Saçmalık.” Leydi Norcroft umursamazca elini salladı. “Benim adım da Edwina ve bu isim kesinlikle havai değil, ancak oğlum sana genellikle havai olduğumu söyleyecektir. Yine de benim ismime itiraz edecek durumum olmasa da senin böyle bir şansın var.” Yüz ifadesi aydınlandı. “Senin için ne kadar heyecan verici bir fırsat.”</p>

  <p class="block10">“Bana pek heyecan verici gelmiyor.” Olası Penelope içini çekti.</p>

  <p class="block10">“Bu saçmalık.” Oliver derin bir nefes aldı. “Biz bir çocuğa isim koymuyoruz. Hayatının geri kalanını bu isimle geçirmek zorunda değil. Herhangi bir isim yeterli olacaktır. Elizabcth’e ne dersin? Ya da Sarah? Ya da Anne?”</p>

  <p class="block10">“Sanırım haklısın,” dedi annesi. “Ne de olsa gülün ismi başka bir şey olsaydı da... ”</p>

  <p class="block10">“Shakcspearc.” Kont ağırbaşlı bir ifadeyle kafasını salladı.</p>

  <p class="block10">“Çok iyi, Oliver. Eğitiminin zaman kaybı olmadığını bilmek çok güzel.”</p>

  <p class="block10">“Hiçbir zaman okumaya düşkün olmadı,” dedi Olası Elizabeth hiç düşünmeden.</p>

  <p class="block10">Oliver gözlerini kıstı. “Bunu nasıl bildin?”</p>

  <p class="block10">“Belki de Shakespeare’dcn bir isim olabilir,” dedi Leydi Norcroft kendi kendine.</p>

  <p class="block10">Olası Elizabeth gözlerini kocaman açtı. “Hiçbir fikrim yok. Birden aklıma geliverdi.”</p>

  <p class="block10">“Önemi yok, Oliver. Birazcık aklı başında olan biri okumaya düşkün olmadığını anlayabilir. Öyle bir havan yok.”</p>

  <p class="block10">Kont şüpheli bir tavırla Olası Elizabcth’i süzdü. Bu çok sinir bozucuydu.</p>

  <p class="block10">Olası Elizabeth de ona şüpheli bir bakışla karşılık verdi. “Daha önce tanışmadığımıza emin misiniz?”</p>

  <p class="block10">“Buldum!” dedi Leydi Norcroft. “En sevdiğim oyun Oliver Goldsmith’in yazdığı Yenmek için Eğilen Kadın'dır Olası Elizabetlı’e baktı. “Kendisi aynı zamanda IVakefield Papazı'nı yazmıştır, ama o diğeri kadar eğlenceli değildir. Zavallı papazla ailesinin başına korkunç şeyler gelir ve oyun kötü biter.”</p>

  <p class="block10">“Nereye varmaya çalışıyorsun, anne?”</p>

  <p class="block10">“Edebi bir referansın hafızasını tetikleyeceğini düşünmüştüm,” dedi Leydi Norcroft oğluna azarlarcasına bir bakış atarak. “Söylemeye çalıştığım şey şuydu, Yenmek için Eğilen Kadın adlı oyundaki kadın kahraman aslında olmadığı biriyle karıştırılır, bu da bana şu an senin kim olduğunu bilmemeni hatırlattı.”</p>

  <p class="block10">“Kadın karakter, olmadığı biri gibi davranıyor, anne.” Oliver bakışlarını Olası Elizabeth’c çevirdi. “Oyunun büyük bir bölümünü erkek karakteri kandırarak geçiriyor.”</p>

  <p class="block10">Olası Elizabeth irkildi. “Kulağa beni sizi kandırmakla suçluyormuşsııııuz gibi geliyor.”</p>

  <p class="block10">Kont yanıt ortadaymış gibi omuzlarını silkti.</p>

  <p class="block10">“Hayır, hayır, öyle demek istemedi,” dedi Leydi Norcroft hemen. ‘Yine de bir tür suçlamaya benziyordu.”</p>

  <p class="block10">Olası Elizabeth kollarını göğsünde kavuşturdu. “O hal de bu sizi oyunun kahramanı yapar, ancak şimdiye kadar bir kahramana yakışacak şekilde davrandığınızdan pek emin değilim.”</p>

  <p class="block10">Kont sertçe ona baktı. “Elbette öyle olabilirim.”</p>

  <p class="block10">Genç kadın omuzlarını silkip adamın az önceki ifadesini taklit etti.</p>

  <p class="block10">“Kate Hardcastlc,” dedi Leydi Norcroft aniden. “Oyundaki kadın oyuncunun ismi buydu. Bence sana yakıştı.”</p>

  <p class="block10">Oliver’ın çenesi kasıldı. “Sizi evime kabul ettim.”</p>

  <p class="block10">“O halde Kate, Hardcastle’a gerek yok,” diye devam etti Leydi Norcroft sözlerine. “Hardcastle’a benzediğini sanmıyorum.”</p>

  <p class="block10">Olası Elizabcth konta alaycı bir şekilde gülümseyerek baktı. “Çok misafirperversiniz.”</p>

  <p class="block10">“Buraya getirildiğinizde, sizi geri çevirebilirdik,” dedi Oliver.</p>

  <p class="block10">Leydi Norcroft onaylamadığını belirtircesinc dudaklarını büzdü. “Bunu düşünmediğini söyleyemezsin.”</p>

  <p class="block10">Oliver sabır duası ediyormuşçasına bir an için gözlerini yumdu. “Böyle bir şey söylemedim.”</p>

  <p class="block10">Genç kadın, yani Kate sakinleşmek için derin bir nefes aldı. Doğrusu, kontu şüpheleri yüzünden suçlayamazdı. Kapısına ismini bile bilmeyen bir yabancı getirilseydi, muhtemelen kendisi de o kişiden şüphelenirdi. “Tedbiri elden bırakmamanın nadiren bir hata olduğunu düşünürüm.”</p>

  <p class="block10">“Öyle mi?” dedi kont.</p>

  <p class="block10">“Ne kadar mantıklısın.” Leydi Norcroft gülümsedi.</p>

  <p class="block10">“Evet, mantıklı biri olmalıyım.” İçini çekti. O halde kibirli, gururlu ve belki de biraz cesur olmasının yanı sıra mantıklı biriydi. Sığ olmayı elemişti. Sığlık insanın muhtemelen biraz çabayla üstesinden gelebileceği bir özellikti. “Lord Norcroft sağduyulu olmaya çalışıyordu.”</p>

  <p class="block10">Oliver’a özür dilercesine bir bakış attı. “Bana oldukça anlaşılır geliyor.”</p>

  <p class="block10">“Soylu bir kadın gibi.” Leydi Norcroft oğluna kendini beğeıımişçesinc bir bakış attı. “Sana söylemiştim, Oliver.”</p>

  <p class="block10">Oliver suratını astı. “Bana onun kaliteli ayakkabılar giydiğini söyledin.”</p>

  <p class="block10">Kaliteli ayakkabtlar mı? Kate ayakkabılarına bakmamak için kendisini zor tuttu.</p>

  <p class="block10">“Evet, öyle söyledim.” Leydi Norcroft kesin bir tavırla kafasını salladı. “Kate’i nasıl buldun?”</p>

  <p class="block10">“Kate.” İsim ne doğru ne de yanlış geliyordu. Kate. “Kate olabilir sanırım.”</p>

  <p class="block10">“Harika.” Leydi Norcroft oğluna baktı. “Valizini bulmak için biraz çaba gösterirsen, kim olduğuna dair ipucu edinebiliriz.”</p>

  <p class="block10">“Valizlerim kayıp mı?” dedi Kate zayıf bir ses tonuyla.</p>

  <p class="block10">“Karışıklıkta gözden kaçıp kaçmadıklarına bakması için uşaklarımdan birini gara yolladım. Leydi Fitzgivens bana ne yapması gerektiğini bilen bir kadın gibi gelmedi.” Oliver bir süre Kate’i inceledi. “Hiçbir şey hatırlamıyor musunuz?”</p>

  <p class="block10">“Hayır.” Kafasını salladı. “Ne yazık ki hatırlamıyorum.”</p>

  <p class="block10">Hafifçe gözlerini kıstı. “O halde valizinizin olduğunu nereden biliyorsunuz?”</p>

  <p class="block10">Ne kadar da şüpheci bir yaratıktı. “Elbette yanımda valizlerim olmalı. Beni tren istasyonunda bulmuşlar. Üzerimde seyahat kıyafetleri var, o nedenle valizlerim de olmalı.”</p>

  <p class="block10">Genç kadının yalanını yakalamak istercesine hiç vakit kaybetmeden, “Nereye gidiyordunuz?” diye sordu kont.</p>

  <p class="block10">“Bilmiyorum,” dedi sertçe. “Ama yola koyulmalıyım.” Kapıya doğru bir adım attı ve anında anlaşılmaz bir zayıf lık vücudunu sardı, oda dönmeye başladı ve koltuğa yığıldı. Bu çok tuhaftı, çünkü bir dakika öncesine kadar kendisini oldukça iyi hissediyordu.</p>

  <p class="block10">“Tatlım, hiçbir yere gitmiyorsun.” Leydi Norcroft oğluna kızgın bir bakış attı. “Ne yaptığım gördün mü, Oliver? Zavallı Katc’i üzdün.” Dönüp genç kadının kolunu okşadı. “Gitmene izin veremeyiz. Bunu yapabilecek durumda olmadığın ortada. Ayrıca yanında üzerindeki kıyafetlerden başka hiçbir şey yok ve nereye gideceğini bile biliyorsun.”</p>

  <p class="block10">“İskoçya,” dedi Oliver. “O bir İskoç. Bunu sesinden anlayabiliyorum.”</p>

  <p class="block10">“Evet ama aksam o kadar belirgin değil.” l.eydi Norcroft düşünceli bir halde kaşlarını çattı. “Burada, genç bayanlara özel, düzgün bir yatılı okulda eğitim almış olduğunu düşünüyorum.”</p>

  <p class="block10">“Bunu konuşmamdan mı anladınız?” Görünüşe bakılırsa Leydi Norcroft göründüğünden daha zekiydi.</p>

  <p class="block10">“Evet, konuşmandan anladım.” Yaşlı kadının gözleri ışıldadı. “İlk bakışta insanların sahip olduğumu düşünmedikleri birçok yeteneğim var.” Sandalyesine oturdu. “Ben sürprizlerle dolu bir kadınım.”</p>

  <p class="block10">Oliver kahkaha attı. “İşte bu konuda haklısın, anne.” Bakışlarım Kate’e çevirdi. “Ve aşırı derecede güven dolusun.”</p>

  <p class="block10">“Bana kalırsa kolayca kandırılmayacak kadar zeki bir kadın,” dedi Katc sakince.</p>

  <p class="block10">Oliver omuzlarını silkti. “İyi niyetli biridir. Ve bu tür insanlardan genellikle faydalanılır.”</p>

  <p class="block10">“Aynı şekilde genellikle iyilikleri için de ödüllendirilirler.” Kate zoraki bir şekilde gülümsedi. “Bu hayatta olmasa da bir sonrakinde.”</p>

  <p class="block10">“Söz konusu annem olduğunda, bu hayatm onun için olabildiğince sorunsuz olmasını sağlamak benim sorumluluğumda.”</p>

  <p class="block10">“Birinin anneniz için sorun yaratmayı isteyebileceğini düşünemiyorum. Siz bayım...” Kate gözlerini kıstı. “Tamamen farklı bir türsünüz.”</p>

  <p class="block10">Leydi Norcroft’un nefesi kesildi.</p>

  <p class="block10">“Farklı bir tür mü?” Kont ona öfkeyle bakıyordu. “Son derece düzgün biri olduğumu öğreneceksiniz.”</p>

  <p class="block10">“Hah.” Ayağa kalktı, hissettiği zayıflığın yerini öfke almıştı. “Size kalsaydı, hâlâ peronda tozlu yerde yatıyor olurdum.”</p>

  <p class="block10">“Baygın bir kadım peronda ya da neresi olursa olsun tozun içinde yatarken bırakmam. Yine de...” Dişlerini sıkınca çenesi seğirdi. “Sizi evime davet etmezdim.”</p>

  <p class="block10">Kate omuzlarını dikleştirdi. “O halde bir an önce evinizden ayrılmak benim için en iyisi olacak.” Leydi Norcroft’a doğru döndü. “Leydi Norcroft, nezaketinizi ve cömertliğinizi takdir etsem de buradaki varlığımın ne yazık ki oğlunuz için tahammül edilmez olduğunu düşünüyorum.” “Varlığınıza tahammül edemediğimi söylemedim,” dedi Oliver hemen. “Ben sadece yabancıları evime davet etmeye tereddütlü yaklaşırım. Özellikle de...”</p>

  <p class="block10">“Herhangi biri olabilecek yabancıları. Evet, evet, daha önce de söylemiştiniz.” Derin bir nefes aldı. “Leydi Norcroft, gara geri dönmem için bir vasıta ayarlayabilirseniz, orada valizlerimi bulabileceğimden eminim...”</p>

  <p class="block10">Leydi Norcroft kafasını salladı. “Ama valizlerini görsen bile tanıyamazsın.”</p>

  <p class="block10">“Eşyalarımı gördüğümde hafızamın yerine gelme riskini almaya razıyım, sonra da yola koyulacağım.”</p>

  <p class="block10">“Tanrı aşkına, hayır,” dedi Leydi Norcroft kati bir şekilde. “Buna müsaade edemem.”</p>

  <p class="block10">“Ben de edemem.” Oliver sinirli bir şekilde soludu. “Şartlar ne olursa olsun evimize getirildiniz ve bu yüzden artık bizim sorumluluğıımuzdasınız.”</p>

  <p class="block10">Kate ona öfkeyle baktı. “Kapınıza gelen her sahipsiz yaratığı koruma altına almak sizin sorumluluğunuzda mı?” Leydi Norcroft, “Oliver bir kont olarak görevlerini çok ciddiye alır,” diyerek Kate’e cevap verdi. “Bu konuda çok iyidir.”</p>

  <p class="block10">“Yine de istenmediğim yerde kalmamayı tercih ederim.”</p>

  <p class="block10">“Mesele istenip istenmemeniz değil.” Oliver’ın çenesi kenetlendi. “Kendiniz de söylediniz. Bu bir tedbirlilik meselesi. Herhangi biri olabilirsiniz.”</p>

  <p class="block10">“Umarım,” dedi genç kadın sertçe. “Görünüşe bakılırsa şu an yeterince param olmadığına göre...” Bileğindeki bileziği çıkarıp Leydi Norcroft’a uzattı. “Bileziğimin yeterince değerli olduğunu sanıyorum. Teminat olarak bileziğimi alıp bana Londra’ya dönmeme yetecek kadar borç verirseniz...”</p>

  <p class="block10">“A-haî” Oliver ona doğru suçlamasına parmağını uzattı. “Londra’dan geldiğinizi nereden biliyorsunuz?”</p>

  <p class="block10">“Londra’dan gelip gelmediğimi bilmiyorum.” Derin bir nefes aldı. “Anneniz Leydi Fiztgivcns’ın Londra’dan yeni geldiğini söylediği için bu kanıya vardım. Ben de aynı trenle kasabaya varmış olmalıyım. Bu bana çok mantıklı geliyor. Bence Norcroft kadar küçük bir kasabaya çok az sayıda tren geliyor olmalı...”</p>

  <p class="block10">“A-ha! Norcroft’un küçük olduğunu nereden biliyorsunuz?”</p>

  <p class="block10">“Bilmiyorum.” Dişlerini gıcırdattı. “Dünyanın bir ucu dediğiniz için öyle olduğunu düşündüm. Yanılıyor muyum? Yoksa Norcroft büyük bir şehir mi?”</p>

  <p class="block10">“Ah, hiç de değil,” diye dalgın bir şekilde mırıldandı Kate’in bileziğini inceleme niyetinde olan Leydi Norcroft. “Oldukça küçük bir yer. Yine de hoş ve kendi çapında sevimli sayılır.”</p>

  <p class="block10">‘Yine de...” diyerek söze başladı Oliver.</p>

  <p class="block10">Yine de mi?” Kate sırıttı. “A-ha demeyecek misiniz?” Gözlerini kısarak ona baktı. “Şu an değil.”</p>

  <p class="block10">“Bir kez daha a-ha diyeceğinden emindim,” dedi Leydi Norcroft kısık bir sesle.</p>

  <p class="block10">Oliver annesine aldırış etmedi. “Ama Londra size tanıdık geliyor.”</p>

  <p class="block10">“Paris ve Roma ne kadar tanıdıksa,” dedi genç kadın sertçe. “Hafızamı kaybettim, aklımı değil.”</p>

  <p class="block10">“Amnezi geçiren birinin hiçbir şeyi hatırlamayacağını sanırdım,” dedi kont kibirli bir şekilde.</p>

  <p class="block10">“Bu tür şeyler hakkında bildiklerinizi doğru çıkaramadığım için özür dilerim. Aslında her şeyi bilmediğiniz gerçeğiyle yüzleşmek sizin için son derece sinir bozucu olmalı.” “Gerçekten de öyle,” dedi Oliver.</p>

  <p class="block10">Leydi Norcroft kahkaha attı. “Her zaman öyledir.”</p>

  <p class="block10">Kont duraksadı ve sanki muhabbetin ne kadar saçma olduğunu anlamış ya da gülmemek için kendisini zor tutuyormuş gibi dudaklarının kenarları seğirdi. “Bilinmesi gereken her şeyi bildiğimi düşünmeyi tercih ederim, ancak kesinlikle emin olduğum bir şey var ki bu yanlış bir inanç.”</p>

  <p class="block10">“Gerektiğinde alçakgönüllü olabiliyor.” Leydi Norcroft oğluna sevgi dolu bir bakış attı. “Hatta arada sırada hatalı olduğunu da itiraf edebiliyor.”</p>

  <p class="block10">“Nadiren,” dedi kont gözlerindeki neşeli ışıltıyla uyuşmayan ciddi bir ses tonuyla.</p>

  <p class="block10">Kate ona bakakaldı. Norcroft Kontu nasıl bir adamdı böyle? Bir an otoriter ve küstah olabiliyorken, çok geçmeden durumun gülünçlüğünü fark edip kendi davranışlarıyla dalga geçebiliyordu. Bu neredeyse çekici bir özellikti. Adam tam bir bilmeceydi ve Tanrı yardımcısı olsun, son derece merak uyandırıcıydı.</p>

  <p class="block10">“Lütfen özrümü kabul edin.” Kate’in yanına gidip elini tuttu ve dudaklarına götürdü. Bakışları onunkilere kenetlendi. “Hafızamzi geri kazanana dek misafirimiz olarak evimizde kalabilirsiniz.” Dudakları tenine dokundu. “Ve belki daha sonra da.”</p>

  <p class="block10">Genç kadının nefesi kesildi. “Bunun gerekli olacağını sanmıyorum.”</p>

  <p class="block10">“Alı ama bilemezsiniz.” Gözleri annesininkiler gibi ışıldadı. Fakat annesinin gözleri neşeyle parlıyorken, onunkiler tamamen farklı bir şey açığa çıkarıyordu. Belki bir söz ya da olması muhtemel muhteşem bir şey ya da son derece kötü bir şey. 1 Iatta büyüyü bile andırıyordu. “O zamana kadar burayı kendi eviniz gibi görün.”</p>

  <p class="block10">“Çok naziksiniz, lordum.” Elini elinden çekmeye çalıştı, fakat adam elini sıkıca tutmuştu.</p>

  <p class="block10">“O zamana dek buranın aslında varmanız gereken nokta olduğunu düşünmeye devam edeceğim,” dedi Oliver bakışlarını ondan ayırmaksızın.</p>

  <p class="block10">“Ne kadar da düşüncelisin, Oliver,” diye mırıldandı annesi. “Bazen anneler çocuklarının...”</p>

  <p class="block10">“Ayrıca kim olduğunuz gerçeğini keşfetmeniz için elimden geleni yapacağım.” Genç kadının gözlerinin içine baktı. “İnan bana, Katt&gt; gerçeği öğreneceğim.”</p>
</body>
</html>
