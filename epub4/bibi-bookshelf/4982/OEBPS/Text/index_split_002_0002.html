<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">İkinci Bölüm</h1>

  <p class="block10">Günü bu şekilde geçirmek fena bir fikir değildi. Pek verimli olduğu söylenemezdi, ancak Olivcr arada sırada hiçbir şey yapmadan tüm günü geçirmek gerektiğine inanırdı. Son derece kaliteli bir puro, şarap, nadir bulunan eski bir eşya ya da hoş bir kadın gibi sadece günün tadını çıkarmak gerekirdi.</p>

  <p class="block10">Oliver Norcroft Malikânesinin arka balkonunun parmaklıklarına yaslanıp bahçelere, tarlalara ve uçsuz bucaksız araziye baktı. Kendisini kasabalı olarak görmese de Norcroft Malikanesinde olmayı seviyordu. Burada şehirde olmayan bir huzur vardı. Elbette, kasabada ilginç hiçbir şey olmuyordu, zaten bu kadar huzur verici olmasının sebebi de buydu. Bu bir bakıma iyi bir şeydi, fakat bir ya da iki haftadan sonra bundan da şikayetçi olacaktı. Öyle olsa bile, hasat sonrası yılın en sevdiği zamanıydı. Sonbaharın yaklaşmakta olduğunu bilecek kadar geç değildi, yine de mevsimlerin değişmekte olduğunu hissetmek mümkündü. Ya da o öyle düşünüyordu. Beklenti, hissettiği buydu. Bir şeyler olmak üzereymiş gibi hissediyordu.</p>

  <p class="block10">Muhtemelen bu tüm gün boyunca hiçbir şey yapmamış olmasının verdiği aptalca bir düşünceydi. Yine de biraz dinlenmeyi hak etmişti. Geldiğinden bu yana, üç gün bo yunca malikâne amiriyle görüşmüş, tüm kiracılarını ziyaret etmiş ve annesinin her sene düzenlenen Hasat Balosu planlarını kabul etmişti. Oliver kıkırdadı. Bu konuda pek söz sahibi olduğu söylenemezdi. Bir zamanlar ok atmada başarılı olsa da Norcroft’un dul kontesi hayattaki tek amacının konuk ağırlamak olduğuna kanaat getirmişti. Oliver annesinin haklı olabileceğini düşündü. Üstelik güzel bir parti onun da hoşuna gidebilirdi ve her zaman dışarıda, yıldızların altında düzenlenen Hasat Balosu malikânede uzun yıllardır süregelen bir gelenekti. Ayrıca annesi üç yeğeninin de kutlamalara katılmasını bekliyordu. Sezonun sonuna dek kızlar onlarla birlikte yaşamışlar, sonra da yaz aylarını kız kardeşleri Helmsley Markizi’yle birlikte Effıngtoıı Malikânesi’nde geçirmek üzere şehre gitmişlerdi.</p>

  <p class="block10">“Affedersiniz, lordum.” Birkaç adım gerisinden uşağın sesi duyuldu. Oliver, Hollinger’ı tanıdığı yıllar boyunca, onun kadar iri yarı bir adamın çıt çıkarmadan nasıl yaklaşabildiğini anlamakta güçlük çekmişti.</p>

  <p class="block10">Oliver arkasını döndü. “Evet?”</p>

  <p class="block10">“Biri... Daha doğrusu birileri...” Hollinger’ın her zamanki soğukkanlı tavrı biraz kaybolmuş görünüyordu.</p>

  <p class="block10">Oliver gülümsememek için kendisini tuttu. “Devam et.”</p>

  <p class="block10">“Lordum.” Hollinger kendisini hazırlamak istercesine derin bir nefes aldı. “Ön salonda... Bazt insanlarvar.”</p>

  <p class="block10">“İnsanlar mı?” Oliver tek kaşını kaldırdı. “İtibarsız kişiler mi?”</p>

  <p class="block10">“Öyle söylemek istemedim, lordum.” Holliııger’m güveni aniden geri geldi.</p>

  <p class="block10">“Hayır, yüzündeki ifadeden anladım.”</p>

  <p class="block10">“Özür dilerim, efendim,” dedi Hollinger her zamanki sakin tavrıyla. “Bir daha olmayacak.”</p>

  <p class="block10">“Olmayacağından eminim.” Oliver gülümsememek için bir kez daha kendisine hâkim oldu. Hollinger kusursuz bir uşak olma konusunda kendisiyle gurur duyuyordu ve böylesine bir kusursuzluk duygularının yüzünden okunmamasını gerektiriyordu. “Kim bu insanlar?”</p>

  <p class="block10">“Köyden Bay Clarke, oğlu ve yanlarında soylu olduğu belli olan yaşlı bir bayan ile genç bir kadın. Görünüşe bakılırsa onun buraya ait olduğunu düşünüyorlar.”</p>

  <p class="block10">Oliver kaşlarını çattı. “Kimin buraya ait olduğunu?” “Genç kadının.”</p>

  <p class="block10">Her zamanki soğukkanlılığının kaybolmasına izin veren Ilollinger, olabildiğince az bilgi vermenin kendisini kurtaracağını düşünüyor olmalıydı. “Onun neden buraya ait olduğunu düşünüyorlar?”</p>

  <p class="block10">“Emin değilim, efendim. Anlaşılması güç bir durum ve oldukça merak ediyorum.”</p>

  <p class="block10">“Öyle mi?” Oliver şaşkınlıkla ona baktı. “Genç kadın ne diyor?”</p>

  <p class="block10">“I Iiçbir şey, lordum.” Hollinger duraksadı. “Bilinci yerindeymiş gibi görünmüyor. Dilerseniz...”</p>

  <p class="block10">“Evet, elbette.” Oliver yürümeye başladı ama sonra durdu. “Buraya nasıl gelmiş?”</p>

  <p class="block10">“Genç Bay Clarke onu taşımış, efendim.”</p>

  <p class="block10">“Anlıyorum.” Toııı Clarke erkekliğe adım atmak üzere olan iri yarı bir gençti. I Iemen hemen her şeyi taşıyabilecek yeteneğe sahip olmasının yanı sıra gözlerinde kendinde olmayan genç bir kadını kasabada bir yerlere götürmeye kesinlikle istekli bir ifade vardı. “Bir daha bu tür bir durum olduğunda, misafirimizin bilincinin yerinde olmadığı gerçeğini diğer detaylardan önce belirtmelisin.”</p>

  <p class="block10">“Haklısınız, efendim.”</p>

  <p class="block10">Oliver kendi kendine mırıldanarak, “Yine de merak uyandırıcı bir durum,” dedikten sonra tekrar kapıya yö neldi. “Tanımadığımız, kendi adına konuşamayan bir kadın kapımıza getiriliyor.”</p>

  <p class="block10">“Evet, efendim.” Hollinger Olivcr’dan bir adım öne geçip hemen ona balkonun kapısını açtı. “Üstelik oldukça hoş bir bayan,” dedi imalı bir şekilde.</p>

  <p class="block10">“Senin ve evdeki diğer tüm hizmetkârların annemle aynı dileği paylaştığınızın, evlendiğimi görmek istediğinizin farkındayım, fakat sokaktan bulduğun yarı canlı bir kadını eve sokmana hiç gerek yoktu,” dedi Oliver kısık bir sesle. Annesi uzun zamandır evlenmesini istiyor ve o ıanet bahiste ilk erkeğin kaybedişinden bu yana aralıksız bir şekilde evlilik konusundaki başarısızlığı hakkında oğlunun başının etini yiyordu. Oliver ailenin bir parçası lıalinc gelmiş olan I Iollinger’ın, aşçının ve evdeki diğer hizmetkârların da bu konuda annesinin yanında olduklarını fark etmişti.</p>

  <p class="block10">Arkasından gelen Hollingcr’ın şaşkınlıkla dolu sesi duyuldu: “Lordum, aklımdan asla böyle bir şey geçmez... Ayrıca belirtmem gerekir ki malikâneye gelişi hiç kimsenin suçu değil.”</p>

  <p class="block10">Oliver ona inanmadığını belirtircesiııe güldü. I Iollinger ve evdeki diğer çalışanların onun için en iyisini istediklerinin farkındaydı. Yine de hayatına dair detayların üst katlarda olduğu kadar alt katlarda da konuşulduğunu bilmek onu rahatsız ediyordu. Ayrıca bahsi kazanmış biri olarak ctrafıııdakilcrin ona bir tür başarısızlığa uğramış gibi davranmalarını görmek de sinir bozucuydu.</p>

  <p class="block10">Oliver salona varınca durdu. Joscplı Clarke ile oğlu Toııı bir kenarda şaşkın ve rahatsız bir şekilde duruyorlardı. Elbette köylüler de Hasat Balosu’ııa katılırlardı, ancak diğer zamanlarda nadiren malikâneyi ziyaret ederlerdi.</p>

  <p class="block10">Genç kadın bir kanepeye yatırılmıştı. Hollinger haklıydı. Kaliteli maun ağacını andıran koyu kızıl saçları ve güzel yüz hatları olan kadın gerçekten çok hoştu. Oliver onun gözlerinin ne renk olduğunu merak etti. Yeşil olmalarını umuyordu. Kızıl saçlı ve yeşil gözlü kadınlardan hep hoşlanmıştı. Gerçi hangi erkek böyle bir kadından hoşlanmazdı ki?</p>

  <p class="block10">“Lord Norcroft olmalısınız.” Annesinin yaşlarında temiz giyimli, hoş bir kadın öne çıktı.</p>

  <p class="block10">“Evet.” Oliver başını eğerek selam verdi. “Ve siz de...”</p>

  <p class="block10">“Ben Leydi Fitzgiveııs, fakat bunun bir önemi yok.” Umursamaz bir tavırla elini salladı. “Şu an sadece yoldan geçen endişeli biriyim. İyi bir vatandaş diyelim. Londra treninden henüz inmiştim ve beni Lord Darlington’ın malikanesine götürecek at arabasına binmek üzereydim. Lord Darlington’ın malikânesini tren istasyonuna yakın bir yerlere yaptırmamış olması büyük talihsizlik ama sanırım bunun sorumlusu demiryolları, ne de olsa malikâne nesillerdir aynı yerde.” Düşünceli bir şekilde kaşlarını çattı. “Hayır, kesinlikle başka bir yere taşınmadı. Tüm yolu at arabasıyla gidebilirdim, ancak uzun süren at arabası yolculukları oldukça yorucu olabiliyor, ayrıca tren yolculuklarını ilginç buluyorum. Peki ya siz?”</p>

  <p class="block10">“Evet, sanırım, ama...”</p>

  <p class="block10">Kadın memnuniyetle gülümsedi. “Lord Darlington’ı tanır mısınız?”</p>

  <p class="block10">“Onunla tanışmıştım,” dedi Oliver yavaşça.</p>

  <p class="block10">“Hoş bir adamdır. Söylediğim gibi buraya varışımdan dakikalar sonra bu talihsiz kadının tökezleyip perondan düştüğünü gördüm.” Kanepede yatan genç kadına endişeli bir bakış attı. “Neyse ki o kadar yüksek değildi. Başını çarpmış gibi görünüyor, yine de haline bakılırsa sağlıklı biri olmalı, çok geçmeden kendisine geleceğini düşünüyorum. Saat kaç?”</p>

  <p class="block10">“Üç buçuk, leydim,” dedi Hollinger.</p>

  <p class="block10">“O kadar geç oldu mu? Pekâlâ, sanırını bir iki gün içinde tamamen iyileşip eski haline dönecektir.” Düşünceli bir şekilde kafasını salladı. “Ya da üç. Bir hafta bile sürebilir. Belki de daha uzun.” Duraksadı. “Ya da daha kısa. Böyle bir şeyin ne kadar süreceğini bilmek mümkün değil. Bu son derece belirsiz bir durum.”</p>

  <p class="block10">Oliver kadına bakakaldı. “Doktor olduğunuzu sanmıyorum.”</p>

  <p class="block10">“Saçmalamayın.” Ona sert bir bakışla karşılık verdi. “Ben sadece hayatın iyi bir gözlemcisiyim.” Bakışlarını bilinci kapalı misafire çevirdi. “Şimdiye kadar uyanmış olması gerekirdi,” dedikten sonra dikkatle Oliver’ın gözlerine baktı. “Ona yardım etmen gerekebilir, genç adam.” “Evet, elbette. Kesinlikle ona yardım etmeyi... Hollinger...” Oliver uşağına baktı. “Hemen buraya bir doktor Çağır.”</p>

  <p class="block10">“Karım Dr. Miller’ı çağırmaya gitti, lordum,” dedi Joseplı hemen. “Ama vakit kaybetmeden genç kadını buraya getirmenin daha iyi olacağını düşündük.”</p>

  <p class="block10">“Çok doğru.” Oliver duraksadı. “Neden?”</p>

  <p class="block10">“İyi bir fikir gibi geldi,” dedi Leydi Fitzgivens hemen. “Onu yerde yatar halde bırakmak istemedik. Bu hiç doğru olmazdı.”</p>

  <p class="block10">“Elbette doğru olmazdı, fakat onu neden buraya getirdiniz?” diye sordu Oliver.</p>

  <p class="block10">“Ah, Norcroft Malikânesinle mi demek istiyorsunuz? Her şey çok açık. Şapkası ve kıyafetleri son derece kaliteli, bu da iyi bir aileden geldiğini ve soylu olduğunu gösteriyor.” Oliver’a doğru eğilip sır verircesine sesini alçalttı. “Bilirsiniz, eldivenler. Eldivenlerinden bir bayanın saygın olup olmadığını anlayabilirsiniz.” Doğruldu. “Buraya ait olduğunu düşündük. Burada kalan bir misafir olabilirdi. Tanrım, onu başka nereye götürebilirdik ki?”</p>

  <p class="block10">“Gittiğiniz yere. Darlington’lara,” diye öneride bulundu Oliver.</p>

  <p class="block10">“Çok haklısınız, lordum. Ne kadar da akıllıca bir fikir,” dedi kadın tuhaf bir şekilde zoraki bir gülümsemeyle. “Bununla beraber...” Leydi Fitzgivens onun söylediklerine aldırış etmedi. “Lord Darlington’ın daveti için fazla genç. En azından bu davet için, gerçi onun yaşındaki birçok erkeğin genç bir kadının arkadaşlığını tercih edeceğini söyleyebilirim. Ancak davete katılacak herkesi görünüşte tanımasam da ismen tanıyorum.”</p>

  <p class="block10">“Öyle olsa bile bana kalırsa...”</p>

  <p class="block10">“Her şeyden önemlisi...” Leydi Fitzgivens kolunda asılı duran büyük bir çantaya elini sokup ezilmiş bir zarf çıkardı. “Leydi Norcroft’a hitaben yazılmış bir mektuba sahip.” Gözlerinde zafer dolu bir ışıltıyla mektubu Olivcr’a uzattı.</p>

  <p class="block10">Gerçekten de mektubun üzerinde annesinin ismi yazılıydı. Oliver tek kaşını kaldırdı. “Zarf açık ve içi boş.”</p>

  <p class="block10">“Öyle mi?” Leydi Fitzgivens zarfı elinden kapıp içine göz attı. “Gerçekten de öyle. Karışıklıkta mektup uçup gitmiş olmalı.” Zarfı ona geri uzattı. “Ne kadar da tuhaf. O halde onu tanımıyorsunuz?”</p>

  <p class="block10">Oliver kafasını salladı. “Onu daha önce hiç görmedim.”</p>

  <p class="block10">Leydi Fitzgivens omuz silkti. “Belki de Leydi Norcroft...”</p>

  <p class="block10">“Ben de onu daha önce hiç görmedim,” dedi annesi odaya girerken. Clarkc’lara selam verdikten sonra kanepeye doğru ilerledi ve baygın halde yatan kadını incelemeye başladı. “Yine de uzaktan bir akraba, eski bir arkadaşımın kızı ya da başka biri olabilir. Kim olduğuna dair gerçekten hiçbir fikrim yok ama genç bayan artık bizim sorumluluğumuzda.”</p>

  <p class="block10">“Neden?” dedi Oliver hiç düşünmeden.</p>

  <p class="block10">Bir erkeğin sıradan bir misafirperverliği anlamasını beklemek söz konusu değilmiş gibi annesi ve Leydi Fitzgivens birbirlerine baktılar. Fakat bu hiç adil değildi. Oliver kendisini oldukça misafirperver biri olarak görürdü.</p>

  <p class="block10">“Holliııger, onu batı kanadındaki odalardan birine taşıyın, yeşil odaya olabilir.” Annesi uşağa işaret eder etmez, Tom gibi bu göreve dünden razı olan tüm hizmetkârlar hızla işe koyuldular. “Joseph, eminim aşçımız size tüm zahmetlerinizden ötürü mutfakta yorgunluğunuzu alacak bir şeyler ikram edebilir. Çok yardımcı oldunuz.”</p>

  <p class="block10">“Önemli değil, leydim.” Söylediklerinin aksine bu iltifat Joseph’in hoşuna gitmiş görünüyordu. Holliııger baba ve oğlu kapıya kadar geçirip bir uşağa onları mutfağa götürmesini söyledi.</p>

  <p class="block10">Annesi Leydi Fitzgivcııs’a döndü. “Ben lordun annesi, Leydi Norcroft’um. Tanıdık geliyorsunuz ama daha önce tanıştığımızı sanmıyorum.”</p>

  <p class="block10">“Genelde böyle söylerler.” Yaşlı kadın gülümsedi. “Ben, Leydi Fitzgivens.” Leydi Norcroft memnuniyetle gülümseyince, Oliver iki kadının fazlasıyla ortak noktası olabileceğini anladı. Aynı yaşta olmalarının yanı sıra, her ikisi de onun sosyal inceliklerden yoksun olduğunu düşünüyordu.</p>

  <p class="block10">“Size de yorgunluğunuzu alacak bir şeyler ikram edebilir miyim?”</p>

  <p class="block10">“Hayır, hayır, yola koyulmalıyım. Geç bile kaldım.” Leydi Fitzgivens Oliver’ın annesine doğru eğildi. “Lord Darlingtoıı’ın davetinin tek bir dakikasını bile kaçırmak istemiyorum. Neler olacağını kimse bilemez, dedikodular havada uçuşur, ben de bu tür şeylere ilk elden tanık olmaya bayılırım.”</p>

  <p class="block10">“Lord Darlington’ın partisine yıllardır katılmadım.”</p>

  <p class="block10">Leydi Norcroft’un sesinde üzgün bir ton belirdi. Bu saçmalıktı, elbette. Annesinin son derece aktif bir sosyal hayatı vardı. Kendini üzgün hissetmesine neden olacak hiçbir şey yoktu.</p>

  <p class="block10">“Belki de orada tanışmışızdır,” dedi Leydi Fitzgivens. “Ancak geri kalanımla birlikte yıllar boyunca hafızamın da berraklığını yitirdiğini söylemeliyim. Yine de...” Gözlerinde hınzır bir ışıltı belirdi. “Bana kalırsa birkaç güzel senemiz daha var.”</p>

  <p class="block10">Leydi Norcroft kahkaha attı. “Umarım öyledir.”</p>

  <p class="block10">“Artık gitmem gerek.” Leydi Fitzgivens gitmek üzere harekete geçtiği sırada arkasını döndü, yüzünde endişeli bir ifade vardı. “Genç bayanın nasıl olduğunu bana bildirin. Sert düşmüş gibi görünmüyordu. Ama hâlâ kendisine gelmemiş olması beni çok şaşırttı.”</p>

  <p class="block10">“Dr. Miller kasabalı olsa da başarılı bir doktor olmaktan fazlasıdır,” dedi annesi kendinden emin bir şekilde. “Genç bayan emin ellerde.”</p>

  <p class="block10">Leydi Fitzgivens onun gözlerinin içine baktı. “Harika. İyiliğimin... Boşa gitmesini hiç istemem.” Tekrar arkasına dönüp kapıya doğru ilerledi.</p>

  <p class="block10">“Peki ya valizi?” deyiverdi Oliver. “Eğer buraya trenle geldiyse, yanında valizi olmalı.”</p>

  <p class="block10">Leydi Fitzgivens omuz silkti. “Valizi olduğunu fark etmedim, fakat eğer varsa, eninde sonunda bulunacağından eminim. İyi günler, lordum.” Annesine başıyla selam verdi. “Leydi Norcroft.” Bunun üzerine odayı terk etti.</p>

  <p class="block10">Oliver kendinden emin bir şekilde annesinin gözlerine baktı. “Sence bu akıllıca bir şey mi?”</p>

  <p class="block10">“Bunun mantıkla alakalı bir durum olduğundan emin değilim, Oliver,” dedi annesi sakin ifadeyle.</p>

  <p class="block10">Kollarını göğsünün üzerinde kavuşturdu. “Anne, bu kadının herhangi biri olabileceğinin farkındasm, değil mi?”</p>

  <p class="block10">“Kesinlikle, ancak ona sahip çıkmak bizim görevimiz.”</p>

  <p class="block10">“Fakat bir hırsız ya da suçlu olabilir ya da...”</p>

  <p class="block10">“Saçmalama, Oliver.” Annesi onu azarladı. “Onun genç bir hanımefendi olduğunu ilk bakışta rahatlıkla anlamak mümkün. Bileğindeki o zarif altın bileziği gördün mü? Bir ara ona yakından bakmak istiyorum. Harika bir parça.”</p>

  <p class="block10">“Muhtemelen çalıntıdır,” diye homurdandı Oliver.</p>

  <p class="block10">Oğlu tek kelime etmemişçesine Leydi Norcroft konuşmaya devam etti. “Kıyafetleri de çok kaliteli, son moda ve zevk sahibi. Eldivenleri ise olağanüstü. Gerçek bir hanımefendiyi her zaman eldivenlerinden ayırt edebilirsin.”</p>

  <p class="block10">“Evet, evet, biliyorum. Leydi Fitzgivens da öyle söyledi...”</p>

  <p class="block10">“Ve haklıydı. Peki, misafirimizin çizmelerine bakma fırsatın oldu mu?”</p>

  <p class="block10">Oliver derin bir nefes aldı. “Hayır, ama...”</p>

  <p class="block10">“Çok hoş, seyahate uygun ama pek kullanışlı değiller. Birinin uzun süre giyip giymeyeceğine aldırmadan satın alabileceği türden çizmeler. Oldukça pahalı olmalılar. Bir hırsızın ya da suçlunun öyle ayakkabılar giyebileceğini sanmıyorum.” Annesi kafasını salladı. “Eğer hırsızlar ve suçlular o tür ayakkabılar giyiyorlarsa, o halde hepimiz toplum kurallarına uyarak zaman kaybediyoruz demektir.”</p>

  <p class="block10">“Anne!”</p>

  <p class="block10">“Ah, bu kadar kızma, canım. Ayakkabıların çekiciliği beni bir eşkıya yapmaz.” Gözlerini devirdi.</p>

  <p class="block10">“Bu saçmalık, anne. Hiç aklıma gelmezdi...” Çenesi kenetlendi. Ayakkabılar uğruna eşkıyalık yapmayı öneren o değildi, o halde neden kendini bir aptal gibi hissediyordu? Derin bir nefes aldı. “Söylemeye çalıştığım şey...”</p>

  <p class="block10">Bana bir mektubu var, tatlım. Bunu unutma.”</p>

  <p class="block10">“Sana bir zarfı var.” Oliver’ın sesi yükseldi. “Üstelik içi boş bir zarf.”</p>

  <p class="block10">“Evet, çok yazık.”</p>

  <p class="block10">“Onu kendisi yazmış olabilir.”</p>

  <p class="block10">“Kağıt oldukça kaliteliydi. El yazısı düzgün ve tanıdık görünüyordu, yine de emin olamıyorum. Tanıdığım birçok kişinin el yazısı onunkine benziyor. Bu çok sinir bozucu. Eğer kendisi yazdıysa, oldukça iyi bir iş çıkarmış. Bu da ne amaçla yazdığı sorusuna dikkat çekiyor.”</p>

  <p class="block10">“Hiç şüphesiz alçakça bir amaçla,” dedi Oliver karamsar bir şekilde.</p>

  <p class="block10">“Ne kadar müthiş bir fikir. Alçakça bir amacın hedefi olmak beni kesinlikle rahatsız etmiyor, ancak yine de failin hoş bir genç kadın yerine yakışıklı ve cesur bir adam olmasını tercih ederdim.”</p>

  <p class="block10">“Anne!”</p>

  <p class="block10">“Şoke olmana bayılıyorum Oliver ve bu beni hiç rahatsız etmiyor. Bu tür bir macera yaşamayalı çok uzun zaman oldu...”</p>

  <p class="block10">“Bana kalırsa...”</p>

  <p class="block10">“Ne?” Gözlerini kısarak ona bakınca Oliver kendisini yaramazlık yapmış küçük bir çocuk gibi hissetti. “Yaşım düşünüldüğünde macera peşinde koşmamam mı gerekiyor?”</p>

  <p class="block10">“Hayır,” diyerek yalan söyledi Oliver. “Böyle bir şey söylemeyecektim.”</p>

  <p class="block10">“O halde içinden geçiriyordun. Bu bakışı biliyorum. Bu ben senden daha iyisini biliyorum, o yüzden senden ben sorumluyum bakışı. Babanın da buna benzer bir bakışı vardı, fakat o muhtemelen beni çoktan anlamış olurdu.” Duraksadı ve gözleri daldı. “O ve ben gençliğimizde çok büyük maceralara atıldık.”</p>

  <p class="block10">“Belki de şimdi bunun sırası...”</p>

  <p class="block10">“Geçmişte kalmış şeyleri anlatarak seni sıkmak gibi bir niyetim yok.” Burnunu çekti. “Ayrıca bilmeyi hak etmiyorsun. Yine de şunu bilmelisin ki...” Oğluna sert bir bakış attı ve kısık sesle ekledi: “Zarf geçerli olsun ya da olmasın, kim olduğunu bilmediğimiz bu misafir artık benim maceram. Senin de birkaç maceraya atılmanı öneririm.”</p>

  <p class="block10">Oliver’ın içini kızgınlık kapladı. “Benim de maceralarım var.”</p>

  <p class="block10">“Romantik olmadıkları kesin.”</p>

  <p class="block10">“Romantik maceralarımı annemle paylaşmam,” dedi Oliver soğuk bir şekilde.</p>

  <p class="block10">“Yıl başından bu yana dört arkadaşın evlendi ama senin ismin hiç kimseyle anılmıyor.” Kafasını salladı. “Aile işleri ve bir kont olarak sorumlulukların dışında hiçbir şeyle ilgilenmemek eş bulmak için iyi bir yol değil, oğlum.”</p>

  <p class="block10">“Nereden geldiğini bilmediğimiz bir yabancıyı sırf boş bir zarf taşıdığı için evimize kabul etmek de maceraya giden yol olamaz.” Sesindeki zafer tınısı belirgindi.</p>

  <p class="block10">“Oliver Lcighton, poponun dibine bile gelse senin herhangi bir macerayı tanıyabileceğinden emin...”</p>

  <p class="block10">“Anne!”</p>

  <p class="block10">“Kolun diyecektim.” Annesi bir süre ona baktıktan sonra kahkaha attı. “Macera da güzellik gibi bakanın gözündedir. Duruma nasıl bakarsak bakalım, çok yakında her şeyi öğreneceğimizi düşünüyorum.”</p>

  <p class="block10">Kapıda duran Hollinger boğazını temizledi. “Leydim, Dr. Miller geldi.”</p>

  <p class="block10">“Çok iyi, Hollinger.” Kapıya doğru ilerledi. “Öyle ya da böyle, Oliver, tanımadığımız bu hanım hayatımıza heyecan kattı. Kasaba hayatının sıkıcılığından şikayet eden sen değil miydin?”</p>

  <p class="block10">“Kasaba hayatının durgunluğu hoşuma gidiyor,” diye seslendi Oliver annesinin arkasından. “Burası huzur verici!”</p>

  <p class="block10">“Sen huzurdan nefret edersin,” diye omzunun üzerinden ona karşılık verdikten sonra odayı terk etti annesi.</p>

  <p class="block10">“Bu şu an için geçerli değil,” diye homurdanırken çok yakında sessizliği ve sakinliği arayacağı hissine kapıldı.</p>

  <p class="block10">Yine de annesi haklıydı. Şüpheleri doğru değilse bilegereğinden fazla tedirgin olduğunun farkındaydıuyanır uyanmaz gizemli misafirlerinin kim olduğunu öğreneceklerdi. Ve eğer ciddi bir şekilde yaralanmadıysa, her an uyanabilirdi. Oliver biraz meraklandığını itiraf etmeliydi. Ne de olsa eldivenleri ve çizmeleri bir yana, o çok hoş bir kadındı.</p>

  <p class="block10">Ve Oliver hâlâ onun gözlerinin rengini merak ediyordu.</p>
</body>
</html>
