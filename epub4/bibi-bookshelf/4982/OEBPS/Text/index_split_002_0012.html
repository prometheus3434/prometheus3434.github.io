<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">On Altıncı Bölüm</h1>

  <p class="block10">Oliver bir dakika öncesine kadar Kate’i kollarının arasında tutan uzun boylu, beyaz saçlı, haşin görünümlü adama baktı. “Amcan mı?”</p>

  <p class="block10">“Sana evli olmadığımı hatırladığımı söylemiştim,” dedi Kate hemen. “Sana amcam, Dumleavy Kontu Malcolm Armstrong’u takdim etmeme izin ver. Amca, bu Oliver, Lord Norcroft, Norcroft Kontu.”</p>

  <p class="block10">Oliver şoke olmuştu. Bakışlarını hemen Kate’e çevirdi. “Amcan mı?”</p>

  <p class="block10">Dumleavy başını Kate’e doğru eğdi. “Eğer söyleyebildiği tek şey buysa, çok kötü bir seçim yapmışsın demektir.” “O seçim falan yapmadı,” dedi Oliver sertçe. “O senin amcan mı?”</p>

  <p class="block10">Dumleavy gülümsedi.</p>

  <p class="block10">“Evet,” dedi Kate kesin bir tavırla.</p>

  <p class="block10">Oliver gözlerini kıstı. “Onu hatırlıyor musun?”</p>

  <p class="block10">Genç kadın kafasını salladı. “Hatırlıyorum.”</p>

  <p class="block10">“O halde hafızan geri geldi?” dedi Oliver yavaşça.</p>

  <p class="block10">Kate gülümsedi. “Evet.”</p>

  <p class="block10">Oliver ona bakakalmıştı.</p>

  <p class="block10">“Oliver?” Sesinden huzursuzluğu anlaşılıyordu.</p>

  <p class="block10">“İtiraf etmeliyim ki biraz hazırlıksız yakalandım. El bette hafızanı geri kazanacağını biliyorduk, daha doğrusu umuyorduk...” Oliver düşüncelerini toplamak için kafasını salladı. “Bu...” Tam olarak ne olduğunu anlamasıyla birlikte yavaşça yüzünde bir gülümseme belirdi. “I Iarika bir şey. Kate, çok mutlu olmalısın.”</p>

  <p class="block10">“Öyleyim,” dedi genç kadın rahat bir nefes alarak.</p>

  <p class="block10">“Bu ne zaman oldu?”</p>

  <p class="block10">“Birkaç gün Önce.”</p>

  <p class="block10">“Birkaç gün mü? O halde bu şeyden önceydi...” Gülümsemesi genişledi ve ona doğru ilerlemeye başladı. Dumlcavy bir daha düşünmesini ima edercesine kaşlarını çatınca Oliver vazgeçti. “Neden bana söylemedin?” “Denedim,” dedi genç kadın. “Sana bir kısmını söyledim.”</p>

  <p class="block10">Kıkırdadı. “Doğru söylüyorsun.”</p>

  <p class="block10">“İşte buradasın, Oliver.” Leydi Norcroft neşeyle içeri girdi. “Bakıyorum da herkes tanışmış.”</p>

  <p class="block10">“Tam olarak değil.” Oliver Kate’le göz göze geldi. “Henüz bu şerefe nail olamadım.”</p>

  <p class="block10">“Bunun doğru olduğunu sanmıyorum,” dedi Kate kısık bir sesle.</p>

  <p class="block10">Bakışları Katc’ten Oliver’a kayan Dumlcavy gözlerini şüpheci bir tavırla kıstı. Adam onun amcası değilse bile öyleymiş gibi davranıyordu.</p>

  <p class="block10">“Her neyse, Oliver, misafirlerimiz gidiyor, onlara veda etmeliyiz.” Leydi Norcroft kapıya doğru yürümeye başladı.</p>

  <p class="block10">“Anne, Kate hafızasını geri kazanmış.”</p>

  <p class="block10">“Ne kadar güzel, tatlım.” Leydi Norcroft Kate’c içtenlikle gülümsedi. “Merak ettiğim çok şey olsa da bu konu biraz daha beklemek zorunda. Şimdilik Oliver ve benim yapmamız gereken şeyler var.”</p>

  <p class="block10">“Lanet olsun.” Annesi elbette haklıydı ama Olivcr’ın şu an yapmak istediği en son şey balonun bir geleneği olan sosyal sorumlulukları yerine getirmekti. Asıl isteği sevdiği kadın hakkındaki her şeyi öğrenmekti. Yine de en önemli şeyi biliyordu ve biraz daha bekleyebileceğini sanıyordu. Ne de olsa önlerinde uzun bir hayat vardı. “Pekâlâ öyleyse.” Katc’in gözlerinin içine baktı. “Hiçbir yere kaybolma.”</p>

  <p class="block10">“Odadan çıkmayacağız,” dedi Dumleavy. “Ancak biriyle buraya içecek bir şeyler ve lezzetli yiyeceklerden bir parça gönderebilirseniz çok iyi olur.”</p>

  <p class="block10">“Özür dilerim, Lord Dumleavy. Aslında oldukça misafırpervcrizdir. Korkarım herkes bahçedeki eğlenceye odaklandı. Hemen buraya bir şeyler getirmelerini söylerim.” Oliver annesini çok iyi tanıyor olmasaydı, onun adama cilve yaptığını söyleyebilirdi. “İskoç viskimiz çok iyidir, ister misiniz?”</p>

  <p class="block10">Dumleavy yavaşça ve kasten baştan çıkarıcı bir tavırla gülümsedi. “Gerçekten çok iyi olur, leydim. Çok iyi olur.”</p>

  <p class="block10">Oliver yaşlı adama baktı. Ne yaptığını sanıyordu böyle?</p>

  <p class="block10">“Oliver?” Annesi tek kaşını kaldırdı. “Geliyor musun?</p>

  <p class="block10">“Evet, elbette.” Kapının girişinde durup Kate’c baktı. “Bu arada adın ne?”</p>

  <p class="block10">“Kathleeıı.”</p>

  <p class="block10">“Katlılcen.” Oliver bir süre düşündü. “Sana yakışıyor.” Gülümseyerek uzaklaştı.</p>

  <p class="block10">Ardından Dumleavy kısık bir sesle, “Bence çok iyi gitti,” dedi.</p>

  <p class="block10">“Bu sadece başlangıçtı, amca.” Kateartık Kathleeniçini çekti. “Ona gerçeği söyleyene dek...”</p>

  <p class="block10">Ona ne söyleyecekti? Elbette, lıcr şeyi.</p>

  <p class="block10">Sonsuz gibi gelen bir saat boyunca gülümseyip selam veren Oliver birçok kibar ve yerinde yorum yaptı. Gecenin bu bölümünü hep çok sevmiş olsa da şu an buna kendisini vermesi oldukça zordu. Kate’edaha doğrusu Kathleen’e söylediği gibi, tüm bunlar malikanenin ve ailesinin etrafım saran hayatın sürekliliğinin bir parçasıydı. Balonun ve ortamın resmiyetten uzak oluşu düşünüldüğünde, gelen tüm misafirleri teker teker selamlamaları mümkün olmasa da, kontun ya da kontesin her misafiri uğurlaması ve bir sonraki baloya dek iyi dilekler dilemesi gerekli görülürdü. Aslında bu küçük bir jestti; zengin toprak sahipleri ve kiracılar dahil olmak üzere katılan herkesin kendisini değerli hissetmesini sağlıyordu. Babası ve büyükbabası balo sonundaki konukların hepsine veda ederdi ve Oliver bundan sonra gelecek her kontun aynı şeyi devam ettireceğinden emindi.</p>

  <p class="block10">Yine de, her ne kadar göz ardı etmeye çalışsa da, cevaplanmamış yüzlerce soru aklını meşgul ediyor ve dikkatini dağıtıyordu. En azından artık onun ismini biliyordu</p>

  <p class="block10">- Kathleenve ismi gerçekten de ona yakışıyordu. Ve amcasının soylu olduğunu da biliyordu, tabii o adam gerçekten onun amcasıysa. Oliver’ın bundan emin olması gerekiyordu, ondan şüphelendiğinden değil, temkinli olmakta fayda olduğundan. Kate’inKathleen’indürüstlüğüne dair önceki şüphelerine rağmen durumu kabul etmeye başlamıştı. Şimdi ise bu adamın gerçekten onun akrabası olduğunu kabul etmesi gerekiyordu, fakat kanıta ihtiyaç duyması gayet anlaşılabilir bir durumdu. Anlaşılan o ki Dumleavy’nin koruyucu tavırları konumunun bir göstergesiydi. Bunların haricinde, Oliver Kathleen hakkında bilmesi gereken her şeyi öğrenmek istiyordu.</p>

  <p class="block10">Son misafirler de ayrılıp kuzenleri odalarına çekildikleri anda, Oliver Berkley’in odasına girdiğinden emin oldu.</p>

  <p class="block10">Kate’inKathleen’inyanma dönmek için sabırsızlanıyor olsa da söz konusu kızlar olduğunda hiçbir genç adama güvenmediği gibi Berkley’e de güvenmiyordu. En sonunda annesiyle beraber salona geri döndüler.</p>

  <p class="block10">“Bunun çok heyecan verici olduğunu söylemeliyim,” dedi annesi cümlesini yalanlayan rahat bir tavırla. “Umarım açık görüşlü olursun.”</p>

  <p class="block10">“Açık görüşlü mü?” Kaşlarını çattı. “Ne demek istiyorsun?”</p>

  <p class="block10">“Hiçbir şey.” Annesi omuzlarını silkti. “Açıklanamaz şeyler olduğunda... Bazen çok sabit fikirli olabiliyorsun.”</p>

  <p class="block10">“Saçmalık.” Oliver suratını astı. “Beklenmedik şeyler karşısında kesinlikle açık fıkirliyimdir.”</p>

  <p class="block10">“Göreceğiz,” diye mırıldandı Leydi Norcroft.</p>

  <p class="block10">Odadan telaşla fısıldaşan sesler geliyordu. Oliver annesinin önden girmesi için işaret edince konuşmalar aniden kesildi. Kate’inKathleen’inyanakları kızarmıştı ve içerideki havada gerginlik hâkimdi. Oliver onların tartışıp tartışmadıklarını, öyleyse bile bunun sebebini merak ediyordu. Amca ve yeğen ellerinde birer kadeh viskiyle şöminenin yanında duruyorlardı. Ve Oliver nedense bunun ilk kadehleri olmadığını düşünüyordu.</p>

  <p class="block10">Oliver bir kez daha genç kadının Madam DuBois’nın diktiği gece elbisesinin içinde ne kadar güzel göründüğünü fark etti. Kumaşın rengi gözlerinin yeşilini yansıtıyor ve teninin kremsi rengini ortaya çıkarıyordu. Adeta onun bir parçasıymış gibi üzerine oturan elbise ikinci bir ten gibi tüm kıvrımlarını sarıyordu.</p>

  <p class="block10">Kate’inKathleen’ingözlerine baktı. Onu Kathleen olarak görmeye çalışmalıydı ama tanıdığı kadın Kate’ti. “İyi misin?”</p>

  <p class="block10">Genç kadın amcasına küçük bir bakış attıktan sonra kafasını salladı. “Oldukça.”</p>

  <p class="block10">“Hepimizin bir arada olması ne kadar hoş.” Leydi Norcroft konuklarına gülümsedi. “Oliver, canım, ne içiyorlarsa bana da bir kadeh getirir misin?”</p>

  <p class="block10">“Viski, sanırım.” Oliver odasındaki sürahinin bir benzeri olan etrafı kadehlerle çevrili, tepsinin ortasındaki kristal sürahinin olduğu yere yöneldi. Her zaman olduğu gibi Hollinger neye ihtiyaç duyacaklarını tahmin etmişti.</p>

  <p class="block10">“İzninizle, Leydi Norcroft.” Dumleavy Oliver’ın etrafından dolaşıp bir kadeh viski doldurdu ve hafifçe selam vererek Leydi Norcroft’a uzattı. “Ancak sizi uyarmam gerek, hassas olanlara göre değildir.”</p>

  <p class="block10">“Harika.” Leydi Norcroft yaşlı adamın gözlerinin içine baktı. “Ben de değilim zaten.”</p>

  <p class="block10">“Anne!” Oliver’ın sesindeki şaşkınlık belirgindi.</p>

  <p class="block10">Dumleavy şeytani bir şekilde sırıttı. Anlaşılan Oliver’ın gözünün üstünde olması gereken tek kişi Genç Berkley değildi.</p>

  <p class="block10">“Kendine içecek bir şeyler hazırla, Oliver,” dedi annesi kesin bir tavırla. <sup class="calibre4">u</sup>Kathleen’in bize anlatacak birçok şeyi var.”</p>

  <p class="block10">Oliver Katc’e gülümsedi. “Ve duymak için sabırsızlanıyorum.”</p>

  <p class="block10">“Hepimiz sabırsızlanıyoruz,” dedi Leydi Norcroft neşeyle. Kanepeye oturup yanındaki minderi işaret etti. “Kathleen?”</p>

  <p class="block10">“Teşekkür ederim ama ayakta durmayı tercih ediyorum.” Katc’in gergin olduğu görülüyordu. Hatırladığı her neyse gerilmesine neden olmuştu. Oliver birdenbire gergin olan tek kişinin o olmadığını anladı.</p>

  <p class="block10">Genç adam kendine bir kadeh viski doldurup içkisinden büyük bir yudum aldı. Bakışları Kate, Dumleavy ve annesi arasında gidip geliyordu. Bu kadar gergin olmalarının sebebi onun bilmediği bir şeyler olabilir miydi? Ncdense bu izlenime kapılmıştı. Ve bu izlenim, annesini de içeriyorsa, bu hiç de iyiye işaret değildi.</p>

  <p class="block10">“Nereden başlayacağımdan emin değilim.” Kate ellerini ovuşturdu.</p>

  <p class="block10">“En başından başlamaya ne dersin?” diye önerdi Leydi Norcroft.</p>

  <p class="block10">“İsminden başlaman iyi olur,” dedi Oliver.</p>

  <p class="block10">“Elbette, ismim, daha önce söylemiş olmalıyım...” Kate kafasını salladı. “İsmim Kathleen MacDavid. Leydi Kathleen. Büyükannem dul Dumleavy Kontesi, amcamla da zaten tanışmıştın.”</p>

  <p class="block10">Dumleavy, Oliver’ı selamlarcasına kadehini kaldırdı. Kate amcasına aldırmadı. “Eşim Sör Kenncth’ı dokuz sene önce kaybettim.”</p>

  <p class="block10">“Başın sağ olsun,” diye mırıldandı Oliver.</p>

  <p class="block10">“Bu çok uzun zaman Önceydi ama anlayışına minnettarım. Ancak...” Oliver’m annesine baktı. “Her şey Kenneth’ın ölümüyle başladı.”</p>

  <p class="block10">Yaşlı kadın memnuniyetle kafasını salladı.</p>

  <p class="block10">Kate sözlerine devam etti. “Ölümünden sonra büyükannem bana bir hikâye anlattı. Sanırım buna..Amcasına baktı. “Efsane demek doğru olur? Aile efsanesi?”</p>

  <p class="block10">Dumleavy viskisini yudumladı. “Gayet uygun.” “Efsanelere hep bayılmışımdır,” dedi Oliver’ın annesi. Kate kafasını salladı. “Efsaneye göre beş yüz yıl önce bu mevsimde İskoç ve İngiliz olan iki sınır ailesi, aralarında yıllardır süren düşmanlığı sonlandırmak adına bir evlilikle birleşmeliymiş. Ama böyle bir evlilik hiçbir zaman olmamış.” “Muhtemelen suç kızdaydı. İngiliz kızında.” Dumleavy Oliver’ın annesiyle göz göze geldi. “Pek havai olurlar.” Leydi Norcroft rahatsız edici derecede kışkırtıcı bir şekilde gülümsedi. “Havai olanın içinde nelerin gizli olduğunu bilseydiniz, şaşırırdınız.”</p>

  <p class="block10">Dumleavy kıkırdadıktan sonra sözlerini Oliver’a yöneltti. “İşte şimdi ilginç olmaya başlıyor.” Sürahinin olduğu yere gidip kadehini doldurdu, sonra da Oliver’ın içkisini tazeledi. <sup class="calibre4">H</sup>Buna İhtiyacın olacak.”</p>

  <p class="block10">“Nedenini anlayamıyorum,” dedi Oliver ama yine de içkiden bir yudum aldı. Şu ana dek Kate’in hikayesi biraz ilginç olsa da oldukça gereksizdi. Oliver beş yüz sene önce olan olayları hiç umursamıyordu. Buna rağmen herkes çok ilgiliymiş gibi görünüyordu.</p>

  <p class="block10">“Evlilik gerçekleşmeyince, yaşlı bir kadın... ”</p>

  <p class="block10">“Her zaman yaşlı bir kadın olur,” dedi Leydi Norcroft Dumleavy’ye.</p>

  <p class="block10">“Sevdiği herkesi kan davasında kaybeden bu yaşlı kadın, husumetin devam edecek olmasına çok kızmış.” Kate duraksadı, sonra kelimelerini dikkatle seçti. “Ve böylece her iki aileyi de lanetlemiş. Beş yüz sene sonra bir evlilikle birleşmedikleri takdirde, iki ailenin de soyu tükenecek ve çok korkunç şeyler olacakmış.”</p>

  <p class="block10">Genç adam ona baktıktan sonra kahkaha atmaya başladı. “Korkunç şeyler mi? Bu oldukça belirsiz. Ne tür korkunç şeyler?”</p>

  <p class="block10">“Ne tür korkunç şeyler olacağını tam olarak bilmiyorum. Lanet çok uzun zaman önce örülmüş. Detaylar...” Kate amcasına baktı.</p>

  <p class="block10">“Zaman içinde kaybolmuş,” diyerek yeğeninin cümlesini tamamladı Dumleavy.</p>

  <p class="block10">“Hep öyle olur,” dedi Leydi Norcroft kısık bir sesle.</p>

  <p class="block10">“Ne kadar da şaşırtıcı.” Oliver tekrar güldü. “Bu çok saçma ama yine de eğlendim, gerçi neden böyle bir hikâye anlattığını hâlâ anlamış değilim. Bunun bizim konumuzla hiçbir ilgisi yok.”</p>

  <p class="block10">“Ne saçma ne de eğlenceli.” Kate sertçe ona baktı. “Ve bizim konumuzla çok ilgili.”</p>

  <p class="block10">“Herhalde her şeyi bilse, bu kadar eğlenceli bulmazdı,” dedi Dumleavy. “Birkaç ilginç noktayı es geçtin.”</p>

  <p class="block10">“Tam o kısma gelmek üzereyken sözüm kesildi,” dedi Kate sertçe ve sonra derin bir nefes aldı. “Söz konusu aileler bizim ailelerimiz... Sen ve ben soylarımızın sonuncularıyız.” Oliver’ın gözlerinin içine baktı. “Laneti ortadan kaldırmak için evlenmemiz gerekiyor.”</p>

  <p class="block10">Oliver tekrar gülmemek için kendisini tuttu. “Aklını kaçırdın, öyle değil mi?”</p>

  <p class="block10">Dumleavy kıkırdadı.</p>

  <p class="block10">“Bunun duyduğum en saçma şey olması dışında...” Oliver’ın sesi kibirli bir havaya büründü. “Ailem hiçbir zaman İskoçya’ya yakın bir yerde yaşamadı. Yanlış aileye geldin.”</p>

  <p class="block10">“Pek sayılmaz, canım.” Leydi Norcroft kafasını salladı. “Büyükbaban bir zamanlar gerçekten de sınıra yakın bir yerde yaşıyordu. Bu asırlar önceydi ama yine de biz o aileyiz.”</p>

  <p class="block10">“Sence doğru aile olduğumuzu bilmeseydik bunca şeye katlanır mıydık?” Kate gücenmişti. “İngiltere’ye seninle evlenmek için geldim,” dedi bıkkınlıkla, sanki lanetler ve istekler hakkında inanılmaz yorumlarda bulunan oymuş gibi.</p>

  <p class="block10">“İngiliz adamla evlen ve laneti yok et.” Dumleavy omuzlarını silkti. “Her zaman böyle olmuştur.”</p>

  <p class="block10">“Bu İngiliz adamla değil!” Bunun duyduğu en gülünç şey olduğunu düşünen tek kişi Oliver mıydı? “Tek kelimesine bile inanmıyorum, özellikle de lanete.” Annesine doğru döndü. “Sakın bu saçmalığa inandığını söyleme.” Annesi memnuniyetle gülümsedi. “İnanmadığımı söyleyemem.”</p>

  <p class="block10">“Ne zamandır bunu biliyordun?”</p>

  <p class="block10">“Hangi kısmını, canım?”</p>

  <p class="block10">“Seç bir tane!” diye çıkıştı Oliver.</p>

  <p class="block10">“Sen doğmadan çok uzun zaman önce laneti ilk büyükannenden duyduğumu hatırlıyorum. Ama pek açık konuşmamıştı.” Leydi Norcroft Dumleavy’ye baktı. “Bana kalırsa, lanet gibi tüyler ürpertici bir konuda, insan olabildiğince bilgi vermeli ve kesin konuşmalı, siz olsanız öyle yapmaz mıydınız?”</p>

  <p class="block10">Dunıleavy kafasını salladı. “Mantıklı. Ne de olsa temkinli olmak gerek.”</p>

  <p class="block10">“Kesinlikle.” Leydi Norcroft gülümseyerek sözlerine devam etti. “Birkaç sene önce, yedi ya da sekiz sene olmalı, Leydi Dumleavy...” Kate’i işaret etti. “Büyükannen bana bir mektup yazmıştı. Birkaç kez mektuplaştık ama en sonunda ona oğlumu inanmadığım bir laneti sonlandırmak için evlenmeye ikna edemeyeceğimi söyledim.”</p>

  <p class="block10">“İnanmıyor muydun?” dedi Oliver yavaşça.</p>

  <p class="block10">“O zamanlar inanmıyordum.”</p>

  <p class="block10">Oliver gözlerini kıstı. “Ama az önce lanete inanmadığını söyledin.”</p>

  <p class="block10">“Hayır, canım, o zamanlar inanmadığımı söyledim, ancak Leydi Dumleavy lanetin varlığına dair oldukça ikna edici şeyler söyledi. Trajik, beklenmedik ölümler ve bu tür şeyler.” Leydi Norcroft viskisini yudumladı. “Önceki gece akşam yemeğinde aniden aklıma gelene dek lanetle ilgili hiçbir şey hatırlamıyordum, nasıl baktığına bağlı olarak bu ya çok şanslı ya da çok tuhaf bir durum. Ve sonra gerçeği fark edince de...”</p>

  <p class="block10">“I Iangi gerçeği?” Olivcr’ın sesine şüphecilik hâkimdi.</p>

  <p class="block10">“I Iangi gerçeği mi?” dedi Katc yavaşça.</p>

  <p class="block10">“Kathleen’le ilgili gerçek,” dedi Leydi Norcroft gelişigüzel bir şekilde.</p>

  <p class="block10">Oliver kaşlarını çattı. “Kim olduğunu bildiğini mi söylemeye çalışıyorsun?”</p>

  <p class="block10">Kate şaşkınlıkla ona baktı. “Kim olduğumu biliyor muydunuz?”</p>

  <p class="block10">“Bileziğin, canım,” dedi Leydi Norcroft omzunu silkerek. “Üzerine aile özdeyişin işlenmiş.”</p>

  <p class="block10">“Extremis matis, extrema remedia,” dedi Dumleavy.</p>

  <p class="block10">“Hxtremis... Ne?” dedi Oliver. Her şey gittikçe daha tuhaf ve karışık bir hal alıyordu. Ve daha sinir bozucu.</p>

  <p class="block10">“Büyük sıkıntılar için büyük çözünılergerekir” Katc sabırsızca genç adamın sorusuna aldırış etmeyip Leydi Norcroft’a döndü. “Kim olduğumu biliyordunuz ve bana söylemediniz, öyle mi?”</p>

  <p class="block10">“Özür dilerim.” Oliver’ın annesi pişmanlıkla gülümsedi. “Ama o an için yapılacak en iyi şey buydu.”</p>

  <p class="block10">“Hafızasını kaybettiği anda...” diye söze başladı Oliver.</p>

  <p class="block10">Kate duyduklarına inanamıyordu. “Ama neden?”</p>

  <p class="block10">“Özür dilerim, senin için bunun ne kadar zor olduğunun farkındaydım. Ancak...” Leydi Norcroft Kate’in gözlerine baktı. “Sen ve Oliver’ııı bu süreyi başınızın üstünde bir lanetin olduğunu bilmeden birbirinizi tanıyarak geçirmenizin daha iyi olacağını düşündüm.”</p>

  <p class="block10">“Ben lanete inanmıyorum,” dedi Oliver bir kez daha.</p>

  <p class="block10">“İlk başta kimse inanmıyordu, tatlım,” dedi annesi. “Ben de kesinlikle inanmıyordum.”</p>

  <p class="block10">Dumleavy kafasını salladı. “Kathlecn’iıı kabullenmesi yıllarını aldı.”</p>

  <p class="block10">“Bunu ona söylemek zorunda değilsin,” dedi Kate kısık bir sesle. “Bilmesi gereken ya da onu ilgilendiren bir şey değil.”</p>

  <p class="block10">“Bana kalırsa her şey beni ilgilendiriyor ve her şeyi bilmeye hakkım var,” dedi Oliver öfkeyle. “Çünkü şimdiye kadar tek bildiğim, beni evlilik tuzağına düşürmek için İngiltere’ye geldiğin...”</p>

  <p class="block10">Kate’in nefesi kesildi. “Tuzak!”</p>

  <p class="block10">“Tuzak çok yanlış bir sözcük,” diye mırıldandı Leydi Norcroft.</p>

  <p class="block10">“Evet, söylediklerinize inanmam gerekirse, inandığımı söylemiyorum, anlaşılması güç ve neredeyse unutulmuş bir hikâyenin detaylarına dayanarak beni evlilik tuzağına düşürmek için...”</p>

  <p class="block10">Dumleavy kafasını salladı. “Zamanın içinde kaybolan detaylar.”</p>

  <p class="block10">Leydi Norcroft omuz silkti. “Hep öyle olur.”</p>

  <p class="block10">“Şunu söylemeyi keser misiniz!” Oliver yaşlı çifte öfkeyle baktı, sonra dikkatini Kate’e yöneltti. “Söylediğim gibi, tek bildiğim buraya beni evlilik tuzağına düşürmek için...”</p>

  <p class="block10">Kate o kelimeyi duyar duymaz gözlerini kıstı.</p>

  <p class="block10">“... Geldin. Anlaşılan hafızanı kaybetmiş gibi yapman da planının bir parçasıydı!” İçkisinin geri kalanını kafasına dikledikten sonra kadehi sürahinin yanına sertçe koydu.</p>

  <p class="block10">“Ah canım,” dedi Leydi Norcroft.</p>

  <p class="block10">Kate Oliver’a bakakalmıştı. “Rol yaptığımı mı sanıyorsun?”</p>

  <p class="block10">“Ne düşüneceğimi bilmiyorum!” Oliver kollarını göğsünün üzerine kavuşturup ona baktı. “Bu gece bana hafızanı geri kazandığını söyledin, fakat ardından buraya geliş amacının beni evlenmeye ikna etmek olduğunu öğrendim. Söylediğin şeylere nasıl inanmamı bekliyorsun?”</p>

  <p class="block10">“Öncelikle seni kandırmak ya da tuzağa düşürmek gibi bir amacım olmadı. Nasıl olacağına gelince...” Kate derin bir nefes alıp omuzlarını dikleştirdi. Yeşil gözlerinden öfke saçıyordu. Midesi düğümlenen Oliver, onun fazla üzerine gittiğini anladı. Gerçi önemi olduğundan değil, sonuçta o da kızmıştı ve kızmakta haklıydı. “Bu sorunun cevabının zamanla beni tanıman olduğunu düşünüyorum.”</p>

  <p class="block10">“Benim tanıdığım kadının adı Kate’di, Leydi Kathlccn değil.” Kelimeler ağzından çıkarken bile haklı olup olmadığından emin değildi. İsmi ne olursa olsun onu tanıyordu. En azından tanıdığını sanıyordu. Ama tanıdığı kadın onu aptal yerine koymuştu ve Oliver artık neyi bilip bilmediğinden emin değildi. Ya da nasıl hissettiğinden.</p>

  <p class="block10">Genç kadının bakışları onunkilerle buluştu. “Seni gerçekten tanıdığımı sanmıştım.”</p>

  <p class="block10">“Ona geri kalanını da anlatsan iyi olacak,” dedi Dumleavy aniden. “Adamı neye inanması gerektiğini bilmediği için suçlayamazsın.”</p>

  <p class="block10">“Elbette suçlarım.” Kate’in sesi buz gibiydi.</p>

  <p class="block10">“Devamı da mı var?” Oliver derin bir nefes alarak Kate’in amcasının tazelediği kadehi almak için elini uzattı. “Sabırsızlanıyorum.”</p>

  <p class="block10">“Çok alaycısın Oliver.” Annesi dudaklarını büzdü. “Bu hiç hoş değil.”</p>

  <p class="block10">“Pekâlâ,” dedi Kate. “Geri kalanı oldukça basit. Teyzem Hannah ile birlikte Londra’ya geldik...”</p>

  <p class="block10">“Teyzen Hannah mı? Bu saçmalıkta başka bir karakter daha mı var?”</p>

  <p class="block10">Kate kafasını salladı. “Leydi Fitzgivens.”</p>

  <p class="block10">Oliver gözlerini kıstı. “Seni bulup buraya getiren Leydi Fitzgivens mı?”</p>

  <p class="block10">Kate gözlerini devirdi. “Görünüşe bakılırsa, evet.”</p>

  <p class="block10">“A-ha!” Oliver zafer kazanmış gibiydi. “İşte yakaladım!”</p>

  <p class="block10">Dumleavy ve Leydi Norcroft birbirlerine baktılar. “Neyi yakaladın, canım?”</p>

  <p class="block10">“Cevabı elbette.” Kate’i işaret etti. “Bu beni kullanmak için bir komploydu...”</p>

  <p class="block10">“Tuzak,” dedi Kate sertçe. “Az Önce tuzak demiştin, o kelimeden şaşmayalım olur mu?”</p>

  <p class="block10">“Komplo bana daha uygun geldi!”</p>

  <p class="block10">“Söylediğim gibi, teyzemle birlikte Londra’ya seninle tanışmak için geldik ve itiraf etmeliyim ki o noktada hiçbir planımız yoktu. Sonra senin kasabada olduğunu öğrendik, bu da tanışma ihtimalimizi sınırlıyordu.”</p>

  <p class="block10">“Aslında ikiniz dc kim olduğunuzu bilmiyormuş gibi yaparak kapımın önünde belirebilirdiniz,” dedi Oliver.</p>

  <p class="block10">Katc ona aldırış etmedi. “Bu yüzden teyzem Lord Darlington’ın partisine katılmamızı, trenle Norcroft’a gitmemizi, sonra da at arabasıyla geri kalan yolu almamızı önerdi.”</p>

  <p class="block10">“Öylesi daha hızlı,” dedi Olivcr’ın annesi Dumleavy’yc.</p>

  <p class="block10">“Norcroft’a vardıktan sonra...” Kate duraksadı.</p>

  <p class="block10">“Devam et.” Oliver kafasını salladı.</p>

  <p class="block10">“Norcroft’a vardıktan sonra...” Genç kadın kelimelerini dikkatle seçiyordu. “Bildiğim tek şey gözlerimi senin evinde açtığım.”</p>

  <p class="block10">“Adını bile bilmeden.” Oliver alaycı bir şekilde güldü. “Hah!”</p>

  <p class="block10">“Kasıtlı yapılan bir şey değildi.” Burnunu buruşturdu. “En azından benim açımdan.”</p>

  <p class="block10">“Kimin açısından kasıtlıydı peki?”</p>

  <p class="block10">“Teyzem hafızamı kaybetmiş gibi yapmamı önermişti...”</p>

  <p class="block10">“A-ha,” dedi Oliver tekrar.</p>

  <p class="block10">“Bir kez daha a-ha dersen...” Kate sabır diliyormuşçasına gözlerini kapattı ve sakinleşmek için derin bir nefes aldı. “Söylediğim gibi, Hannah’nııı saçma planı hafızamı kaybetmiş gibi yapmamı içeriyordu ama işbirliği yapmayı reddettim.” Oliver gözlerinin içine bakınca genç kadının doğru söylediğini anladı. Tabii inanabilirse. “Anlaşılan o ki daha sonra Hannah işleri kendi başına halletmeye kalkmış.”</p>

  <p class="block10">“Teyzenin seni perondan aşağı ittiğini mi söylüyorsun?”</p>

  <p class="block10">Kate tereddüt etti. “Bir anlamda.”</p>

  <p class="block10">“Peki hafızanı kaybetmen sadece tesadüf müydü?” “Muhtemelen,” dedi Kate yavaşça.</p>

  <p class="block10">“Bir kez daha a-ha demek istiyorum!”</p>

  <p class="block10">“Ya da başka bir şey olmalı...” Kate amcasına ve Olivcr’ın annesine baktı. Uzaklarda bir yerlerde gök gürledi. Oliver’la göz göze geldi. “Büyü.”</p>
</body>
</html>
