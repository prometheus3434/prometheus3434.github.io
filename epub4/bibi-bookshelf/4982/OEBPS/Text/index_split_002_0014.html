<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">On Dokuzuncu Bölüm</h1>

  <p class="block10">“Hollingcr.” Oliver peşinde Berklcy ile koridorda ilerliyordu. Adımlarının genişliği ve sesindeki zayıflık keyifsizliğini yansıtıyordu. Norcroft Kontu’nu kızdırmak için hiç de uygun bir gün değildi. “Bugün Londra’ya döneceğim.”</p>

  <p class="block10">Çoktan öğlen olmuş ve nihayet yağmur dinmişti. At arabasıyla Londra’ya dönmek bir günü alacaktı ve Oliver bir an önce yola çıkmaya kararlıydı. Dün tüm günü evdeki herkesten kaçınarak geçirmiş ve evden ayrılarak en doğru şeyi yapacağına kendisini ikna etmişti. Kate’le evlenmek istese bileki bu sorunun yanıtını hâlâ bilmiyordubuna zorlanmak istemiyordu.</p>

  <p class="block10">“Ahırdakilcre haber yolla, lütfen.”</p>

  <p class="block10">Önceki gece yine gözünü kırpmamıştı. Ancak Katc’in dosyasını birkaç kez okumuş ve isteksizce de olsa onun gerçekten de kendisi için harika olduğu kararına varmıştı. Hafızasını kazanmadan önce bundan şüphelenmiş olsa da hayatının detayları bunu doğruluyordu. Kate onun istediği her şeye sahipti.</p>

  <p class="block10">Bu kader, bizim kısmetimiz, beş yiiz sene önce yapılan bir çöpçatanlık.</p>

  <p class="block10">Tamamen saçmalıktı.</p>

  <p class="block10">“Özür dilerim, lordum,” dedi Hollinger sakin bir şekilde, “Korkarım, bu mümkün değil.”</p>

  <p class="block10">Oliver olduğu yerde durdu. “Mümkün değil derken ne demek istiyorsun? Nasıl mümkün olmaz?”</p>

  <p class="block10">“Hiçbir at arabası müsait değil, efendim.”</p>

  <p class="block10">Oliver şaşkınlıkla kaşlarını çattı. “Kimse bir yere gitmedi. Gerçekten kimse yola çıkmadı. Tahminlerime göre en az üç araba olmalı.”</p>

  <p class="block10">“Var, lordum, ancak...” Uşak duraksadı. “Tekerlekleri yok.”</p>

  <p class="block10">“Tekerlekleri mi yok?” dedi Oliver yavaşça. “Tekerlekleri nasıl olmaz?”</p>

  <p class="block10">“Dün tamir edilmeleri için çıkarılmışlar, efendim. Yağmur yağınca, tamirat yapmak için en uygun zaman olduğunu düşünmüşler.”</p>

  <p class="block10">“Sanırım çok mantıklı.” Londra’ya tüm yol boyunca at üzerinde gitmeyi pek istemiyordu ama her zaman ata binmekten hoşlanmıştı. Üstelik düşünmesi gereken çok şey vardı, Berkley yanında olacak olsa bile. “Pekâlâ, Hollinger, bizim için atlara eğer takar mısın?”</p>

  <p class="block10">“Özür dilerim, efendim.” I Iolliııger kafasını salladı. “O da mümkün değil.”</p>

  <p class="block10">Oliver gözlerini kıstı. “Neden?”</p>

  <p class="block10">“Nalları yenileniyor, efendim.”</p>

  <p class="block10">“Hepsinin mi? Aynı anda mı?”</p>

  <p class="block10">“İyi bir fikir gibi görünmüştü, efendim. Yağmur yağınca.”</p>

  <p class="block10">Oliver gözlerini kıstı. “Peki kimin fikriydi bu?” Hollinger duraksadı. “Leydi Norcroft önerdi, efendim."</p>

  <p class="block10">“Evet, elbette. Tahmin etmeliydim.” Oliver sakinleşmeye çalıştı. Ne de olsa bu işte Hollinger’ın parmağı yoktu. “Çok zahmete girdi.”</p>

  <p class="block10">Hollinger akıllılık yapıp dilini tuttu.</p>

  <p class="block10">“Tekerlekleri çıkarttırmasına gerek yoktu, biliyorsun. Atları devre dışı bırakmak yeterli olurdu.”</p>

  <p class="block10">“Yeterli mİ olurdu?”</p>

  <p class="block10">“Boş ver.” Oliver dişlerini gıcırdatırken kaslarının seğirip seğirmediğini merak etti.</p>

  <p class="block10">“Belki de yola çıkmayı biraz erteleyebilirsiniz, efendim,” dedi Bay Berkley umutla.</p>

  <p class="block10">“Atlar ve at arabaları yarma kadar hazır olurlar,” dedi Hollinger. ‘Ya da ertesi güne.”</p>

  <p class="block10">“Bay Berkley ve ben köye kadar yürüyüp trenle gideceğiz.”</p>

  <p class="block10">“Bu çok zor olur, efendim.”</p>

  <p class="block10">“Neden?” diye çıkıştı Oliver.</p>

  <p class="block10">‘Yolun sonundaki köprü zarar gördü, muhtemelen yağmurdan. Anlaşılan birkaç kalas suya düşünce köprüde boşluklar açılmış,” dedi Hollinger. “Bugün yola çıkmak ne atlar ne arabalar ne de insanlar için güvenli, efendim. Köprüyü tamir etmelerini istedim. Ancak ne yazık ki günün ilerleyen saatlerine kadar işe başlayamayacaklar. Ya da yarına kadar...”</p>

  <p class="block10">“Ya da ertesi güne kadar?”</p>

  <p class="block10">Hollinger kafasını salladı.</p>

  <p class="block10">“Bugün halledilmesini sağla.” Oliver’ın çenesi kasıldı, herhalde bu noktada seğirmeye başlamış olmalıydı. “Genellikle köprüye bağlı duran kayık hâlâ yerinde mi?”</p>

  <p class="block10">“Yerinde olmalı, efendim,” dedi Hollinger yavaşça.</p>

  <p class="block10">“Harika. O halde Berkley ve ben nehrin öteki kıyısına kürek çekeceğiz, sonra da köyden geçip trene bineceğiz.”</p>

  <p class="block10">“Tek bir tren kalktığının farkındasınız, değil mi, efendim?”</p>

  <p class="block10">“Farkındayım. O yüzden hemen yola çıkıyoruz.”</p>

  <p class="block10">“Uşaklardan birini valizlerinizi taşıması için sizinle yollamamı ister misiniz?”</p>

  <p class="block10">“Hayır, sadece birer valizimiz var. Sanırım kendimiz taşıyabiliriz.”</p>

  <p class="block10">“Valizinizi taşımaktan mutluluk duyarım, efendim.” Bcrkley’iıı sesine hevesli bir hava hâkimdi.</p>

  <p class="block10">Kastettiğinden daha sert bir tonla, “Kendi valizimi taşıyamayacak kadar yaşlı değilim, teşekkür ederim,” dedi Oliver.</p>

  <p class="block10">“Hayır, efendim, elbette değilsiniz, öyle demek istememiştim...”</p>

  <p class="block10">“Leydi Kathleen salonda, lordum,” dedi Hollinger. “Veda etmek isterseniz.”</p>

  <p class="block10">“Gerek yok. Birkaç gün içinde geri döneceğim.”</p>

  <p class="block10">“Elbette, efendim.”</p>

  <p class="block10">Oliver gözlerini kıstı. “Kaçmıyorum, Hollinger, eğer düşündüğün buysa.”</p>

  <p class="block10">“Asla böyle bir şey düşünmem, lordum,” dedi Hollinger sakin bir tavırla. “Siz sadece kalbinizin sesini dinlemeniz gerekip gerekmediğini ya da saçma bulduğunuz laneti ortadan kaldırmak için ailevi sorumluluklarınızın evlenmenizi gerektirip gerektirmediğini iyice düşünebilmek için stratejik olarak geri çekiliyorsunuz. Bu her şeyi özetliyor mu, efendim?”</p>

  <p class="block10">Oliver şaşkınlıkla ona baktı. “Çok iyisin, Hollinger.”</p>

  <p class="block10">“Evet efendim.”</p>

  <p class="block10">“Hadi öyleyse, Berkley.” Oliver valizini alıp kapıya yönelince kenarda bekleyen uşaklardan biri hemen kapıyı açtı. Oliver ve Berkley evden çıkıp araba yoluna inen birkaç geniş basamaktan aşağı indiler.</p>

  <p class="block10">Oliver henüz evden bir adım uzaklaşmışken, aniden çatıdaki taşlardan biri büyük bir gürültüyle önüne düştü, birkaç santimle kurtulmuştu.</p>

  <p class="block10">Geri sıçradı. “Bu da neydi böyle...”</p>

  <p class="block10">İki taş daha art arta silah sesini andırır bir gürültüyle yere düştü.</p>

  <p class="block10">“İyi misiniz, efendim?” dedi Berkley hemen.</p>

  <p class="block10">“Lanet olsun, ucuz atlattık. Çok tuhaftı.” Oliver çatıya baktı. “Henüz birkaç ay önce çatıya tamamen bakım yaptırmıştık.”</p>

  <p class="block10">“Belki de malikânede kalmalıyız, efendim.” Genç adamın sesine huzursuzluk hâkimdi.</p>

  <p class="block10">“Neden? Kalmak için bir sebep göremiyorum.” Oliver kafasını salladı. “Anlaşılan o ki iyi yerleştirilemeyen taşlardan bazıları şiddetli yağmurun etkisiyle yerlerinden oynamış sadece.”</p>

  <p class="block10">“İnanmasam da insan yine de merak ediyor efendim... Doğaüstü saçmalıklara inanıp inanmaması gerektiğini,” dedi Berkley. “Ya da bunun yolculuğumuzu ertelememiz için bir işaret olup olmadığını.”</p>

  <p class="block10">“Harika bir noktaya değindiniz, Bay Berkley. İnsan gerçekten de doğaüstü saçmalıklara inansaydı, taşın kafasını birkaç santimle ıskalamasını bir tür işaret olarak görebilirdi. Ama ikimiz de bu tür şeylere inanmadığımıza göre yola devam edebiliriz. Ancak fikrimi değiştirdim.” Oliver valizini genç adama uzattı. “Bunu taşıyabilirsin.”</p>

  <p class="block10">“Çok sevinirim, efendim.”</p>

  <p class="block10">Oliver sırıtmamak için kendisini tuttu. Hoşlandığı genç kadını elde etmek için iyilik yapmaya meraklı bir genç adamla dolaşmanın güzel yanları vardı. Yine de Oliver’ın keyfi kaçmıştı, Bay Berkleydin işaret mevzusunu açmamış olmasını dilerdi. Çatı taşlarının düşmesi önemli olmayabilirdi ama buna hava koşulları, atların ve arabaların kullanılamaz olmaları, köprünün zarar görmesi de eklenince, insan gerçekten de annesinden daha büyük bir gücün iş başında olduğunu düşünebilir ve malikânede kalmayı ter cih edebilirdi. Tabii bu kişi böyle bir batıl inanca teslim olmaya razıysa. Onun ise böyle bir şey yapmaya hiç niyeti yoktu.</p>

  <p class="block10">Köprüye vardılar, gerçekten geçit vermiyordu. Lanet olası eski yapı muhtemelen vadesini çoktan doldurmuştu. Aslında tamamen taştan yapılmıştı, ancak köprü babası küçükken çökünce ahşap döşeme kullanılarak yeniden inşa edilmişti. Periyodik olarak özen gerektiriyordu. Şimdi bakım istemesi tesadüften başka bir şey değildi.</p>

  <p class="block10">Yılın büyük bir bölümü boyunca nehir sığ ve yavaş akardı, doğrusu nehirden çok geniş bir akarsuydu, fakat bugün adına yakışır şekilde akıyordu. Kayık gerçekten de köprüye bağlıydı ve karşı kıyıya olan dört buçuk metrelik mesafeyi kat etmek çok da zor görünmüyordu.</p>

  <p class="block10">“Hadi, bin.” Oliver kayığı tutan halatı kapıp düğümü çözmeye başladı.</p>

  <p class="block10">Berkley kayığa baktı. “Ama kayığın içinde su var, efendim.”</p>

  <p class="block10">“Elbette içinde su olacak,” diye çıkıştı Oliver. “Yağmur yağdı.”</p>

  <p class="block10">Berkley kafasını salladı. “Bana pek güvenli görünmüyor.”</p>

  <p class="block10">“Saçmalama,” diye homurdandı Oliver düğüm gevşerken. “Son derece güvenli. Kürek çekmemiz gereken mesafe çok kısa. Fazla sürmez.” En sonunda düğüm çözüldü. Oliver düğümü açıp halatı kayığa attı. “İşte,” dedi memnuniyetle. En azından bir şey doğru gitti. “Şimdi, bin.”</p>

  <p class="block10">“Evet, efendim.” Genç adamın sesi isteksiz çıkmıştı ama valizleri de beraberinde çekerek kayığa bindi.</p>

  <p class="block10">Oliver kıyı ile kayık arasındaki mesafeyi bacaklarını iyice açarak aştı ve her zaman yaptığı gibi kayığa atladı. Ayağına oldukça fazla su sıçradı. Ama böyle olmasını bekliyordu. Ne de olsa yağmur yağmıştı.</p>

  <p class="block10">“Ben kürek çekerim.” Oliver ıslak oturağa yerleşti, pantolonunun ıslandığını hissedince hoşnutsuz bir şekilde suratını buruşturdu ve yanında muşamba getirmediği için pişman oldu. Fakat olan olmuştu. Pantolonu ve ayakkabıları köyde yürürken nasıl olsa kuruyacaktı, tabii tekrar yağmur yağmazsa.</p>

  <p class="block10">Kürekleri kapıp kayığı köprüden uzaklaştırdı.</p>

  <p class="block10">“Efendim,” dedi Bay Berkley huzursuzca. “Su giderek derinleşiyor.”</p>

  <p class="block10">“Derinleşiyor gibi görünebilir ama akarsu yatağı yol boyunca aynı yükseklikte ve pek derin değil. En fazla bel hizasına geliyor olmalı. Endişelenecek bir şey yok.” Oliver her zamankinden daha güçlü olan akıntıya karşı kürekleri tutmakta zorlanıyordu. ‘Yüzme biliyor musun?”</p>

  <p class="block10">“Evet, efendim, yüzme biliyorum ama şu an yüzmemeyi tercih ederim. Nehri kastetmemiştim.” Bay Berkley duraksadı. “Kayıktaki suyu kastetmiştim. Gittikçe derinleşiyor.”</p>

  <p class="block10">“Göz yanılması.” Oliver dikkatini köprüden uzaklaştırıp kürekleri kavrama işine verdi. Ayaklarının ne kadar ıslandığını fark etmemişti.</p>

  <p class="block10">“Hiç sanmıyorum.”</p>

  <p class="block10">Oliver kayığın dibine bakınca suratını buruşturdu. Bir dakika öncesine kadar iki santimi geçmeyen su şimdi bileklerindcydi ve gittikçe yükseliyordu. Anlaşılan kayığın durumu köprüden farklı değildi ve iki adamın ağırlığı birleşince batmaya başlamıştı. Kayığın bir dakika içinde tamamen batacağı aşikardı. Bu şekilde nehrin ortasına bile varamazlardı. Ne bekliyordu ki? “Harika. Çok iyi.”</p>

  <p class="block10">Bay Berkley ayağa kalktı ve valizleri kapıp ıslanmamaları için havaya kaldırdı. “Bence kayığı terk etmeliyiz, efendim.”</p>

  <p class="block10">“Dikkatli ol, Berkley.” Oliver dikkatle ayağa kalktı.</p>

  <p class="block10">“Düşmemeyi tercih ederim.” Cümlesini tamamladığı sırada kayığın içindeki su nehirle aynı hizaya gelmek üzereydi. “Fakat başka seçeneğimiz yok gibi görünüyor.” Berkley’e baktı. “Atlamamızı öneriyorum.”</p>

  <p class="block10">“Peki, efendim,” dedi Berkley korkuyla. “Önden buyrun.”</p>

  <p class="block10">“Bu anı seninle paylaşmak istediğimden değil, fakat aynı anda atlamazsak kayık alabora olacak ve ikimiz de suyun dibini boylayacağız.” Berkley’in kolundan tuttu. “Hadi.”</p>

  <p class="block10">Berkley kafasını salladı ve tek kelime etmeden ikisi de suya atladı. Su neredeyse göğüslerinin hizasıııdaydı ve iki adam da ayaklarını yere basıyordu.</p>

  <p class="block10">“Yüzme biliyor olman iyi bir şey,” diye homurdandı Oliver. Berkley’in kolundan tuttu ve birlikte kıyıya doğru ilerlemeye çalıştılar.</p>

  <p class="block10">“Bu yüzme sayılmaz,” dedi Berkley kısık bir sesle. “Daha çok yürümek.”</p>

  <p class="block10">“Boğulmana izin veremem, biliyorsun. Kuzenim beni asla affetmez.”</p>

  <p class="block10">“Çok garip, ben de aynı şeyi düşünüyordum, efendim.”</p>

  <p class="block10">Kıyıya varınca valizleri çimenlerin üstüne attılar. Oliver Berkley’in kıyıya tırmanmasına yardım etti. Kıyıya çıkan genç adam döndü ve Oliver’ın elini tutup onu yukarı çekti. İkisi de sırılsıklam ve bitkin bir halde yere çöktüler ve gökyüzündeki kara bulutlara baktılar.</p>

  <p class="block10">Londra’ya geri dönmek buraya kadarmış. “Şimdi ne yapacağım, Berkley?”</p>

  <p class="block10">“Malikâneye dönmemizi öneriyorum.”</p>

  <p class="block10">“Bunu kastetmemiştim.”</p>

  <p class="block10">“Ah, Leydi Kathleen’i kastediyorsunuz.”</p>

  <p class="block10">“Evet, sanırım.” Doğaüstü şeylere inanan bir insan olsaydıki değildibugün olan her şeyin tesadüf değil,</p>

  <p class="block10">Londra’ya dönmesine mani olan birer tuzak olduğuna inanırdı. Burada kalarak neyle yüzleşecekti? Kaderi mi? Geleceği mi? Her şeyin bir açıklaması olmalıydı: Çatıdaki taşların düşmesinden dikkatsiz işçiler sorumluydu, köprünün zaten bakıma ihtiyacı vardı, kayık ise oldukça eskiydi, belki de yıllar önce değiştirilmesi gerekiyordu. Yine de mantıklı bir adam bile bu noktada tesadüflerin sıklığını sorgulamaya başlardı. Oliver doğruldu. “Sence bu büyü mü, Berkley?” Genç adam da yerinden doğruldu. “Babam bir keresinde bana aşkın büyü olduğunu söylemişti, efendim.”</p>

  <p class="block10">“Hayır, ben onu kastetmemiştim... Boş ver.” Oliver ayağa kalkıp Berkley’in kalkmasına yardımcı olmak için ona elini uzattı. “Kuzenimle evlenmek istiyor musun?”</p>

  <p class="block10">Berkley sözcüklerini dikkatle seçerek konuşmaya başladı. “Ben de bu konuda sizinle görüşmek istiyordum, efendim.”</p>

  <p class="block10">“Hayat hep beklenildiği gibi olmaz.” Oliver genç adamı inceledi. “Bunu bilmelisin. Ve hazırlıklı olmalısın.” Bunu daha önce anlamış olmayı dilerdi. Beklenmedik olaylar ona birçok macera sunabilirdi. Aniden Katc’in gerçekten de onun macerası olduğunu anladı. “Evet? Yanıtın nedir?” “Evet, efendim, onunla evlenmek istiyorum.” Berkley âşık olan genç bir adam gibi hevesle kafasını salladı. “Hem de çok, efendim.”</p>

  <p class="block10">“Neden?” Güzel, sinir bozucu ve eğlenceli bir macera. “Neden mi?” Berkley’iıı yüzünde şaşkın bir ifade belirdi. “Onu seviyorum, efendim. Onun olmadığı bir hayatı düşünemiyorum. Çocuklarımızı ve Tanrı’nın izniyle torunlarımızı görmek istiyorum. Ve ölmeden önce en son onun yüzünü görmeyi arzu ediyorum.”</p>

  <p class="block10">“Çok güzel,” diye mırıldandı Oliver.</p>

  <p class="block10">Berkley önce tereddüt etse de sonra gülümsedi. “Sizce bu hoşuna gider mi? Bu onun için yeterli mi?”</p>

  <p class="block10">“Berkley, her an dizlerinin üstüne çökebileceğinden endişe ediyordum,” dedi Olivcr alaycı bir şekilde, sonra valizini aldı. “Evlilik için çok genç olduğunuzu düşünmüyor musun?”</p>

  <p class="block10">“Hayır, düşünmüyorum. Bana öyle geliyor ki...” Berkley de valizini aldı. “Bir erkek doğru kadını bulduğunda, yanlış olan şeylerin önemi yoktur.” Başını eğerek onu selamladıktan sonra malikâneye doğru yürümeye başladı.</p>

  <p class="block10">Oliver onun arkasından bakakaldı. Genç adamın, Oliver’ın onun yaşındayken olduğundan daha akıllı olduğu kesindi. Belki de Oliver’ın şimdiki halinden bile daha akıllıydı. Hızla Berkley’in peşinden gitti.</p>

  <p class="block10">“Sana öylece izin veremem, biliyorsun.”</p>

  <p class="block10">“O kadarını tahmin ediyordum.”</p>

  <p class="block10">“Gelirini, beklentilerini ve o tür şeyleri bilmeliyim.”</p>

  <p class="block10">“Elbette.” Berkley ceketinin cebinden katlanmış, ıslak bir kâğıt parçası çıkarıp Olivcria uzattı. “İyi olduğum noktaların, eksikliklerimin ve beklentilerimin bir listesini çıkardım.”</p>

  <p class="block10">“Genevieve için kesinlikle uygunsun.” Oliver hamurlaşan kâğıda göz gezdirdi. “Islak ve okunaksız.”</p>

  <p class="block10">“İsterseniz bu konuda sizinle konuşmaktan mutluluk duyarım, efendim.”</p>

  <p class="block10">“Onun iyi yönlerinin bir listesini çıkarmadın, değil mi?”</p>

  <p class="block10">“Hayır, efendim,” dedi Berkley kızgın bir şekilde. “Buna gerek yok.”</p>

  <p class="block10">“Sanırım bu konuyu daha sonra konuşabiliriz. Şimdilik...” Gülümsedi. “Sana izin vermemek için herhangi bir sebep göremiyorum.”</p>

  <p class="block10">Berkley rahatlamış bir halde gülümsedi. “Teşekkür ederim, efendim.”</p>

  <p class="block10">“Son karar elbette onun.” Oliver başını eğdi. “Bir erkek doğru kadını bulduğunda...” Adımını atmak üzereyken duraksadı.</p>

  <p class="block10">Bir erkek doğru kadım bulduğunda, yanlış olan şeylerin önemi yoktur.</p>

  <p class="block10">“Efendim?”</p>

  <p class="block10">Kör müydü? Yoksa gerçekten de annesinin aptal oğlu muydu? Kate ya da Leydi Kathleen ya da her kimse onun için doğru kadındı. Hayatına nasıl ve neden girdiğinin önemi var mıydı? O inanmıyorken, diğer herkesin lanete ya da büyüye inanıyor olmasının ne Önemi vardı?</p>

  <p class="block10">Çocuklarını ve torunlarım görmeyi istemiyor muydu?</p>

  <p class="block10">“Efendim?”</p>

  <p class="block10">Ölmeden önce görmeyi istediği son şeyin o olmasını istemiyor muydu?</p>

  <p class="block10">Berkley boğazını temizledi. “Efendim?”</p>

  <p class="block10">Kate’in olmadığı bir hayat düşünebilir miydi?</p>

  <p class="block10">“Lord Norcroft?”</p>

  <p class="block10">“Hayır, Berkley,” dedi Oliver kesin bir tavırla. “Yapamam.”</p>

  <p class="block10">“Anlamadım.”</p>

  <p class="block10">Oliver adımlarını hızlandırdı. “Bilmiyorum, sanırım gözlerimin önünde olan şeyi görmekten korktum.”</p>

  <p class="block10">Kate onun macerasıydı ve hep öyle olmuştu. Onun macerası.</p>

  <p class="block10">“Sana teşekkür etmeliyim, Berkley. Bana çok yardımcı oldun.”</p>

  <p class="block10">“Üzülmenize izin veremezdim, efendim.”</p>

  <p class="block10">Oliver kahkaha attı.</p>

  <p class="block10">Malikâneye yaklaştılar. Ön basamaklara birkaç adım kala Oliver’ın suratının önünden bir taş geçti ve tam ayaklarının dibinde parçalara ayrıldı ve sonra birkaç tane daha.</p>

  <p class="block10">Oliver donup kaldı.</p>

  <p class="block10">“Efendim, iyi misiniz?”</p>

  <p class="block10">“Evet, Berkley, sorduğun için teşekkür ederim.” Oliver derin bir nefes alıp yukarı doğru baktı ve sonra bağırdı. “Bu kadarı yeter. Bence.”</p>

  <p class="block10">“Laneti mi kastettiniz, efendim?”</p>

  <p class="block10">“Hayır, Berkley.” Oliver gülümsedi. “Kalbimi.”</p>
</body>
</html>
