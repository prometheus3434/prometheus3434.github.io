<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Beşinci Bölüm</h1>

  <p class="block10">Kate duvarı daha yakından incelemek için eğilmişti. Kesinlikle Roma tarzına benziyordu. Genç kadın, adlarından emin olan birçok insan gibi bu bilgiden nasıl bu kadar emin olabildiğini anlayamıyordu. Roma medeniyetine ait kalıntılar hakkında bilgi sahibi olması kendisi hakkında öğrendiği şeylerden biriydi, ancak daha fazla şey keşfetmeye henüz fırsatı olmamıştı.</p>

  <p class="block10">Leydi Norcroft hafızasını kaybeden birinin bitkin düşeceğini söylemiş ve Kate'e doğruca yatağa gitmesini emretmişti. Kate şaşırtıcı bir şekilde rüya görmediği derin bir uykuya dalmış ve yirmi dört saat boyunca gözlerini açmamıştı. Daha önce böylesine kesintisiz bir şekilde uyuduğunu hiç hatırlamıyordu, gerçi net bir şey hatırladığı pek söylenemezdi. Belli belirsiz bir şeyler bildiğini fark etmesi onu sevindirse de Roma medeniyeti hakkında bir şeyler bilmesi hiçbir işine yaramayacaktı.</p>

  <p class="block10">Yerinden doğrulduğu anda Lord Norcroffun şaşkın bakışlarıyla karşılaştı ve adamın dizlerinin kamına çarpmasıyla sırtüstü yere serildi. Yanından gelen sert gürültü lordun da aynı kadere maruz kaldığını gösteriyordu.</p>

  <p class="block10">Gökyüzüne bakarken yaralanmadığını anlayıp derin bir nefes aldı. “Yetişkin erkekler bu şekilde duvarların üzerinden mi atlarlar yoksa bu da unuttuğum bir şey mi?”</p>

  <p class="block10">“Hayır?” dedi adam nefes nefese kalmış bir halde ve bu sözü kulağa bir cevap değil de bir soru gibi geldi.</p>

  <p class="block10">“Bu son birkaç gün içinde ikinci kez yere serilişim.”</p>

  <p class="block10">“Düşüşün...” Güçlükle soluyordu. “İlk kez yere düştün.”</p>

  <p class="block10">“Öyle mi?” İçini çekti. “Hatırlayamıyorum.” Artık doğrulması gerekiyordu, fakat masmavi gökyüzünde sakin bir şekilde süzülen bulutlan seyrederken konuşmak, adamın masmavi ama sakinlikten uzak gözlerine bakarak konuşmaktan çok daha kolaydı. “İyi misiniz?”</p>

  <p class="block10">“Bir şeyim yok. Rüzgâr beni yere savurdu.” Uzun bir süre hiçbir şey söylemedi. En sonunda, “Valizlerini bulabilmişler mi?” diye sordu.</p>

  <p class="block10">“Bildiğim kadarıyla hayır.”</p>

  <p class="block10">“Ama dün üzerinde bunlar yoktu.”</p>

  <p class="block10">“Bu elbise kuzenlerinizden birine ait. Anneniz Genevieve’ye ait olduğunu söylemişti, sanırım.” Şişman beyaz bir atın gökyüzünde tuhaf biçimli bir at arabasını çekişini seyrediyordu. “Öylesine düşünceli ki elbiseyi bana ödünç verdi.”</p>

  <p class="block10">“Kuzenimin üstünde bu kadar güzel göründüğünü hatırlamıyorum.”</p>

  <p class="block10">Kahkaha attı. “İltifatınız için teşekkür ederim, lordum, ancak bana kalırsa birçok erkek gibi siz de kadınların her gün ne giydiklerini nadiren fark ediyor olmalısınız. Bu elbiseyi bir ay boyunca her gün giysem bile bir sonraki gün düşüncenizi belirtmek için kendinizi baskı altında hissedersiniz.”</p>

  <p class="block10">“Çok doğru,” diye kıkırdadı. “Senin dinlenmen gerekmiyor mu?”</p>

  <p class="block10">“Yeterince dinlendiğimi düşünüyorum.”</p>

  <p class="block10">“Ve ben de sana bir özür borçlu olduğumu düşünüyorum.”</p>

  <p class="block10">“Beni yere serdiğiniz için mi yoksa samimiyetsiz iltifatınız yüzünden mi?”</p>

  <p class="block10">“İltifatım samimiydi, onun için özür dilemeyeceğim. Ama evet, hem seni yere düşürdüğüm hem de dün için senden özür dilerim.” Duraksadı. “Sanırım sana karşı gerektiği kadar kibarlık gösteremedim.”</p>

  <p class="block10">“Özrünüzü kabul ediyorum.” Edepsizce davranan bir kuzuya benzettiği buluta baktı.</p>

  <p class="block10">“Sana karşı olduğumdan çok daha cana yakınsın. Teşekkür ederim.”</p>

  <p class="block10">“Davranışlarınız gayet anlaşılabilir. Ya da en azından ben sizi anlayabiliyorum.” Bir süre düşündü. “Birçok sorumluluğunuz var.”</p>

  <p class="block10">“Bazen oldukça bunaltıcı olabiliyor,” dedi alaycı bir şekilde. “Bu da arada sırada kendimi ve her şeyi olması gerekenden daha çok ciddiye almama neden oluyor.” Anlaşılan lord hazretleri de gökyüzünü seyrederek konuşmayı daha kolay bulmuştu.</p>

  <p class="block10">“Yine de insan annesinden ya da ailesinden sorumlu olunca...”</p>

  <p class="block10">“Gerektiğinde onları kendilerinden korumak için bile her şeyi yapabilmeli...”</p>

  <p class="block10">“Özellikle de kişinin etrafındaki herkes mantıksız davranıyorsa ve ayaklan yere sağlam basan tek kişi kendisiyse.”</p>

  <p class="block10">“Senden mi yoksa benden mi bahsediyoruz?” dedi lord yavaşça.</p>

  <p class="block10">“Keşke bilsem.” Kuzu gökyüzünde hızla süzülüp rüzgârı ve görünmez güçleri itti. Genç kadın ürpererek yerinden doğruldu. “Neden o kadar uzun süre uyuduğumu bilmemek çok yorucu. Sürekli kim olduğuma dair bir şey, herhangi bir şey hatırlamaya çalışıyorum. Orada, erişemediğim bir yerde olduğunu hissediyorum.”</p>

  <p class="block10">Lord yana doğru dönüp başını eline yasladı ve onu incelemeye başladı. “Hayal edebiliyorum.”</p>

  <p class="block10">“Hayır, lordum, hayal edebileceğinizi sanmıyorum.” Saçlarına takılan yapraklan itti. “Aklıma hemen her konuda birçok şey geliyor. Ancak hiçbiri asıl meseleyle ilgili değil.” “Kim olduğunla.”</p>

  <p class="block10">“Kesinlikle. Roma tarzı duvarlar hakkında bir şeyler bilmem hiçbir işime yaramıyor... Britanya’da kilometrelerce duvarlar olduğunu biliyor muydunuz? Elbette en çok bilinen Hadrian ama sayısız duvar ve daha ufak yapılar var.” “Hiçbir fikrim yoktu.”</p>

  <p class="block10">“Çok ilginç ancak şu an için gereksiz bir bilgi.” Suratını buruşturdu. “Daha doğrusu, neden ve nasıl böyle bir şeyi bildiğimi bilmemek can sıkıcı. Bugün kontrolsüz bir şekilde ağlamaktan başka bir şey yapmayı istemediğim anlar oldu.”</p>

  <p class="block10">Lord yerinden doğruldu ve dikkatle ona baktı. “Ağlamayacaksın, değil mi?”</p>

  <p class="block10">“Şu an değil.” Adamın rahatladığını görünce gülümsedi. “Ağlama hakkımı daha sonraya saklıyorum.”</p>

  <p class="block10">“Elbette,” dedi adam kısık bir sesle.</p>

  <p class="block10">“Fakat kontrolsüzce ya da başka türlü ağlayan bir kadın olduğumu hiç sanmıyorum.”</p>

  <p class="block10">“O halde hatırlıyorsun?”</p>

  <p class="block10">“Bunun hafızamla bir ilgisi yok.” Doğru kelimeyi bulmaya çalıştı. “Daha çok bir his.”</p>

  <p class="block10">“O halde henüz önemli bir şey hatırlamıyorsun?” “Kayda değer bir şey hatırlamıyorum. Ah, hakkımda birkaç şey keşfettim, ama gerçeklerden ziyade hisler.” Kafasını salladı. “Hayır. Bunu tanıyorum.” Duvarı işaret etti. “Ama pek işe yaradığı söylenemez.”</p>

  <p class="block10">“Belki de âlimsindir.”</p>

  <p class="block10">“Ben mi?” Kahkaha attı. “Fakat ben bir kadınım.” Bu yine de ilginç bir fikirdi ve bundan hoşlanmıştı.</p>

  <p class="block10">“Burada ne arıyorsun?”</p>

  <p class="block10">“Duvarınıza bakıyordum.”</p>

  <p class="block10">“Hayır, demek istediğim tek başına dolaşmak yerine evde kalman gerekmez miydi?”</p>

  <p class="block10">Genç kadın sinirlendi. “Ben bir mahkûm muyum?”</p>

  <p class="block10">“Sadece benim ev...” diyerek söze başladı ancak sonra vazgeçti. “Hayır, elbette değilsin.”</p>

  <p class="block10">Genç kadın pozisyonunun uygunsuzluğundan ötürü bu imalı cümleyi umursamamaya karar verdi. Ayrıca böylesine sevimli, böylesine çekici ve açıksözlü bir kontun yanında e oturmak kendisini rahat hissedemeyeceği kadar samimiydi. Buna karşın kımıldamak zorunda olmaktan nefret ediyordu. “Ayağa kalkmam için bana yardım eder misiniz?”</p>

  <p class="block10">“Elbette.” Genç adam hemen ayağa kalkıp ona elini uzattı.</p>

  <p class="block10">Kate onun elini tuttu ve adam onu yukarı doğru çekti. Göz göze geldiler ve uzun bir süre nefes bile almadan birbirlerinin gözlerinin içine baktılar. Genç kadın onun gözlerinin içinde kendisini kaybedebilirdi, böyle bir kaybın muhteşem olup olmayacağını düşündü. Ayrıca neden onu öpmeyi bu kadar çok istediğini de merak etti.</p>

  <p class="block10">“Beni öpmek mi istiyorsunuz?” diye sordu hiç düşünmeden.</p>

  <p class="block10">“Elbette, hayır,” diye karşılık verdi adam ama mavi gözlerinden yalan söylediği anlaşılıyordu.</p>

  <p class="block10">“Beni öpmek istiyor gibi bir haliniz var.” İlginç bir şekilde bu fikir Katc’i hiç rahatsız etmemişti. Gerçek şu ki büyük ihtimalle Öpücüğüne karşılık verirdi. Tanrı aşkına, o hafif meşrep bir kadın mıydı?</p>

  <p class="block10">“Seni öpmek gibi bir niyetim olsaydı» şimdiye kadar bunu çoktan yapmış olurdum.”</p>

  <p class="block10">“Beni öpmek gibi bir niyetiniz olmasaydı, elimi bırakmış olurdunuz.”</p>

  <p class="block10">“Haklısın.” Buna rağmen elini bırakmadı. “Yine de elini tutmakla seni öpmek tamamen alakasız şeyler. Yeni tanıştık, ismini dahi bilmediğimiz düşünüldüğünde, bu tanışma tek taraflıydı.”</p>

  <p class="block10">“O halde yeni tanıştığınız kadınlan öpmediğinizi varsaymam mı gerekiyor?”</p>

  <p class="block10">“Nadiren.” Kıkırdadı. “Kadına bağlı.”</p>

  <p class="block10">Genç kadın elini hızla çekti. “Flört etmekten hoşlanan bir erkeksiniz, değil mi?”</p>

  <p class="block10">Şaşkınlıkla gözlerini açtı. “Öyle miyim?”</p>

  <p class="block10">“Evet, bence öylesiniz. Dün bile, tüm o şüphelerinize rağmen, benimle flört ettiğiniz anlar oldu.”</p>

  <p class="block10">Adam bir süre ona baktıktan sonra kahkahaya boğuldu. “Evet, sanırım haklısın.”</p>

  <p class="block10">Kate kollannı göğsünün üzerinde kavuşturup başını yana doğru eğdi. “Peki neden?”</p>

  <p class="block10">“Neden mi?” Tek kaşını kaldırdı. “Çünkü çok hoş bir kadınsın. Bundan daha iyi bir nedene ihtiyacım olabilir mi?”</p>

  <p class="block10">“Evet, Lord Noreroft, bence daha iyi bir sebebiniz olmalı.”</p>

  <p class="block10">“Oliver.”</p>

  <p class="block10">“Ne?”</p>

  <p class="block10">“Sana Kate diye hitap ettiğime göre sen de bana Oliver demelisin.”</p>

  <p class="block10">Çoktan onu Oliver olarak görmeye başlamış olmasına rağmen, “Bu bana hiç de uygun gelmiyor,” dedi genç kadın.</p>

  <p class="block10">“Hayır ama ben sana Kate diye hitap ederken, senin bana Lord Noreroft demen de uygun olmuyor. Ne de olsa...” Ona doğru yaklaştı. “Neredeyse beni öpecektin.” “Kesinlikle öyle bir şey olmayacaktı!” Sesinde öfke hâkimdi. Yanından uzaklaşıp fazla resmi bir şekilde duvarın üstüne oturdu. “Yine de beni haklı çıkardığınız için size teşekkür etmeliyim. Flört etmeye meraklı ve hiç şüphesiz tehlikeli bir erkeksiniz.”</p>

  <p class="block10">“Tehlikeli mi?” Şeytani bir şekilde sırıtınca, genç kadının kalbi sıkıştı. Tanrı aşkına, gerçekten hafif meşrep bir kadın olmalıydı. “Bundan hoşlandım.”</p>

  <p class="block10">“Ve lordum... Oliver... Seni tehlikeli yapan şey de bu.”</p>

  <p class="block10">Oliver kahkaha attı. “Sen de eğlenceli olduğun kadar cilvelisin.”</p>

  <p class="block10">“Tehlikeli değil miyim?” Eteğinin üstünde görünmeyen bir iplikle uğraşmaya başladı.</p>

  <p class="block10">“Ah, sanırım tehlikeli de olabilirsin.”</p>

  <p class="block10">Ona küçük bir bakış attı. “Kim ve neden burada olduğumu ve senden ne istediğimi bilmediğin için mi?”</p>

  <p class="block10">“Hayır, senden ne istediğimi bilmediğim için.”</p>

  <p class="block10">“Ah, Tanrım.” Memnuniyetle gülümsememek için kendisini zor tuttu. “Gerçekten de tehlikelisin.”</p>

  <p class="block10">“Okumuş biri olmadığıma göre tehlikeli olmam gerekecek.” Kolunu uzattı. “Lütfen bana sana eve kadar eşlik etme şcrcFıni ver.”</p>

  <p class="block10">Genç kadın onun koluna girdi. “Bir soru sorabilir miyim?”</p>

  <p class="block10">“Lütfen.”</p>

  <p class="block10">“Hakkımda ne düşünüyorsun?”</p>

  <p class="block10">“Ne mi düşünüyorum?”</p>

  <p class="block10">“Evet, bilirsin...” Sesinden sabırsızlandığı anlaşılıyordu. “Sence ben nasıl biriyim?”</p>

  <p class="block10">“Sana karşı tamamen dürüst olmamı ister misin?”</p>

  <p class="block10">Dürüstlük en iyi seçenek gibi görünüyordu. Ayrıca yalan söyleyebileceği herhangi bir şey varsa bile hatırlamıyordu. “Korkarım, istiyorum.”</p>

  <p class="block10">“Seni ilk gördüğümde, bilincin yerinde değildi.” Ciddi bir şekilde kafasını salladı ama ses tonunda alaycı bir hava vardı. “O nedenle üzerimde herhangi bir izlenim bıraktığını söyleyemem. Çok hoş biri olduğunu düşünmüş ve gözlerinin ne renk olduğunu merak etmiştim.” “Gözlerimin ne renk olduğunu mu? Neden?”</p>

  <p class="block10">“Yeşil gözlü, kızıl saçlı kadınlara çok düşkünümdür. Hayal kırıklığına uğramadığımı söylemeliyim.”</p>

  <p class="block10">“Flört etmeyi bırakıp sorularıma ciddi bir şekilde cevap verir misin?” Adamın kolunu bırakıp geri çekildi. “Kaba davranışlara meyilli olmana rağmen...”</p>

  <p class="block10">“Özür dilemiştim...”</p>

  <p class="block10">“Ve aşırı korumacı tavrına...”</p>

  <p class="block10">“Birçok sorumluluğum var.”</p>

  <p class="block10">“Bana oldukça anlayışlı ve zeki bir erkek gibi görünüyorsun...”</p>

  <p class="block10">“Ben âlim değilim,” diye homurdandı Oliver.</p>

  <p class="block10">“Şu an için öyle birine gerek yok ve aptal biri olmadığın da gayet açık.” Ayağını yere vurmamak için kendisini zor tuttu. “Birlikte az da olsa vakit geçirmiş sayılırız, herhalde şimdiye kadar akimda bana dair belli bir fikir oluşmuştur. Şaşkına dönmüş bir haldeyim, Oliver ve bana ne düşündüğünü söylemene ihtiyacım var.”</p>

  <p class="block10">Oliver uzun bir süre ona baktıktan sonra kelimelerini özenle seçerek konuşmaya başladı. “Bana kalırsa gerçekten hafızanı kaybetmiş olmalısın.”</p>

  <p class="block10">“Emin değil misin?”</p>

  <p class="block10">“Tam olarak değilim.”</p>

  <p class="block10">“Anlıyorum.” Yavaşça kafasını salladı. “O halde, hepsi bu kadar.” Hızla eve doğru yürümeye başladı.</p>

  <p class="block10">Genç adam telaşla onun peşinden gitti. “Bu kadar olan şey ne?”</p>

  <p class="block10">“Bu son derece tuhaf bir durum, lordum.” Elinden geldiğince çabuk malikaneye geri dönmeliydi. Orası sahip olduğu tek sığınaktı. “Seni ikna etmek için yapabileceğim hiçbir şey yok.”</p>

  <p class="block10">“Benden ne istiyorsun, Kate?” Sesinden sinirlendiği anlaşılıyordu. “Bilinci yerinde olmayan bir kadın kapımın önünde beliriyor ve uyandığında kim olduğunu bilmediğini iddia ediyor. Valizlerine ve kim olduğuna dair her türlü bilgi şaşılacak bir şekilde kayboluyor...”</p>

  <p class="block10">“Şaşılacak bir şekilde mi?” Öfkeyle ona doğru döndü. “Şaşılacak bir şekilde mi dedin?”</p>

  <p class="block10">“Evet,” dedi Oliver kibirli bir şekilde.</p>

  <p class="block10">“Bu elbise benim değil!” Eteğini ona doğru salladı. “Güzel bir şeye benziyor ama biraz büyük ve bana ait değil. Başka birinin elbisesini giymenin nasıl bir şey olduğunu biliyor musun?”</p>

  <p class="block10">Sırıtmamak için kendisini tuttu. “Aslına bakarsan, daha önce başkasına ait bir elbise hiç giymedim...”</p>

  <p class="block10">“Sakın beni cezbetmeye çalışma! İşe yaramayacak.” Tekrar eve doğru yürümeye başladı ama aniden arkasına döndü. “Ne amaçla, Oliver? Hiç bunu düşündün mü? Neden benya da bir başkasısana bir oyun oynamak istesin? Hayır, birinin senin dünyanı neden karıştırmak isteyebileceğini anlayabilirim, fakat neden herhangi biri annene böyle bir şey yapmak istesin ki? O çok iyi bir kadın.”</p>

  <p class="block10">“Bu kısmı henüz ben de çözemedim,” diye itiraf etti Oliver.</p>

  <p class="block10">“Sen bazı şeyleri çözene kadar burada kalmak gibi bir niyetim yok.” Dönüp çimenlerin üzerinde yürümeye de vam etti. “Ayrıca karakterimden şüphelenilen bir yerde kalmak gibi bir niyetim de yok.”</p>

  <p class="block10">“Mais vous avez nulle part pouralleT,” diye kötü bir Fransız aksanıyla arkasından seslendi.</p>

  <p class="block10">“Şans se soucier je ne resterai pas oü je ne suis pas voulu. Particulierement pas avec un homme qui rne pense suis un menteur!”diye hiç düşünmeden karşılık verdi ve sonra aniden durdu. “Bu Fransızca’ydı! Fransızca konuşabiliyorum!”</p>

  <p class="block10">“Birçok hanımefendi Fransızca bilir.” Sesindeki isteksizlik kendini belli ediyordu. Genç kadın ona aldırış etmedi.</p>

  <p class="block10">“Bana gidecek hiçbir yerimin olmadtğtnt söyledin. Hiç de iyi bir aksanın olmadığını eklemeliyim. Ben de sana, istenmediğim yerde, özellikte de yatana olduğumu düşünen bir adamın evinde kalmayacağımı söyledim.”</p>

  <p class="block10">“Sana asla yalancı olduğunu söylemedim,” dedi Oliver kısık bir sesle.</p>

  <p class="block10">“Hah! Ama ima ettin.” Tüm sinirine rağmen içini büyük bir memnuniyet kapladı. Fransızca biliyordu! Bu kendisi hakkında keşfettiği en iyi şeydi. “Sence ben Fransız mıyım?”</p>

  <p class="block10">“Hayır.” Onu kolundan tutup malikaneye doğru çekti. “Ne düşündüğümü bilmiyorum ama ne hatırlayıp hatırlamadığına dair beni kandırmaya çalışmadığına inanmaya başlıyorum.”</p>

  <p class="block10">“Neden?” Yerinden kımıldamayıp kolunu çekti.</p>

  <p class="block10">“O kadar iyi bir oyuncu olduğunu düşünmüyorum.” Genç kadın yeniden kolundan tutup yürümeye başladı.</p>

  <p class="block10">“Bu hiç hoş değildi.”</p>

  <p class="block10">Oliver onu umursamadı. “Ve kendimi annemin sandığı kişi olduğuna inanmayı tercih ederken buluyorum.”</p>

  <p class="block10">“Peki annen kim olduğumu sanıyor?”</p>

  <p class="block10">“Eski bir arkadaşının ya da tanıdığının kızı olduğunu.</p>

  <p class="block10">I Ier halükarda tanıdığı biri olduğunu. Zarfın içindeki her neyse onun bunu açıkladığını düşünüyor.”</p>

  <p class="block10">“Neden?”</p>

  <p class="block10">“Bilmiyorum. Dünyaya bakış açısı böyledir.”</p>

  <p class="block10">“Hayır, neden öyle düşünmeyi tercih ediyorsun?”</p>

  <p class="block10">“Çünkü annem güven dolu bir insandır ve onun hayallerinin yıkıldığını görmek istemiyorum.”</p>

  <p class="block10">“Birkaç dakika önce şimdi olduğundan daha güven dolu değildi. Soruma henüz cevap alamadım, neden?”</p>

  <p class="block10">“Çünkü yeşil gözlüsün,” diye sertçe çıkıştı Oliver.</p>

  <p class="block10">“Yapma ama, sebebinin bu olduğunu hiç.</p>

  <p class="block10">“Çünkü Kate ya da ismin her neyse...” Duraksadı ve yüzüne bakabilmek için onu kendisine doğru çevirdi. “Çünkü ne zaman o güzel yeşil gözlerine baksam, tuhaf bir hisse kapılıyorum...”</p>

  <p class="block10">“Kaçınılmazlık gibi mi?” Tanrım, yoksa o da mı aynı şeyi hissediyordu?</p>

  <p class="block10">“Evet! Hayır! Bilmiyorum. Muhtemelen. Ama şunu bil...” Parmağıyla genç kadının çenesini kaldırıp gözlerinin içine baktı. “Bir partide tanıştırılmış olsaydık ya da kalabalık bir dans pistinin farklı uçlarındayken göz göze gelmiş olsaydık ya da parkta yanımdan geçmiş olsaydın, o anda senin peşine düşerdim. Ayrıca söylemem gerekir ki uzun zamandır peşine düşmeyi isteyecek bir kadın görmedim.”</p>

  <p class="block10">“Ah.” Güçlükle yutkundu. “Şimdi beni öpmeye mi niyetleneceksin?”</p>

  <p class="block10">Oliver’ın bakışları Katc’in gözlerinden dudaklarına, sonra tekrar gözlerine kaydı. “Ne yazık ki hayır.” Elini aşağı indirip genç kadının elini tuttu ve onu beraberinde çekiştirerek hızla malikâneye doğru yürümeye başladı.</p>

  <p class="block10">“Ama istiyorum. Hem de çok. Ve bu bana hiç de akıllıca gelmiyor.”</p>

  <p class="block10">“Bana güvenmediğin için mi?” Öyle olsa bile onu öpmek istediğini bilmek güzeldi. ‘Yoksa tehlikeli olduğum için mi?”</p>

  <p class="block10">“ikisi de. Sana güvenmiyorum, umarım bu konuda yanıhyorumdur.”</p>

  <p class="block10">“Çok hoşsun, ancak biraz daha yavaş yürümeni istiyorum. Sana yetişemiyorum.”</p>

  <p class="block10">“Kendime engel olamıyorum. Yapım böyle.” Sırıtarak ona baktı. “Hoş olmayı kastetmiştim.” Ama sonra hızını azalttı.</p>

  <p class="block10">“Şimdi ne yapacağız?”</p>

  <p class="block10">“Şimdi odana dönüp akşam yemeğine kadar dinleneceksin.” Ona küçük bir bakış attı. “İki kez düştün, kendini iyi hissetmediğin sürece devam edemeyiz.”</p>

  <p class="block10">“Çok uzun bir süre uyudum ve şimdi kendimi iyi hissediyorum. Biraz aç olmama rağmen umduğumdan daha iyi olduğumu söyleyebilirim.” Gerçekten de o sırada kendisini çok iyi hissediyordu. Nedenini bilmese de tuhaf bir şekilde mutluydu. Onu öpmeyi istediğini bilmesi dışında mutlu olmasını gerektirecek hiçbir şey yoktu. Yme de tüm olanlar düşünüldüğünde bunun pek bir önemi yoktu. Fakat ona önemliymiş gibi geliyordu.</p>

  <p class="block10">“Odana yiyecek bir şeyler göndermelerini söylerim.” Kafasını salladı. “Düşmek iyi değildir. Dikkatli olmalısın.”</p>

  <p class="block10">“Ne kadar da naziksin...” Kaşlarını çattı. “Neye devam edemeyiz?”</p>

  <p class="block10">“Bana öyle geliyor ki hafızanı geri kazanmanın en iyi yolu acele etmemekten geçiyor. Bugün Roma kalıntılarını tanıdığını ve Fransızca bildiğini hatırladın. Başka neler bildiğini yarın göreceğiz.”</p>

  <p class="block10">“Peki bana yardımcı olacak mısın?”</p>

  <p class="block10">“Her an yanında olacağım.” Ses tonu kararlı, kendinden emin ve biraz da haşin çıkmıştı.</p>

  <p class="block10">Onunla birlikte vakit geçirme fikri hiç de kötü değildi. “Her an mı?”</p>

  <p class="block10">“Elimden geldiğince.”</p>

  <p class="block10">“Oliver.” Genç kadın durunca, Oliver arkasını dönüp ona baktı. “Sana minnettarım. Kendimi kaybolmuş gibi hissediyorum ve birinin beni bulmasını çok isterim.” Genç adamın yüzündeki ifade yumuşadı. “Bu uğurda, hakkında bilmemiz gereken her şeyi öğreneceğiz.”</p>

  <p class="block10">Kate tek kaşını kaldırdı. “Bu da başka bir tehdit mi?” “Hiç de değil. Aynı tehdit.”</p>

  <p class="block10">“Aynı söz mü?”</p>

  <p class="block10">“Kesinlikle.” Ona doğru eğildi. “Sakın bir yanlış yapmaya kalkma, Kate, ne olursa olsun seni bulurum.”</p>
</body>
</html>
