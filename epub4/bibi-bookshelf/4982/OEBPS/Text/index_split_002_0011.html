<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">On Beşinci Bölüm</h1>

  <p class="block10">Harika bir geceydi. Yağmur tüm gün sürecek gibi görünse de bulutlar kaybolmuş ve yıldızlar gökyüzünde ışıldamaya başlamıştı. Balkona ve bahçeye şemsiyelerle mevsime uygun renklerde bayraklar yerleştirilmişti. Minyatür lambalar yıldızların ışıklarını yansıtıyor ve her yerde ışıklar yanıp sönüyordu. Kathleen, Leydi Norcroft, yeğenleri, Bay Berkley ve uşaklara evi dekore etmelerinde yardımcı olmuştu ama sonucun bu kadar büyüleyici olacağını aklının ucundan bile geçirmemişti. Gün oldukça hareketli geçmişti. Bir ara Leydi Norcroft kasabada halletmesi gereken son bir işi olduğunu söyleyip birkaç saatliğine ortadan kaybolmuştu. Şimdi ise balonun başlamasına çok az bir süre kalmıştı ve Kathleen çıkardıkları işten hoşnuttu.</p>

  <p class="block10">Kendisinden de oldukça hoşnuttu. Renk ve kumaş konusunda birlikte karar vermiş olsalar da Kathleen Madam DuBois’mn kusursuz bir elbise dikebileceğim hiç düşünmemişti. Bu gece kim olduğunu bilerek aynaya baktığında, kendisini tanımakta güçlük çekmişti. Son moda elbisesi kışkırtıcı bir şekilde güzelliğini gözler önüne seriyordu. Madam kesinlikle sihirli bir dokunuşa sahipti.</p>

  <p class="block10">Kathleen elinde kokteyliyle balkonun bir köşesinden dans edenleri seyrederken, Olivcr onun hemen yanında duruyor ve kalabalığı gözden geçirerek kuzenleriyle Bay Berklcy’i gözetim altında tutuyordu.</p>

  <p class="block10">Kathleen’in tecrübelerine göre bu sıradışı bir baloydu. Baloya katılan herkes en şık kıyafetlerini giymişti ama içlerinde çok azı elmas broş ya da zümrüt bilezik takmıştı. Konuklar toprak sahipleri ve varlıklı ailelerle sınırlı değildi. Kiracılar ve komşu ailelerin yanı sıra köylüler de davet edilmişti. Leydi Norcroft Hasat Balosu’nun hep böyle olduğunu ve her zaman böyle olması gerektiğini dile getirmişti. Kasabadaki herkesi davet etme geleneği kendisi Norcroft Kontesi olmadan çok uzun zaman önce başlamıştı ve öldükten sonra da devam edecekti. Bir geceliğine, Norcroft Malikanesi her şeyin mümkün olabileceği büyülü bir yere dönüşmüştü.</p>

  <p class="block10"><sup class="calibre4">W</sup>I Ier şeyin...” dedi Kathleen kısık bir sesle.</p>

  <p class="block10">Olivcr ona baktı. “Bir şey mi söyledin?”</p>

  <p class="block10">Genç kadın mutlulukla gülümsedi. “Bu gecenin ne kadar sihirli olduğunu düşünüyordum.”</p>

  <p class="block10">Kıkırdadı. “Işıkların ve müziğin yapabildikleri inanılmaz.”</p>

  <p class="block10">“Işıklar ve müzikten kaynaklandığını sanmıyorum.” “O halde havadaki elektrik.” Parmaklıklara yaslanıp dans edenleri izlemeye devam etti. “Yılın bu zamanı bunu hep hissederim. Havaya sanki bir tür beklenti hâkim. Bir şey olacakmış gibi hissediyorum. Önemli bir şey.”</p>

  <p class="block10">Katc tek kaşını kaldırdı. “Kış gibi mi?”</p>

  <p class="block10">“O da var.” Kahkaha attı. “Bence güzel bir düşünce ama muhtemelen saçma.”</p>

  <p class="block10">“I Iayır, ne demek istediğini anlıyorum. Böyle bir gecede, insan her şeyin mümkün olabileceğini düşünüyor.”</p>

  <p class="block10">Olivcr imalı bir şekilde gülümsedi. “Gerçekten de öyle.”</p>

  <p class="block10">“Oliver Leighton.” Genç kadın kokteylinden bir yudum aldı. “Sen çok ama çok kötü bir adamsın.”</p>

  <p class="block10">“Sadece söz konusu sen olduğunda.”</p>

  <p class="block10">“Bu hoşuma gidiyor.”</p>

  <p class="block10">“Sen de çok gizemli bir kadınsın, Kate.”</p>

  <p class="block10">“Öyle miyim?” Zoraki bir şekilde gülümsedi. “Dün geceden sonra gizemin kalmadığını sanıyordum. Artık hiçbir sırrım yok.”</p>

  <p class="block10">“İkimiz için de hâlâ bir sır olan hayatın dışında, bana kalırsa keşfetmekten zevk alacağım birçok sırrın olmalı.” Bir süre duraksadı. “Kate, seninle bu konuda konuşmak istiyordum.”</p>

  <p class="block10">“Sırlarım hakkında mı? Burada mı? Tanrım, Oliver, çok maceraperestsin.”</p>

  <p class="block10">“Kastettiğim bu olsaydı, haklı olabilirdin. Meseleyi ele almanın zamanının geldiğini, hatta geçtiğini düşünüyorum.”</p>

  <p class="block10">“Dün gece konuyu çok iyi ele almış görünüyordun,” diye mırıldandı genç kadın.</p>

  <p class="block10">“Haklısın.” Ona doğru yaklaştı. “Ve bunu tekrarlamaya kararlıyım.” Doğruldu ve ciddi bir ses tonu takındı. “Fakat dün gece bir şeye karar verdim...”</p>

  <p class="block10">“Nasıl vakit buldun?”</p>

  <p class="block10">Oliver kahkaha atmamak için kendisini tuttu. “Dün gece aniden karşıma çıkmadan önce...”</p>

  <p class="block10">“Özür dilerim.”</p>

  <p class="block10">“Kabul etmiyorum ve kesinlikle telafi etmeni bekliyorum.”</p>

  <p class="block10">Kate içkisini yudumladı. “Bu gece olabilir mi?”</p>

  <p class="block10">“Ben de aynı şeyi düşünüyordum. Ne hoş bir tesadüfi”</p>

  <p class="block10">“Çok fazla ortak noktamız var, Oliver.”</p>

  <p class="block10">“Gerçekten de öyle. Demeye çalıştığım şey... Avuka tımdan kim olduğunu öğrenmesi için özel bir dedektif tutmasını isteyeceğim.”</p>

  <p class="block10">“Öyle mi?” İçini küçük bir korku sarsa da buna aldırış etmemeye karar verdi. Endişelenmesine hiç gerek yoktu. Gecenin sonunda zaten ona her şeyi anlatmayı planlıyordu. Ya da daha sonra onun yatağındaykcn. Ya da belki de yarın. Henüz ne doğru an ne de doğru kelimeler karşısına çıkmıştı. Her şeyi doğru düzgün bir şekilde ona anlatması çok önemliydi. Ve anlatan kişinin kendisi olması da bir o kadar önemliydi. “Nedense, bunun gerekli olacağını sanmıyorum.”</p>

  <p class="block10">“Kate...” Sesi narin ve kırılgan bir şekilde çıkınca, genç kadının içini suçluluk duygusu kapladı. “Hayatın hakkında birkaç şey hatırladığım biliyorum...”</p>

  <p class="block10">“Her gün yeni bir şey hatırlıyorum.”</p>

  <p class="block10">Oliver ona anlayışlı bir şekilde baktı. “Beklemeye razı mısın? Asla alamayacağın cevaplar için?” Kafasını salladı. “Sabırsız bir adam olduğumu hiç düşünmemiştim ama sabrımın tükenmek üzere olduğunu hissediyorum.” Kalabalığı işaret etti. “Bu gece buradaki konuklar, komşu malikânelerden ya da kasabadan gelenler de dahil, buradaki hemen hemen tüm aileler yüzyıllardır bir şekilde Norcroft Malikânesi’ne bağlıdır. Bunu seviyorum. Süreklilik hissinden, geçmiş ve şimdiki zamanın bir arada olmasından hoşlanıyorum. Ve bunu Hasat Balosu’nda her zamankinden daha güçlü hissediyordum.” Ona küçük bir bakış attı. “Tüm bunlar kulağa komik mi geliyor?”</p>

  <p class="block10">“Hayır. Tam bir kont gibi konuşuyorsun.”</p>

  <p class="block10">Oliver kahkaha attı. “Bu iyi bir şey sanırım.” Kelimelerini seçmek için duraksadı. “Ve bu kont, tüm bu insanlara seni kendi isminle takdim etmeyi çok istiyor.”</p>

  <p class="block10">Kate’in kalp atışları hızlandı, bu adamı bulduğu için kendisini çok şanslı hissediyordu. Lanet gerçek olsun ya da olmasın, Oliver’ı bulmasını sağlamıştı vc bu yüzden sonsuza dek minnettar olacaktı. <sup class="calibre4">w</sup>Bu şimdiye dek duyduğum en güzel şey.”</p>

  <p class="block10">“Bunu hatırlayabiliyorsun,” dedi genç adam alaycı bir şekilde. Bir süre hiçbir şey söylemeden dans edenleri seyretti. “Söylemeye çalıştığım şey, geçmişin sağlam temelleri olmadan, hayat devam edemez. Vc ben geleceğe umutla bakmayı çok istiyorum.”</p>

  <p class="block10">“Anlıyorum.” Düşünceli bir şekilde ona baktı. Böyle olacağını hayal etmemişti ama belki de geçmişi hakkında bildiği her şeyi ona söylemesi için doğru an bu andı. Derin bir nefes aldı. “Oliver.”</p>

  <p class="block10">“Evet?”</p>

  <p class="block10">“Sana söylemek istediğim bir şey var.”</p>

  <p class="block10">Genç adam şeytani bir şekilde gülümsedi. “Telafi etmekle mi ilgili?”</p>

  <p class="block10">“Pek sayılmaz.” Lanet olsun, kelimeler hâlâ aklına gelmiyordu. Bu tam bir saçmalıktı. Dürüst ve lafı dolandırmadan yaklaşmak en iyisi olacaktı. Pekâlâ. “Oliver.” Kelimeler sanki omzunun ötesinde havada süzülüyormuş gibi bakışlarını ondan kaçırıp boşluğa baktı. “1 latırlıyorum...”</p>

  <p class="block10">“Evet?”</p>

  <p class="block10">Balkonun öteki tarafında uzun boylu, seçkin bir adam Leydi Norcroft’un elini öpüyordu. Katc o mesafeden bile adamın özel bir yanı olduğunu görebiliyordu, belki de bu sadece duruş şeklinden ötürüydü. Leydi Norcroft’u dansa kaldırırken, adamın yüzünü gördü ve o an nefesi kesildi.</p>

  <p class="block10">“Neyi hatırlıyorsun?” diye üsteledi Oliver.</p>

  <p class="block10">Burada ne arıyordu? Tanrı aşkına, her şeyi mahvedecekti.</p>

  <p class="block10">“Kate? Ne oldu?”</p>

  <p class="block10">“Müzik, Oliver,” dedi hemen. Herkesten önce yeni gelen misafirle konuşmalıydı. “Bu vals, en sevdiğim.”</p>

  <p class="block10">“Bunu hatırlaman güzel.” Gülümseyerek kolunu uzattı. “Gidelim mi?”</p>

  <p class="block10">“Harika bir fikir.” Dans etmek onu Leydi Norcroft ve yanındaki adama yakınlaştıracaktı. Peki ya sonra?</p>

  <p class="block10">Oliver onu dans pistine götürdü ve “Başka bir şey hatırlıyor musun?” diye sordu.</p>

  <p class="block10">“Hayır,” dedi Kate dalgın bir şekilde, pistteki çiftlerin arasında Leydi Norcroft’la partnerini bulmaya çalışıyordu.</p>

  <p class="block10">“Aklın meşgul gibi sanki.”</p>

  <p class="block10">“Hiç de değil.” Neredeydiler?</p>

  <p class="block10">“Genellikle müziğin insana bazı şeyleri anımsatmakta yardımcı olduğunu düşünürüm.”</p>

  <p class="block10">“Öyle mi?” Kalabalığı gözden geçirdi.</p>

  <p class="block10">“Belirli bir şarkıyı ilk ya da son kez nerede duyduğumu. Bir insanı ya da mekânı.”</p>

  <p class="block10">“Ne güzel.” Oliver’ın arkasını görebilmek için boynunu uzattı.</p>

  <p class="block10">“Belki de konuşmamalıyım. Belki o zaman aklına bir şey gelir.”</p>

  <p class="block10">“Belki de.” Balo sona ermek üzere olsa da dans pisti ve bahçe hâlâ kalabalıktı. Kısa bir süre sonra konuklar evlerine gideceklerdi vc herhangi birini bulmak daha kolay olacaktı. Ancak o zamana dek çok geç olabilirdi.</p>

  <p class="block10">Müzik sona ererken Oliver onu pistin kenarına doğru çekti. Gözlerinde endişeli bir ifade vardı. “Sen iyi misin?”</p>

  <p class="block10">“Evet, iyiyim.” Neşeyle gülümsedi. “Gerçekten, çok iyiyim.”</p>

  <p class="block10">Oliver kaşlarını çattı. “Bence iyi görünmüyorsun.”</p>

  <p class="block10">“Sadece... Susadım. Hepsi bu. Bana bir kadeh kokteyl getirebilir misin?”</p>

  <p class="block10">Genç adam bir süre ona baktıktan sonra kafasını salladı. “Elbette.”</p>

  <p class="block10">Oliver içecek ve yiyeceklerin olduğu masaya doğru yürürken müzik tekrar başladı.</p>

  <p class="block10">“Bu dansı bana lütfeder misiniz?” dedi kalın ve tanıdık bir ses tam arkasından.</p>

  <p class="block10">Kate hemen arkasına döndü. “Burada ne arıyorsun?”</p>

  <p class="block10">Tek kaşını kaldırdı. “Böyle bir karşılama beklemiyordum.”</p>

  <p class="block10">“Seni karşılamayı beklemiyordum!”</p>

  <p class="block10">“Konuşmamız gereken çok şey olduğunu sanıyorum.” Gülümsedi. “Dans ederken konuşmak ister misin?”</p>

  <p class="block10">“Saçmalama, dans falan etmeyeceğiz.” Oliver’a baktı. Durmuş biriyle sohbet ediyor ve birkaç dakikalık yokluğunu fark edecekmiş gibi görünmüyordu. “Baş başa konuşmalıyız. Sana söylemek istediğim çok şey var. Benimle gel.” Yürümeye başladı.</p>

  <p class="block10">Adam peşinden ilerlerken, Kathleen onun sesindeki neşeyi adeta duyabiliyordu. “Her zaman talepkâr oldun.”</p>

  <p class="block10">Balo salonundan geçip bir koridora yöneldiler, sonra Kathleen onun bir odaya girmesini sağladı. “Evet, amca, burada ne arıyorsun?”</p>

  <p class="block10">Dumleavy Kontu Malcolm sırıttı. “Seni kurtarmaya geldim, genç hanım.”</p>

  <p class="block10">Kathleen şaşkınlıkla ona baktı. “Beni kurtarmaya mı geldin? Benim kurtarılmaya ihtiyacım yok. Her şey tamamen kontrolüm altında.”</p>

  <p class="block10">Amcası odada yürüyüp şöminenin yanma vardı ve şömine rafının üzerindeki portreyi incelemeye başladı. “Ben öyle duymadım.”</p>

  <p class="block10">“Peki tam olarak ne duydun?” Gözlerini kısarak ona baktı. “Daha doğrusu kimden duydun?”</p>

  <p class="block10">“Sorun senden ya da kız kardeşimden hiç haber alamamış olmamızdı.” Malcolm ona azarlarcasına bir bakış attı. “Başından beri ikinizi tek başınıza yola göndermenin iyi bir fikir olmadığını düşünüyordum. Ben de sizinle gelmeliydim.”</p>

  <p class="block10">“O halde seni büyükannem mi gönderdi?”</p>

  <p class="block10">“Büyükannenle birlikte bu konuyu konuştuk. Burnumu sokmamı istemeyeceğinizi biliyorduk ama...”</p>

  <p class="block10">“Ama yine de geldin.”</p>

  <p class="block10">Malcolm ona aldırış etmedi. “İskoçya’dan ayrıldığından bu yana iki haftadan fazla bir süre geçti. Sizden küçük bir not bile almayınca, Londra’ya gelmeme karar verdik. Olmanız gereken yerde olmadığınızı keşfedince ne kadar şaşırdığımı hayal edebiliyorsundur.”</p>

  <p class="block10">“Senin için nasıl bir sürpriz olduğunu anlayabiliyorum,” diye homurdandı Kathleen. “Ama bu benim işim değildi.”</p>

  <p class="block10">“Bunun farkındayım. Kız kardeşimin nereye gittiğini anlamak hiç de zor değildi,” dedi Malcolm alaycı bir gülümsemeyle. “Ben de Londra’dan Lord Darlington’ın malikanesine gittim.”</p>

  <p class="block10">Genç kadının gözleri kocaman açıldı. “Hannah’yı gördün mü? Sana ne söyledi?”</p>

  <p class="block10">Malcolm şömine rafına yaslandı ve kollarını göğsünün üzerinde kavuşturup düşünceli bir şekilde yeğenini süzdü. “Çılgın zekâsının ortaya attığı saçma bir hikâye için yapılan gülünç bir plan. Onunla işbirliği yapmayı kabul etmeyince sorunu kendi kendine çözmeye kalkmış.”</p>

  <p class="block10">“Nasıl?” diye sordu Kathleen.</p>

  <p class="block10">“Nasıl mı?”</p>

  <p class="block10">“Evet, nasıl?” Çocukken yaptığı gibi ayağını yere vurmamak için kendisini zor tuttu. “Nasıl kendi kendine çözmeye kalkmış?”</p>

  <p class="block10">Kafasını salladı. “Bundan hiç hoşlanmayacaksın.”</p>

  <p class="block10">“Şimdiden hoşlanmadığımı söyleyebilirim.” Kendisini duyacaklarına hazırladı. “Bana gerçeği söyle, amca.”</p>

  <p class="block10">Amcası suratını buruşturdu. “Büyüyle.”</p>

  <p class="block10">“Hayır, buna inanmıyorum, inanmayacağım.” Kollarını kavuşturup odanın içinde yürümeye başladı. “Bu saçmalık.”</p>

  <p class="block10">“Demek lanete inanıyorsun ama büyüye inanmıyorsun?”</p>

  <p class="block10">“Evet,” diyerek sertçe çıkıştı. “İkisi de tamamen farklı şeyler. Bana, sana ve ailemize olan her şey ve Olivcr’ın ailesinin başına gelen şeyler beni buna inanmaya zorladı, çünkü birinin bu konuda bir şeyler yapması gerekiyor ve o kişi benim.”</p>

  <p class="block10">“Pekâlâ,” dedi Malcolm yavaşça. “Lanet kadar sıradışı bir şeye inanıyorsun ama deli teyzenin hafızanı kaybetmiş gibi yapman için bir planı olduğuna...”</p>

  <p class="block10">“O konuda işbirliği yapmayı reddettim.”</p>

  <p class="block10">“Ve sonra gerçekten de hafızanı kaybettin, bu sence... Bir tesadüf mü?”</p>

  <p class="block10">“Dünyada çok garip şeyler olabiliyor,” dedi Kathlccn.</p>

  <p class="block10">“Sanmam.”</p>

  <p class="block10">“Ne dersen de ama işin gerçeği...” Aniden durup ona baktı. “Hafızamı kaybettiğimi nereden biliyorsun? Ilanııah ben uyanmadan gitmiş.”</p>

  <p class="block10">“Yine de biliyordu.” Omuzlarını silkti. “Sanki kendisi...”</p>

  <p class="block10">Kathleen onu durdurmak için elini kaldırdı. “Sakın söyleme.”</p>

  <p class="block10">“Nasıl istersen.” Duraksadı. “O halde büyünün etkisi geçti?”</p>

  <p class="block10">“Büyü falan yoktu.” Dişlerini gıcırdattı. Elbette ona hafıza kaybının bir hafta sürdüğünü söylemeyecekti. “Başıma aldığım darbe yüzünden kaybettiğim hafızamı çok geçmeden geri kazandım. Sadece tıbbi bir konuydu, bunun büyüyle alakalı bir yanı yok.”</p>

  <p class="block10">“Sanırım şu an bunun hiçbir önemi yok. Ne olursa olsun I Iannah bana nerede olduğunu söyledi. Bu arada sana valizlerini yolladı.”</p>

  <p class="block10">“En azından bunu yapmış!”</p>

  <p class="block10">“Kasabaya bu sabah vardım ve hemen Leydi Norcroft’a bir not gönderdim.”</p>

  <p class="block10">Kathleen gözlerini kıstı. “Neden?”</p>

  <p class="block10">“Aniden karşına çıkmadan önce nasıl bir işe bulaştığını bilmenin en iyisi olacağını düşündüm. Leydi Norcroft benimle otelde buluştu.”</p>

  <p class="block10">“Öyle mi?”</p>

  <p class="block10">“Evet.” Kıkırdadı. “Ruhu da kendisi kadar güzel olan hoş bir kadın.”</p>

  <p class="block10">Kathleen homurdandı. Amcasının gözlerinde bu ifadeyi daha Önce de görmüştü. “Anıca.”</p>

  <p class="block10">Malcolm sırıttı. “Beni gördüğüne sevinmedin mi, Kathleen?”</p>

  <p class="block10">“Sevinmek mi?” Aniden her dakika onu ele geçiren kaybolmuşluk hissi, karşısında amcasını bulduğu anda hissettiği tüm kızgınlığı yok etti. “Sevinmek mi?” Kelimeler ağzından zar zor çıkıyordu.</p>

  <p class="block10">Kendisini amcasının kollarına attı, yaralarını sarmak için hep yanında olan adamdan teselli bulmaya çalışan küçük bir kız gibiydi yine. “Daha önce hayatımda birini gördüğüm için hiç bu kadar sevinmemiştim.”</p>

  <p class="block10">Malcolm onun saçlarını okşadı. “Senin için çok mu zordu, Kathleen?”</p>

  <p class="block10">“Tahmin bile edemezsin.” Göğsüne doğru burnunu çekti. “Kim olduğumu, nereli olduğumu bilmiyordum. Seni, büyükannemi, Hannah’yı, Kennctlfı ya da kimseyi hatırlamıyordum. Ne ismimi ne de ne yapacağımı biliyordum. Korkunçtu.”</p>

  <p class="block10">Ona sıkıca sarıldı. “Kız kardeşime bunun hesabını sormalıyız.”</p>

  <p class="block10">“Büyü yaptığı için mi?” Kıkırdamamak için kendisini zor tuttu. İnandığımdan değil elbette ama yaptığı büyü ilk kez işe yaramış olabilir mi?” Başını kaldırıp amcasına baktı. “Bana kalırsa büyükannem buna çok sevinecek.”</p>

  <p class="block10">“Büyükannen çok kızacak,” dedi amcası kesin bir şekilde ve Kathleen*in burnunun ucunu öptü. “Ben de öyle.” Umarım sizi bölmüyorumdur.” Kapı girişinden Oliver’ın sesi duyuldu. “Kate?”</p>

  <p class="block10">Malcolm tek kaşını kaldırdı. “Sana Kate demesine izin mi veriyorsun?”</p>

  <p class="block10">Kathleen burnunu buruşturup amcasının kollarının arasından sıyrıldı. “Oliver, sana söylemem gereken bir şey var.”</p>

  <p class="block10">“Görebiliyorum.” Oliver şaşkın ve endişeli bir şekilde ona bakıyordu. “Lütfen bana onun kocan olduğunu söyleme.”</p>

  <p class="block10">“Kocası mı? Saçmalama, evlat.” Malcolm kahkaha attı. “Ben onun amcasıyım.”</p>
</body>
</html>
