<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Yirminci Bölüm</h1>

  <p class="block10">Oliver hızla Ön kapıdan içeri girdi. “Hollinger!”</p>

  <p class="block10">Hollinger öylesine çabuk belirmişti ki onun dönmesini bekliyormuş gibiydi. “Evet, lordum?”</p>

  <p class="block10">“Kathleen hâlâ salonda mı?”</p>

  <p class="block10">“Evet, efendim.”</p>

  <p class="block10">“Peki ya annem?”</p>

  <p class="block10">“Anneniz ve Lord Dumleavy serada olmalılar.”</p>

  <p class="block10">“I İarika. Onlarla salonda görüşmek istediğimi söyle.” “Derhal, efendim.” Hollinger duraksadı. “Halıya su damlattığınızın farkındasınız, değil mi, efendim?”</p>

  <p class="block10">“Farkındayım, evet. Ama şu an umrumda olan en son şey bu.” Salona doğru yürümeye başladı, sonra durdu. “Ah, Bay Berkley için Bayan Fairchild’ı, Genevieve’yi bul.” Genç adama gülümsedi. “İyi şanslar, Berkley.” Berkley kafasını salladı. “Size de efendim.”</p>

  <p class="block10">Oliver salona yöneldi. Tam olarak ne söyleyeceğinden emin değildi ama şimdilik bu konuda endişe etmeyecekti. Doğru kelimeler aklına gelecekti.</p>

  <p class="block10">Salonun kapısını itip açtı. Kate pencerenin önünde durmuş arka bahçeye bakıyordu. Omuzlarının duruşu neredeyse yenilmiş gibi görünmesine yol açıyordu. Oliver’ın bu görüntü karşısında yüreği burkuldu. Bunu ona o mu yapmıştı? Hayır, herhalde ışığın bir oyunuydu. Kate’i yenilgiye uğratabilecek hiçbir şey hayal edemiyordu. Onun Kate’ini.</p>

  <p class="block10">“Kate.” Ona doğru yaklaştı.</p>

  <p class="block10">Genç kadın arkasına döner dönmez gözleri kocaman oldu. “Geri dönmüşsün.”</p>

  <p class="block10">Oliver kafasını salladı.</p>

  <p class="block10">“Neden?”</p>

  <p class="block10">“Gidemedim.”</p>

  <p class="block10">Yavaşça gülümsedi. “Ah, Oliver.”</p>

  <p class="block10">“Hayır.” Genç adam kafasını salladı. “Demek istediğim, gitmem imkânsızdı. Ne atlar ne de arabalar müsait, köprü de geçit vermiyor, kayık battı ve çatıdan düşen taşlar neredeyse ölümüme sebep olacaktı.”</p>

  <p class="block10">Katc’in gülümsemesi kayboldu. “Anlıyorum.”</p>

  <p class="block10">“Hayır, anlamıyorsun.” Ona doğru yaklaştı. “Gitmemin imkânsız olduğunu görene dek anlayamamıştım.” Onu kollarının arasına aldı. “Seni terk edemezdim.” “Tanrım.” Başını kaldırıp gözlerinin içine baktı. “Sen... Çok ıslanmışsın.”</p>

  <p class="block10">Oliver kahkaha attı. “Biliyorum.” Onu hızla ve sertçe öptükten sonra bıraktı. “Özür dilerim.”</p>

  <p class="block10">“Kabul edilmiştir.” Yüzünü kavrayıp onu öptü, uzun ve yumuşak bir öpücüktü bu. Onu bıraktığında, Oliver nefesini kontrol etmekte güçlük çekti.</p>

  <p class="block10">“Sanırım bu gitmeyeceğin anlamına geliyor.” Kapı girişinden Leydi Norcroft’un sesi duyuldu.</p>

  <p class="block10">“Umarım gitmez,” diye gürledi Lord Dumleavy.</p>

  <p class="block10">Oliver Kate’ten uzaklaştı. “Gitmemi o kadar zorlaştırdınız ki.”</p>

  <p class="block10">“insan çocukları için elinden ne geliyorsa yapar,” dedi Leydi Norcroft kibirli bir şekilde ve kanepeye oturdu. Dumleavy yaşlı kadının hemen arkasına geçti. Oliver iki sinin bir tür ittifak kurmuş olduğunu fark etti. Biri oğlunun, diğeri ise yeğeninin evlendiğini görmek istiyordu... Yoksa sebep tamamen farklı mıydı? Oliver bundan emin değildi. “Bana teşekkür etmelisin.”</p>

  <p class="block10">“Teşekkür mü?” Başka şartlar altında olsaydı, işlerine burnunu soktuğu için annesine hâlâ kızgın olurdu. Ama işine karışması en sonunda gerçekten istediği şeyi fark etmesine neden olduğu için içinde mutluluktan başka bir duygu barınmıyordu. “Atları ve at arabalarını kullanılmaz hale getirdiğin için mi?”</p>

  <p class="block10">Annesi sırıttı. “Ben bunun çok zekice olduğunu düşünüyorum.”</p>

  <p class="block10">Oliver dikkatle ona baktı. “Köprüyle hiçbir ilgin olmadığını sanıyorum...”</p>

  <p class="block10">“Köprüyle mi?” Annesinin yüzünde şaşkın bir ifade belirdi ancak Oliver ona inanmakta zorluk çekiyordu.</p>

  <p class="block10">“Köprüden geçmek imkânsız.” Başım salladı. “Ve anlaşılan kayıkta da delikler varmış. Battı. I Iem de Bay Berkley ve ben içindeyken.”</p>

  <p class="block10">“Gerçekten mi?” Lord Dumleavy’le bakıştılar.</p>

  <p class="block10">Oliver gözlerini kıstı. “Anne.”</p>

  <p class="block10">“Tanrım, Oliver, bana o şekilde bakmana gerek yok. Bu arada, halıya su damlattığının farkında mısın?”</p>

  <p class="block10">“Boğulabilirdim, anlıyor musun?”</p>

  <p class="block10">“Saçmalama.” Derin bir nefes aldı. “Nehir hiçbir zaman derin olmadı, üstelik sen çok iyi bir yüzücüsün. Yme de seni temin ederim ki ne köprü ne de kayıkla bir ilgim var.”</p>

  <p class="block10">“Neredeyse yağmur yüzünden de onu suçlayacak,” dedi Lord Dumleavy kısık bir sesle.</p>

  <p class="block10">“Mümkün olsaydı, suçlardım,” dedi Oliver.</p>

  <p class="block10">“Atların ve arabaların müsait olmaması için elimden geleni yaptığımı itiraf ediyorum, fakat yağmur benden daha büyük bir gücün kontrolündeydi.” Duraksadı. “Yine de çatıdan taşların düşmesi beni gururlandırdı.”</p>

  <p class="block10">Oliver annesine baktı. “Çatıdan düşen taşlardan da mı sen sorumluydun? Ne? Yoksa çatıya mı çıktın?”</p>

  <p class="block10">“Bu çok aptalca olurdu. Ben sadece senin yıllar önce gözden geçirmen gereken tavan arasındaki aile dokümanlarına bakmaya gittim.” Kate’e göz attı. “Lanetle ilgili çok eski referansların yanı sıra arada sadece senin ailenin...” İmalı bir şekilde oğluna baktı. “Büyüyle uğraşmadığına dair kanıtlar buldum.”</p>

  <p class="block10">“Harika,” diye homurdandı Oliver. Tüm keyfi kaçmıştı.</p>

  <p class="block10">“O nedenle elimizde bir emsal olduğundan ve kesinlikle ihtiyaç duyulduğundan...” Gelişigüzel bir şekilde omuzlarını silkti. “Büyü yapmayı denemeye karar verdim.” Oliver homurdandı. “Tanrı aşkına!”</p>

  <p class="block10">Leydi Norcroft Kate’e hitap etti. “Amcan bana yardım etti, canım. O bu konuda çok iyi.”</p>

  <p class="block10">“Amcam mı?” Kate şaşkın bir halde amcasına baktı. “Sen de mi?”</p>

  <p class="block10">“İnsan bozguna uğratamayacağı bir orduyla karşılaştığında, en azından eşit miktarda şiddet uygulamalı,” dedi Dumleavy.</p>

  <p class="block10">Kate kaşlarını çattı. “Ne?”</p>

  <p class="block10">“Ailemdeki tüm kadınlar büyü sanatlarıyla ilgileniyorsa, ben de bu konuya bir göz atmalıyım diye düşünmüştüm.” Sırıttı. “Sadece koruma amaçlı.”</p>

  <p class="block10">Kate ters ters ona baktı. “Ama yaptıkları hiçbir şey işe yaramadı.”</p>

  <p class="block10">“Benim yaptıklarım da hiçbir zaman işe yaramamıştı. Ama belki de...” Gözleri ışıldadı. “Doğru zaman değildi.” “Çıldırmışsınız. Hepiniz.” Oliver öfkeyle Kate’e baktı. “Amcan annemi baştan çıkarıyor, görmüyor musun?”</p>

  <p class="block10">“Baştan mı çıkarıyor?" Kate sinirlendi. “Amcam annene sadece küçük bir... Numara öğretmiş. Hepsi bundan ibaret.”</p>

  <p class="block10">“O küçük numara neredeyse beni Öldürecekti. Santimetre farkıyla ıskaladı. Hem de tam iki kez!”</p>

  <p class="block10">“Iskaladıysa, doğru yapamamışlar demektir, değil mi?” diye çıkıştı Kate.</p>

  <p class="block10">“Taşlar çok yakınına düştüyse özür dilerim,” dedi annesi. “Bu iş bilim değil, biliyorsun.”</p>

  <p class="block10">“Bilim bile değil!”</p>

  <p class="block10">Annesi ona aldırış etmedi. “Sadece uyarı amaçlıydı. Gitmeni engelleyip aklını başına alman için.”</p>

  <p class="block10">“Aklımı başıma almam için demek ki nehirde batmam gerekiyormuş.”</p>

  <p class="block10">Leydi Norcroft çenesini kaldırdı. “O konuda beni suçlayamazsın.” Duraksadı. “Onu ben düşünmedim.”</p>

  <p class="block10">“Yine de bir şeydir. Ayrıca çatıdan düşen taşların büyüyle ilgisi olduğunu da düşünmüyorum. Bugün olan her şeyin mantıklı bir açıklaması olmalı.” Ancak tesadüflerin çokluğu Oliver’ı rahatsız etmeye başlamıştı. Yine de şu an bunun bir önemi yoktu. Islak saçlarında elini gezdirdi. Böyle olacağını hayal etmemişti. Mantıksız biriymiş gibi öfkeyle ona bakması yerine... Kate’in şimdiye kadar kollarının arasında olması gerekiyordu. Sakinleşmek için derin bir nefes aldı. “Kate.”</p>

  <p class="block10">Genç kadın tek kaşını kaldırdı.</p>

  <p class="block10">“Sana karşı hislerimin büyüyle herhangi bir ilgisi var mı?”</p>

  <p class="block10">Kate kollarını göğsünün üzerinde kavuşturdu. “Bana kalırsa çok büyüleyici. Öyle olmalı.”</p>

  <p class="block10">“Hayır, demek istediğim, bana hiç büyü yapıldı mı?” Genç kadının gözlerinin içine baktı. “Herhangi bir tılsım ya da bir tür numara?”</p>

  <p class="block10">Kate omuzlarını dikleştirdi. “Hayır.”</p>

  <p class="block10">“Anne?”</p>

  <p class="block10">“Yine harika bir fikir, fakat böyle bir şey hiç aklıma gelmediği için cevabım hayır. Hiçbir şey yapmadım.” Kafasını salladı. “Çatıdaki birkaç taşı yerinden etmek şimdiye kadar denediğim tek büyüydü.” Şaşkın bir şekilde Dumleavy’ye baktı. “İki kez mi?”</p>

  <p class="block10">Dumleavy omuz silkti.</p>

  <p class="block10">“İki kez mi demiştin, Oliver?” diye yavaşça sordu annesi.</p>

  <p class="block10">“İki kez. Taşlar evden çıktığımda ve geri döndüğümde düştü,” dedi Oliver sabırsızca. “Bu arada, İkincisine hiç gerek yoktu. Çoktan ne yapacağıma karar vermiştim.” Leydi Norcroft Dumleavy ile bakıştı. “Niyetimiz iki kez başına iş açmak değildi.”</p>

  <p class="block10">“Belki de kendi gücünün farkında değilsindir,” dedi yaşlı adam fazla düşünmeden ama gözlerinde sözlerini yalanlayan huzursuz bir ifade vardı.</p>

  <p class="block10">Oliver ikisine de aldırış etmeyip Kate’in yanma gitti ve onun ellerini tuttu. “İçinde bulunduğumuz şartların hiç de romantik olmadığının farkındayım, ayrıca diz çökmem gerekiyor, fakat sırılsıklamım ve üşüyorum, üstelik yeterince bekledim. Lanete inanmıyorum ama hayatıma girmeni sağladığı için minnettarım. Tüm olanlar hakkında farklı görüşlerimiz olmasına rağmen...” Derin bir nefes aldı. “Kate, benimle evlenir misin?”</p>

  <p class="block10">“Oliver.” Uzun bir süre ona baktıktan sonra yavaşça kafasını salladı. ‘‘Yapabileceğimi sanmıyorum.”</p>

  <p class="block10">“Ne?”</p>

  <p class="block10">Kate ellerini onun ellerinin arasından çekip Leydi Norcroft’a döndü. “Köprü, kayık ya da ikinci kez düşen taşlar sizin işiniz değil miydi?”</p>

  <p class="block10">Leydi Norcroft kafasını salladı. “Hayır.”</p>

  <p class="block10">“Amca?”</p>

  <p class="block10">“Ben bir şey yapmadım.”</p>

  <p class="block10">Kate gözlerinde korku dolu bir ifadeyle Oliver’a baktı. “Boğulabilirdin ve taşlar seni öldürebilirdi.”</p>

  <p class="block10">“Fakat bir şey olmadı. Ben iyiyim. Belki biraz ıslandım ama...”</p>

  <p class="block10">“Yine de soğuk algınlığı yüzünden ölebilirsin.” Kollarını kavuşturdu. “Daha önce fark etmiş olmalıydım.”</p>

  <p class="block10">Oliver şaşkınlıkla ona baktı. “Sen neden bahsediyorsun?”</p>

  <p class="block10">“Bilmem gerekirdi.” Odanın içinde yürümeye başladı. “Bunun aşkla hiç ilgisi yok.”</p>

  <p class="block10">“Ben aşktan söz etmedim,” dedi Oliver hemen. “Niyetim oydu ama fırsatım olmadı.”</p>

  <p class="block10">Kate ona aldırmadı. “Seni sevdiğimi anlar anlamaz neler olabileceğini düşünmeliydim.”</p>

  <p class="block10">Oliver sırıttı. “Beni seviyor musun?”</p>

  <p class="block10">“Kathleen,” dedi Lord Dumleavy. “Nc düşünüyorsun?”</p>

  <p class="block10">“Lanet, amca.” Dumlcavy’ye baktı. “Anlamıyor musunuz? Oliver ile evlensem bile son bulmayacak.”</p>

  <p class="block10">“Ama lanetin şartı bu değil miydi? İki ailenin evlilikle birleşmesi?” diye sordu Leydi Norcroft. “Onun gibi sen de soyunun son üyesisin. Laneti sona erdirebilecek başka kimse yok.”</p>

  <p class="block10">Kate kelimelerini Özenle seçti. “Tüm bunları başlatan esas çift görev ve sorumlulukları uğruna birlikte olmak zorundaydı. Asla evlenmek istememişlerdi. Kendilerini feda ettiler.”</p>

  <p class="block10">“Seninle evlenmeyi kendimi kurban etmek olarak görmediğim kesin,” dedi Oliver hemen.</p>

  <p class="block10">“İşte sorun da burada.” Kate kafasını salladı. “Lanet, gerçek lanet, beş yüz sene önce ailelerimizin birleşmesi uğruna yapılacak olan evlilik, onlar için aşk değil bir görevdi. Birbirlerine âşık olmuş olsalardı harika olurdu. İstedikleri şey evlilik olmuş olurdu ve kendilerini feda ettiklerini düşünmezlerdi. Ve şimdi, bu aşk evliliği laneti sonlandırmayacak. Sadece kendisini feda eden insanlar laneti sonlandırabilirler.”</p>

  <p class="block10">“Ama ben lanete inanmıyorum!”</p>

  <p class="block10">“Neye inandığının önemi yok. Görmüyor musun?” Katc kafasını salladı. “Köprü, kayık, ikinci kez çatıdan düşen taşlar ve belki de annenin büyüsünün ilk seferinde işe yaraması, bunların hiçbiri seni burada tutmak için değildi, hepsi bir uyan işaretiydi.”</p>

  <p class="block10">“Buna inanmıyorum,” dedi Oliver. “İnanmayacağım.” “Seni sevmesem bile seninle evlenirdim, seni sevmemek benim için imkânsız. Ama ölümünün sebebi ben olmayacağım.”</p>

  <p class="block10">“Bu saçmalık, gerçekte var olmayan bir lanetten bahsediyorsun.”</p>

  <p class="block10">“Beni seven bir adam bu yüzden öldü. Beni sevmiş olma ihtimali olan diğer üç adam da bu yüzden hayatını kaybetti. Senin hayatını tehlikeye atamam.”</p>

  <p class="block10">“Pekâlâ.” Oliver bir şeyler düşünmeliydi. Bu şekilde bitmesine izin veremezdi. “Peki ya lanet olduğunu kabul edersek. Evlenmezsek, lanet sona ermemiş olur.”</p>

  <p class="block10">“Ve eğer evlenirsek, korkunç ve gülünç bir şekilde ölebilirsin.”</p>

  <p class="block10">“Laneti sona erdirmek için İngiliz adamla evlenilmeli sözüne ne oldu peki?”</p>

  <p class="block10">“Benim İngiliz adamı sevmemiş olmam gerekiyor!” Kafasını salladı. “Bu bir kısır döngü, Oliver. Hiçbir cevap yok. Çözmek imkânsız. Çok güçlü bir lanet.”</p>

  <p class="block10">Genç adam şaşkınlıkla ona bakıyordu. “Bundan kurtulmanın bir yolu olmalı.”</p>

  <p class="block10">“Keşke olsaydı.” Uzun bir süre ona baktı. Yeşil gözleri buğulanmıştı. Oliver’ın yüreği burkuldu.</p>

  <p class="block10">“Ama evlenmezsek korkunç felaketler olacak.”</p>

  <p class="block10">“Sevgili Oliver.” Güçlükle yutkundu. “Korkunç şeyler çoktan oldu.” Kate sakinleşmek için derin bir nefes alıp amcasına döndü. “Bir an önce gitmeliyiz.”</p>

  <p class="block10">“Birkaç günü alabilir.” Leydi Norcroft uyanda bulundu.</p>

  <p class="block10">“Buna bir çare düşünemeyiz sanırım.” Kate kapıya yöneldi. “O zamana kadar odamda olacağım.”</p>

  <p class="block10">“Kate.” Oliver ona doğru gitti.</p>

  <p class="block10">Genç kadın kapının girişinde durdu ama arkasını dönmedi.</p>

  <p class="block10">Oliver ona yaklaştı. “Hayatımın tehlikede olduğuna inanmıyorum, ama eğer öyleyse bile, umrumda değil. Genç kadım omuzlarından kavradı ve onu kendisine doğru çekip her şeyin yoluna gireceğini söyleme isteğine karşı koydu. “Sensiz bir hayat sürmektense seninle kısa bir zaman geçirmeyi tercih ederim.”</p>

  <p class="block10">“Ama ben seni kaybetmeye ve ömrümün geri kalanını ölümünden sorumlu olduğumu bilerek geçirmeye dayanamam.” Oliver’ın ellerinden kurtulup odadan dışarı çıktı.</p>

  <p class="block10">Oliver arkasından bakakaldı. Uzun bir süre kimse tek kelime etmedi.</p>

  <p class="block10">“Giderken...” dedi Dumleavy en sonunda. “Annenin de bizimle gelmesini istiyorum.”</p>

  <p class="block10">Oliver arkasını döndü. “Neden?”</p>

  <p class="block10">Leydi Norcroft şaşkınlıkla Dumleavy’yc baktı. “İskoçya’ya mı?”</p>

  <p class="block10">“Misafir olarak değil,” dedi Dumleavy yavaşça. “Eşim olarak.”</p>

  <p class="block10">“Hayır,” dedi Oliver hiç tereddüt etmeden.</p>

  <p class="block10">“Bu evdeki kimse doğru düzgün nasıl evlenme teklif edilir bilmez mi?”</p>

  <p class="block10">Dumleavy kıkırdayarak dizinin üzerine çöktü ve yaşlı kadının ellerini tuttu. “Edwina, bana bir daha asla hissetmeyeceğimi düşündüğüm duygular hissettiriyorsun. Geri kalan günlerimi seninle maceralar yaşayarak geçirmeyi çok isterim.”</p>

  <p class="block10">“Hayır.” Oliver öfkeyle ona baktı. “Birbirinizi tanımıyorsunuz bile.”</p>

  <p class="block10">“Oliver.” Annesi ona sert bir bakış attı. “Bu benim evlilik teklifim, izninle.”</p>

  <p class="block10">“Sana göz kulak olacağıma dair babama söz vermiştim.* “Ve ben de sana göz kulak olacağıma dair babana söz vermiştim. Bana kalırsa şimdiye kadar ikimiz de çok iyi iş çıkardık ama artık...” Doğru kelimeleri seçmek istermişçesine duraksadı. “Hayatım için iyi olanı seçme vaktim geldi. Bencilce olduğunu düşünüyorsan, özür dilerim.”</p>

  <p class="block10">Oliver annesine bakarken neden bunu daha Önce fark etmediğini düşündü: Dumleavy geldiğinden beri, annesi oldukça mutlu görünüyordu, elbette daha önce mutsuz olduğu söylenemezdi. Yine de şu an etrafına ışıltı saçıyordu. Anlaşılan sorunlarına kendisini o kadar kaptırmıştı ki annesine dikkat etmeye fırsatı olmamıştı. Kafasını sallayıp gülümsedi. “Kesinlikle öyle olduğunu düşünmüyorum, anne.” Yaşlı adama doğru başını eğdi. “Onayımı aldın, Dumleavy.” “Senden onayını istediğimi hatırlamıyorum, genç adam,” dedi Dumleavy. “Edwina, soruma cevap vermedin.”</p>

  <p class="block10">“Vermedim mi? Cevap verdiğimi sanıyordum.” Işıl ışıl bir gülümsemeyle Dumleavy’ye baktı. “Eşin olmayı çok isterim.” Eğilip onu öptü. “Maceralarının ve büyünün bir parçası olmayı.”</p>

  <p class="block10">“Tekrar işe yaramayabilir, biliyorsun.”</p>

  <p class="block10">“Kastettiğim büyü o değildi.”</p>

  <p class="block10">Dumleavy kıkırdadı. “Şimdi ayağa kalkabilir iniyim?”</p>

  <p class="block10">Leydi Norcroft kahkaha attı. “Evet, sevgili Malcolm, kalkabilirsin.”</p>

  <p class="block10">“Güzel.” Dumleavy ona göz kırpıp ayağa kalktı. “Bu iş de bittiğine göre...” Oliver’a baktı. “Kathleen konusunda ne yapmayı düşünüyorsun?”</p>

  <p class="block10">“Bilmiyorum.” Midesi düğümlendi. “Ama mücadele etmeden vazgeçmeyi düşünmüyorum.” Sandalyeye oturup düşünmeye çalıştı. “Onu lanetin var olmadığına ikna etmeye çalışmak faydasız.”</p>

  <p class="block10">Dumleavy de sandalyelerden birine oturdu. “Ölen bir eşin ardından taliplerinden üçünün de ölmesi, aklı başında olan bir kadım bile başka zaman olsa gülünç bulabileceği bir şeye inandırabilir. Kathleen her zaman mantıklı bir kadın olmuştur.”</p>

  <p class="block10">“Lanete inanıyor musun?”</p>

  <p class="block10">“Gerçek olup olmadığını bilmiyorum,” dedi Dumleavy düşünceli bir şekilde.</p>

  <p class="block10">“Bana Öyle geliyor ki şu noktada önemli olan tek şey Kathleen’in neye inanıp inanmadığı.” Leydi Norcroft yerinden kalkıp viski şişesinin olduğu yere giderek iki kadeh doldurdu. Birini müstakbel eşine, diğerini de oğluna verdi. “Yine de ölümüne sebep olacaksa onunla evlenmemeni tercih ederim.”</p>

  <p class="block10">“Ölümüme neden olmayacak,” dedi Oliver kesin bir tavırla. “Ancak bunu öğrenmenin tek yolu onunla evlenip ölmemekten geçiyor.”</p>

  <p class="block10">“Bu çok riskli,” dedi Dumleavy.</p>

  <p class="block10">“Ama değer.”</p>

  <p class="block10">Dumleavy viskiyi kadehinde döndürdü. “Hayatta kalırsan.”</p>

  <p class="block10">“Evet, Dumleavy.”</p>

  <p class="block10">“İstersen bana artık baba diyebilirsin.”</p>

  <p class="block10">"Sanmıyorum.** Oliver viskisinden büyük bir yudum aldı.</p>

  <p class="block10">“Ya da Malcolm.”</p>

  <p class="block10">“Ben Kathleen’i kontrol edeceğim. Oliver, soğuk algınlığından ölmeden önce üzerindeki ıslak kıyafetleri çıkarsan iyi olacak, yoksa zavallı Kathleen bunun kendi suçu olduğunu düşünecek.” Leydi Norcroft bir ona bir de yaşlı adama baktı. “Bu karışıklığa bir çözüm bulacağınıza inanıyorum.” Malcolm’a sevecen bir bakış attı. “Sevdiğim insanlar perişan haldeyken kendimi mutlu hissetmekten hiç hoşlanmıyorum.”</p>

  <p class="block10">“O halde mutlu olduğundan emin olmak benim görevim.” Yanından geçtiği sırada Malcolm onun elini tutup dudaklarına götürdü. Leydi Norcroft samimi, fazla özel ve oldukça içten bir gülümsemeyle ona baktıktan sonra odadan ayrıldı.</p>

  <p class="block10">Oliver boğazını temizledi. “Sen ve anneme gelirsek...” “Bu seni hiç ilgilendirmez, evlat.”</p>

  <p class="block10">“Ben küçük bir çocuk değilim.”</p>

  <p class="block10">“O halde daha bilinçli olmalısın.” Dumleavy içkisini yudumladı.</p>

  <p class="block10">Oliver karşılık vermek üzereyken vazgeçip içkisinden büyük bir yudum aldı. “Bana lanetten bahset.”</p>

  <p class="block10">Malcolm omuzlarını silkti. “Anlatabileceğim çok fazla şey yok. Beş yüz sene önce çatışma içinde olan iki aile bu düşmanlığı evlilikle bitirmeye karar vermiş. Evlilik gerçekleşmeyince iki taraf da lanetlenmiş.”</p>

  <p class="block10">“O halde beş yüz sene içerisinde ailelerimizden herhangi iki kişi evlenerek bunu sonlandırabilirdi, öyle mi?” Malcolm kafasını salladı. “Muhtelemen.”</p>

  <p class="block10">“Bunu nasıl bilebiliriz?”</p>

  <p class="block10">Malcolm gözlerini kıstı. “Neyi nasıl bilebiliriz?” “Lanetin sona erip ermediğini?”</p>

  <p class="block10">“Ah.” Malcolm viskisini yudumladı. “Bir işaret var.” “Nedir?”</p>

  <p class="block10">“I iiç hoşuna gitmeyecek,” diye onu uyardı Malcolm. “Bu konuda hoşuma giden neredeyse hiçbir şey yok. Devam et.”</p>

  <p class="block10">“Pekâlâ.” Dumleavy içkisinin geri kalanını kafasına dikti. “Zamanın içinde kaybolmuş.” Suratını buruşturdu. “Sorunun ne olduğunu görebiliyorum.”</p>

  <p class="block10">Oliver ayağa kalktı, viski şişesini alıp yerine döndü. Malcolm kadehini uzattı ve Oliver nazik bir şekilde yaşlı adamın içkisini tazeledi. “Annem tavan arasındaki dokümanların arasında lanetle ilgili referanslar bulduğunu söyledi. Tüm kâğıtlara göz atabildiniz mi?”</p>

  <p class="block10">“Hayır, neredeyse bir kamyon dolusu kâğıt var ve bazıları çok eski. Sadece birkaçına bakabildik, sonra... Dikkatimiz dağıldı.” Malcolm sırıttı. “Annen insanın aklını başından alabiliyor.”</p>

  <p class="block10">Oliver suratını buruşturdu. “Bunu bilmeme gerek yoktu.” İçkisini bir dikişte içti. “O halde o kâğıtlarda bahsettiğin işaretle ilgili bir referans olmalı.”</p>

  <p class="block10">“Olabilir.”</p>

  <p class="block10">“Eğer bulabilirsek ve işaretin tanrısal bir yanı yoksa...” Oliver bir süre düşündü. “Ortaya çıkmasını sağlayabiliriz.”</p>

  <p class="block10">Malcolm onu süzdü. “Devam et.”</p>

  <p class="block10">“Ve sonra Kate’i lanetin bozulduğuna ikna ederiz. Onu haksız olduğuna ve aşkın bununla hiçbir ilgisi olmadığına ikna ederiz. Benimle evlenmek istemesinin laneti yok etmek için yeterli olduğuna. Ya da gereken fedakârlığın hayatımı kurtarmak için benden vazgeçmemesi olduğuna.” “İşe yarayabilir.” Malcolm içkisini yudumladı, düşünceli bir şekilde kaşlarım çatmıştı. “Peki ya işareti bulamazsak?”</p>

  <p class="block10">“Bulamazsak...” Oliver yaşlı adama doğru eğildi. “O zaman istediğim işareti uydurmakta özgürüz demektir. Hoİlinger’a tamiratı ağırdan almasını söylerim. Bu bize en az üç gün kazandırır.”</p>

  <p class="block10">Malcolm gözlerini kıstı. “Yeğenimi kandırmaktan söz ediyorsun.”</p>

  <p class="block10">“Aynen Öyle.”</p>

  <p class="block10">“Bence bu harika bir fikir.” Malcolm kıkırdadı. “Ben daha iyisini düşünemezdim.”</p>

  <p class="block10">“Teşekkür ederim.” Oliver ayağa kalktı. “O halde tavan arasına gidelim mi?”</p>

  <p class="block10">Malcolm kafasını sallayıp yerinden kalktı. “Sana bir soru sormama izin ver, evlat.” Duraksadıktan sonra derin bir nefes aldı. “Ya yanılıyorsan ve o haklıysa? Tahminime göre lanet seni öldürmeden önce yaklaşık bir senen kalır.”</p>

  <p class="block10">“Malcolm, sözlerimde ciddiydim.” Oliver yaşlı adamın gözlerinin içine baktı. “Onsuz bir asır geçirmektense, onunla bir sene yaşamayı tercih ederim.”</p>

  <p class="block10">Uzun bir süre bakıştılar, sonra Malcolm kafasını salladı. “Sen iyi bir adamsın. İtiraf etmeliyim ki bunu beklemiyordum. Yeğenimle evlenmek için benden izin istememiş olabilirsin ama iznim şenindir. Bunu hak ettin.”</p>

  <p class="block10">“Teşekkür ederim.”</p>

  <p class="block10">“O halde, tavan arasına.” Malcolm viski şişesini alıp kapıya yöneldi.</p>

  <p class="block10">“Tavan arasına,” dedi Oliver ve onu takip etti.</p>

  <p class="block10">Gerçekten de bu iyi bir plandı, hatta harika bir plan bile olabilirdi. Oliver bunun işe yaramasını umuyordu.</p>
</body>
</html>
