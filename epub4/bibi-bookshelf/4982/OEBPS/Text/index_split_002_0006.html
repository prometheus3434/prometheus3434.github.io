<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Altıncı Bölüm</h1>

  <p class="block10">Olivcr onun evli olmadığını umuyordu.</p>

  <p class="block10">Uzun yemek masasının ucunda oturuyordu, bir yanında annesi, diğer yanında Kate vardı. Yemek boyunca olabildiğince fark ettirmemeye çalışarak genç kadını incelemeyi sürdürdü. Bu, böylesinc küçük bir grup içinde hiç de kolay bir iş değildi. Yine de ne kadar belli etmemeye çalışsa da gözlerini ondan alamıyordu. Kadının ilgi çeken bir yanı vardı...</p>

  <p class="block10">“Pekâlâ, Kate,” diyerek söze başladı annesi. “Bana edebiyat hakkında neler bildiğini söyle.”</p>

  <p class="block10">“Leydi Norcroft, korkarım hafıza kaybı sorunum bu kadar kolay bir şekilde çözülmeyecek,” diyen Kate yemeğin başlangıcından beri belki de üçüncü kez ona bunu açıklamaya çalışıyordu. Bu Leydi Norcroft’un göz ardı etmeye kararlı olduğu bir açıklamaydı. Yine de Kate genç adamın iyi niyetli annesinin sonu gelmeyen önerileri yüzünden kendini aptal gibi hissetmemesi için elinden geleni yapıyordu. Yaşlı kadın kim olursa olsun Katc’in aslında iyi bir insan olduğu fikrine sıcak bakmaya başlamıştı.</p>

  <p class="block10">Ve anlaşılan oğlundan daha sabırlı biriydi. “Bundan daha önce de bahsettiğini sanıyorum, anne.”</p>

  <p class="block10">“Farkındayım, Oliver, benim hafızamda bir sorun yok.</p>

  <p class="block10">Bazı şeyleri hatırlatma biçimleri düşünülürse, art arda sorular yöneltmenin bir sakıncası olmamalı. Her an aklına önemli bir şey gelebilir.” Oğluna azarlarcasıııa bir bakış attı. “Kate’in iyileşmesi için ona yapabileceğimiz her yardımın çaba harcamaya değer olduğunu düşünüyorum. Sen de böyle düşünmüyor musun, Kate?”</p>

  <p class="block10">“Yardımlarınız için son derece minnettarım,” dedi genç kadın hoş bir gülümsemeyle.</p>

  <p class="block10">Kibar olduğu kadar diplomatikti. Bu bir hanımefendide bulunan özelliklerden değildiOliver onun kadar diplomatik olmayan iyi yetiştirilmiş birçok hanımefendi tanıyorduyine de bunu bilmek iyi bir şeydi.</p>

  <p class="block10">Çaba harcamadan zarifçe yemeğini yiyor, çatal ve bıçaklan kullanırken hiç tereddüt etmiyordu. Bu da çatal tutmayı öğrendiği andan beri hangisini kullanması gerektiğinin ona öğretildiğini gösteriyordu. Eğer bir oyuncuysa bileki bu düzenbaz olduğu anlamına gelirdikesinlikle rolüne çok iyi hazırlanmıştı.</p>

  <p class="block10">“Duvara bakar bakmaz ne olduğunu anladığım mı söylüyorsun?” diye sordu annesi.</p>

  <p class="block10">Kate kafasını salladı. “Nasıl bildiğimi bilmiyorum, birden aklıma geliverdi. Hiç çaba harcamadığım halde aklıma gelen başka şeyler de oldu.” Burnunu kırıştırdı. “Genellikle karakter kusurları.”</p>

  <p class="block10">“Her insanın kusurları vardır canım, bizi ilginç kılan da onlardır. Kusursuz insanlar hiç ilginç değillerdir.” Annesi kafasını salladı. “Oliver’ın birçok kusuru var ve o gerçekten çok ilginç biri.”</p>

  <p class="block10">Oliver ona aldırış etmeyip dikkatini Kate’c çevirdi. “Ne tür karakter kusurları?”</p>

  <p class="block10">“Örneğin gurur. Ya da kibir.” Kate şarap kadehinden bir yudum aldı. “Başka birine ait kıyafetleri giymekten hoşlanmıyorum.” Leydi Norcroft’a baktı. “Size minııettarım ama yabancılara bağımlı olmaktan hoşlanmadığımı anladım.”</p>

  <p class="block10">“Fakat ben, doğru düzgün hiç tanışmamış olsak da, birbirimize tamamen yabancı olmadığımızı düşünecek kadar iyimserim,” dedi Leydi Norcroft kendinden emin bir şekilde.</p>

  <p class="block10">“İyimserlik açısından henüz hiçbir şey keşfetmedim.” Kate bir süre düşündü. “Gerçi kötümser olduğumu da sanmıyorum. Durumumun belirsizliği düşünüldüğünde, kötümser olmak yanlış olmazdı.” Omuzlarını silkti. “Belki de iyimser biriyimdir. Daha doğrusu her şeyin en sonunda iyi biteceğini umuyorum. Yine de aynı zamanda mantıklı biri olduğumu düşünüyorum. Tüm bunlar aklımı karıştırıyor.”</p>

  <p class="block10">Ya evliyse? Yüzük takmıyordu ama bunun bir anlamı olmayabilirdi. Önemli olduğundan değil, sadece merak ediyordu. Elbette onun yaşlarında ve onun kadar hoş bir kadın şimdiye dek evlenmiş olmalıydı. Hiç umrunda olmamasına rağmen Kate’in evli bir kadın olduğu düşüncesinden hoşlanmıyordu. Gerçi dul da olabilirdi. Bu düşünce onu biraz olsun rahatlattı. Bu neden tek başına seyahat ettiğini açıklıyordu. Tabii eğer annesi gibi güven dolu kadınları oyuna getirme planları kuran bir çeteye dahil değilse... Peki ne uğruna? Kuzenine ait birkaç elbiseyi alıp götürmek için mi? Kasaba evinde birkaç gece geçirmek için mi? Söz konusu Kate olunca, kim olduğu kadar neden burada olduğu da büyük bir sorundu.</p>

  <p class="block10">“Oliver, yemekten sonra misafirimizi kütüphaneye götürmeni istiyorum. Sevdiği bir kitabı görürse, aklına bir şeyler gelebilir.” Leydi Norcroft Kate’e gülümsedi. “Benim en sevdiğim kitaplar aklıma anılarımı getirir. Emma'yı ilk kez okuduğum zamanı hatırlıyorum. Henüz genç bir kızdım ve o yaştaki birçok kız gibi ben de hayalperesttim.</p>

  <p class="block10">Emma’mn arkadaşlarının mutlu evlilikler yapmalarını istemesinin ne kadar güzel olduğunu düşünmüştüm. Bu bugüne kadar içimde kalan bir duygu. Yeğenim Fiona’ya kendisine en uygun kişiyi bulmasında yardımcı olduğumu düşünüyorum.” Bir sonraki yiyecekler gelmeden önce tabaklan alması için hizmetkarlardan birine işaret etti. “Oliver’ın evli olmadığını söylemiş miyim?”</p>

  <p class="block10">Oliver kendi kendine homurdandı. “Anne.”</p>

  <p class="block10">“Hayır, söylediğinizi sanmıyorum.” Kate genç adama kibar bir şekilde gülümsedi ama gözlerinden kahkaha atmamak için kendisini tuttuğu belli oluyordu.</p>

  <p class="block10">“Hoşlandığı biri de yok.” Oğluna baktı. ‘Yok, değil mi?”</p>

  <p class="block10">“Hayır,” dedi Oliver sakin bir şekilde. “O gün geldiğinde, bu güzel haberi vereceğim ilk kişi sen olacaksın. Gerçi muhtemelen ben o günün geldiğini anlamadan sen anlamış olursun.”</p>

  <p class="block10">“Alaycılığa lüzum yok, Oliver.” Burnunu çekti. “Bu hiç hoş değil.” Sır verircesine Kate’e doğru eğildi. “Kendisine uygun bir eş bulamamış olması aramızda bitmek bilmeyen bir tartışma konusudur.”</p>

  <p class="block10">Oliver burnundan soludu. “Tek taraflı bir tartışma demek daha doğru olur.”</p>

  <p class="block10">Leydi Norcroft oğlu tek kelime dahi etmemiş gibi konuşmaya devam etti. “Sorumluluk sahibi olmasına rağmen bu konuda ailesine karşı görevini henüz yerine getiremedi. Ve neredeyse otuz üç yaşında.”</p>

  <p class="block10">“Gerçekten mi?” Gözlerini kocaman açan Kate konta baktı. “O kadar yaşlı demek.”</p>

  <p class="block10">“Ve her geçen dakika yaşlanıyorum,” dedi Oliver bıkkın bir ses tonuyla. Uzun zaman Önce annesini bu konudan vazgeçirmeye çalışmanın boşa olduğunu fark etmişti. Hiçbir yararı yoktu, nasıl olsa ona aldırış etmeyecekti. Yine de denemeye değerdi. “Ne olursa olsun Kate’in evlilik konusundaki başarısızlıklarımı duymayı istediğini sanmıyorum, anne.”</p>

  <p class="block10">“Ah, hayır, lordum, aksine çok ilgi çekici buluyorum.” Lanet olsun, kadın kahkaha atmamak için kendisini zor tutuyordu. “Leydi Norcroft, eminim oğlunuzun neden ailevi sorumluluklarını yerine getiremediğine dair bir fikriniz vardır.”</p>

  <p class="block10">“İnan bana, çok düşünmeme rağmen bir türlü anlayamadım. Oliver’ın ilgilenmesi gereken birçok şey var. Ayrıca oldukça eski ve saygın bir unvanı var. Aile serveti de yerinde.” Oğluna bir bakış attı. Oliver kafasını salladı. “Anlaşılan o ki maceraya atılmaktan hiç anlamıyor.”</p>

  <p class="block10">“Maceradan ne kastettiğini açıklar mısın?” dedi Oliver alaycı bir şekilde.</p>

  <p class="block10">“Ama yakışıklı bir adam. Öyle değil mi, Kate?” Leydi Norcroft kimseyi kandırmayı beceremediği masum bir tavırla sormuştu bu soruyu.</p>

  <p class="block10">“Evet, Kate...” Oliver hafifçe genç kadına doğru eğildi. “Ne düşünüyorsun?”</p>

  <p class="block10">“Şey,” dedi Kate yavaşça. “Daha çekici bir erkek gördüğümü hatırlamıyorum.”</p>

  <p class="block10">“Harika bir cevap.” Oliver kahkaha attı. “Ve son derece diplomatik.”</p>

  <p class="block10">“Babasının gözlerini almış,” dedi Leydi Norcroft. “Gördüğüm en mavi gözler ona aitti.”</p>

  <p class="block10">“Gerçekten de öyleler...” Göz göze geldiler ve bir ömür gelen bir an boyunca birbirlerinin gözlerinin içine baktılar. Ve genç kadın bir kez daha tuhaf bir şekilde hayatının geri kalanı boyunca bu gözlere bakabileceğini düşündü. Kaçınılmaz. Kate boğazını temizledi. “Maviler. Ama mavinin çok güzel bir tonu. Çok göz alıcı, lordum.”</p>

  <p class="block10">Oliver sırıttı. “Teşekkür ederim.”</p>

  <p class="block10">Bir yabancının üzerinde böyle bir etkiye sahip olması ne kadar da tuhaftı. Oliver da onun üzerinde aynı etkiye sahip miydi? Öyle olmasını umuyordu. Ve bu da tuhaftı.</p>

  <p class="block10">“Ve oldukça alçakgönüllüdür.” Leydi Norcroft kafasını salladı. “Neden bu zamana kadar evlenmediğini anlayamıyorum.”</p>

  <p class="block10">“Belki de...” Kate kelimelerini dikkatle seçti. “Henüz doğru kadınla tanışmamıştır.”</p>

  <p class="block10">“Evet, elbette bir sebebi de bu. Fakat şüphelenmeye başladığım başka bir şey daha var...” Leydi Norcroft tereddüt ettikten sonra sesini alçalttı. “Lanetlenmiş olmalıyız.”</p>

  <p class="block10">Kate’in yüzünde tuhaf bir ifade belirdi. Bu öylesine ani olmuştu ki Oliver doğru gördüğünden emin değildi. Aslında bu anlaşılmayacak bir şey değildi, sonuç olarak hafızasını kaybetmiş bile olsa bir kadının bu sözler üzerine şaşırması gayet normaldi.</p>

  <p class="block10">“Lanetlenmek mi?” dedi Kate. Gözleri şaşkınlıktan mı yoksa endişeden mi kocaman olmuştu Oliver bir türlü anlayamıyordu.</p>

  <p class="block10">“Bu saçmalık, anne,” dedi kesin bir tavırla. “Benekli gazeller olmadığımız gibi lanetlenmedik de. Lanet diye bir şey yoktur.”</p>

  <p class="block10">“O halde babanın o kadar genç bir yaşta ölmesini nasıl açıklıyorsun? Peki ya ondan önce ölen kız kardeşi ve erkek kardeşlerini ya da büyükbabanı? Çoğunun hayatları son derece tuhaf şekillerde son buldu.” Derin bir nefes aldı. “Lanetlcnmediysek, bunun başka nasıl bir açıklaması olabilir ki?”</p>

  <p class="block10">“I Iayat, anne.” Omuzlarını silkti. “Tüm bunlar çok talihsiz olaylar ama başka bir açıklaması yok.”</p>

  <p class="block10">“Bana başka bir açıklaması varmış gibi geliyor,” dedi annesi düşünceli bir şekilde. “Büyükannen bir keresinde bana ailenin üzerindeki eski bir lanetten bahsetmişti.”</p>

  <p class="block10">“Ne tür bir lanet?” Kate’in gözleri merakla ışıldadı.</p>

  <p class="block10">“Tam olarak hatırlamıyorum.” Leydi Norcroft kaşlarım çattı. “O sırada bana hiç önemli gelmemişti.”</p>

  <p class="block10">“Şimdi de bir Önemi yok. Saçma sapan bir şey. Üstelik ben bu konuda hiçbir şey duymadım,” dedi Oliver imalı bir şekilde. “Bana kalırsa, ailenin reisi olarak, böyle bir şey olsaydı kulağıma gelirdi.”</p>

  <p class="block10">“Nereden kulağına gelecekti?” diye sordu annesi. “Sen ailedeki tek erkeksin. Büyükannen sen henüz çok küçükken öldü. Baban da öyle. Geride sana bu tür şeyleri anlatabilecek kimse kalmadı. Ve sakın unutma. Tedbiri elden bırakmamakgerekir.” Annesinin gözlerinde kararlılık dolu bir ifade vardı. Oliver bu bakışı daha önce de görmüştü. Hiç de iyiye işaret değildi. “Tavan arasında ailemizin tarihiyle ilgili kutular dolusu doküman var... ”</p>

  <p class="block10">“Ama insanlar ilgilenmezler, öyle değil mi?” dedi Kate birdenbire. “Aile üzerindeki eski bir lanet gibi şeyleri duyanlar. Her şey çok iyi giderken, bir gün lanet uyanır... Dünya, gerçek ve mantıklı olarak gördüğün şeyler hakkındaki düşüncelerini tamamen değiştirir. Ve seni hiç hayalini kurmadığın, ailene karşı sorumlulukların olmasa asla kabul etmeyeceğin bir yöne doğru savurur... Sonra da...”</p>

  <p class="block10">Oliver ve annesi ona bakakalmıştı. Kate bir annesine bir ona baktıktan sonra derin bir nefes alıp şarap kadehini eline aldı.</p>

  <p class="block10">“Az Önce söylediklerimin nereden çıktığım bilmiyorum,” dedi kısık bir sesle ve şarabından büyük bir yudum aldı.</p>

  <p class="block10">“Yine de çok ilginçti,” diye mırıldandı Leydi Norcroft.</p>

  <p class="block10">“Belki de sandığın kadar mantıklı biri değilsindir,” diye ekledi Oliver dikkatle onu inceleyerek. Genç kadın söylediklerine onlar kadar şaşırmış görünüyordu. Oliver ise onun aklını değil sadece hafızasını kaybettiğini umuyordu.</p>

  <p class="block10">“Anlaşılan o ki bu tür şeylere inanıyorsun.” Leydi Norcroft son derece rahat bir ses tonuyla konuşuyor olsa da tüm dikkatini Kate’e vermişti. Oliver suratını buruşturdu. Son yıllarda oğlunun medeni hali dışında annesinin dikkatini çeken tek şey doğaüstü şeylerdi. Ve görünüşe bakılırsa buna artık lanetler de dahildi.</p>

  <p class="block10">“Neye inandığımı bilmiyorum, Leydi Norcroft.” Yeşil gözlerinde küçük bir huzursuzluk beliren Kate’in gülümsemesi zayıfladı. “Keşke bilseydim.”</p>

  <p class="block10">“Umarım nasıl dans edeceğini biliyorsundur, çünkü aksini hayal edemiyorum. En azından buna bir açıklık getirmeliyiz. Ne de olsa kısa bir süre içinde Hasat Balosu düzenlenecek.”</p>

  <p class="block10">Oliver annesine baktı. Zevk aldığı bir konuyu aniden değiştirmek annesine göre bir şey olmasa da genç adam doğaüstü saçmalıklar ya da evlilik konusundaki başarısızlığı dışında her şeyi konuşmaya razıydı.</p>

  <p class="block10">“Hâlâ bir hafta var,” dedi Oliver. “O zamana dek Kate’in bizimle birlikte olmaması olası.” Kelimeler ağzından çıkar çıkmaz, yanılıyor olduğunu umdu.</p>

  <p class="block10">“Saçmalık. O zamana dek gerçek ismini öğrensek bile balo bitene kadar bizimle kalması için ısrar ederiz.”</p>

  <p class="block10">“Kalmak istemeyeceğimi sanmıyorum. Hasat Balosu ya da başka bir baloya daha önce gittiğimi hiç hatırlamıyorum, fakat kulağa çok hoş bir şey gibi geliyor.” Kate genç adama baktı. “Tabii kalmamı isterseniz.”</p>

  <p class="block10">“Elbette isterim,” dedi Oliver hemen ama sonra ne söylediğinin farkına vardı. “Demek istediğim, kalmanı isteriz. Misafirimiz olarak. Bizim için bir zevk olur.”</p>

  <p class="block10">“Çok naziksiniz, lordum.” Kate’in yeşil gözlerinde neşe vardı.</p>

  <p class="block10">“Bu konuda anlaştığımıza göre, elbise hakkında bir şeyleryapmalıyız. Genevieve’ııin elbiselerinden birini giymen doğru olmaz. Ayrıca hiçbir şey bir kadının keyfini yeni bir elbise kadar yerine getiremez.” Leydi Norcrofc bir süre düşündü. “Köyde uygun bir elbise dikme işini üstlenebilecek biri olduğunu sanmıyorum. Madam DuBois’ııın Londra’dan buraya gelmesini isteriz.”</p>

  <p class="block10">Kate kafasını salladı. “Böyle bir şeye izin...” “Saçmalama. Elbette izin verebilirsin ve vereceksin. Madam DuBois birkaç günlüğüne şehirden ayrılma fırsatını havada kapar.”</p>

  <p class="block10">“Tabii kasabadaki tatili için bize yüklü bir hesap çıkarma şansını da,” dedi Olivcr ilgisizce. Kate’i Madam DuBois’ııın elbiselerinden birinin içinde görme fikri kötü olduğundan değil, elbette. Moda hakkında hiçbir şey bilmiyordu ama Fransız kadının kuzenleri için diktiği elbiseler her birini güzel olmaktan çıkarıp büyüleyici bir havaya soktuğuna defalarca şahit olmuştu.</p>

  <p class="block10">“Kalitenin her zaman bir bedeli vardır, Oliver.” Annesi sözlerine aldırış etmeyip dikkatini Kate’e verdi. “Yeşil tonlarının gözlerine ve saçlarına uygun olacağını düşünüyorum. Deniz köpüğü rengi ya da...”</p>

  <p class="block10">Kate yeşil bir elbise içinde muhteşem görünebilirdi, gerçi Olivcr’ın her renk içinde harika görüneceğinden hiç şüphesi yoktu. Kesinlikle büyüleyici, son derece baştan çıkarıcı ve neredeyse karşı koyulmaz olacaktı.</p>

  <p class="block10">Karşı koyulmaz mı? İçini bir şaşkınlık kapladı, hizmetkârlardan birinin önüne koyduğu, en sevdiği yiyeceklerden biri olan İncirli pudingi bile fark etmemişti. Aklından neler geçiyordu böyle? Bu kadın hakkında hiçbir şey bilmiyordu. Ne ismini ne de hangi amaçla evinde olduğunu. Hem dürüst hem de kibar görünüyordu. Düşündükçe, gerçekten hafızasını kaybetmiş olmasına inancı güçleniyordu. Öyle olsa bile tahminlerini çekiciliği dışında hiçbir şeyle ilişkiîendiremezdi.</p>

  <p class="block10">Baştan çıkarıcı mı? Tanrı aşkına, kadın onu baştan çıkarıyordu! Hareketleri bariz değildi ama söz konusu baştan çıkarma olduğunda görür görmez anlardı. Aklına sahip çıkma işi buraya kadardı!</p>

  <p class="block10">Annesi kumaşlar ve Hasat Balosu hakkında konuşmaya devam etti. Ancak Kate ona kişisel yanıtlarla karşılık vermedi. Ah, her kimse çok iyiydi. Onu baştan çıkarması yetmiyormuş gibi annesini de baştan çıkarıyordu!</p>

  <p class="block10">Buna izin vermeyecekti. Hiç kimse istemediği sürece Norcroft Kontu’nu baştan çıkaramazdı. Düşününce, aslında onu hiç kimsenin daha önce baştan çıkarmaya çalışmadığını hatırladı. Baştan çıkaran, kovalayan ve yakalayan hep kendisi olmuştu. Hayır, baştan çıkarılmaya katlanamazdı.</p>

  <p class="block10">Peki ama neden?</p>

  <p class="block10">Bu düşünce duraksamasına neden oldu. Gözlerini kısıp misafirini izlemeye başladı. Yeterince güzeldi ve büyüsü çoktan onun üzerinde etkili olmaya başlamıştı. Eğer onu baştan çıkarmaya kararlıysa, Olivcr neden ona izin vermeyecekti ki? Neden oynadığı oyun her neyse ona dahil olmayacaktı ki? Tabii gerçekten bir oyun oynuyorsa. Eğer gerçekten göründüğü gibi biriyse, bunda hiçbir zarar olamazdı. Göründüğü gibi değilse de... Omuzlarını silkti. Öyle ya da böyle yakında bunu anlamış olacaktı.</p>

  <p class="block10">Aklı başında olduğu sürece sorun yoktu.</p>

  <p class="block10">“Bir şey mi söyledin?” diyen annesi düşüncelerini böldü.</p>

  <p class="block10">Kate merakla ona bakıyordu.</p>

  <p class="block10">“Kate’in benimle birlikte kütüphaneye gitmeye hazır olup olmadığını merak ediyordum,” dedi Oliver sakin bir şekilde.</p>

  <p class="block10">“Korkarım kendimi çok yorgun hissediyorum.” Kate başını salladı. “Benim için çok sıradışı bir gün oldu, saatlerce uyumuş olmama rağmen odama çekilmenin en iyisi olacağını düşünüyorum. Yarın sabaha ertelesek sorun olur mu? Kahvaltıdan sonraya?”</p>

  <p class="block10">Evet! “Sorun olmaz.”</p>

  <p class="block10">Kate ayağa kalkar kalkmaz Oliver da yerinden fırladı. “Nezaketinizden ötürü size ne kadar teşekkür etsem az.” “Hiç önemi yok, canım,” dedi Leydi Norcroft.</p>

  <p class="block10">“O halde yarın sabah görüşürüz, lordum.” Kate ışıl ışıl bir gülümsemeyle ona bakınca, Oliver’ın kalbi sıkıştı.</p>

  <p class="block10">“Görüşürüz.” Genç adam başını eğerek selam verdi ve tehlikede olan şeyin aklı olmadığını anladı.</p>

  <p class="block10">Tehlikede olan kalbiydi.</p>
</body>
</html>
