<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Dokuzuncu Bölüm</h1>

  <p class="block10">Kate kendisi hakkında her şeyi bilmeyi çok istese de keşfettiği bazı şeyleri diğerlerine kıyasla pek de rahatlatıcı bulmuyordu. Okçuluk konusunda yetenekli olduğunu keşfetmek güzeldi, ancak çabuk sinirlendiğini, sabırsız olduğunu ve varlığını göz ardı eden erkekleri sinir bozucu bulduğunu öğrenmek hiç de hoş değildi. Elbette okun vücudunun hassas bir noktasına isabet etmesinden korkan bir adamın, söz konusu kadından kaçınması akıllıcaydı. Yine de ondan uzak durmasının mantıklı olması durumu daha az sinir bozucu kılmıyordu. Yemek masasında Oliver’ın karşısında oturan Kate ona öfkeyle bakmamaya çalışıyordu.</p>

  <p class="block10">İki gün önce onu öylece bıraktığı andan beri Oliver kibar ve dostça davranmıştı, kusursuz bir ev sahibiydi, onun yanında olmaktan kaçınmıyor olsa da onunla olmak için hiçbir çaba göstermiyordu. Kate’in içinde genç adamın mesafeyi korumakla kalmayıp doğru anı beklediği, seçeneklerini gözden geçirdiği, hatta bir savaş planı kurduğuna dair tuhaf bir his vardı. Bu ona hiç mantıklı gelmiyordu ve muhtemelen tüm bunlar sadece çıldırdığının bir göstergesiydi.</p>

  <p class="block10">Kate de en az onun kadar kibar ve dostça davranıyordu, fakat şimdilik aralarındaki mesafeyi korumaktan yanaydı. Kendi kendine onunla birlikte vakit geçirmektense yalnız kalmayı tercih edeceğini söylüyordu, ancak işin doğrusu ondan korkuyordu. Elbette Oliver’ın korkunç olduğu söylenemezdi ama Kate onun yanıııdayken dostça, sakin ve kayıtsız kalmaktan çok öte duygular hissediyordu.</p>

  <p class="block10">Oliver’ın şimdiye dek evlenmemiş olması tuhaftı. Adam neşeli ve zekiydi, aynı zamanda cömert ve kibardı. Kendi ihtiyacı olmadığı için ve sırf ihtiyacı varmış gibi görünen sokaktaki bir insana bozuk para verebilecek türde bir adamdı. Daha önce hiç karşılaşmadıkları konusunda ısrarcıydı, fakat Kate bir yerlerden onu hatırladığına gittikçe daha çok emin oluyordu.</p>

  <p class="block10">Kate’in de Oliver’ın da kendisine ilgi göstermediğini fark etmeyen Leydi Norcroft, “Ve bir de Dr. Miller var, çok hoş biri, ama zaten onunla tanışmıştın,” diye devam etti sözlerine.</p>

  <p class="block10">Birbirlerinden kaçınmaları oldukça kolay olmuştu. Oliver son iki günün büyük bir bölümünü kiracılarını ziyaret ederek geçirmişti. Bugün ise malikanenin yöneticisiyle görüşmüş, sonra günün geri kalanını ata binerek geçirmişti. Kate de ata binmeyi isterdibu konuda iyi olduğundan şüpheleniyorduama Oliver’dan bir davet almayınca üstelememişti. Evet, onunla yalnız kalmaması en iyisiydi.</p>

  <p class="block10">Kate vaktini serayı ve kütüphaneyi keşfederek geçiriyordu. Leydi Norcroft’un evini bahar çiçekleriyle doldurmaktan hoşlandığım keşfetmişti. Bahçıvanlar lale, nergis ve çok sayıda çiçeğin yanı sıra saksılarda küçük meyve ağaçları yetiştirmekte oldukça yetenekliydiler. Bahar ve umut kokan sera ona farklı ve hoş bir kaçış yeri sunuyordu.</p>

  <p class="block10">Kütüphanede gerçekten çok kitap okuyan biri olduğunu keşfetmişti. Eyre ve Uğultulu Tepelerim kopyalarım buluncaşüphesiz Leydi Norcroft’un olmalıydılarsanki eski dostlarını bulmuş gibi hissetmişti. Aslında tek yapmak istediği Jane Eyre’nin sayfalarına göz atmakken, birdenbire kendisini tutkulu öğretmenin bilindik hikayesine kaptırmıştı. Jane’in çalkantılı hayatı Kate’in aklını bir anlığına kendi belirsiz durumundan uzaklaştırmıştı.</p>

  <p class="block10">Tıpkı okçuluk gibi. Kate önceki günü ve bugünün öğle saatlerini yayıyla geçirmişti. Nişan alıp oku fırlatmanın gerektirdiği konsantrasyon zihnini yatıştırıyor ve hem Oliver’ı düşünmekten hem de hayatına dair bir şeyler hatırlamaya çalışmaktan onu uzaklaştırıyordu. Ne yazık ki ebeveynlerinin öldüğünü hatırlamasından bu yana sabırsız biri olması dışında başka hiçbir şey keşfetmemişti. Hafızasını geri kazanmak için beklemekten başka yapabilecek bir şey olmalıydı.</p>

  <p class="block10">“Oliver, bence...”</p>

  <p class="block10">Tuhaflık açısından bu akşamki yemek bir önceki geceden ya da ondan öncekinden pek farklı sayılmazdı. Kate, oğlu ve misafiri aynı odadayken havadaki gerginliği fark etmeyip sohbeti devam ettiren Leydi Norcroft’a minnettardı. Olivcr’ın da kendisi gibi aynı şeyi hissettiğinden emindi. Bu onun şüphelerinden kaynaklanıyor olabilirdi, ancak Kate onun şüphelerinin şimdiye dek kaybolduğunu düşünüyordu. Arada sırada onu gerçeği öğrenebilirmiş gibi kaçamak ve inceleyici bakışlar atarken yakalıyordu. Sabırsızlıktan çenesi kasılıyordu. Yakında her şeyi öğreneceğini umut ediyordu. Norcroft Malikânesi her ne kadar rahat ve hoş olsa da onun evi değildi ve evinin nerede olduğunu dahi bilmiyordu. Nereye ait olduğuna dair hiçbir fikri yoktu.</p>

  <p class="block10">Ne kadar erken öğrenirse, onun için o kadar iyi olacaktı. Oliver’a karşı hissettiği giderek artan çekim hem karşı konulmaz hem de imkânsızdı. Adama karşı herhangi bir şey hissetmeye hakkı yoktu. Geceleri yatağına uzanıp dudaklarını dudaklarında hissetmenin nasıl bir şey olduğunu düşünmeye hakkı yoktu. Ve farklı şartlar altında tanışmış olsalardı, ilişkilerinin ne yönde ilerleyeceğini merak etmeye de hiç hakkı olmadığı bir gerçekti.</p>

  <p class="block10">“Ve sonra ona dedim ki...”</p>

  <p class="block10">Anlaşılan o ki Leydi Norcroft Kate’in kim olduğunu öğrenmek amacıyla tanıdığı herkese mektup göndermişti. Mektuplardan bir sonuç almak için henüz erkendi, fakat Leydi Norcroft mektupların işe yarayacağından emin görünüyordu. Ayrıca Madam DuBois’mn Londra’dan buraya gelmesini istemişti. Terzinin yarın malikânede olması bekleniyordu. Kate masraflı olacağından ötürü bir kez daha buna itiraz etmiş olsa da Leydi Norcroft bu duruma aldırış etmemişti. Bu konuda Olivcr bile annesiyle aynı görüşteydi.</p>

  <p class="block10">Yarın Leydi Norcroft’uıı yeğenlerinin de gelmesi bekleniyordu, evde daha fazla misafirin olması Oliver’la yalnız kalmasını neredeyse imkânsız kılacaktı. Elbette bu her ikisi için de en iyisiydi.</p>

  <p class="block10">“Harika bir öneri, anne,” dedi Oliver hevesle. “Ne dersin, Kate?”</p>

  <p class="block10">Genç kadın Olivcr’ın sesini duyunca dikkatini tekrar masaya verdi. “Şey, elbette, Leydi Norcroft iyi bir fikir olduğunu düşünüyorsa.” Hafifçe gülümsedi.</p>

  <p class="block10">“Benim fikrim olduğuna göre bence müthiş.” Leydi Norcroft neşeyle gülümsedi. “Olivcr, önden git ve her şeyin hazırlandığından emin ol.”</p>

  <p class="block10">Oliver kahkaha attı. “Herhangi bir hazırlığın gerekli olacağını sanmıyorum ama Katc’le baş başa konuşmayı bu kadar çok istiyorsan, sizi yalnız bırakırım.” Ayağa kalktı, sonra Kate’in sandalyesinin arkasına geçerken ona doğ ru eğilerek kısık bir sesle konuştu. “Dans, Kate. Annem dans pistinde becerikli olup olmadığını görmenin iyi bir fikir olacağını düşünüyor. Bu konuda hiç korkum olmasa da pratik yapmanın yararlı olacağına inanıyorum.” Genç kadın kulağında onun sıcak nefesini hissedince ürperdi. Adam sanki içindeki bir şeyi eritmişti. “Ayrıca seni kollarımın arasına almaktan daha keyifli bir şey düşünemiyorum.”</p>

  <p class="block10">Oliver doğruldu. “O halde balo salonunda görüşürüz.” Annesine sert bir bakış attı. “Geç kalmayın. Bunun için sabırsızlanıyorum.”</p>

  <p class="block10">“Sabırsızlandığına eminim.” Leydi Norcroft oğluna sevecen bir bakış attı. Odadan çıkana kadar bakışlarıyla onu takip etti. “O iyi bir adam, Kate. Tabii ki kusursuz değil ama iyi bir adam.”</p>

  <p class="block10">Kate gülümsedi ama hiçbir şey söylemedi. Gerçekten de Oliver iyi biri gibi görünüyordu ve bu onun için her şeyi biraz daha zorlaştırıyordu.</p>

  <p class="block10">“Bu gece neden bu kadar dalgın olduğunu sorabilir miyim? Aklın başka bir yerdeymiş gibi.”</p>

  <p class="block10">“Özür dilerim.” Kate suratını buruşturdu. “Aklım hep aynı yerde. Cevabını bilmediğim yüzlerce soruyu düşünüyordum. Binlerce olasılığı.” Ve sinir bozucu bir adamı.</p>

  <p class="block10">Leydi Norcroft uzunca bir süre onu inceledi. “Bu senin için çok zor, öyle değil mi?”</p>

  <p class="block10">“Sanırım herkes için zor olurdu.”</p>

  <p class="block10">“Ama özellikle de senin gibi biri için.”</p>

  <p class="block10">Kate kaşlarını çattı. “Benim gibi biri derken ne demek istediniz?”</p>

  <p class="block10">“Sevgili Kate, çok güçlü ve zeki bir kadın olduğunu düşünüyorum. Kendinden ve dünyadaki yerinden bir kez olsun şüphe etmeyen, hayatın getirdiği sorumlulukları başarıyla yerine getiren bir kadın.”</p>

  <p class="block10">Kate yaşlı kadına bakakalmıştı. “Bunu görebiliyor musunuz?”</p>

  <p class="block10">Leydi Norcroft güldü. “Gerçekten görebiliyorum.” Duraksadı. “Her zaman ciddiyetsiz olmadığımı bilmelisin.”</p>

  <p class="block10">“Ciddiyetsiz olduğunuzu düşünmüyorum,” dedi Kate sadık bir şekilde.</p>

  <p class="block10">“Ah ama ciddiyetsiz olmak hoşuma gidiyor. Bunu hak ediyorum. Oliver’ın babası öldüğünde, omuzlarıma bir yığın yük bindi. Charles oğlunu ve onun geleceğini benim sorumluluğuma bıraktı. Malikâneyi yönettim, ailenin mali durumunu idare ettim ve Oliver’m konumunun getirdiği sorumlulukları üstlenmesine yardımcı oldum. Görüyorsun ya canım, doğuştan güçlü kadınların son derece farkındayım. Görür görmez bunu tanıyabilecek kadar.”</p>

  <p class="block10">Kate yaşlı kadına uzun uzun baktı.</p>

  <p class="block10">Leydi Norcroft’un mavi gözleri anlayışla ışıldadı. “Tüm bunların senin için çok zor olmasına üzgünüm.”</p>

  <p class="block10">Kate içgüdüsel bir şekilde uzanıp elini yaşlı kadının elinin üstüne koydu. “Böylesine düşünceli olduğunuz için teşekkür ederim.”</p>

  <p class="block10">“Teşekkür etmesi gereken kişi asıl benim.” Leydi Norcroft kafasını salladı. “Daha önce Oliver’ın hiçbir kadına bu kadar kapıldığını görmemiştim.”</p>

  <p class="block10">“Kapılmak mı?” Kate kaşlarını çattı. “Bana kalırsa kapılmış olmaktan çok rahatsızlık duymuş ve sinirlenmişe benziyor.”</p>

  <p class="block10">“Saçmalık.” Leydi Norcroft Kate’in sözlerine aldırış etmedi. “Rahatsızlığı geçici ve bana kalırsa kızgınlığı sana değil içinde bulunduğu duruma karşı. Ayrıca bir erkeği kızdırmak harika bir başlangıçtır. İlk tanıştığımızda eşimi o kadar sinirlendirirdim ki.”</p>

  <p class="block10">“Evet ama en azından eşiniz sizin isminizi biliyordu.” Kate kafasını salladı. “Olivcr benim hakkımda hiçbir şey bilmiyor. Ne hissederse hissetsin ya da ne hissettiğini düşünürse düşünsün... Bu bir maceradan başka bir şey olamaz.”</p>

  <p class="block10">“Macera yaşamanın faydalarını küçümseme. Bazen oldukça...” Leydi Norcroft’un gözlerinde şeytani bir ışıltı belirdi. “Heyecan verici ve romantik olabiliyor.”</p>

  <p class="block10">Genç kadının nefesi kesildi.</p>

  <p class="block10">Kate’e söylemekten çok kendi kendine, “Oliver’ın hep romantik bir yanı olmuştur,” dedi yaşlı kadın. “Ve onun için bir maceraya atılmak hiç de fena olmayabilir...” “Özür dilerim, Leydi Norcroft, fakat bu benim için bir macera değil. Bu benim için zorlu bir sınav.” Yaşlı kadına baktı. “Kim olduğumu bilene kadar hiçbir şey hissetmeye hakkım yok, aynı şey Lord Norcroft için de geçerli.”</p>

  <p class="block10">“Çok haklısın, canım. Ben de senden bunu beklerdim.” Leydi Norcroft memnuniyetle gülümseyerek yerinden kalktı. “Şimdi, oğlumun yanına gidebilir miyiz?”</p>

  <p class="block10">Yemek odasından çıkıp koridorda balo salonuna doğru ilerlerken yaklaşmakta olan balo hakkında gevezelik eden Leydi Norcroft bir anlamda Kate’i düşünceleriyle baş başa bıraktı.</p>

  <p class="block10">Demek Leydi Norcroft Oliver’ın ondan hoşlandığını düşünüyordu. Kate’in de söylediği gibi bu imkânsız bir durumdu, ancak kendisi kadar kontun da ondan hoşlanıyor olması içini ısıtıyordu. Bekâr olduğunu umuyordu, fakat bundan emin olana dek artık iki tarafa çekilebilecek sözler, kaçamak öpücükler olmayacak ve asla sahiplenemeyeceği bir şey için geceleri özlem duymayacaktı. Leydi Norcroft Kate’in güçlü bir kadın olduğunu düşünüyordu. Derin bir nefes alarak o gücü içinde toplamaya çalıştı.</p>

  <p class="block10">Leydi Norcroft genç kadını merdivenlerin tepesinde bırakıp piyanonun başına geçti. Basamaklar balo salonuna ve onu bekleyen Olivcr'a uzanıyordu. Oliver kafasını kaldırıp bakınca Kate’in nefesi kesildi. Ona baktı ve daha önce böyle hissedip hissetmediğini merak etti. Basamaklardan inerken piyanodan yükselen valsın ilk notalarını duydu.</p>

  <p class="block10">Sanki oraya aitmiş gibi kontun kollarının arasına doğru ilerledi. Bakışları birbirlerine kenetlendi ve tek kelime etmeden dans etmeye başladılar. Genç adam zarifçe onu balo salonu boyunca yönlendirdi ve Kate daha önce birlikte dans etmişlcrcesine adımlarına uyum sağladı. O an genç adamın kollarının arasında bilmediği her şeyi unutup vücudunu ve ruhunu ele geçiren müziğin keyfini çıkarabilirdi.</p>

  <p class="block10">“Dans edebildiğini biliyordum.” Sırıtmasıyla birlikte dansın tüm büyüsü bozuldu.</p>

  <p class="block10">“Ben de biliyordum,” dedi Kate hissettiği rahatlıkla çelişen kibirli bir tavırla. Dikkatli olmazsa bu adama kolayca âşık olabilirdi, tabii henüz olmadıysa. Bu düşünceyi aklından çıkardı. Güç, diye kendine hatırlattı, içindeki güç her şeyin üstesinden gelmesine yardımcı olacaktı.</p>

  <p class="block10">“Bir süredir ikimiz hakkında uzun uzun düşünüyorum, Kate,” diye söze başladı Oliver.</p>

  <p class="block10">“İkimiz diye bir şeyin olduğunun farkında değildim,” dedi genç kadın ilgisizce ama yine de nabzı hızlanmaya başlamıştı.</p>

  <p class="block10">“Ah ama biliyorsun ki sen ve ben diye bir şey var,” dedi kesin bir tavırla.</p>

  <p class="block10">“Eğer sen ve ben diye bir şey gerçekten varsa, içinde bulunduğumuz şartlar düşünüldüğünde, bunu neden annenin karşısında tartıştığımızı anlayamıyorum?”</p>

  <p class="block10">Oliver kahkaha attı. “Öncelikle sen ve ben fikri annemi çok mutlu ederdi. Biliyorsun ki seni çok seviyor. Ayrıca aramızda dans etmeyip piyanonun başında olduğuna göre konuştuğumuz şeyleri duyamaz.”</p>

  <p class="block10">“Piyano nerede?” Kate balo salonunda etrafına bakındı.</p>

  <p class="block10">“Yukarıda.” Balo salonunun üç tarafını saran ve aşağıdaki dans pistine bakan asma katı işaret etti. Leydi Norcroft kalabalık bir grup müzisyenin sığabileceği kadar büyük bir cumbaya yerleştirilmiş piyanonun başında oturuyordu. “Gördüğün gibi yalnız sayılırız.” Oliver zor bir dönüşü tamamlarken Kate sorunsuz bir şekilde onun önderliğini takip etti. “Bence çok fazla ortak noktamız var, Kate.”</p>

  <p class="block10">“Öyle mi, Oliver?”</p>

  <p class="block10">“Bana kalırsa senin de benim gibi birçok sorumluluğun var.”</p>

  <p class="block10">“Neden böyle düşünüyorsun?”</p>

  <p class="block10">“Ben insan doğasının iyi bir gözlemcisiyimdir,” dedi genç adam kesin bir şekilde.</p>

  <p class="block10">Kate kahkaha attı. “Şimdiye kadar buna dair en ufak bir kanıt görmedim.”</p>

  <p class="block10">“Çok iyi saklıyorum.” Şeytani bir şekilde gülümsedikten sonra eski haline geri döndü. “Bazen bana, ne yazık ki kendimi hatırlatıyorsun.”</p>

  <p class="block10">“Ah, Tanrım.”</p>

  <p class="block10">“Bence sen de benim gibi uzun süredir macera yaşamamışsın.”</p>

  <p class="block10">Genç kadın onun mavi gözlerinin içine baktı. “Neden böyle düşünüyorsun?”</p>

  <p class="block10">“Emin değilim.” Omuzlarını silkti. “Bu sadece bir his, fakat oldukça güçlü bir his.”</p>

  <p class="block10">“Hisler yanıltıcı olabilir,” dedi resmi bir şekilde. “Ve kesinlikle düşüncesizce hareket edilmemeli.”</p>

  <p class="block10">“Hatırladığım kadarıyla daha önce hiç düşünmeden hareket etmedim ama artık böyle yapmanın zamanı gelmiş olabilir.” Kafasını salladı. “Ayrıca bir şey itiraf etmeliyim.”</p>

  <p class="block10">“Tanrım, işte bu çok ani ve düşüncesizce,” diye ona takıldı Kate ama kalbi yerinden çıkacakmış gibi çarpmaya başlamıştı bile.</p>

  <p class="block10">“Seni istiyorum, Kate.”</p>

  <p class="block10">“Sen...” Ayaklarının birbirine dolanmaması için söyleyebildiği tek şey buydu. “Ben... Ben ne diyeceğimi bilmiyorum.”</p>

  <p class="block10">Oliver kıkırdadı. “Yapma, Kate. Sana inanmakta zorlanıyorum.”</p>

  <p class="block10">Genç kadın kelimelerini dikkatle seçiyordu. “Bu kadar dürüst olacağını düşünmemiştim.”</p>

  <p class="block10">“Daha önce hiç bu kadar dürüst olmamıştım. Genellikle hislerimi belli etmem, hatta çekingen olduğumu söyleyebilirim.” Duraksadı. “Umarım sana karşı saygısızlık etmemişimdir.”</p>

  <p class="block10">“Henüz kararımı vermedim.” Kafasını salladı. “Sanırım bu tutkunun ne olduğuna...”</p>

  <p class="block10">Kafasını salladı. “Kesinlikle tutku.”</p>

  <p class="block10">“O halde tutku. Söz konusu tutku, benim düşüncesizce bu tutkuya teslim olacağımı düşünmenden kaynaklanıyor.”</p>

  <p class="block10">“Hayır, kesinlikle sebebi bu değil,” dedi Oliver. Tanrı yardımcısı olsun, Kate ona inanıyordu. “Bırak tutkuyu herhangi bir duyguya düşüncesizce teslim olacağını hiç sanmıyorum.”</p>

  <p class="block10">“Anlıyorum.” Tutku dolu itirafından olmasa da bu son sözlerine darılmış olması gerekirdi. Sanki soğuk ve duygusuz biriymişçesine söyledikleri oldukça onur kırıcıydı, gerçi bunu kastetmediği belliydi. Yine de şimdi ne yapa cağını görmek çok daha ilginçti. “Evli kadınları baştan çıkarmaya meraklı olmadığını sanıyordum?”</p>

  <p class="block10">“Ah ama evli olup olmadığını bilmiyoruz.” Şeytani bir şekilde gülümsedi. “O nedenle bu son derece affedilebilir bir kayıtsızlık olarak görülebilir.”</p>

  <p class="block10">“Ama asla unutulmaz.”</p>

  <p class="block10">“Unutulamaz.” Kaşlarını çattı. “Bu bir sorun.” “Yapılan bazı şeyler bir daha geri alınamaz.”</p>

  <p class="block10">“Evet, bunun farkındayım.”</p>

  <p class="block10">Başını eğip onu inceledi. “O halde ne yapmayı düşünüyorsun, Oliver?”</p>

  <p class="block10">“Çok yazık, Kate.” Derin bir iç çekti. “Hiçbir şey. I Iem de hiçbir şey.”</p>

  <p class="block10">Aniden durup ona baktı. “Hiçbir şey mi?”</p>

  <p class="block10">“Hiçbir şey.” Evli olup olmadığını bilmeyen ancak evli olması muhtemel olan bir kadına karşı tutkusunu her gün dile getiriyormuş gibi sinir bozucu sayılabilecek kadar rahat bir şekilde gülümsedi. “Bu onursuz bir davranış olurdu.”</p>

  <p class="block10">“O halde herhangi bir şey yapmayı düşünmediğin bir konu hakkında neden düşüncelerini dile getiriyorsun?” “Bana nasıl bir karşılık vereceğini görmek istemiştim.”</p>

  <p class="block10">Kate tek kaşım kaldırdı. “Umarım hayal kırıklığına uğramadın?”</p>

  <p class="block10">“Çığlık atarak kaçmadığına ya da bana bir tokat daha atmadığına göre, hayal kırıklığına uğradığımı söyleyemem. Şimdi dansa devam edebilir miyiz?”</p>

  <p class="block10">Genç kadın, “Seninle dans etmenin akıllıca olacağını sanmıyorum,” diye mırıldansa da yeniden onun kollarının arasına yöneldi. “Seninle herhangi bir şey yapmanın akıllıca olacağını sanmıyorum.”</p>

  <p class="block10">“Sanırım haklısın.”</p>

  <p class="block10">“Herhangi bir şey yapmayı düşünmediğin halde neden bana böyle bir şey söylediğini anlamıyorum.”</p>

  <p class="block10">“O konuda herhangi bir şey yapmaya niyetim yok.” Duraksadı. “En azından şimdilik.”</p>

  <p class="block10">“Bunu söylememiştin.”</p>

  <p class="block10">“Özür dilerim. Unutmuş olmalıyım. Bana öyle geliyor ki Katc, hafızam geri kazanman haftaları, hatta ayları bulabilir vc üstelik hiç iyileşmeme ihtimalin de var.”</p>

  <p class="block10">“Bunu hiç düşünmemiştim.” Bu hiç hoş bir düşünce değildi.</p>

  <p class="block10">“Seni beklemeye kararlıyım.”</p>

  <p class="block10">“Tanrım, bu çok romantik.”</p>

  <p class="block10">“Ama sonsuza kadar değil.”</p>

  <p class="block10">“Romantizm buraya kadarmış.”</p>

  <p class="block10">Oliver onun gözlerinin içine baktı. “Sende bana hitap eden bir şey var. Karakterlerimizin benzerliği mi yoksa henüz tanımlayamadığım bir şey mi bilmiyorum... Fakat bu kaçınılmaz.”</p>

  <p class="block10">İçini hoş bir ürperti kapladı. “Kaçınılmaz mı?” “Hayatıma girdiğinden beri sürekli seni düşünüyorum. Rüyalarıma giriyorsun.” Mavi gözleri genç kadının içine işliyordu. “Kader ya da kontrolümüzün ötesindeki güçler ya da ne dersen de, ancak burada olmanın bir tesadüf olmadığını düşünmeye başladım.”</p>

  <p class="block10">Kate güçlükle yutkundu. “Öyle mi?”</p>

  <p class="block10">“Ve bence sen de bunu hissediyorsun.” Onu dansın gerektirdiğinden biraz daha fazla kendisine doğru çekti. Sesi kısık ve baştan çıkarıcıydı. “Geceleri beni düşünüyor musun? Gözlerini kapattığında benim yüzümü görüyor musun? Yeniden öpüşene kadar aklını kaçıracağını düşünerek dudaklarımızın birbirlerine dokunduğu anı tekrar tekrar aklından geçiriyor musun?”</p>

  <p class="block10">Evetl “I Iayır, elbette bu tür şeyler düşünmüyorum.” Oliver imalı bir şekilde yavaşça gülümsedi. “Yalan söylüyorsun, tatlım. Ve önceki şüphelerime rağmen yalan söylemek konusunda iyi olduğunu düşünmüyorum.”</p>

  <p class="block10">“Bu bir macera, Oliver,” dedi zoraki bir ciddiyetle. Kollarını onun boynuna dolayıp dudaklarını dudaklarına bastırmamak için kendini zor tutuyordu. Fakat onun bu tutkuyu paylaştığını bilmemesi en iyisiydi, “istersen gizem de. Hakkımda hiçbir şey bilmiyorsun vc bu yüzden beni ilgi çekici buluyorsun.”</p>

  <p class="block10">“Alı ama senin hakkında yeterince şey biliyorum.” “Doğru düzgün ok kullanabildiğimi ve iyi eğitimli olduğumu biliyorsun ama...”</p>

  <p class="block10">“Sinirlendiğinde burnunu buruşturduğunu biliyorum. Kahkahanın içten ve özgür olduğunu, kararlı olduğunda omuzlarını dikleştirdiğini de.”</p>

  <p class="block10">“Bunlar sadece gözlemlerin. Hiç sanmıyorum ki...” Oliver adımını atmak üzereyken durdu vc onu kendine doğru çekti. “Her şeye fazlasıyla burnunu sokan yaşlı bir kadını azarlamayacak kadar düşünceli olduğunu biliyorum. Kimsenin sana bakmadığını sandığın anlarda gözlerindeki korkuyu görebiliyorum ve buna rağmen devam edebilecek cesarete sahip olduğunu biliyorum.” Genç kadının elini tutuşunu sıkılaştırdı. “Vc dudaklarımız birleştiğinde daha önce hiç öpüşmemişim gibi hissediyorum.” “Aman Tanrım.” Kelimeler ağzından fısıltı halinde çıkmıştı.</p>

  <p class="block10">“Hayatıma hiç girmemiş olsaydın, günlerimin geri kalanını bir şeylerin eksik olduğunu bilerek geçireceğimi de biliyorum.”</p>

  <p class="block10">“Oliver.” Kim olduğunun ya da genç adamın duygularına karşılık verebilecek özgürlüğünün olup olmadığınııı artık bir önemi var mıydı? Kalbindeki tutkudan ve Oliver’ın bakışlarından daha önemli bir şey olabilir miydi? Bu kadar doğru gelen bir şey yanlış olabilir miydi?</p>

  <p class="block10">Genç adam, “Kate, gizemli Kate,” diye mırıldanarak dudaklarını onunkilere doğru yaklaştırdı.</p>

  <p class="block10">“Oliver!” Bir kadın sesi balo salonunda yankılandı. “Biz geldik!”</p>

  <p class="block10">Onuncu cgöfüm</p>

  <p class="block10">Oliver suratını buruşturarak Kate’i serbest bıraktı, sonra geri çekildi.</p>

  <p class="block10">Kate rahat bir nefes aldı, hem minnettardı hem de biraz hayal kırıklığına uğramıştı. Ne de olsa insan mantıklı düşünmekten tamamen uzaklaşıp tutkularına teslim olma fırsatını bir daha ne zaman yakalayacağını bilemezdi. Görünüşe bakılırsa otuzlu yaşlarda olmalıydı ve hatırladığı kadarıyla sadece bir kez öpüşmüştü. Hafif meşrep bir kadın olsa bileen azından şimdilikoldukça hüsrana uğramıştı. Yine de Oliver’ııı annesi tanrısal bir orkestra gibi yukarılarda bir yerlerdeyken aralarında zaten hiçbir şey olmayacaktı, o nedenle birinin araya girmesinin pek bir önemi yoktu. Her şey göz önüne alındığında belki de en iyisi buydu. Kate kibar bir gülümseme takınıp sesin geldiği balo salonuna inen merdivenlere doğru döndü.</p>

  <p class="block10">“Edwina Teyze!” Genç bir kız balkona doğru el salladı. En az onun kadar hoş görünen diğer ikisi ise merdivenlerden inmeye başladı.</p>

  <p class="block10">“Kendini buna hazırlaşan iyi olur, Kate,” dedi Oliver çaktırmadan. “Bu çok ilginç olacak.”</p>

  <p class="block10">“İlginç mi?” Kate gözlerini yaklaşmakta olan kızlardan ayırmamıştı. Biri diğer ikisinden biraz daha uzun boyluydu ve hepsinin saçları koyu rcnkti. O mesafeden bakınca üçüz oldukları düşünülebilirdi, aralarındaki benzerlik o denli güçlüydü. Genç bir adam peşlerinden geliyordu. “Kuzenlerin, öyle değil mi?”</p>

  <p class="block10">“Canlarım!” diye seslendi Leydi Noreroft yukarıdan. “Erken geldiniz. Ne kadar iyi. Hemen aşağıya geliyorum. Anlatacak öyle çok şeyim var ki.”</p>

  <p class="block10">“ismen kuzenlerim,” dedi Oliver ilgisizce. “Doğrusu, geçen Noel’de buraya geldiklerinden beri hiç sahip olmadığım kız kardeşlerim oluverdiler. Kendimi ilk sezonlarındaki üç kızdan sorumlu erkek kardeş gibi hissetmiştim, bunun hiç de eğlenceli olmadığım söylemeliyim.”</p>

  <p class="block10">O sırada Kate, “Erkek kardeşim yok,” diye mırıldandı ve sonra gözlerini kocaman açtı. “Kız kardeşim de. Oliver, hatırlıyorum!”</p>

  <p class="block10">Genç adam kafasını salladı. “Yavaş yavaş her şeyi hatırlıyorsun.”</p>

  <p class="block10">“Günlerdir aklıma hiçbir şey gelmiyordu. Ebeveynlerimin öldüğünü keşfettiğimden beri.” Kafasını salladı. “Anlaşılan, yanında olmadığım takdirde hiçbir şey anımsamıyorum.”</p>

  <p class="block10">Oliver sırıttı. “O halde mümkün olduğunca yanında olmamı görevim olarak kabul et.”</p>

  <p class="block10">“Ne kadar kibarsın,” dedi Kate neşeyle. Hafızasını geri kazanmasında yararlı olsa da bu durum kalbi için hiç de iyi olmayacaktı. Bir dakika öncesine kadar tedbiri elden bırakıp duygularına teslim olmaya hazırdı. Oliver’ın yanında daha fazla vakit geçirirse neler olacağım kimse bilemezdi.</p>

  <p class="block10">“Oliver!” En uzun boylu kız kollarını ona doladı ve diğer kızlar da hemen onun peşinden geldiler. Genç kızın diğerlerinden birkaç santim uzun olması dışında aralarındaki benzerlikkoyu renk saçlar ve koyu kahverengi gözleryadsınamazdı.</p>

  <p class="block10">“Gen.” Oliver kızın boynuna doladığı kollarından kurtulup onu hafifçe kenara yönlendirerek Kate’e döndü. “Kate, sana kuzenlerimi tanıştırayım...”</p>

  <p class="block10">“Evlilik yoluyla kuzenleri,” dedi uzun boylu kızGen. “Babamız annemizle evlenmeden önce Olivcr’ın babasının kız kardeşiyle evliydi. En büyük kız kardeşimizle Oliver’ın arasında kan bağı var ama geri kalanımızla Oliver arasında hiçbir bağ yok.”</p>

  <p class="block10">“Ama yine de biz bir aileyiz,” dedi Oliver kesin bir tavırla ancak Kate kızlardan birinin yakışıklı kontla evlenebilmek adına aradaki bu zayıf aile bağım görmezden gelmeye oldukça hevesli olduğu izlenimine kapıldı. “Kate, bu bayan Genevievc Fairchild. Kızların en büyüğü.”</p>

  <p class="block10">Genevieve dikkatle Kate’i süzdü. “O benim elbisem mi?”</p>

  <p class="block10">“Evet ve ödünç alabildiğim için çok minnettarım,” dedi Kate hemen. “Bavulumu kaybetmek gibi talihsiz bir durum yaşadım.”</p>

  <p class="block10">“Ah, haberimiz var,” dedi kızlardan biri. O ve diğer kızın ikiz olduğu belliydi. “Hollinger bize senden bahsetti.” Oliver’ın suratında acı çekiyormuş gibi bir ifade belirdi. “Ve bu da bayan Arabclla Fairchild.”</p>

  <p class="block10">“Ama ona Belle diyebilirsin,” dedi üçüncü kız. “Ve benim adım da Sophia, Sophie. Elbisenin senin üzerinde Gen’iıı üzerinde olduğundan çok daha iyi durduğunu söylemeliyim. Bence sende kalmalı.”</p>

  <p class="block10">“Ah, hiç sanmıyorum...” diye söze başladı Kate.</p>

  <p class="block10">“O benim elbisem,” dedi Gen sertçe ve sonra içini çekti. “Fakat kardeşim haklı.” Kate’e isteksizce gülümsedi. “Sana çok yakışmış.”</p>

  <p class="block10">Sophie, Kate’in koluna girdi. “Bunun ne kadar heyecan verici olduğunu ifade edecek söz bulamıyoruz.” Olivcr’a küçük bir bakış attı. “Konuşmanızı bölmedik, değil mi?”</p>

  <p class="block10">Oliver özür dilercesine Kate’e baktı. “Hayır, elbette bölmediniz.”</p>

  <p class="block10">“Güzel.” Sophie, Kate’e gülümsedi. “Şimdi gelip bize her şeyi anlatmalısın.”</p>

  <p class="block10">“Anlatacak bir şey olduğunu sanmıyorum...” diye söze başladı Kate.</p>

  <p class="block10">“Meraktan çatlamak üzereyiz ve her şeyi bilmek istiyoruz. Daha doğrusu bildiğin her şeyi.” Belle de Kate’in diğer koluna girince genç kadın birdenbire etrafının sarıldığını hissetti.</p>

  <p class="block10">“Bunun çok romantik olduğunu düşünüyoruz. Muhteşem bir roman gibi. Gizemli güze! bir kadın ve ondan etkilendiği çok açık olan yakışıklı bir kont..</p>

  <p class="block10">“Hollinger çok konuşuyor, öyle değil mi?” diyerek araya girdi Oliver.</p>

  <p class="block10">Gen sırıttı. “Holliııger’ın bildiği şeyleri duysaydın çok şaşırırdın.”</p>

  <p class="block10">“Esas bilmediği bir şey olsaydı şaşırırdım.” Oliver genç kızlara kafasını salladı. “Kate’le konuşmak için yeterince vaktiniz olacak. Şimdilik onu rahat bırakmanızı önerinm.</p>

  <p class="block10">İstemeye istemeye kızlar onu bıraktılar. Kate gülümsedi. “Yarın uzun uzun konuşacağımıza söz veriyorum.”</p>

  <p class="block10">“Öhö.” Kate’in fark etmiş olduğu genç adam boğazını temizledi. Kızların arkasında göz ardı edilmiş, hatta unutulmuş gibi duruyordu. Açık renk saçları olan yakışıklı bir gençti, yirmili yaşların ortasında olmalıydı, hiçbir kızın kolay kolay unutamayacağı birine benziyordu.</p>

  <p class="block10">“Sen de kimsin?” Oliver gözlerini kıstı.</p>

  <p class="block10">Genç adam bir adım öne çıktı. “Emerson Berkley, efendim.”</p>

  <p class="block10">“Vikont Berkley’in en küçük oğlu.” Gen’in ses tonu halinden memnun çıkıyordu.</p>

  <p class="block10">“Sanırım erkek kardeşim Marcus Berkley’i tanıyorsunuz, efendim,” dedi Genç Berkley umutla.</p>

  <p class="block10">“Marcus Berkley...” Oliver kafasını salladı. “Onunla tanışmıştım. Hatırladığım kadarıyla iyi biriydi.”</p>

  <p class="block10">Genç Berkley’in yüzünde rahatlamış bir ifade belirdi. “Teşekkür ederim, efendim.”</p>

  <p class="block10">“Bay Berkley, EfFıngton Hall’daki Roxborough Yarışı’na katıldı.” Genç adama hayranlık dolu bir bakış attı. “Çok iyi ata biner.”</p>

  <p class="block10">Bay Berkley saklayamadığı bir gururla gülümsedi.</p>

  <p class="block10">“Yarış bir dizi engelden oluşuyor,” dedi Sophie Kate’e. “Birçok insan izlemeye gelir. Kutlamalar günlerce sürer. Büyük bir balo da dahil olmak üzere birçok parti verilir...”</p>

  <p class="block10">“Ve etrafta birçok havalı genç erkek dolaşır,” diye ekledi gözleri ışıldayan Belle. “Hiç bu kadar eğlenmemiştik.”</p>

  <p class="block10">“Bay Berkley’i bizimle kalması için ben davet ettim.” Gen kuzenine meydan okurcasına bir bakış attı. “Edwina Teyze için sorun olmayacağını biliyordum.”</p>

  <p class="block10">“Bir otelde de kalabilirim, efendim,” dedi Bay Berkley hemen.</p>

  <p class="block10">“Sanırını ona ahırda bir yer ayarlayabiliriz,” diye homurdandı Oliver.</p>

  <p class="block10">“Saçmalama.” Leydi Norcroft onlara katıldı. “Malikanede yeterince oda var. Üstelik evde bu kadar bayan varken, bir erkek arkadaş senin için iyi olacaktır.”</p>

  <p class="block10">“Edwina Teyze!” Kendilerini yaşlı kadının kollarına atan kızlar teyzeleriyle hevesli bir şekilde kucaklaşıp hemen sohbete koyuldular. Zavallı Bay Berkley suratında tuhaf bir gülümsemeyle bir kenarda kalakalmıştı.</p>

  <p class="block10">Oliver Kate’i birkaç adım kenara çekip, “Bundan hiç hoşlanmadım,” dedi kulağına fısıldayarak.</p>

  <p class="block10">Kate güldü. “Neden? İyi birine benziyor.”</p>

  <p class="block10">“Gen henüz on dokuz yaşında,” dedi Oliver ciddiyetle. “Kusursuz bir çeyizi var ve varlıklı bir kadın vâris arayan ahlaksız bir adam için harika bir hedef olabilir.”</p>

  <p class="block10">“Yoksul birine benzemiyor.”</p>

  <p class="block10">“Hayır, bildiğim kadarıyla ailesinin varlığı yerinde.” Kate tek kaşını kaldırdı. “Peki ailesinin kötü bir şöhreti mi var? Yoksa servetlerini çirkin ve alçakça yollarla mı kazanmışlar?”</p>

  <p class="block10">“Tam aksi geçerli.” Oliver’ın sesinde tereddüt vardı. “Genç adamın itibarsız olduğunu mu duydun?”</p>

  <p class="block10">“I Iayır. İsmini daha önce duyduğumu hiç sanmıyorum.”</p>

  <p class="block10">Kate o sırada Oliver’ın annesiyle tanıştırılan Bay Berkley’i süzdü. “Peki evlenmek için on dokuz yaşın çok erken olduğunu mu düşünüyorsun?”</p>

  <p class="block10">Oliver dişlerini gıcırdattı. “Pek değil.”</p>

  <p class="block10">“Belki de ondan hoşlanmadın.” Berklcy son derece kibar bir şekilde Leydi Norcroft’un elini öptü. “Çok sevimli ve oldukça yakışıklı görünüyor.”</p>

  <p class="block10">“Fazla yakışıklı,” dedi Oliver karamsar bir şekilde, sanki yakışıklılığı Tanrı’nın bir lütfü değil de genç ve kolay etkilenen kızları baştan çıkarmak için uygun bir araçmış gibi.</p>

  <p class="block10">“Elbette onların koruyucuları olarak her türlü hakka sahipsin...”</p>

  <p class="block10">“Ah ama ben onların koruyucusu değilim. Aslına bakarsan Gen on dokuz yaşında, ikizler de on sekiz yaşında oldukları için artık reşitler. Yine de evlenene kadar servetleridaha doğrusu çeyizleriRoxborough*un gelecekteki düşesi, kız kardeşleri Fiona'nm kontrolünde. Fakat benim evimde kaldıkları için bu ailenin reisi olarak iyilikleri ve en önemlisi de gelecekleri bana bağlı,” dedi sadık bir biçimde.</p>

  <p class="block10">“Anlıyorum.” Demek gerçekten onlara karşı hiçbir yükümlütüğü bulunmadığı halde, Oliver Fairchild’ları sorumluluğu olarak görüyordu. Leydi Norcroft haklıydı. O iyi bir adamdı. “Sanırım şimdi odama çekilip bu buluşmanın keyfini bensiz çıkarmanızı isteyeceğim, Oliver.”</p>

  <p class="block10">“Bu kadar çabuk mu?” Ona baktı. “Ama henüz...” “Henüz ne?”</p>

  <p class="block10">Oliver bir süre duraksadıktan sonra suratını astı. “Dansımız. Henüz dansımızı bitirmemiştik.”</p>

  <p class="block10">“Ben de bunu düşünüyordum.” Elini uzatınca, Oliver genç kadının elini dudaklarına götürdü. “Belki yarın.</p>

  <p class="block10">“O halde yarın.” Gözlerini onunkilere dikti. “Unutma, olabildiğince birlikte vakit geçirmeliyiz.”</p>

  <p class="block10">Kate kafasını salladı. “Hafızamı geri kazanmama yardımcı olmak için.”</p>

  <p class="block10">Hiçbir pişmanlık duymuyormuş gibi sırıttı. “O da var. Dudakları elinin tersine dokununca kollarını ona dolayıp tutkulu bir şekilde onu öpmemek için kendisini zor tuttu. Ve karşılığında da aynı tutkuyla öpülebilirdi. Bu büyük ve bir o kadar da müthiş bir hata olurdu.</p>

  <p class="block10">Kate diğerlerine iyi geceler diledi, aşırı hevesli gruptan kendisini kurtarması biraz zor olsa da en sonunda odasının sakinliğine dönmeyi başardı.</p>

  <p class="block10">Sonuç olarak oldukça aydınlatıcı bir gece olmuştu. Erkek ya da kız kardeşi olmadığını keşfetmişti. Oliver’ın sorumluluk anlayışına ve cömertliğine tanık olmuştu. Ve neredeyse aklını kaybetmek üzereydi ki bunun bir daha olmasına izin veremezdi. Evliyseebeveynlerinin öldüğünü ve hiç kardeşinin olmadığını hatırladığına göre bir eş kadar Önemli bir şeye sahip olsaydı şimdiye dek hatırlamış olurduihanetin ikisinin de affedemeyeceği bir şey olduğunu anlayacak kadar kendisini ve Oliver’ı tanımıştı. Daha önce de söylediği gibi yapılan bazı şeyleri geri almak mümkün değildi. Yaşananları tekrarlamamaya mahkûmdu.</p>

  <p class="block10">Yeniden öpüşene kadar aklım kaçıracağım düşünerek dudaklarımızın birbirlerine dokunduğu anı tekrar tekrar aklından geçiriyor musun?</p>

  <p class="block10">Bu saçmalıktı. Elbette paylaştıkları öpücük oldukça boştu. Hoş olmaktan fazlası vardı ama neticede sadece bir öpücüktü. İnkâr etmesi onu deliliğe siirüklemeyecekti.</p>

  <p class="block10">Gözlerini kapattığında benim yüzümü görüyor musun?</p>

  <p class="block10">Sırf yüzünü görmeyi düşündüğü için Öyle oluyordu. Tıpkı filler hakkında düşünmemcye çalışan kişinin aklına sadece fillerin gelmesine benziyordu bu durum.</p>

  <p class="block10">Geceleri beni düşünüyor musun?</p>

  <p class="block10">Yumruklarını sıkıp onun dışında bir şey düşünmeye çalıştı. Ve yatağında dönüp durarak uyumayı beklediği uzun saatler boyunca tek tesellisi Oliver’ın da büyük ihtimalle uyumakta güçlük çektiğini bilmesiydi.</p>
</body>
</html>
