<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Yirmi Birinci Bölüm</h1>

  <p class="block10">Kathlecn en son ne zaman bu kadar ağlamaklı ve hassas olduğunu hatırlayamıyordu. O kırılgan bir kadın değildi. Doğrusu, her zaman güçlü ve mantıklı olmasıyla gurur duymuştu. Olan bitenler kadar bu haleodasına saklanan gözleri şiş, kırılgan ve asıl karakterinin tam bir gölgesi olan bir yaratık halinegelmesi de oldukça üzücüydü.</p>

  <p class="block10">Odasındaki kanepeye kıvrıldı ve ağırlıkları tuhaf bir şekilde onu rahatlatan Oliver’ın verdiği şilinleri dalgın dalgın elinde sallarken pencereden dışarı bakmaya başladı. Kasvetli günlerden biriydi ve ruh haline uyuyordu, ayrıca yine yağmur tehdidi vardı. Uzakta adamların köprüyü tamir etmeye çalıştıklarını görebiliyordu. Pek ilerleme kat etmiş gibi görünmüyorlardı ama bulunduğu yerden görmesi zordu. İçten içe acele etmelerini diledi. Malcolm’la birlikte ne kadar erken yola çıkarlarsa o kadar iyiydi. Önceki gün salonda Oliver’ın yanından ayrıldığından beri odasından hiç çıkmamıştı, buna cesaret edememişti, fakat aklını kaçırmadan kendisini odasına hapsetmesine daha ne kadar dayanabileceğini bilmiyordu.</p>

  <p class="block10">Peki ama başka seçeneği var mıydı? Onu bir daha asla göremezdi. Onu terk etmek yeterince zor olmuştu. Olivcr’ı tekrar görür, kahkahasını duyar ve dudaklarını dudaklarında hissederse, tüm gücünü kaybedebilirdi ve bu hiç de iyi olmazdı. Lanete inanıyorsaTanrı yardımcısı olsun, inanıyorduo halde başka bir seçeneği yoktu. Olivcr’ı hiç ummadığı bir tutkuyla seviyordu, bunu tekrar hissedebileceğinden emin değildi. Lanet olası Hannah. Kathleen hafızasını kaybetmeseydi, kalbini ona kaptırmamak için kendisini koruyabilirdi.</p>

  <p class="block10">Belki de eğer beş yüz sene önce bu birlikteliğin olmasına karar verildiyse, ne yaparsa yapsın kalbini ona kaptıracaktı. Bu hiç adil değildi. Laneti sona erdirip iki aileyi de kurtarmak için tanımadığı ve sevmediği bir İngiliz ile evlenmeye razıydı. Ama şimdi, akılsızca âşık olduğu adamın güvenliğini sağlamak için ailesinin geleceğinin yanı sıra kendi mutluluğunu feda etmek zorundaydı.</p>

  <p class="block10">Birçok açıdan Oliver ile evlenmeyi reddetmesi oldukça bencilceydi. Kenncth öldüğünde yıkılmıştı, ancak o zaman genç ve güçlüydü, lanetten haberi bile yoktu. Ölümünün eski, affetmez ve geri alınmaz bir şeyle ilişkili olduğunu bilmiyordu. Tüm üzüntüsüne rağmen önünde uzun bir hayat olduğunu biliyordu. Fakat ilk eşini kaybettiği gibi Oliveriı da kaybederse buna asla dayanamazdı. Güvende ve hayatta olduğunu bilerek onu şimdi kaybetmesi en iyisiydi.</p>

  <p class="block10">Kendi hayatına gelince, derin bir iç çekti, her zamanki gibi yaşamaya devam edecekti. Hepsi teker teker ölene dek büyükannesi, Malcolm ve Hannah ile Dumleavy Şatosu’nda yaşayacaktı. Ve işte o zaman gerçekten yalnız olacaktı. Hayatında ne başka bir erkek ne de çocukları olacaktı. Yaşlanacaktı ve teselliyi kendisi gibi eski ve unutulmuş olan Roma İmparatorluğuna vakit ayırmakta bulacaktı.</p>

  <p class="block10">Peki ya Oliver? Lanete gerçekten inansın ya da inanmasın, daima aklında bir şüphe olacaktı, o bir kadının hayatı nı tehlikeye atabilecek türden bir erkek değildi. O da yalnız yaşlanacaktı.</p>

  <p class="block10">Dün gece çok zor geçmişti, hiç şüphesiz bu gece ve Oliver’ın evinde geçirdiği her gece bir o kadar zor olacaktı. Koridorun parkeleri her çıtırdadığında, hem Oliver olmasından korkuyor hem de onun olmasını umuyordu. Fikrini değiştirmek ya da veda etmek ya da son kez onunla sevişmek için geleceğini sanıyordu.</p>

  <p class="block10">Kapının tıklatıldığmı duyar duymaz ayağa fırladı. Kahvaltısına henüz dokunmamış olsa da muhtemelen öğle yemeğine çağırılıyordu. Şilinleri cebine atıp odada ilerledi ve kapıyı açtı.</p>

  <p class="block10">Leydi Norcroft, “İyi günler, Kathleen,” dedi hoş bir gülümsemeyle ve peşinde tepsi taşıyan hizmetçiyle birlikte içeri girdi. “Ellen, tepsiyi masaya koy ve kahvaltı tabaklarını topla.” Kathleen’e azarlarcasına bir bakış attı. “Bir şeyler yemelisin, canım. Güçten düşmenin hiçbir yararı olmaz.”</p>

  <p class="block10">“Aç değilim ama teşekkür ederim.”</p>

  <p class="block10">“Hayır.” Leydi Norcroft içini çekti. “Sanırım değilsin.” Hizmetçi tabaklan toplayıp odadan çıkana kadar bekledi. “Canım, konuşmalıyız.”</p>

  <p class="block10">“Yme mi?” Kathleen hafifçe gülümsedi. Önceki gün salondan ayrıldıktan kısa bir süre sonra Oliver’ın annesi yanına gelmişti. Yaşlı kadın ona sanlmış ve Kathlenıı tam o anda gözyaşlarına boğulmuştu. “Dün olanlar yüzünden sizden özür dilemek istiyorum. Ben kontrolsüzce ağlayan bir insan değilim.”</p>

  <p class="block10">“Sevgili kızım, dün kontrolsüzce ağlamanı gerektirecek türden bir gündü. Ancak bugün yeni bir gün. Kendini daha iyi hissediyor musun?” Leydi Norcroft dikkatle onu süzdü. “Çok kötü göründüğünü söylemeliyim.”</p>

  <p class="block10">Kathleen her şeye rağmen kahkaha attı. “Teşekkür ederim, kendimi berbat hissediyorum.”</p>

  <p class="block10">“Kalbin kırıldığı için bu haldesin.” Masayı işaret etti. “Bir şeyler yiyene kadar buradan ayrılmayacağım.”</p>

  <p class="block10">Genç kadın masadaki yiyeceklere baktı. Et ve peynir çeşitlerinden oluşan bir tabak, küçük bir kase meyve, bir sepet dolusu ekmek ve bir tabak tatlı vardı. “Çok fazla şey var.”</p>

  <p class="block10">“Canının neyi isteyeceğini bilemedim.” Leydi Norcroft çaresizce omuzlarını silkti.</p>

  <p class="block10">“Harika görünüyorlar.” Kathleen masaya oturdu ve Leydi Norcroft da ona katıldı. Genç kadın meyveli turtadan bir ısırık aldı. Göründüğü kadar lezzetliydi. Belki de gerçekten acıkmıştı. Birkaç dakika sessizce yemeğini yedikten sonra arkasına yaslanıp yaşlı kadını süzmeye başladı. “Buraya fikrimi değiştirmek için geldiyseniz, bilmeniz gerekir ki fikrimi değiştirmek gibi bir niyetim yok.”</p>

  <p class="block10">“Elbette, yok,” dedi Leydi Norcroft kesin bir tavırla. “Düşüncesizce kararlar alan bir kadın olmadığın için birdenbire fikrini değiştirmezsin.”</p>

  <p class="block10">“Evet,” dedi Kathleen dalgın bir şekilde ekmeklere göz gezdirirken. Turtalar kadar lezzetli miydiler? “Aynen öyle.”</p>

  <p class="block10">“Ama yine de sana bir özür borçlu olduğumu düşünüyorum.”</p>

  <p class="block10">“Öyle mi düşünüyorsunuz?” Kathleen küçük ekmeklerden birine kaymak ve çilek reçeli sürdü. Midesi kazınıyordu. Dünden beri hiçbir şey yememişti. “Neden?” Büyük bir lokma alıp yoğun aromanın tadını çıkardı. “Bunlar çok lezzetli.”</p>

  <p class="block10">“Aşçımız harika bir iş çıkarıyor. Söylediğim gibi... ”</p>

  <p class="block10">“Bir tane almalısınız.” Bir ısırık daha aldı.</p>

  <p class="block10">“Yedim, canım, gerçekten çok lezzetliler. Ne diyordum...”</p>

  <p class="block10">“Ah hayır,” dedi Kathleen yemeye devam ederken. “Lezzetli demek yetersiz kalır. Ondan çok daha öteler... ”</p>

  <p class="block10">“Kathleen,” diye çıkıştı Leydi Norcroft. “Senden özür dilemeye çalışıyorum.”</p>

  <p class="block10">“Evet, elbette.” Kathleen bir ekmek daha alıp, “Devam edin,” dedi.</p>

  <p class="block10">“Korkarım senden çok şey bekledim.”</p>

  <p class="block10">“Ne?” Kathleen güçlükle yutkundu. “Ne?”</p>

  <p class="block10">“Olduğunu sandığım kişi gibi davranmıyorsun. Senin güçlü ve akıllı bir kadın olduğunu sanmıştım.” Leydi Norcroft omuzlarını silkti. “Ama şimdi sadece Öyle olmanı umduğumu anlıyorum.”</p>

  <p class="block10">Genç kadın şaşkınlıkla ona baktı. “Oliver’ı terk etmek güçlü olmayı gerektiren bir şey. Yapmak zorunda kaldığım en zor ve muhtemelen en akıllıca şeydi.”</p>

  <p class="block10">“Elbette öyle, canım.”</p>

  <p class="block10">“Yapmak istediğim bir şey değildi.”</p>

  <p class="block10">“Hayır, öyle olmadığı açık.”</p>

  <p class="block10">“Başka seçeneğim yoktu.”</p>

  <p class="block10">“Kimsenin yoktu.” Leydi Norcroft duraksadı. “Yine de insan senin gibi güçlü ve zeki bir kadının kolay kolay pes etmeyeceğini düşünüyor. Mücadele etmeden.”</p>

  <p class="block10">“Ben kolayca pes etmedim.” Sesinden gücendiği belli oluyordu. Ama gerçekten öyle mi yapmıştı?</p>

  <p class="block10">“Tüm olasılıkları değerlendirmeden.”</p>

  <p class="block10">“Hiç olasılık yoktu.”</p>

  <p class="block10">“Kaçmak yerine bir tür çözüm bulmaya çalışmadan.” Kathleeıı’in sesi yükseldi. “Ben kaçmıyorum, Oliver’ın hayatını kurtarıyorum.”</p>

  <p class="block10">“Ve ben bu yüzden seni suçlayamam, o benim oğlum ve onun inanmadığı bir lanet yüzünden Öldüğünü görmeyi hiç istemem.” Leydi Norcroft duraksadı. “Ya da herhangi bir lanet yüzünden.”</p>

  <p class="block10">“Ama cevap yok.” Kathleen kafasını salladı. “Çaresi yok.”</p>

  <p class="block10">“Emin misin?” Leydi Norcroft Katlıleen’in gözlerinin içine baktı. “Hiç şüphen yok mu?”</p>

  <p class="block10">“Yok.” Emin miydi?</p>

  <p class="block10">“Bana öyle geliyor ki böyle bir şeyin detayları zamanın içinde kaybolduysa, o halde bir yanıt bulmak için insanın geçmişe bakması gerekir.” Leydi Norcroft yerinden kalkıp kapıya gitti ve kapıyı açtı.</p>

  <p class="block10">Kathleen şaşkınlıkla baktı. “Bunun ne anlama geldiğini bilmiyorum.”</p>

  <p class="block10">Leydi Norcroft odanın içine büyük bir sandık taşıyan uşağa işaret etti. “Lütfen oraya koyun.” Uşak sandığı yere koyup odadan çıktı. “Söylemeye çalıştığım şey mücadelenin henüz yeni başladığı, Kathleen. Tabii eğer istiyorsan.” Kathleen sandığı işaret etti. “O ne?”</p>

  <p class="block10">“O sandık geçmişle dolu. En azından bir kısmıyla.” “Beni hazırlıksız yakaladınız, Leydi Norcroft. Neden bahsettiğinizi bilmiyorum.” Kathleen yaşlı kadının açıklamasını duymaya neredeyse korkuyordu.</p>

  <p class="block10">“Tavan arasında bu sandık gibi birkaç tane daha var.” Leydi Norcroft sandığı açıp kapağını kaldırdı. “İşte sana geçmiş.”</p>

  <p class="block10">Kathleen sandığın içine göz attı. İplerle bağlı tomar halinde kâğıtlar, kurdelelerle bağlı mektuplar, defterler ve günlüklere benzeyen şeylerle doluydu. “Malcolm’Ia birlikte lanete dair referansları orada mı bulmuştunuz?” “Hayır, onu başka bir sandıkta bulduk. Tavan arasında neredeyse altı tane var. Ne yazık ki eşimin ailesi kayıtları saklama konusunda çok iyi olsa da bir düzene koymayı becercmemiş. Malcolm’la en erken kırk sene öncesinden yüz sene Öncesine dek giden dokümanlar bulduk. Dikkatimiz dağılmadan önce ancak sandıklardan birine göz atabildik.” Kathleen’e baktı. “Amcan insanın aklını başından alabiliyor.”</p>

  <p class="block10">“Öyle söylerler,” diye mırıldandı Kathleen. “Bunların arasında lanetle ilgili bir bilgi olabileceğini mi düşünüyorsunuz?”</p>

  <p class="block10">“Bilmiyorum.” Leydi Norcroft omuzlarını silkti. “Ama bakmaya değeceğinden eminim. Oliver ve Malcolm da öyle düşünüyorlar. İşaretten bahsediyorlardı. Dünden beri tavan arasındaki sandıkları gözden geçiriyorlar.”</p>

  <p class="block10">“Öyle mi?”</p>

  <p class="block10">“Oliver’m vazgeçmeye niyeti yok. Seni seviyor, canım.” Kathleen sandığa baktı. “Ya burada hiçbir şey yoksa?” “Tavan arasında daha çok sandık var.”</p>

  <p class="block10">“Peki ya...”</p>

  <p class="block10">“Tanrım, Kathleen.” Leydi Norcroft sabırsızca derin bir nefes aldı. “Hiçbir şey yapmadan beklemekten daha iyidir, öyle değil mi?”</p>

  <p class="block10">“Yapamam...”</p>

  <p class="block10">“Kathleen, bazen tek sahip olduğumuz şey umuttur.” Leydi Norcroft’un sesi yumuşadı. “Gerçekten ne istiyorsun, canım?”</p>

  <p class="block10">Ne istiyordu? Çocuk, bir gelecek, sevdiği adamla uzun ve mutlu bir ömür geçirmek. Leydi Norcroft’un gözlerine baktı. “Olivcr’ı.”</p>

  <p class="block10">“Mücadele etmene değer mi?”</p>

  <p class="block10">Kathleen yaşlı kadına baktı. Elbette, haklıydı. Kathleen hiç de kendisinden beklenilir gibi davranmıyordu. O her zaman istediği şey uğruna mücadele vermeye hevesli olmuştu. Ve asla istediği şeyden vazgeçmemişti, ister entelektüel ister okçulukla ilgili uğraşlar olsun. Omuzlarını dikleştirdi. “Elbette.”</p>

  <p class="block10">“O halde sana başlamanı öneririm.” Leydi Norcroft kapıya doğru döndü. “Hazırlamam gereken bir düğün var.” Kathleen suratını buruşturdu. “Leydi Norcroft, biraz erken olduğunu düşünmüyor musunuz?”</p>

  <p class="block10">“Ah, senin düğününü kastetmedim, canım.” Leydi Norcroft gülümsedi. “Bana istersen Edwina Teyze diyebilirsin.”</p>

  <p class="block10">Kathleen şaşkınlıkla kaşlarını çattı. “Edwina Teyze mi?” Durumu anlayınca nefesi kesildi. “Siz ve Malcolm mı?”</p>

  <p class="block10">Edwina gülümsedi. “Onunla birlikte İskoçya’ya gideceğim. Tekrar gelin olacağımı hiç düşünmezdim, bilirsin. Arada sırada bir beyefendiyle macera yaşayabileceğimi düşünürdüm ama...”</p>

  <p class="block10">Kathleen sırıtmamak için kendisini tuttu. “Edwiııa Teyze!”</p>

  <p class="block10">“Amcan ve ben çok iyi anlaşıyoruz.” Şeytani bir şekilde gülümsedikten sonra kapıyı açıp ona baktı. “Unutma, kızım, mücadele etmekten vazgeçmen için sadece tek bir sebep var.” Kathleen’iıı gözlerinin içine baktı. “Zafer.” Bu sözler üzerine dışarı çıkıp kapıyı arasından kapattı.</p>

  <p class="block10">Kathleen bir süre sandığı süzdü. Kendisine acımaya ya da vazgeçmeye alışkın değildi. Bu muhtemelen faydasızdı. Sandığın içinde önemli bir şeyin olmadığı neredeyse kesindi. Yine de Oliver’ın tehlikede olduğunu anladığı andan beri ilk kez içinde bir umut hissediyordu.</p>

  <p class="block10">Pekâlâ. Kendisini hep âlim olarak görmüştü ve bu entelektüel uğraşı onun için belki de çok önemli olacaktı. Sandıktan bir tomar mektup çıkardı ve ekmek tabağını alıp amacı için ona oldukça küçük gelecek olan masaya geçti. Yine de yetinmek zorundaydı. Ayrıca daha fazla ekmeğe ihtiyacı olabilirdi.</p>

  <p class="block10">Oturup kurdeleyi çözdü ve okumaya başladı. Leighton ailesi ve Norcroft kontlarının tarihine kendisini kaptırması uzun sürmedi. Dokümanların kronolojik olarak sıralanmamış olması çok sinir bozucuydu ama Kathleen bunun sadece daha fazla mücadele vermesi anlamına geldiğine karar verdi.</p>

  <p class="block10">Günün geri kalanı ve sonraki gün ve daha sonraki günün bir bölümü boyunca sararmış dokümanları, narin mektupları ve yıprandıkları için dökülen günlükleri incelemeye devam etti. Ciddi bir entelektüel uğraş gibi, bir aileye nesiller ve asırlar boyunca göz atmak şaşırtıcıydı. Uç sandığı daha inceledi ancak lanete dair herhangi bir bilgiye rastlamadı.</p>

  <p class="block10">Üçüncü gün en sonunda güneşin parladığını fark etti. Ama bunun bir önemi yoktu. Dikkati ve geleceği bu odada ve bu kâğıtların arasındaydı. Vazgeçmeyi reddediyordu, yine de hiçbir şey bulamaması cesaret kinciydi. Köprü tamir edilseydi, kayda değer bir şey bulmadan gidebilirdi, gitmekten başka şansı yoktu.</p>

  <p class="block10">Kathleen yıpranmış bir günlüğe göz atarken paragraflardan biri dikkatini çekti. Tarih 1632’ye aitti, aradığı tam olarak bu değildi. Ne manaya geldiğini anlaması için üç kez okumak zorunda kaldı.</p>

  <p class="block10">Zafer.</p>
</body>
</html>
