<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Dördüncü Bölüm</h1>

  <p class="block10">Genç kadın ona bakakaldı. “Kulağa tehdit gibi geliyor, lordum.”</p>

  <p class="block10">“Hiç de değil,” dedi Oliver uysal bir şekilde. “Bu bir söz.”</p>

  <p class="block10">Kate hızla elini çekerken tuhaf bir boşluk hissetti. “Peki sözünüze sadık biri misinizdir?”</p>

  <p class="block10">“Her zaman. Ama özellikle de söz konusu gerçekler olduğunda.”</p>

  <p class="block10">“Benim hakkımdaki gerçekler mi?” Gözleri ışıldadı ve o sırada Oliver karşısındaki kadının inatçı ve kesinlikle zeki olduğunu anladı.</p>

  <p class="block10">“Kesinleştirilmesi gereken başka gerçekler mi var?”</p>

  <p class="block10">“Evrende kesinleştirilmesi gereken birçok gerçek olduğunu düşünüyorum,” dedi Kate kaygısızca.</p>

  <p class="block10">“Felsefe konusunda çok iyisin.” Leydi Norcroft kafasını salladı. “Düzgün bir eğitim almış olduğunu biliyordum.” Ayağa kalktı. “Oliver, valizleri hakkında bir şey bulup bulmadıklarını öğrenir misin? Ben de bu arada misafirimizle ilgileneyim.”</p>

  <p class="block10">“Pekâlâ,” dedi Oliver ve Kate’e bir bakış attı. “O halde sonra görüşürüz.”</p>

  <p class="block10">Genç kadın kibar bir şekilde gülümsedi.</p>

  <p class="block10">Oliver arkasını dönüp ağır adımlarla odadan çıktı.</p>

  <p class="block10">Ardından annesinin, “Ondan hoşlandın mı?” diye sorduğunu duydu genç kadın.</p>

  <p class="block10">“Bu konuda henüz kararımı vermedim,” diye yanıt verdi.</p>

  <p class="block10">“Pek iyi bir başlangıç olmasa da o kadar da kötü sayılmaz,” diye karşılık verdi Leydi Norcroft. “Bundan daha memnun olamazdım...”</p>

  <p class="block10">Memnun mu? Neden memnun olacaktı ki? Oliver koridorda ilerledi. Sırf ayağına kadar çekici bir kadın geldi diye onunla düşüp kalkmayacaktı. Annesi bu yabancının evliliğe uygun olduğunu düşünüyor olamazdı. Onun hakkında hiçbir şey bilmiyorlardı.</p>

  <p class="block10">Yemyeşil gözlerinin yanı sıra muhtemelen kalbini de kavuran alevler yüzünden çok hoş görünmesi dışında. Hemen hemen her erkek için mücadele vermeyi gerektirecek bir kadına benziyordu. Beklenmedik bir şekilde aklına başka bir düşünce geldi. Ve eğlenceli. Ama buna aldırış etmedi.</p>

  <p class="block10">“Hollinger.” Oliver uşağı koridorda durdurdu. “Misafirimizin valizlerinden herhangi bir haber var mı?”</p>

  <p class="block10">“Henüz yok, lordum.”</p>

  <p class="block10">Yürümeye başladı ama sonra durdu. “Bu konu hakkındaki herhangi bir şey sana da şüpheli geliyor mu?”</p>

  <p class="block10">“Şüpheli mi dediniz, lordum?”</p>

  <p class="block10">“Sence o söylediği kişi mi?” dedi Oliver sabırsızca.</p>

  <p class="block10">“Anladığım kadarıyla henüz kim olduğunu söylemedi, lordum.”</p>

  <p class="block10">“Ne demek istediğimi biliyorsun.” Sertçe ona baktı. “Hafızasını kaybetmesi saçmalığını kastediyorum. Buna inanıyor musun?”</p>

  <p class="block10">“İnanıp inanmamak benim haddime değil, lordum.”</p>

  <p class="block10">Oliver dişlerini sıktı. “Sana ne düşündüğünü soruyorum, Hollinger. Herhalde bir fikrin vardır.”</p>

  <p class="block10">“Evet bir fikrim var, efendim.”</p>

  <p class="block10">“Harika. Duymayı çok isterdim.”</p>

  <p class="block10">“Madem ısrar ediyorsunuz. Benim şüpheci bir yapım vardır, lordum, o nedenle sıradışı olaylar bana genellikle şüpheli görünür.” Hollinger bir süre duraksadı. “Ancak daha önce de insanın başına bir darbe aldığında hafızasını kaybedebileceğini duymuştum, o yüzden bu durum bana son derece mantıklı geliyor. Yerde ve gökte felsefi hayallerinde olduğundan çok daha fazlası var, Horatio. Slıakespeare’den, efendim.”</p>

  <p class="block10">“Hollinger, sana bu tür şeylerle ilgilenebilecek bir adam gibi mi görünüyorum?”</p>

  <p class="block10">Uşak duraksadı.</p>

  <p class="block10">“Bir kez daha söylüyorum, sadece fikrini öğrenmek istemiştim.”</p>

  <p class="block10">“Nasıl isterseniz, lordum. Hayır, bu tür şeylerle ilgileneceğinizi düşünmedim, efendim.”</p>

  <p class="block10">İstemsizce sert bir tonla, “O valizleri bul, Hollinger,” dedi Oliver ve yürümeye devam etti. “Ben dolaşmaya çıkıyorum. Hayır, uzun bir yürüyüşe. Çok uzun bir yürüyüşe.”</p>

  <p class="block10">“Evet, lordum.”</p>

  <p class="block10">Huzurlu kasaba hayatı buraya kadardı. Oliver merdivenlerden inip ana koridordan geçerek balkona vardı ve meraklı gözlerle ona bakan hizmetkarların yanından geçti. Elbette eve gelen gizemli konuk hakkında çoktan konuşulmaya başlanmıştı. Balkona çıkıp sağ kanada geçti ve merdivenlerden bahçeye indi. Kasaba evleriyle kıyaslandığında ev o kadar da eski değildi, sadece iki yüz yıllıktı. Paledyen tarzı olan ev, kendisini mimar olarak gören eski bir kont tarafından tasarlanmıştı. Oliver hınzırca gülümsedi. Aile tarihini yanlış hatırlamıyorsa, o atası kesinlikle okumuş biri değildi. Leighton ailesinde okumuş erkekler bulunmazdı.</p>

  <p class="block10">Bahçelerin arasında bir tür ara sokak oluşturan ve iki ayrı noktada benzer yollara ayrılan yüksek çalıların arasındaki geniş çakıllı yola çıktı. Çalıların arasındaki boşluklar cn az cv kadar eski bir tarihte tasarlanmış çiçek yataklarına geçiş imkanı sunuyordu. Ruhen orijinal plana sadık kalsalar da her sene açan çiçekler kontesin isteğine bağlı olarak çeşitlilik gösterirdi. Annesi özellikle bahar çiçeklerine düşkündü ve bahar aylarında Norcorft’ların bahçeleriyle hiçbir şey kıyaslanamazdı.</p>

  <p class="block10">Evin yan tarafında bulunan balkonun görüş alanından uzaktaki sera, yıl boyunca evdeki vazoları süsleyecek bahar çiçeklerinin yetiştirilmesinin yanı sıra bahçedeki bitkilerin bakımı ve evin güney kısmında yetişen bitkilerin ek bakımına ayrılmıştı. İtalyan ve Fransız tarzı bahçeler simetrik ve kusursuzlardı. Klasik bir görünüm hâkimdi. Yolun ilk ayrımına konumlandırılmış büyük bir çeşmenin yanından geçti ve gerçek ölçülerdeki Yunan giysili bir düzine güzel peri heykelinin bakışlarına aldırmadı. Hem çeşme hem de heykellersöylentilere göre çok sevdiği içinbüyükannesi tarafından yaptırılmıştı.</p>

  <p class="block10">Düzenli çiçek yataklarının yerini kriket gibi oyunlar için çok uygun olan ve annesinin arada sırada okçuluk girişiminde bulunduğu budanmış çimenler aldı. Leydi Norcroft’un eski hedefi geniş çimenliğin öteki ucunda duruyordu. Oliver en sonunda Eski Roma Uygarlığı’na ait kırık bir duvarın kalıntılarının arasında kalan ve bakımlı bahçenin sonunu işaretleyen iki sıra halinde dizilmiş biçimli porsuk ağaçlarına ulaştı. Ağaçlar bir yandan çirkin duvarı diğer yandan kırsal bölgeyi gizliyordu ve Oliver hangi kont, kontes ya da bahçe düzenleyici eski kalıntıları koruyarak bahçeyi tasarlamayı düşündüyse o kişiye uzun zamandır minnettardı. Çocukken buranın gizli bir yer olduğuna ve sihirli bir güç barındırdığına inanır ve sadece çocukların burayı görüp göremediğini merak ederdi. Bir kont olarak ise, varlığının mistik bir nedenden değil daha çok ekonomiyle ilgili olduğunu düşünüyordu. Duvarı gizlemek ortadan kaldırmaktan daha hesaplıydı. Ne olursa olsun, duvarın varlığından memnundu. Parçası olmaktan mutluluk duyduğu insanlığın ve bir uygarlığın sürekliliğini gözler önüne seriyordu. Gençlik yıllarından beri yaptığı gibi ellerini taşın üstüne koyup duvarın üzerinden atladı. Her zamanki gibi bir kez daha uzun zaman önce ölen Romalıların hayatlarını ve bildiği kadarıyla hiç kimsenin nereden başlayıp nerede bittiğini kesin olarak bilmediği parçalanmak üzere olan bu alçak duvarın yapılış amacım merak etti. Sadece vardı.</p>

  <p class="block10">Yarım saat sonra malikanenin bulunduğu vadiye bakan hafif eğimli tepenin doruğuna ulaştı, kişinin bakış açısına ve ruh haline bağlı olarak küçük bir nehir ya da büyük bir akarsu olarak kabul edilebilen su kaynağı evin sınırları boyunca akıyordu. Burası sahip olduğu topraklar ve unvan kadar onun doğum hakkıydı. Babası Oliver henüz çok küçükken ona burayı göstermişti. Ona burada hayatı hakkında derin düşüncelere dalacağını söylemişti. Oliver yıllardır buraya hiç gelmemişti ama hayatına dair karışıklıkları çözmek için hep buraya gelirdi ve küçükken dadısının dikkatli bakışlarından kaçmayı başardığı ilk andan itibaren hep böyle yapmıştı. Buradan dünyayı daha düzgün bir açıdan görebiliyordu. Eski bir meşe ağacının gölgesine oturdu, küçükken bu ağacın Romalılar kadar eski olduğunu düşünürdü. Fakat şimdi bunun saçmalık olduğunu biliyordu. Ağaçlar, meşeler bile, bin dört yüz yıl boyunca yaşayamazlardı. Yine de ağaç yaşlı, kıymetli ve rahatlık vericiydi.</p>

  <p class="block10">Babası öldüğünde buraya gelmiş olduğunu hatırladı. O zamanlar henüz sekiz yaşındaydı. Babası ise şu an Oliver’dan daha yaşlı değildi, sağlıklı ve hayatının en güzel dönemindeki yakışıklı bir adamdı. Artık kimsenin hatırlamadığı bir şeyin onuruna düzenlenmiş bir parti sırasında dökülen şaraba basarak mermer merdivenlerden kayıp sırtüstü yere yuvarlanmıştı. İlk başta kendini iyi hissettiği konusunda ısrar etmişti. Ama ertesi gün baş ağrısıyla kıvranmaya başlayınca yatağına götürülmüştü. Akşam olduğunda ise ölmüştü.</p>

  <p class="block10">İyi bir adam ve çok iyi bir baba olmuştu, oğluna şeref ve güç hakkuıdaki kelimeler kadar örnek teşkil etmişti. Öldüğü gün, Oliver babasının yatağının yanında birkaç dakika oturmuş ama bunun babasıyla son konuşması olduğunu anlayamamıştı. Yıllar sonra babasının sonunun geldiğini hissettiğini kavramıştı. Aklının başında olduğu o son dakikalarda babası Oliver’a unvanıyla birlikte elden ele geçen sorumluluklarından bahsetmişti. Ona güvenecek olan insanlara karşı sorumluluklarından. Hizmetkârlarına, kiracılarına, ülkesine ve ailesine olan sorumluluklarından. Ve Oliver’a annesine iyi bakmasını söylemişti.</p>

  <p class="block10">O zamanlar Oliver bu ağacın altında ağlamıştı. Annesini üzmemek adına tek başına olmayı tercih etmişti. Ne de olsa artık bir konttu. Ama burada, babasının varlığını ve aklının bir oyunu olsun ya da olmasın onun gücünü ve bilgeliğini hissedebiliyordu. Ve yalnız olmadığım.</p>

  <p class="block10">Oliver okula gitmeden önce ve eve dönmeden buraya gelirdi. Burada okulunu bitirdikten ve ailesinin mal varlığına, malikaneye ve Norcroft Kontu olmanın getirdiği tüm detaylara tamamen sahip olduktan sonra yapacaklarını tasarlardı. Burası bir zamanlar sevdiği kız başka birini sevdiği için bir kadının kalbinin nasıl işlediğini düşündüğü yerdi. Ve burada, hissettiğinin aşk olmadığını anlamıştı, çünkü hissettiği acı kalbini değil gururunu incitmişti.</p>

  <p class="block10">Evine ve tüm dünyasına bakarken, Oliver yıllar boyunca hem Önemli hem de önemsiz birçok şey hakkında düşünmüştü. Kate meselesinin nereye dahil olduğundan son derece emindi ama asıl sorunun Kate olduğunu sanmıyordu.</p>

  <p class="block10">Uzaktaki malikaneye baktı. Kimsenin onun bilgili biri olmadığını düşündüğünü keşfetmek çok sinir bozucuydu. Elbette Oliver hiçbir zaman bilimsel arayışlar peşinde koşmamıştı, o nedenle insanların onun âlim olmadığını düşünmeleri canını sıkmamalıydı. Belki de sinirlenmesinin sebebi insanların onu âlim olamayacak kadar tembel, ciddiyetsiz ya da aptal olarak görmelerinden kaynaklanıyordu. Sanki zekâsı hakkında yorum yapıyorlardı. Lanet olsun. Okumuş biri olabilirdi. Aslında... Düşününce... Tarihten Çok hoşlanırdı. Evet, aradığı buydu, tarih. Bir keresinde aile tarihi hakkında yazmayı düşünmüştü. Elbette bu seneler önceydi ama aile dokümanlarını ve günlüklerini bir araya getirecek kadar ileri gitmişti. Tekrar düşününce, her şeyi onun için bir araya toplayanın annesi olduğunu hatırladı. Hatırladığı kadarıyla ona çok destek olmuştu. Tüm o kâğıtlar şimdi muhtemelen tavan arasında bir yerde olmalıydı. Henüz onlara bakmaya fırsatı olmamıştı. İnanılmaz derece meşguldü.</p>

  <p class="block10">Oliver topraklarından ve ailesinin mali işlerinden sorumluydu. Gözlerini ayırmadığı birçok kârlı yatırımı vardı. Norcroft Kontu olarak sürekli ilgilenmesi gereken sosyal sorumlulukları da cabasıözellikle de Londra’da kalırken. Ayrıca annesi ve hemen hemen herkes onun evlenmesini istiyordu. Evde oturup... Tarih hakkında düşünmeye devam ederse doğru düzgün bir gelin adayı bulamayacağı kesindi!</p>

  <p class="block10">Maceralara gelince, birçok macerası olmuştu, fakat annesi muhtemelen arkadaşlarıyla birlikte alem yapmasını kastetmemişti. Üstelik o tür maceraların bile yıllar içerisinde sayısı azalmıştı. Yerden bir parça çimen koparıp dal gın bir şekilde parmaklarının arasında yuvarlamaya başladı. Görünüşe bakılırsa tüm o maceralar genellikle arkadaşlarını kurtarmaktan ibaretti ve onun olmaktan çok arkadaşlarının maceraları sayılırlardı. Yine de arkadaşları desteği ve tavsiyeleri için ona bel bağlamışlardı. Gerekirse arkadaşları da onun için aynı şeyi yaparlardı.</p>

  <p class="block10">Annesi ne tür maceralara atılması gerektiğini düşünüyor olabilirdi? Afrika’nın yabani topraklarını keşfe mi çıkmalıydı yoksa hazine avına ya da ejderha avlamaya mı gitmeliydi? Ne kadar da saçmaydı. Ormanın birinde orkide avına çıkmaya ya da Güney Yarımküre’de yıldızları araştırmaya ya da Amerika’da demiryolu inşa etmeye kalkışmayacaktı. Sorumlulukları, yükümlülükleri ve ona güvenen insanlar vardı. Romantik maceralara gelince, yeterince macera atlatmıştı. Neyse ki hiçbiri kalıcı bir şeye dönüşmemişti. Sadece bir kez âşık olduğunu sanmıştı ve o zaman bile beklediği gibi âşıklara özgü olan o umursamazlığı yaşamamıştı.</p>

  <p class="block10">Annesinin onun maceraperest olmadığını düşünmesi aksini düşünmesi kadar can sıkıcı değildi. Kaşlarını çatıp elindeki çimenleri bir kenara attıktan sonra yeni bir parça kopardı. Ellili yaşlarını çoktan geride bırakmış bir kadın ne tür bir macera yaşamak istiyor olabilirdi? Bu soru daha önce ne tür maceralar yaşadığını da beraberinde getiriyordu. Herkes gibi belli belirsiz bir fikre sahip olduğu aile detayları haricinde ebeveynlerinin geçmişi hakkında çok az şey biliyordu. Elbette birlikte bu malikânede ve Londra’daki evde yaşamışlardı, ancak arada sırada aynı sosyal etkinlikte bir araya gelmek dışında, arkadaş çevreleri pek benzer değildi. Annesinin romantik maceralar konusunu açmış olması bile yeterince rahatsızlık vericiydi. Ve onun böyle bir şeyle ilgilenmiş olabileceği fikri dahi Olivcr’ın düşünmek isteyebileceği türden bir şey değildi. Lanet olası annesi! Ge rekirse onu kendisinden korumak onun göreviydi. Kibar, cömert vc fazla iyi kalpli biriydi. Bildiği kadarıyla ahlaksız amaçların tuzağına hiç düşmemişti. Bundan sonra da düşmeyeceğinden emin olmak Oliver’ın sorumluluğundaydı.</p>

  <p class="block10">Yine de annesi isimsiz misafirlerini bir tür macera olarak görmek istiyorsa, Oliver aklına sahip çıkıp koyu kızıl saçların ve baştan çıkarıcı yeşil gözlerin büyüsüne kapılmaksızm bunu zararsız görebilirdi. Ayrıca annesi bir konuda haklıydı. Kate onları kandırıyor olsa bile amacı ne olabilirdi ki? Leydi Norcroft’un bazı fonlara erişimi olsa da aile servetinin büyük bir bölümü Oliver’ııı kontrolü altındaydı. Kate’in hafızasını kaybetmesi bir oyunsa, para dışında ne istiyor olabilirdi? Bu merak uyandıran bir soruydu. Annesi Kate’in soylu bir kadın olduğundan emindi. Böyle bir şeyi anlamanın bazı yollan olduğu bir gerçekti. Dalgın dalgın çimenleri kopartırken malikâneye baktı. Evet, gerçekten de bir kadının soylu olup olmadığını anlamanın bazı şeyleri hatırlayıp hatırlamamasıyla bir ilgisi yoktu.</p>

  <p class="block10">Peki Kate neden ondan hoşlanıp hoşlanmadığını bilmiyordu? Bu da çok can sıkıcıydı, insanlar genelde ondan hoşlanırlardı, o oldukça sevimli bir insandı. Birçok kişi, özellikle de kadınlar, onu hem çekici hem de havalı bulurdu. Dünyadaki en yakışıklı erkek o olmasa da kesinlikle itici değildi. Arkadaşları vardı, tüm sosyal etkinliklerin aranan ismiydi, ayrıca evlenecek yaşta kızı olan anneler onu iyi bir damat adayı olarak görürlerdi.</p>

  <p class="block10">Oliver derin bir nefes aldı. Yanında boş zarflar taşıyan ve kim olduklarını bilmediklerini iddia eden gizemli kadınlara karşı takındığı şüpheci yaklaşımı onu her zamankinden daha az çekici falmış olabilirdi. Yine de tüm çekingenliğine rağmen çekici olduğu anlar olmuştu. Ya da belki de ondan etkilendiği kadar etkileyici olamamıştı.</p>

  <p class="block10">Bakışları birbirine kenetlendiğinde, elini öptüğünde</p>

  <p class="block10">iki kezaralarında tanımlanamaz bir şey olmuştu. Bu belki de bir umuttu, yine de çok saçma bir fikirdi ve kendi romantik eğilimlerinden başka bir şeyle açıklanamazdı. Şüphelerine ve inanması güç şartlara rağmen kendini bir anda Kate’in iddia ettiği kişi olmasını umarken buldu. Daha doğrusu, tam olarak söylemediği kişi olmasını. Belki de Kate sadece annesinin değil, aynı zamanda onun da macerasıydı? Bu elbette aptalca bir düşünceydi. Ancak kadının ilgi çekici bir yanı vardı.</p>

  <p class="block10">Elindeki çimenleri atıp ayağa kalktı. Her zamanki gibi sorunları hakkında biraz düşünmek onu rahatlatmıştı. Ve yine her zamanki gibi sanki sadece kendi kendine değil de kendinden daha yaşlı ve bilge biriyle konuşmuş gibi hissetmişti. Bu his çocukluğundan kalma olsa da kendisini güvende hissetmesini sağlıyordu. Dünyası yeniden düzene girmişti. Pantolonunu silkeledikten sonra tepeden aşağı inmeye başladı. Kontrol onun elindeydi ve bir planı vardı. Henüz belli belirsiz, yetersiz ve aklının bir köşesindeki bir fikirden ibaret olsa da.</p>

  <p class="block10">Kate’in kim olduğunu bilmiyor olabilirdi, fakat onun kim olduğunu ve neden burada olduğunu elbette öğrenebilirdi. Ve bu sırada, bu konuyu neden böylesine umursadığını da öğrenecekti.</p>
</body>
</html>
