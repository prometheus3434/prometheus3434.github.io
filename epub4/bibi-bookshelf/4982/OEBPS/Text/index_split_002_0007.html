<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Yedinci Bölüm</h1>

  <p class="block10">“Günaydın, Oliver.” Kate kütüphaneye girdi.</p>

  <p class="block10">Oliver kitaplarla dolu raflara yaslı yüksek ve tekerlekli bir merdivenin tepesinden ona gülümsedi. “Günaydın.”</p>

  <p class="block10">Tavandan yere kadar uzanan pencerelerden içeri giren sabah ışığı odayı aydınlattığından ötürü genç kadın ona bakarken gözlerini elleriyle gölgeledi. “Orada ne arıyorsun?”</p>

  <p class="block10">“Kim olduğunu anlamamıza yardımcı olabilecek kitapları.”</p>

  <p class="block10">“Hafıza kaybı hakkında bilgi içeren kitapları mı?”</p>

  <p class="block10">“Hiç sanmıyorum.”</p>

  <p class="block10">Ona söylemek yerine daha çok kendi kendine, “Çok yazık,” dedi Kate. Önceki gece, eğer tüm sorunlarının nedeni kafasına aldığı bir darbeyse, başka bir darbenin her şeyi geri getirip getiremeyeceğini merak etmişti. Bu ona çok mantıklı gelse de hafızasını geri kazanmak için kendisini bir perondan atmaya ya da buna benzer bir şey yapmaya hiç hevesli değildi.</p>

  <p class="block10">Oliver bir kolunun altında birkaç cilt kitapla birlikte tek elini kullanarak merdivenden aşağı indi.</p>

  <p class="block10">Genç kadının kalbi sıkıştı. “Dikkatli ol. Düşmeni hiç istemem.”</p>

  <p class="block10">Olivcr kendini beğenmiş bir şekilde gülümsedi. “Ben de istemem.”</p>

  <p class="block10">Merdivenin bitimine üç basamak kala ayağı kayınca, Katc’in nefesi kesildi. Oliver büyük bir gürültü çıkararak yere indi ama herhangi bir yeri incinmiş gibi görünmüyordu. “Bu sabah kendini nasıl hissediyorsun?”</p>

  <p class="block10">“Bu sabah kim olduğumu sorman daha yerinde olurdu.”</p>

  <p class="block10">“Pekâlâ.” Odanın öteki tarafındaki uzun, dar masaya doğru gidip taşıdığı kitapları daha önce masaya koyduğu diğer kitapların yanına bıraktı. Genç kadın onun peşinden gitti. “Bu sabah kimsin?”</p>

  <p class="block10">“Bu soru her ne kadar önemli olsa da bir cevabı yok,” dedi Kate içini çekerek. “Bildiğim kadarıyla ben hâlâ Kate’im. Bu sabah ismime, nereli olduğuma ve bir anda kaybolana dek benim olduğunu sandığım hayatıma dair tüm detayları bilerek uyanacağımı ummuştum.”</p>

  <p class="block10">“Sana bir fikir verebilecek ilginç bir rüya görmedin mi?”</p>

  <p class="block10">“Bir tane bile rüya görmedim.” Kafasını salladı. “Deliksiz uyudum.” Yine de tüm yorgunluğuna rağmen uykuya dalmadan önceki birkaç saati kim olduğuna dair herhangi bir ipucu bulmaya çalışarak yatakta sağa sola dönerek geçirmişti. Şeytani bir gülümsemesi ve masmavi gözleri olan kontu düşünmemeye çalıştıkça daha çok aklında yer etmişti. Bu bile burada olmasının bir tesadüften çok onunla doğrudan bir ilgisinin olup olmadığını merak etmesine yol açıyordu. Üstelik adamın tuhaf bir yanı vardı. “Hatırlayabildiğim bir rüya yok, açıkçası bu bana çok tuhaf geliyor. Benim durumumdaki bir insanın çeşit çeşit rüyalar görmesi gerekir.”</p>

  <p class="block10">“Gerçekten de öyle.”</p>

  <p class="block10">“Aksine çok rahat bir uyku çektim.” Bir süre düşündü.</p>

  <p class="block10">“Sanki dünyada tek bir sorumluluğum ya da umursadığım bir şey yokmuş gibi ki sanırım şu an gerçekten de umursamam gereken bir şey yok. Bu bir insanın kendinden uzaklaşıp tatile çıkması gibi bir şey. Arada sen de denemelisin, Olivcr.”</p>

  <p class="block10">“Bence perondan düşerek tatile çıkmaktan daha iyi yöntemler olmalı.”</p>

  <p class="block10">“Muhtemelen.” Genç adamın masaya koyduğu kitapları düzenlemesini izledi. “Yine de rahatlık verici. Dün geceki kadar derin uyumam hiçbir endişe ve derdimin olmadığı anlamına gelebilir.”</p>

  <p class="block10">“Dr. Miller bu sabah malikâneye gelmiş.”</p>

  <p class="block10">“İşini bilen biri gibi görünüyor.”</p>

  <p class="block10">“Ve?”</p>

  <p class="block10">“Sağlıklı olduğumu söyledi.” Suratını buruşturdu. “I iafızasını kaybeden birinin nasıl sağlıklı olabileceğini hiç anlamıyorum.”</p>

  <p class="block10">“En azından aklını kaçırdığını söylememiş.”</p>

  <p class="block10">Dr. Miller iyi biriydi ve oldukça bilgili birine benziyordu ancak Kate’inkine benzer bir durum hakkında hiç deneyimi olmadığını itiraf etmişti. “Başımın iyi olduğunu ama beklemek dışında hafızamı nasıl geri getireceğini bilmediğini söyledi, yine de eninde sonunda hafızamın yerine geleceğinden emin görünüyordu.”</p>

  <p class="block10">“Belki de beklemekten başka yapabileceğimiz şeyler de vardır.” Oliver ona baktı. “Tabii istersen.”</p>

  <p class="block10">“Evet, elbette.” Kim olduğunu bilmeyi çok istese de bunu bilmenin iyi bir şey olacağından o kadar da emin değildi. Tanrı aşkına, kimdi? “Tüm bunlara bakınca bir tür planın olduğunu düşünüyorum.”</p>

  <p class="block10">“Tam olarak bir plan sayılmaz, bir fikir demek daha doğru olur.” Kitapları işaret etti. “Bunlar doğru düzgün eğitim almış bir kişinin aşina olabileceği konuları içeren kitaplar.” Şüpheli bir şekilde kitapları süzdü. “İtiraf etmem gerekir ki genç bir kızdan çok genç bir erkeğin ilgileneceği konuları temsil ediyorlar. Kız kardeşim yok, o nedenle bir kızın eğitimini oluşturan konular hakkında fikir sahibi değilim.”</p>

  <p class="block10">“Kayda değer şeyler olmasa gerek,” dedi Kate kısık bir sesle ve sonra bu düşüncenin nereden çıktığını merak etti. “Denemekten bir zarar gelmez. Bakalım tanıdık bir şeyler bulabilecek misin?”</p>

  <p class="block10">“Bu...” Olivcr kitabı alıp ona uzattı. “Latince dilbilgisi.”</p>

  <p class="block10">“Gerçekten de öyle.” Sayfalan gözden geçirdi. “Epicuri degrege porcus. Domuz ya da lezzetli bir yiyecekle ilgili olmalı. Az çok tanıdık geliyor ama ilginç bir yanı yok.”</p>

  <p class="block10">“Görünen o ki Latince dersi almışsın,” dedi genç adam alaycı bir şekilde. “Belki de şiir ya da edebiyatı denemeliyiz.” Başka bir kitap alıp sayfalarını çevirdi. “Ode on a Grccian Um’ün yazan kim?”</p>

  <p class="block10">“John Keats,” dedi genç kadın hiç düşünmeden.</p>

  <p class="block10">“Peki ya ‘Aşk Felsefesinin?”</p>

  <p class="block10">Kate gülümsedi. Cevap çok kolaydı. Duvarı gördüğünde olduğu gibi doğru yanıtı nasıl bildiğini bilmiyor olsa da bir şekilde biliyordu. “Percy Bysshe Shelley.”</p>

  <p class="block10">“Peki Samucl Coleridge kimdir biliyor musun?”</p>

  <p class="block10">Bu sorunun cevabını da düşünmesine gerek kalmamıştı. “Tabii ki ‘Yaşlı Gemiciyi o yazdı.”</p>

  <p class="block10">“Robert Burns?”</p>

  <p class="block10">“Benim güzel açktm, seni çok seviyorum,” dedi Kate hiç tereddüt etmeden. Kelimeler zihnindeydi. “Ve seni hep seveceğim sevgilim, tüm denizler kuruyana dek” Ona gülümsedi. “Çok güzel, değil mi?”</p>

  <p class="block10">“‘Kırmızı Gül.’ Çok iyi.” Gülümsedi. “Gerçekten hem çok güzel hem de çok romantik.”</p>

  <p class="block10">“O halde romantik biri olmalıyım. Sanırım bu en sevdiklerimden biri.” İçini bir heyecan sardı. “En sevdiklerimden biri! Biliyorum, Oliver. Çok güzel değil mi?” “Güzel olabilir ama pek işe yarayacağını sanmıyorum, yine de en azından İskoç olduğunu ve Robcrt Burns’ün İskoçya’nm en iyi şairlerinden biri olduğunu biliyoruz.” “Yine de birkaç dakika öncesine kıyasla hakkımda daha fazla şey biliyorum.” Neden Oliver buna onun kadar sevinmemişti? Elbette Kate henüz gerçek ismini bilmiyordu ama nelerden hoşlandığını bilmek doğru yolda oldukları anlamına gelebilirdi. Lordun tavırları çok sinir bozucuydu.</p>

  <p class="block10">“Bu kadar şiir yeter. Bakalım coğrafya ve tarih hakkında neler biliyorsun.”</p>

  <p class="block10">“Tanrım, Oliver.” Sesinden sabırsızlandığı belli oluyordu. “Gösterdiğin çabayı takdir etsem de hangi ülkede olduğumu biliyorum ve bana bir harita gösterirsen, sanırım dünyanın geri kalanını belirleyebilirim. Tarihe gelince, şimdiki kraliçe 1837’de tahta geçen Victoria. Roma bir zamanlar büyük bir imparatorluktu ve Romalılardan önce bir Yunan olan MakedonyalI Alexander medeni dünyanın büyük bir bölümünü fethetmişti. O haritada Yunanistan ve Roma’nın nerede olduğunu sana gösterebilirim.” Derin bir nefes aldı. “Özür dilerim ama bu bana faydasız geliyor. Coğrafya ve tarihe dair bildiğim şeylerin kim olduğumla ilgisi olduğunu sanmıyorum.”</p>

  <p class="block10">“Ben sadece eğitim düzeyini saptamaya çalışıyorum,” dedi Oliver umursamaz bir tavırla. “Ve böylece...”</p>

  <p class="block10">“Ve böylece ne?” İçini korkunç bir şüphe sardı.</p>

  <p class="block10">“Bana Öyle geliyor ki...” Sesine huzursuzluk hâkimdi. “Ne kadar eğitimli olduğunu bilirsek... ”</p>

  <p class="block10">“Toplumdaki yerimi de bilmiş oluruz, öyle mi? Lord Norcroft’un masasına mı yoksa mutfağına mı ait olduğumu öğrenmiş oluruz.”</p>

  <p class="block10">“Hayır, elbette bunu kastetmedim.” Gözlerinde belirmiş olan suçluluk dolu ifadeye rağmen kaşlarını çatıp bir adım geri çekildi. “Sana bir kez bakmak bile...”</p>

  <p class="block10">“Evet?” Genç kadın ona doğru yaklaştı.</p>

  <p class="block10">“Senin... ” Bir adım daha geri çekilince masaya çarptı.</p>

  <p class="block10">“Benim ne?”</p>

  <p class="block10">Kütüphane masası ve Kate’in arasında sıkışıp kalan Oliver kapana kısılmış bir fareyi andırıyordu. “Geri çekilir misin?”</p>

  <p class="block10">“Hayır.”</p>

  <p class="block10">Bir kaçış yolu arıyormuş gibi sağa sola bakındı. “Bu son derece rahatsız bir durum.”</p>

  <p class="block10">“Güzel.”</p>

  <p class="block10">“Görüyorsun ya, Kate,” diyerek Norcroft Kontu’na yakışan bir ses tonuyla söze başladı.</p>

  <p class="block10">“Benim ne olduğumu söylüyordunuz, lordum?” Sertçe ona baktı. “Cümleni bitir.”</p>

  <p class="block10">Genç adam kafasını salladı. “Bir kez daha düşününce, sanmıyorum...”</p>

  <p class="block10">“Anlaşılan yeterince düşünmüyorsun! Benim ne olduğumu söyleyecektin?” Kelimeler dişlerinin arasından boğuk bir şekilde çıktı.</p>

  <p class="block10">“İyi yetiştirildiğini ve...” dedi Olivcr suratını buruşturarak. “Tam bir hanımefendi olduğunu ortaya koyuyor.”</p>

  <p class="block10">Kate o kadar sinirlenmişti ki kelimeler ağzından zar zor çıkıyordu. “Tam bir hanımefendi mi?”</p>

  <p class="block10">“Bir hanımefendinin bilmesi gereken bazı şeyler vardır,” diye homurdandı. “Bana öyle geliyor ki içinde bulunduğumuz şartlar düşünüldüğünde, evimde kalıyor olman..</p>

  <p class="block10">“Gümüşlerinizi çalmayacağımdan emin mi olmak istedin?”</p>

  <p class="block10">“Hayır.” Kaşlarını çattıktan sonra soruyu düşündü. “Hayır,” dedi tekrar.</p>

  <p class="block10">Adam onu çileden çıkarıyordu. “Beni test ediyorsun, değil mi?”</p>

  <p class="block10">“Yerinde olsam böyle söyler miydim bilmiyorum...” “Senin ne söyleyeceğin umrumda değil, bu bir test.” Sertçe ona baktı. “Bir tür imtihan... Ne olduğunu bilmiyorum ama ne olursa olsun bu bir test.” Kollarını göğsünün üzerinde kavuşturdu. “Şu an kahkaha atmak ile suratına tokat atmak arasında gidip geliyorum.”</p>

  <p class="block10">Oliver’ın yüz ifadesi rahatladı. Fare bir çıkış yolu bulmuştu. “Tavsiye vermeme izin verirsen...”</p>

  <p class="block10">Genç kadın ona aldırış etmedi. “Sen son derece gülünç ve kahkaha atmak dışında cevap vermeye değmeyecek birisin.”</p>

  <p class="block10">Kafasını salladı. “Kahkaha atmak iyidir. İnsanlar kendi zayıflıklarına gelebilmelidirler...”</p>

  <p class="block10">“Diğer yandan davranışların çirkin, onur kırıcı ve kesinlikle aynı şekilde karşılık bulmayı hak ediyorsun.”</p>

  <p class="block10">“Yine de bu birçok şeye bağlıdır...”</p>

  <p class="block10">Kate hiç düşünmeden elini hızla kaldırıp ona sert bir tokat attı.</p>

  <p class="block10">“Offl” Gözlerini kocaman açıp elini yüzüne götürdü. “Canımı yaktın!”</p>

  <p class="block10">Şaşkınlıktan midesi bulanıyordu, korkuyla ona bakakaldı. “Bunu yaptığıma inanamıyorum.”</p>

  <p class="block10">“Ben de inanamıyorum.” Suratını ovuşturdu.</p>

  <p class="block10">Genç kadın geri çekilip ellerini kenetledi. “Daha önce kimseye vurduğumu sanmıyorum.”</p>

  <p class="block10">“I Iatırlamana yardımcı olduysa...”</p>

  <p class="block10">“Hayır, hayır, bu sadece bir his, fakat çok güçlü bir his.” “İnsanlara vurmaya alışık olmayan biri olarak oldukça iyi bir iş çıkardığını söylemeliyim.”</p>

  <p class="block10">“Teşekkür ederim,” diye mırıldandı genç kadın. “Çok heyecanlandım.”</p>

  <p class="block10">Olivcr öfkeyle ona baktı. “İltifat etmemiştim.”</p>

  <p class="block10">“Davranışıma senin kadar ben de şaşırdım. Kışkırtılsam bile şiddete başvuracak türde biri olduğumu düşünmezdim. Gerçi...” Derin bir nefes aldı. “Şimdi kendimi daha iyi hissediyorum.”</p>

  <p class="block10">“İşine yaradığıma sevindim.”</p>

  <p class="block10">“Buna rağmen bu çok can sıkıcı.” Ondan uzaklaşıp odada yürümeye başladı. “İnsanın fiziksel şiddete başvuracak biri olduğunu keşfetmesi...”</p>

  <p class="block10">“Ama seni kışkırttım.”</p>

  <p class="block10">“Evet.” Durup ona sert bir bakış attı. “Gerçekten beni kışkırttın.”</p>

  <p class="block10">“Ben aşağılık bir herifim. Tam bir hayvan. Bir..</p>

  <p class="block10">“Bir lordsun.” İçini çekti. “Birçok sorumluluğu olan bir kont. Şüphelerin yüzünden seni suçlamak imkânsız. Gerçeği bulmak adına yapman gerektiğini düşündüğün şeyleri yaptığın için de.”</p>

  <p class="block10">Oliver ona hafifçe gülümseyerek baktı. “Bu da daha önceki sohbetimizi doğruluyor, gerçekten mantıklı ve gerçekçi birisin.”</p>

  <p class="block10">“Ama yine de nedense...” Gözlerini kıstı. “Seni suçluyorum.”</p>

  <p class="block10">“Özür dilerim. Niyetim seni üzmek değildi.”</p>

  <p class="block10">“Kendimi kötü hissediyorum. Sanırım bu suçluluk duygusu.” Ellerini karnına götürdü. “Sana vurduğumda midem alt üst oldu. Elim yanağına çarptığında çıkan ses. Darbenin sızısı.”</p>

  <p class="block10">“Benim açımdan da farklı değildi.”</p>

  <p class="block10">Avcıma bakıp elini salladı. “Hâlâ biraz acıyor.”</p>

  <p class="block10">“Tekrar Özür dilerim,” dedi Oliver ilgisizce.</p>

  <p class="block10">“Kabul edilmiştir,” dedi genç kadın umursamazca ve sonra ona baktı. “Elbette kendimi suçlu hissediyorum. Bunu bilmek sana yardımcı olur mu?”</p>

  <p class="block10">“Hayır.”</p>

  <p class="block10">“Hadi ama, biraz işine yaraması gerek. Anlaşılan o ki vicdanlı biriyim, bunu bilmek güzel.”</p>

  <p class="block10">“En azından ben bunu bildiğime memnunum,” dedi Oliver yanağını ovuşturarak.</p>

  <p class="block10">“Belki dc bunu başka bir test olarak görmelisin.” “Benim listemde böyle bir şey yok.”</p>

  <p class="block10">“Alaycılığa lüzum yok, Oliver,” dedi Kate onun annesini çok iyi bir şekilde taklit ederek, sonra duraksadı. “Liste mi yapmıştın?”</p>

  <p class="block10">“Saçmalama.” Omuzlarını silkti. “Aklıma yazdım.”</p>

  <p class="block10">“O halde çok kısa bir liste olmalı.”</p>

  <p class="block10">Gözlerini kısarak ona baktı. “Liste gittikçe uzuyor.” “Ne yapmış olursan ol, duygularımın beni kontrol etmesine izin vermem affedilemez bir davranış. Daha iyi bir insan olduğuma inanıyorum. Canını yaktığım için Özür dilerim.” İçgüdüsel bir şekilde yanma yaklaşıp elini yanağına koydu. “Çok mu acıyor?”</p>

  <p class="block10">Oliver onun elini tuttu. “Çok değil.” Avcunu öptü. Kate hemen elini çekti. “Bunu neden yaptın?” “Bilmiyorum, öyle yapmam gerektiğini düşündüm.” Pişman olmadığını gösterirccsine sırıtınca genç kadının öfkesi kayboldu.</p>

  <p class="block10">“Yine sevimli olmaya başladın.”</p>

  <p class="block10">Oliver ona doğru yaklaştı. “Bu konuda iyiyimdir.” “Bunu görebiliyorum.” Kalp atışları hızlanmaya başladı. Aralarında birkaç santim vardı, dudakları sadece bir nefes uzağındaydı.</p>

  <p class="block10">“En başarılı olduğum şeylerden biri olarak görürüm.” Bakışları genç kadının gözlerinden dudaklarına indi. Tanrı aşkına, yoksa onu öpecek miydi? Burada? Şimdi?</p>

  <p class="block10">“Öyle mi?” Daha da kötüsü, ya onu öpmek gibi bir niyeti yoksa?</p>

  <p class="block10">“İyi olduğum diğer konulan da bilmek ister misin?” Kısık bir sesle konuşuyordu. Çekici ve baştan çıkarıcıydı.</p>

  <p class="block10">Baştan çıkana mı? Tanrı aşkına, adam onu ayartmaya çalışıyordu! Hem de kendi kütüphanesinde!</p>

  <p class="block10">“Kate?”</p>

  <p class="block10">Genç kadın o anda böyle bir baştan çıkarmaya izin vermeyeceğini anladı, en az ona vurmaktan çekinmediğini bilmesi kadar rahatsızlık verici bir durumdu bu. Hafif meşrep olmasının yanı sıra, şiddete eğilimli ve aşırı duygusal bir kadındı.</p>

  <p class="block10">Hayır. İçini kararlılık duygusu kaplamasının ardından omuzlarını dikleştirdi. “Pekâlâ, o halde bu işi bir an önce bitirelim.”</p>

  <p class="block10">“Senin için sorun değil mi?” diye temkinli bir şekilde sordu Oliver.</p>

  <p class="block10">“Neden sorun olsun ki?” Omuzlarını silkti. “Bunun gerekli olduğunu düşünen şendin ve bu durumda ben de gerekli olduğunu düşünüyorum.”</p>

  <p class="block10">“Gerekli olduğunu sanmıyorum.” Ona şeytani bir şekilde gülümsedi, başka zaman olsa onun ya da herhangi bir kadının tüm kararlılığını yok edebilirdi. “Gerekli olmasından çok zevkli diyelim.”</p>

  <p class="block10">“Kim olduğumu bilmiyor olabilirim, Oliver, fakat ne olduğumun son derece farkındayım. Ben bir hırsız değilim. Yaşlı bir kadının ve onun aptal oğlunun prensiplerini bozmaya çalışmıyorum.”</p>

  <p class="block10">Oliver kaşlarını çattı. “Söz konusu aptal çocuk olarak seni anladığımdan pek emin...”</p>

  <p class="block10">“Ve ben de...” Dudaklarını onunkilere dokunduracak kadar yaklaştı ve bu hafif dokunuşun heyecanının içini sarmasına kendisini hazırladı. “İstediğin zaman baştan çıkarabileceğin bir fahişe değilim.”</p>

  <p class="block10">Uzun bir süre ona baktıktan sonra Oliver’ın dudaklarında şeytani bir gülümseme belirdi. “Çok yazık.”</p>

  <p class="block10">Kate geri çekildi. “Asla iflah olmayacaksın, lordum.”</p>

  <p class="block10">“Saçmalık. Ben son derece...” Kelimeyi düşündü. “İflah olmuş biriyim.”</p>

  <p class="block10">Genç kadın burnundan soludu. “Bundan o kadar emin değilim. Maksadın...”</p>

  <p class="block10">“Sevgili Kate, dün de söylediğim gibi, seni öpmek istersem, bunu anlarsın.” Duraksadı, sonra omuzlarını silkti ve aniden onu kollarının arasına alıp dudaklarını dudaklarına bastırdı. Genç kadının tüm vücudunu şaşkınlık ve arzu kapladı. Dokunuşuyla tüm bedenine yayılan açıklanamaz bir ihtiyaç duyuyordu. Artık ne hafif meşrep olmasının ne de bunun ilk öpücüğü olmasının bir önemi vardı.</p>

  <p class="block10">Oliver geri çekilip ona gülümsedi. “Aklında başka soru kaldı mı?”</p>

  <p class="block10">“Hayır.” Genç adamın kollarının arasından kurtuldu.</p>

  <p class="block10">“Ve seni baştan çıkarmaya niyetim olduğunda...”</p>

  <p class="block10">Kate nefesini düzene sokmaya çalışırken bir yandan da bu basit öpücüğün üzerinde nasıl bir etki bıraktığını Oliver'ın anlamaması için uğraşıyordu. “Evli olabilirim, biliyorsun.”</p>

  <p class="block10">“Çok yazık olur.”</p>

  <p class="block10">“Standartların evli kadınları da baştan çıkarmayı içeriyor mu?”</p>

  <p class="block10">“Şimdiye dek içermiyordu.”</p>

  <p class="block10">Bir süre ona baktıktan sonra aklına gelen ilk şeyi söyledi. “O halde evli olmadığımı ummaktan başka yapabileceğimiz bir şey yok.” Cevap vermesine izin vermeden derin bir nefes aldı. “Sırada ne var, Oliver?”</p>

  <p class="block10">Oliver kıkırdadı. “Genellikle bu noktada...”</p>

  <p class="block10">“Hayır, benim hayattaki konumumu belirleme yönte mi olarak sırada ne olduğunu sormak istemiştim.” Dikkatle ona baktı. “Şimdiye kadar nasıl gittiğimi sana sorabilir miyim?”</p>

  <p class="block10">“Aslına bakarsan gayet iyi gidiyorsun.” Parmaklarını çıtırdattı. “Anlaşılan iyi bir eğitim almışsın. Fransızca biliyorsun. Yemekte hangi çatalı kullanman gerektiğinin farkındasın.”</p>

  <p class="block10">Genç kadın sertçe ona baktı. ‘"Yemek yememi mi izliyordun?”</p>

  <p class="block10">“Gözlem yaptım diyelim,” dedi Oliver kibirli bir tavırla. “Bu birini izlemekten tamamen farklı bir şey.”</p>

  <p class="block10">“Bana kalırsa aynı şey. Her neyse.” Sabırsızca ayağını yere vurmaya başladı. “Şimdi ne tür bir gözlem yapmayı umuyorsun?”</p>

  <p class="block10">“Benimle bu ses tonuyla konuşmana gerek yok. Bir kadının gerçek bir hanımefendi olup olmadığını anlamaya çalışmak hiç de kolay değildir.” Kaşlarını çattı. “Özellikle de bu şartlar altındayken.”</p>

  <p class="block10">“Senin için tuhaf bir durumsa, özür dilerim. İşte.” Omuzlarını dikleştirdi. “İyi bir eğitim aldığımı ve zarif bir şekilde yemek yediğimi artık biliyoruz. Bir hanımefendinin bilmesi gereken başka ne var?”</p>

  <p class="block10">“Dikiş?” dedi genç adam umut dolu bir ses tonuyla.</p>

  <p class="block10">“Saçmalık.” Önerisine aldırış etmedi. “Her kadın iğne kullanmayı bilir, ayrıca senin için yastığın üstüne akıllıca bir özdeyiş işleyerek vaktimi harcamak isteyeceğimi hiç sanmıyorum.”</p>

  <p class="block10">Oliver kıkırdadı. “Şu an o özdeyişin ne olabileceğini hayal edebiliyorum.”</p>

  <p class="block10">“Ah, hiç sanmıyorum.” Derin bir nefes aldı. “Başka bir şey?”</p>

  <p class="block10">“Listede daha çok şey var.” Genç kadının sorusunu dü şündü. “Belki de buna dışarıda devam etmeliyiz? Bir hanımefendiye uygun aktiviteler eşliğinde?”</p>

  <p class="block10">Kate sevimli bir şekilde gülümsedi. “Sabırsızlanıyorum.”</p>

  <p class="block10">“Alaycılık bir hanımefendiye göre değildir,” dedi kesin bir tavırla.</p>

  <p class="block10">Bir süre ona baktıktan sonra kahkaha attı. “Bir öğretmen gibi konuşuyorsun.”</p>

  <p class="block10">Oliver utanmış görünüyordu. “Bir yerlerden duymuş olmalıyım.”</p>

  <p class="block10">Kate ona acıdı. “Ne gibi uygun aktiviteler?”</p>

  <p class="block10">“Ata binmeyi bilip bilmediğini görmeliyiz. Bence bu çok açıklayıcı olur. Krikete aşina olup olmadığım da... Biliyorsun, çok popüler bir oyundur.”</p>

  <p class="block10">“Kriket,” dedi genç kadın yavaşça. “Evet, bu tanıdık geliyor. Ve golf. Sanırım golf oynamayı biliyorum.”</p>

  <p class="block10">“Kadınlar genelde golf oynamazlar, Kate,” dedi Oliver kibar olmayı amaçlarken küçümser bir tavırla. Bu sözler üzerine genç kadın kendini başına hafifçe vurulan küçük bir çocuk gibi hissetmişti.</p>

  <p class="block10">“Ne olursa olsun, ben golf oynamayı bildiğimi düşünüyorum.” Bir süre düşündü. “Ve okçuluk. Bir hanımefendiye uygun olduğunu düşündüğün aktiviteler listesinde bu da var mı?”</p>

  <p class="block10">“Annem gençliğinde birçok yarışma kazanmış. Hatırladığım kadarıyla okçulukta oldukça iyiydi.”</p>

  <p class="block10">“Ben de öyle olduğumu düşünüyorum.” Kafasını salladıktan sonra kapıya yöneldi. “Dün bir hedef gördüm, gidip bakalım mı?”</p>

  <p class="block10">“Sana herhangi bir silah vermenin doğru olacağını sanmıyorum,” dedi Oliver kısık bir sesle.</p>

  <p class="block10">Kate gülümsemekle yetinip ona karşılık vermedi.</p>

  <p class="block10">“Kate.” Bir adım arkasından onu takip ediyordu. “Sadece kim olduğunu öğrenmene yardımcı olmaya çalıştığımı anlamanı umuyorum.”</p>

  <p class="block10">“Ve misafirin mi yoksa hizmetkârın mı olmaya değer olduğumu.”</p>

  <p class="block10">“Katc.” Bıkkınlıkla soludu.</p>

  <p class="block10">“Oliver.” Arkasına dönüp ona baktı. “Yerinde olsaydım, ben de bir ölçüde şüpheli olurdum. Evet, bunu kabul ediyorum. Sevimli ama son derece sinir bozucu ve onur kırıcı yöntemlerinle aslında bana yardımcı olmaya çalıştığının da farkındayım. Ve senin de benim gibi kim olduğumu öğrenme konusunda pek bir fikre sahip olmadığını anlayabiliyorum.”</p>

  <p class="block10">Oliver derin bir nefes aldı. “Bana kalırsa oldukça iyi bir iş çıkarıyorum, özellikle de daha önce birinin kim olduğunu bulmaya çalışmadığım düşünülürse.”</p>

  <p class="block10">Kate tek kaşını kaldırdı.</p>

  <p class="block10">“Pekâlâ, henüz başarılı olamadım.”</p>

  <p class="block10">“Ama en azından deniyorsun, hakkını vermek gerek.” Genç kadın gülümsememek için kendini zor tuttu. Adam gerçekten de bazen çok sevimli olabiliyordu ve uzun bir süre ona kızgın kalmak oldukça zordu. Kapıya yöneldi. “Benimle gel. Elimde ok tutmanın nasıl bir şey olduğunu öğrenmek için can atıyorum.”</p>

  <p class="block10">“Hepimiz can atıyoruz,” diyerek arkasından homurdandı Oliver.</p>

  <p class="block10">“Bu belki de tüm anılarımı geri getirir.”</p>

  <p class="block10">“Şansımız varsa.”</p>

  <p class="block10">Malikânenin kütüphanesinden bahçeye nasıl çıkacağını bilmediği gerçeğini gizlemeye çalışırken, “Iskoçya Kraliçesi Mary de golf oynardı,” dedi omzunun üzerinden.</p>

  <p class="block10">“Bunu bilmiyordum.”</p>

  <p class="block10">“Anlaşılan ben biliyorum.” Tarih konusunda fazlasıyla bilgili olsa da bu küçük bilgi onu oldukça şaşırtmıştı. Yine de bu da bir şeydi.</p>

  <p class="block10">“Ama sonu hiç iyi olmadı.” Sesinde uyarıcı bir ton vardı.</p>

  <p class="block10">“Benim sonumun çok daha iyi olacağına hiç şüphem yok, Oliver,” dedi pek hissetmediği bir özgüvenle.</p>

  <p class="block10">Kate onun yanındayken kaygısız ve neşeli davranabilir, hatta ona kızabilirdi, fakat aslında ne kadar korktuğunu dışa vurmayı hiç istemiyordu. Korktuğu zaman bunu kimsenin bilmesine izin vermeyecek yapıda bir insan olduğunu anladı.</p>

  <p class="block10">Ve bunun iyi mi yoksa kötü mü olduğunu bilmiyordu.</p>

  <p class="block9" id="id_bookmark5">Sekizinci Bölüm</p>

  <p class="block10">Oliver kendisini annesinin aptal oğlu olarak düşünmemeyi tercih ediyordu, fakat bugün Kate’in hayattaki yerini saptama konusundaki parlak fikirleri ona bu unvanı kazandırmıştı. Genç kadının yanında birkaç dakika geçiren herkes onun gerçekten de tam bir hanımefendi olduğunu söyleyebilirdi.</p>

  <p class="block10">Kate, Leydi Norcroft’un okçuluk aletlerini getiren ve yardım etmek için yanında hazır duran Hollinger’ın verdiği oku inceledi. Oliver Hollinger’ın malikâneye geri dönmesini tercih ederdi, ancak uzun zamandır ailenin yanında çalışan hizmetkârın az sonra olacakları kaçırmaktansa birkaç organını kaybetmeyi göze aldığından şüpheleniyordu.</p>

  <p class="block10">Oliver malikânedeki tüm hizmetkârların ve annesinin hiçbir şeyi kaçırmayacağından emindi. Komplocular Hollinger ve Leydi Norcroft’tu. Uşak ok ve yayla çıkageldiğinden beri birinin kütüphanenin kapısından onları dinlediği belliydi.</p>

  <p class="block10">Leydi Norcroft Kate’in soylu bir aileden geldiğine emindi, önceki gece genç kadın odasına çekildiğinde bu konuda üstelemeye devam etmişti. Detaylı bir şekilde dile getirmemiş olsa da Kate’in oğluna uygun bir eş bulma sı için ettiği duaların cevabı olduğunu düşündüğü açıktı. Şartlar daha farklı olsaydı, haklı olabilirdi.</p>

  <p class="block10">Kate yayın ucunu yere koyup ayağına yaklaştırdı ve yayı etkili bir şekilde gerdikten sonra dikkatini Hollinger’ın tuttuğu oklara çevirdi. Çok ama çok iyi bir oyuncu olmasa da Oliver artık onun gerçekten hafızasını kaybettiğinden emindi. Arada sırada genç kadının gözlerinde korkmuş ve kendisini kaybolmuş gibi hisseden birine ait bir ifade yakalıyordu. Ve tüm niyetine rağmen yeşil gözlerindeki o bir anlık gölge kalbini sıkıştırıyordu.</p>

  <p class="block10">Hayattaki yerine gelince, herkes bir şekilde akşam yemeğini başarıyla atlatabilirdi ama kütüphanede zahmetsizce dışa vurduğu bilgiler iyi bir eğitim almış olduğunu gösteriyordu. Hatta bir bayan için fazla eğitimli olduğunu söylemek mümkündü ve bu ancak servet ve iyi bir aile sayesinde mümkün olabilirdi. Kim olursa olsun, Kate’in bir hanımefendi olduğu açıktı.</p>

  <p class="block10">Peki ya evli miydi?</p>

  <p class="block10">Oliver bu düşünceyi kafasından çıkarmaya çalıştı. Şu an bunun hiçbir önemi yoktu. Yine de eninde sonunda önemi olacaktı. Ondan hoşlandığını inkâr edemezdi. Aslına bakılırsa fazlasıyla hoşlanıyordu. Çok kısa bir süre önce tanıştıkları ve onu doğru düzgün tanımadığı düşünülürse, bu oldukça ilginç bir durumdu. Belki de insanların sürekli beraberlerinde taşıdıkları hayata dair detaylar ve sorunlar olmadığında birini tanımak çok daha kolaydı. Belki de genç kadının içinde bulunduğu durum Oliver’a çekici geliyordu ve her şey bundan ibaretti.</p>

  <p class="block10">Elbette gizemli güzel bir kadının oldukça merak uyandıran bir yanı vardı. Zekâsı ve cesareti de düşünüldüğünde... Oliver bir gün uyanıp etrafının ismini bilmeyen yabancılarla dolu olduğunu görseydi, şimdiye kadar kendini</p>

  <p class="block10">İH lanet olası bir aptal gibi göreceğinden emindi. Kate onun şüphelerini tam olarak kabul etmese de anlayışla yaklaşıyordu vc bu göz önünde bulundurulduğunda, Oliver’ın hayatının geri kalanını rahatlıkla geçirebileceği bir kadın olabilirdi.</p>

  <p class="block10">Tabii eğer ismini bilseydi.</p>

  <p class="block10">Kate bir ok seçtikten sonra ona bir bakış attı. “I Iepsi oldukça iyi durumda görünüyor. Pek kullanılmadıkları ve annenin artık okçulukla ilgilenmediği izlenimine kapıldım.”</p>

  <p class="block10">Genç adam kafasını sallayarak onu doğruladı. “Artık ilgilenmiyor.”</p>

  <p class="block10">“Affedersiniz, lordum,” dedi I Iollinger. “Leydi Norcroft düzenli olarak atış yapar.”</p>

  <p class="block10">Oliver kaşlarını çattı. “Gerçekten mi? Hiç bilmiyordum.”</p>

  <p class="block10">1 Iollinger akıllılık edip ona karşılık vermedi.</p>

  <p class="block10">“Ama artık müsabakalara katılmıyor,” dedi Oliver ve uşağa baktı. “Öyle değil mi?”</p>

  <p class="block10">“Leydi Norcroft artık tek Leydi Norcroft olduğu için vaktini konumunun gerektirdiği görevleri yerine getirerek harcamayı daha doğru buluyor.” Hollinger duraksadı. “Ayrıca çoktan kanıtlanmış bir şeyi yeniden kanıtlamaktansa geçmişteki başarılarını yâd etmeyi tercih ettiğini söylüyor.”</p>

  <p class="block10">“Anlıyorum.” Oliver bir süre düşündü. “Pişman mı?”</p>

  <p class="block10">Hollinger duraksadı. “Bilmiyorum, efendim.”</p>

  <p class="block10">“Hiç bilmiyordum.” İşte annesi hakkında bilmediği bir şeyi daha öğrenmişti.</p>

  <p class="block10">“Ne kadar da iyi bir evlatsın, Oliver,” diye mırıldanan Kate okunu seçti.</p>

  <p class="block10">“Gerçekten de öyleyim.” İyi bir evlattı, değil mi? Annesine sahip çıkar ve babasının tembih ettiği gibi onu her türlü sıkıntıdan uzak tutardı. Macera yaşamaya düşkün olduğunu ya da çok sevdiği hobisini bıraktığı için pişman olduğunu bilmiyor olması kasıtlı olarak yaptığı bir şey değildi. Ne de olsa o artık yetişkin bir adamdı ve yaşaması gereken bir hayatı vardı. Üstelik annesinin her zaman dilediği gibi yaşadığını sanıyordu. Az öncesine kıyasla kendisinden daha emin bir şekilde, “Ben iyi bir evladım,” diye tekrarladı.</p>

  <p class="block10">“Elbette, öylesin.” Kate göz kamaştırıcı bir gülümsemeyle ona bakınca Oliver’ın kalbi duracak gibi oldu. Lanet olası kadın.</p>

  <p class="block10">Genç kadın oku yaya yerleştirip doğru pozisyonu aldı. Oliver okçuluğa daha önce hiç ilgi duymamıştı ama küçükken tam bu noktada annesinin antrenman yapışını izlediğini hatırlıyordu. Şimdi ise Leydi Norcroft hayatına devam etmiş olsa da tüm o çalışmaların kocasının ölümüyle birlikte sona erdiğini anlıyordu. En azından Oliver onun hayatına devam edebildiğini düşünmüştü.</p>

  <p class="block10">Kate nişan alıp oku fırlattı. Ok tanıdık bir tıngırtıyla hedefe saplandı.</p>

  <p class="block10">“Bu işte iyisin,” dedi Oliver gülümseyerek.</p>

  <p class="block10">Genç kadın burnunu buruşturdu. “Henüz değil.” Bir ok daha aldı, tüm vücuduna kararlılık hâkimdi. “Ama yakında daha iyi olacağım.”</p>

  <p class="block10">Kıkırdadı. “Ben hedefe isabet bile ettiremezdim.”</p>

  <p class="block10">Kate, “Başka kabiliyetlerin olduğuna eminim, Oliver,” diye mırıldandıktan sonra hedefe nişan alıp oku serbest bıraktı. Birinciye kıyasla bu ok merkezdeki altın rengi dairenin birkaç santim daha yakına saplandı. Kafasını salladı. “Daha iyi.”</p>

  <p class="block10">Ok kılıfından bir ok daha aldı, dikkatini tamamen yaptığı işe vermişti. Oliver orada olup olmamasının pek önemi olmadığını fark etti.</p>

  <p class="block10">Hollingcr boğazım temizledi, “izin verirseniz, malikanede yapmam gereken işlerim var, efendim.”</p>

  <p class="block10">“Evet, elbette.” Oliver ok kılıfım ondan aldı ve uşak yanlarından ayrıldı. Çok tuhaftı, Hoilinger'ın olabildiğince oyalanacağını sanmıştıtabii ikisini baş başa bırakmak gibi bir emir almadıysa ki böyle bir şey Oliver’ı hiç şaşırtmazdı.</p>

  <p class="block10">Üçüncü ok hedefin ortasındaki daireye isabet edince Kate memnuniyetle kafasını salladı. “İşte bu çok daha iyi.” “Harika.” Oliver ona bir ok daha verdi. “Bu sana herhangi bir şey hatırlatıyor mu?”</p>

  <p class="block10">“Korkarım hayır.” Oku serbest bırakıp tekrar nişan almaya hazırlandı. “Bunu nasıl yaptığımı bilmiyorum. Yine de bana nefes almak kadar doğal geliyor. Düşünmeden yapıyorum.” Oku çekip bıraktı ve bu kez kırmızı daireye isabet ettirdi.</p>

  <p class="block10">“Çaba harcamadan yapıyor gibi görünüyorsun. Bu, insanın bir gecede öğrenebileceği bir şey değil.”</p>

  <p class="block10">“Sanırım değil.”</p>

  <p class="block10">“Küçükken öğrenmiş olabilirsin.”</p>

  <p class="block10">“Olabilir.”</p>

  <p class="block10">“Belki de bu buraya neden geldiğini açıklıyordur,” dedi Oliver düşünceli bir şekilde.</p>

  <p class="block10">“Ne?” Başka bir ok almak için uzanırken kederli bir şekilde gülümsedi. “Perondan düşerek mi?”</p>

  <p class="block10">“Bu çok kolay bir açıklama olurdu.” Gülümseyerek ona oku uzattı. “Eğer bu dünyadaki tüm mantıklı şeylerin tuhaf bir oyunuysa ve annemin bir tanıdığıyla bağlantılı olduğun teorisi doğruysa, bu kişi annemin okçuluğa olan ilgisi nedeniyle tanışmış olduğu biri olabilir.”</p>

  <p class="block10">“Evet, sanırım olabilir.” Oku yaya yerleştirip geri çekti. “Muhtemelen sana atış yapmayı öğreten kişi. Belki de annen.”</p>

  <p class="block10">“Annem öldü,” dedi dalgın bir şekilde ve oku bırakır bırakmaz arkasına döndü. “Annem öldü! Oliver, bunu hatırlıyorum!”</p>

  <p class="block10">Ve Oliver tam o sırada genç kadının hatırlamayı istemeyeceği birçok anısı olduğunu anladı. “Kate, çok üzgünüm...”</p>

  <p class="block10">“Hayır, hayır.” Özrüne aldırış etmedi. “Sorun değil. Özür dilemene gerek yok...” Doğru kelimeyi arıyormuşçasına kaşlarını çattı. “Üzgün değilim. Elbette üzücü bir durum ama bana öyle geliyor ki annem çok uzun bir zaman önce vefat etmiş. Babam da.” Gözleri kocaman açıldı. “Tanrım, ben bir yetimim!”</p>

  <p class="block10">“Peki dul olabilir misin?” diye sordu Oliver hiç düşünmeden.</p>

  <p class="block10">“Tanrı aşkına, Oliver, şu an medeni durumumu düşünmenin hiç sırası değil.” Yayı ona attı. Genç adam yayı yakaladı ve ok kılıfıyla yayı tutuşunu dengelemeye çalıştı. Kate ellerini arkasında kenetleyip bir ileri bir geri yürümeye başladı. “Düşünmemiz gereken daha önemli şeyler var.”</p>

  <p class="block10">“Medeni durumundan daha önemli bir şey düşünemiyorum,” dedi Oliver kısık bir sesle.</p>

  <p class="block10">Genç kadın ona aldırış etmedi. “Şu ana kadar hakkımda neler öğrendik?” Ona bir bakış attı. “Ah, artık testini geçtim mi?”</p>

  <p class="block10">Oliver kafasını salladı. “Hiç tereddüt etmeden çok iyi yetiştirilmiş ve aynı zamanda varlıklı bir hanımefendi olduğunu söyleyebilirim.”</p>

  <p class="block10">“Neden?”</p>

  <p class="block10">“Okçulukta başarılı olmak, günümüzde parasız kişilerin nadiren sahip olduğu boş zamanı tamamen bu işe adamasını gerektirir. Birçok konuda eğitimli olduğun belli, özellikle de bir kadına göre. Böyle bir eğitim ucuz değildir. İs koç aksanıyla konuşuyor olman, aynı zamanda İngiltere’de eğitim gördüğünü gösteriyor, en azından anneme göre öyle. Vc bu da varlıklı olduğunun bir göstergesi.”</p>

  <p class="block10">“Pekâlâ. O halde ben zengin ve yetim bir kadınım.” Bir süre düşündü. “Ancak ebeveynlerim olmasa da bir ailem olduğunu hissediyorum.”</p>

  <p class="block10">Olivcr kafasını salladı. “Dün gece bunu ima eden ailevi sorumluluklardan bahsetmiştin.”</p>

  <p class="block10">“Belki de teyzelerim ya da amcalarım ya da büyükanne ya da büyükbabam vardır...”</p>

  <p class="block10">“Bir eş ya da çocukların da olabilir.”</p>

  <p class="block10">“I Iayır, çocuğum yok,” dedi Kate kesin bir tavırla. “Bundan eminim.”</p>

  <p class="block10">“Nasıl bu kadar emin olabiliyorsun?”</p>

  <p class="block10">Genç kadın durup ona baktı. “Tanrım, Olivcr. Çocuklarım olsaydı, herhalde bunu bilirdim.”</p>

  <p class="block10">“İsmini bile bilmiyorsun,” dedi Oliver olabildiğince kibar bir şekilde.</p>

  <p class="block10">“Ne olursa olsun bir insanın hafızasını kaybetmiş bile olsa çocuk sahibi olduğunu unutabileceğim sanmıyorum. İsimlerini veya onlar hakkında hiçbir şeyi hatırlamıyor olabilirsin, fakat çocuğun olduğunu bilirsin.” Ellerini kalbine götürdü. “İçimde böyle bir şey hissetmiyorum.” “Hissetmiyor musun?”</p>

  <p class="block10">“Hayır,” dedi Kate yeniden, sesinde üzgün bir hava vardı. “Çocuğum yok.”</p>

  <p class="block10">Olivcr dinden geldiğince rahat bir şekilde, “Peki ya eşin?” diye sordu. “Bir eşin olsaydı, bunu hissetmez miydin?” “Öyle olduğunu düşünebilirsin.” O özlem dolu ses kaybolmuş, mantıklı Kate geri dönmüştü. “Ama bir eşim olduğuna dair hiçbir şey hissetmiyorum.”</p>

  <p class="block10">Oliver yayın yönünü değiştirdi. “Belki de ondan hoşlanmıyorsundur?”</p>

  <p class="block10">Kaşlarını çattı. “O halde onunla evli olamam.”</p>

  <p class="block10">“İnsanlar sevgi dışında birçok sebepten ötürü evlenebilirler. Sorumluluk, onur ya da gereklilik yüzünden.” “Sanırım haklısın.” Ona baktı. “Peki ya sen?”</p>

  <p class="block10">“Bu sorunun cevabını öğrenmek zorunda kalmayacak kadar şanslı oldum.” Omzunu silkti. “Babam büyükbabam gibi âşık olup evlendi. Benim için de hep böyle olacağını düşündüm. Ve öyle yapmayı umuyorum.” Bu sözleri sarf ederken bile bu konuda ailevi sorumluluklarının herhangi bir rol oynamayacağını biliyordu. Evliliğe sıcak bakmasa da bunu herhangi bir gerekliliği yerine getirmek adına yapmayacaktı. Servet ya da saygınlık edinmek için evlenmesini gerektirecek hiçbir şey yoktu; oldukça varlıklıydı ve güçlü bir unvanı vardı. O sırada zamanı geldiğinde yüreğinin sesini dinleyebilecek olmasının çok büyük bir şans olduğunu anladı.</p>

  <p class="block10">Kate yayı ondan aldı. “Neden bu zamana dek evlenmedin?”</p>

  <p class="block10">“Önceki gece söylediğin gibi, henüz doğru kadınla karşılaşmadım.”</p>

  <p class="block10">“Peki karşılaştığında ne olacak?”</p>

  <p class="block10">“Hemen onunla evleneceğim,” dedi Oliver gülümseyerek. “Annemi mutlu etmek için.”</p>

  <p class="block10">“Sen iyi bir evlatsın.” Kahkaha atınca, Olivcr onun ne kadar hoş bir şekilde güldüğünü fark etti. Günlük endişelerden etkilenmeyen birine ait gibi görünen içten, dürüst ve oldukça çekici bir kahkahaydı bu. Birinin gülümsemesinin bu kadar Önemli olacağını hiç düşünmemişti, fakat genç kadının kahkahasından hoşlandığını fark etti ve onun hakkındaki gerçeği öğrendiklerinde ne değişirse değişsin, sahip olduğu sorumluluklar ne olursa olsun, kahkahasının her zaman şimdi olduğu kadar özgür ruhlu olmasını umuyordu.</p>

  <p class="block10">Kate birkaç ok daha attı, her biri hedefin merkezinde birbirlerine oldukça yakın yerlere isabet etti. Skor tutulmuş olsaydı, çok iyi bir puan elde edeceğini düşünüyordu Oliver.</p>

  <p class="block10">Genç kadın ona baktı. “Denemek ister misin?”</p>

  <p class="block10">Okçuluğun bir erkek için oldukça uygun bir spor olduğunu ve bir kadından çok bir erkeğin ilgilenebileceği bir alan olduğunu bilmesine rağmen Oliver’ın annesinin izinden gitmek gibi bir isteği hiç olmamıştı. Yine de hep atış yapabileceğini ve isterse bu konuda iyi olabileceğini düşünmüştü. Yaya uzandı. “Neden olmasın.”</p>

  <p class="block10">“Nasıl durman gerektiğini biliyor musun?” Gözleri neşeyle ışıldıyordu.</p>

  <p class="block10">“Hayatımın büyük bir bölümünü ayakta durarak geçirdim, Kate,” dedi rahat bir tavırla. “Küçükken de saatlerce annemin antrenmanlarını seyrederdim.” Ayaklarını aralarında birkaç santim* olacak şekilde açıp hedefe döndü. “Bunu doğru düzgün yapabileceğimi sanıyorum.”</p>

  <p class="block10">“Çok iyi, Oliver.” Oku ona verdi.</p>

  <p class="block10">“Ben de öyle düşünmüştüm.” Oliver oku yaya yerleştirdi ve yayı kaldırıp nişan aldı. Düşündüğü kadar kolaydı. Oku gerip bıraktı. Ok hedefe doğru uçtu ama biraz fazla sağa ve oldukça yukarıya gitti.</p>

  <p class="block10">“İyi denemeydi, Oliver.” Genç kadın belli belirsiz de olsa küçümsercesine gülümsedi.</p>

  <p class="block10">Oliver kızgınlıkla kaşlarını çattı. Görünüşe bakılırsa gerektiği kadar konsantre olmamıştı. Hızla arka arkaya üç ok daha fırlattı, ancak hiçbiri hedefe isabet etmedi.</p>

  <p class="block10">“Bir kadının seni yenmesi hiç hoşuna gitmiyor, değil mi?”</p>

  <p class="block10">Öfkeden çenesi kenetlendi. “Bunun bir müsabaka olduğunu bilmiyordum.”</p>

  <p class="block10">Kate omuzlarım silkti.</p>

  <p class="block10">“Beni bir kadın değil, yetersizliğim yeniyor.”</p>

  <p class="block10">“Ve bu bir kadın tarafından alt edilmekten daha iyi, öyle mi?” dedi son derece masum bir tavırla.</p>

  <p class="block10">“Kesinlikle.”</p>

  <p class="block10">Genç kadın gülmemek için kendisini tuttu. “Belki de oku bu şekilde tutmalısın.” Ona oku nasıl tutması gerektiğini gösterdi. “Sonra da bu şekilde geri çek.”</p>

  <p class="block10">Oliver dişlerini gıcırdattı. “Ben de böyle yapıyordum.”</p>

  <p class="block10">“Hayır, öyle yapmıyordun.” Gözlerini devirdi. “Oku şu şekilde tutmuştun... Bekle, göstermeme izin ver.” Oku onun ellerine yerleştirdi, sonra da kaşlarını çattı. “Bu çok tuhaf. Aynaya bakarak yapmaya benziyor. Bana ver.” Yayı ondan aldı. “Arkama geç.”</p>

  <p class="block10">Oliver onun arkasına geçti.</p>

  <p class="block10">“Şimdi, ellerini benimkilerin üstüne koy.”</p>

  <p class="block10">“Büyük bir zevkle,” diye mırıldanıp kollarını genç kadının etrafına doladı.</p>

  <p class="block10">Kate ona aldırış etmedi. “Ne yaptığımı anlıyor musun? Kollarımı nasıl yerleştirdiğimi? Vücudumun nasıl durduğunu?”</p>

  <p class="block10">“Ah, anlıyorum, Kate, çok iyi anlıyorum.” Sırtına dayadığı göğsü dümdüzdü, genç kadının başı ise burnunun hizasındaydı. Boyu tam ona göreydi. Onu tekrar öpmek ya da güzel boynunu okşamak için bu son derece elverişli bir pozisyondu.</p>

  <p class="block10">Genç kadın hareketsiz kaldı. “Ne yapıyorsun?”</p>

  <p class="block10">Oliver başını hafifçe eğip onun boynuna sokuldu. Taze, canlı ve bahar gibi kokuyordu. Derin bir nefes aldı. “Ok atmayı öğreniyorum.”</p>

  <p class="block10">“Hatırlamadığım birçok şey olabilir, Oliver,” dedi yavaşça. “Ama şu an yaptığın şeyin o olmadığından kesinlikle eminim.”</p>

  <p class="block10">Oliver onun sıcak tenine doğru, “Zaten hiçbir za man öğrenmeye meraklı olmamıştım,” diye mırıldanınca Kate’in içi ürperdi.</p>

  <p class="block10">Yayı aşağı indirdi. “Bunun âlim olmakla bir ilgisi yok.” “Ne olursa olsun konsantre olmakta zorlanıyorum.” “Ben de.” İçini çekti ve gevşediğini hissetti. “Oliver?” “Hımmm?”</p>

  <p class="block10">“Bu sana da çok tuhaf geliyor mu?”</p>

  <p class="block10">“Bana çok güzel geliyor.”</p>

  <p class="block10">“Ama sence de çok hızlı değil mi?”</p>

  <p class="block10">“Bence son derece harika.”</p>

  <p class="block10">“Bana kalırsa...” Kate duraksadı. “Doğru.”</p>

  <p class="block10">Oliver durdu. İnkâr edemeyecek kadar kendisini kaptırmıştı. Yine de inkâr etmeliydi. Onun hakkında bilmediği çok fazla şey vardı. Ve onun da kendisi hakkında. Onu bırakıp geri çekildi. “Özür dilerim, Kate. Kendimi kaybettim. Bunu yapmaya hakkım...”</p>

  <p class="block10">Genç kadın dönüp ona baktı. “Ama beni öptün. Hem de üzerinden bir saat bile geçmedi.”</p>

  <p class="block10">Derin bir nefes aldı. “Bu bir hataydı.”</p>

  <p class="block10">“Öyle mi, Oliver?” Bakışları içine işliyordu. “Bir hata mıydı?”</p>

  <p class="block10">“Evet. Hayır. Bilmiyorum.” Teslimiyet, yanlış yönlendirilme ve kaçınılmazlık hissi içini kapladı. Aklının bir köşesindeki ses ona bunun henüz çok erken, çok ani ve belirsiz olduğunu söylüyordu. Sese aldırış etmedi. Oliver yayı alıp bir kenara fırlattıktan sonra genç kadım kollarının arasına aldı. “Söz konusu sen olduğunda hiçbir şey bilmiyorum.”</p>

  <p class="block10">“Ve ben de ok atmak ya da ebeveynlerimin ölmüş olmaları dışında hiçbir şey bilmiyorum...”</p>

  <p class="block10">Oliver onu kendisine doğru çekti. “Büyük ihtimalle bu bir hata.”</p>

  <p class="block10">“Farkındayım.” Yine de ondan uzaklaşmak için hiçbir çaba göstermedi.</p>

  <p class="block10">“İkimizden birinin mantıklı davranması gerekiyor,” dedi Oliver ancak bunu nasıl yapacağını bilmiyordu. Hiçbir zaman içgüdülerine uyarak hareket etmemişti, şu anki davranışları en az kollarının arasındaki yabancıya karşı hissettiği duygular kadar alışılmadıktı.</p>

  <p class="block10">“İkimiz de aklımızı başımıza almalıyız.” Derin bir nefes aldı. “Bunun muhtemelen kendimi güvende hissetme ihtiyacım ve senin de...”</p>

  <p class="block10">“Macera arayışım mı?” Kafasını salladı.</p>

  <p class="block10">Kate duraksadı. “Macera mı?”</p>

  <p class="block10">Genç adam kıkırdadı. “Kim olduğu ve nereden geldiği bilinmeyen güzel bir kadının kesinlikle bir tür macera olduğunu kabul etmelisin.”</p>

  <p class="block10">Kate onun kollarından sıyrılıp geri çekildi. “Hiçbir erkeğin macerası olmaya niyetim yok.”</p>

  <p class="block10">Oliver ona bakakaldı. “Seni kızdırmak istememiştim. Demek istediğim...”</p>

  <p class="block10">“Evet, lordum.” Kollarını göğsünde kavuşturdu. “Ne demek istedin?”</p>

  <p class="block10">“Demek istediğim...” Ne demek istemişti? Elini saçlarının arasında gezdirdi. “Ne demek istediğimden emin değilim ama niyetim seni incitmek değildi.”</p>

  <p class="block10">“O halde neydi?” Gözlerini kısarak ona baktı. “Sırf hayatımla ilgili bazı şeyleri tam olarak hatırlayamadığım için...”</p>

  <p class="block10">“Tam olarak mı?” Şaşkınlıkla ona bakıyordu. “Yerinde olsam tam olarak demezdim. İsmini bile bilmiyorsun!”</p>

  <p class="block10">“Sürekli bunu tekrar etmek zorunda değilsin. Farkındayım. Ne olursa olsun bu sana duygularımla oynama hakkını vermez.”</p>

  <p class="block10">“Ben senin duygularınla oynamıyorum. Ben...”</p>

  <p class="block10">“Sen ne?”</p>

  <p class="block10">“Tam olarak emin değilim ama seninle oynamıyorum.” Oliver kollarını göğsünün üzerinde kavuşturdu, onun aynadaki yansıması gibi görünüyordu. “Belki de sen benim hislerinde oynuyorsundur. Ne de olsa hakkında hiçbir şey bilmiyorum.”</p>

  <p class="block10">Kate burnundan soludu. “Senin hakkında hiçbir şey bilmiyorum.”</p>

  <p class="block10">“İsmimi biliyorsun. Unvanımı ve konumumu da. Bana kalırsa herhangi birinin hakkımda bilmek isteyeceklerini öğrenmesi hiç de zor değil.”</p>

  <p class="block10">“Sinir bozucu, bıktırıcı ve küstah olduğunu biliyorum.”</p>

  <p class="block10">“Ve ben de senin inatçı, patavatsız ve daha birçok şey olduğunu biliyorum.”</p>

  <p class="block10">“Sorun da bu, lordum.”</p>

  <p class="block10">Oliver tek kaşını kaldırdı. “Sadece bir tane mi?” “Birçok sorundan sadece biri,” diye sertçe karşılık verdi genç kadın ve ondan uzaklaşıp yayı eline aldı. “İzin verirseniz, lordum, ok atmaya devam etmek istiyorum.”</p>

  <p class="block10">“Böyle bir yeteneğin ne zaman işe yarayacağı bilinmez,” dedi Oliver suratsız bir şekilde.</p>

  <p class="block10">“Hayır.” Gözlerinin içine baktı. “Bilinmez. Seni vurmadan uzaklaş, Oliver.”</p>

  <p class="block10">“Bir erkeğe tokat atan kadından her şey beklenir.” “Şansını zorlamasan iyi edersin.”</p>

  <p class="block10">Oliver ona doğru eğildi, gerçekten hayatını riske atıp atmadığını merak ediyordu. “Doğru kadın için riske girmeye değeceğine eminim.” Doğruldu. “Sana iyi günler.” Başıyla selam verip arkasını döndü ve eve doğru yürümeye başladı.</p>

  <p class="block10">Bu kadın imkânsızdı. Çekici, narin, muhteşem ve aynı zamanda asabi, güvenilmez ve insanı çileden çıkaran bir kadındı. Bir an onu yenilgiye uğratmak isterken çok geçmeden onu kollarının arasına almayı arzuluyordu. Ve bu çok sinir bozucu bir durumdu.</p>

  <p class="block10">Daha önce hiçbir kadına karşı bu kadar ani bir şekilde bu tür duygular hissetmediğini kabul etmeliydi. Sanki kontrolü dışındaki güçler iş başındaydı. Kader ya da öyle bir şey ya da ne? Büyü mü? Evet, buydu. Çenesi kenetlendi. Ona büyü yapmıştı. Bir tür İskoç büyüsü. Farkında olmadığı anda onu etkisi altına almıştı.</p>

  <p class="block10">Adımları yavaşladı. Bu tam bir saçmalıktı. Nasıl olur da böyle bir şey düşünebilirdi? Annesi sürekli o aptal lanetler hakkında konuşup durduğu için aklına yer etmiş olmalıydı.</p>

  <p class="block10">Yine de büyü ona duygularını açıklayabilecek diğer şeyler kadar mantıklı geliyordu. İlk görüşte âşık olmak kadar saçma bir şey olmadığı kesindi. Böyle şeylerin var olduğundan şüphelenmediğinden değil, elbette. Ve evet, her zaman hayatının geri kalanını birlikte geçirmek isteyeceği kadını gördüğünde bunu anlayacağını düşünmüştü. Fakat Kate’i ilk gördüğünde bilinci yerinde değildi, bu nedenle bu sayılmazdı. Peki gözlerinin içine bakıp onu istediğini fark edince mi doğru kişi olduğunu anlamıştı? Evet, elbette. Aralarındaki çekimi keşfetmiş miydi? Hiç şüphesiz. Merak duygusu uyanmış mıydı? Kim olsa mcraklanırdı.</p>

  <p class="block10">Geleceğini görebiliyor muydu?</p>

  <p class="block10">Hayır, bu saçmalıktı. Bu olasılığı düşünmeyi dahi reddediyordu. Tutku ve karşılıklı etkileşimi kabul edebilirdi ama daha fazlası saçmalıktı. Kate’in hafızasını geri kazanmasına yardım edecekti, hepsi bu. Hissettiği şey oldukça hoş ve gizemli bir kadına karşı herhangi bir erkeğin duyduğu sıradan tutkudan fazlası değildi ve bu konuda yapabileceği hiçbir şey yoktu. Hakkında bilmediği ve onun da kendisi hakkında bilmediği onca şey düşünüldüğünde, peşine düşmesi hem ahlaki lıcm de etik olarak çok yanlış olurdu. Onun açısından bu tam bir sorumsuzluk örneğiydi. Asla yapmayacağı türden bir şeydi.</p>

  <p class="block10">Peki ama neden?</p>

  <p class="block10">Bu soru birden duraksamasına neden oldu. IIcp kendisinden beklenilen şeyleri yapmıştı. Unvanının getirdiği sorumlulukları fazlasıyla yerine getirmiş, annesi ve topraklarında yaşayanlarla ilgilenmişti. Dikkatli, mantıklı ve aklı başında biriydiözellikle de arkadaşlarıyla kıyaslandığında. Tavsiyelerine ve yardımlarına minnettar olan arkadaştan vardı. Artık onun da tamamen sorumsuzca ve kurtanlmayı gerektirecek gibi davranmasının vakti gelmemiş miydi? Arada sırada davranışlarının sonucunun ne olacağını düşünmeyi bırakıp riske girmeyi hak etmiyor muydu?</p>

  <p class="block10">O da macera yaşamayı hak etmiyor muydu?</p>

  <p class="block10">Kate’e gelince, küçük bir çocuk olmadığı kesindi, üstelik oldukça güçlü bir karaktere sahipti. O istemediği sürece aralarında hiçbir şey olamazdı; Olivcr’ın buna dair en ufak bir şüphesi yoktu. Yine de genç kadın gözlerini açtığı andan beri hava cazibeyle yüklüydü. O da en az onun kadar bunun farkındaydı. Bu bir macera olduğu kadar güçlü de bir tuzaktı.</p>

  <p class="block10">Oliver istediği her kadın gibi Katc’iıı de peşine düşecekti. Hayır, daha önce hiçbir kadına yapmadığı gibi onun peşine düşecekti. Ve eğer bu kovalamaca eninde sonunda baştan çıkmayaonun ya da kendisininneden olursa da artık umruııda değildi.</p>

  <p class="block10">Bu kelimeyi onun yatımdayken bir daha ağzına almayacak olsa bile Katc onun macerası olacaktı. Ve eğer, bu sırada kalbini ona kaptırırsa, bu da maceranın riskli kısmı olmaz mıydı?</p>

  <p class="block10">Kalbinin aklından geçenleri gösterdiğini fark etmesi ise oldukça endişe vericiydi.</p>
</body>
</html>
