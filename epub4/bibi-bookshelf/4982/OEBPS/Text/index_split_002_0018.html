<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">Sonsöz</h1>

  <p class="block10">Bahar 1884</p>

  <p class="block10">“Bu harika bir konyak.” Warton memnuniyetle kadehindeki içkiye baktı. “Bunu içmek için bunca zamandır beklediğine inanamıyorum.”</p>

  <p class="block10">“Asıl İnanamadığım, aynı anda, aynı yerde olmamızın bu kadar uzun zaman almış olması,” dedi Cavendish alaycı bir şekilde.</p>

  <p class="block10">Sinclair kıkırdadı. “Ne zaman İngiltere’de olsam, bir ya da iki taneniz ülke dışında oluyor.”</p>

  <p class="block10">“Siz olmadan şişeyi açmak bana doğru gelmedi. Baylar, anlaşılan o ki...” Oliver kadehini kaldırdı. “Gerçekten de her şeyin bir yeri ve zamanı var.”</p>

  <p class="block10">Dört eski dost sonunda en sevdikleri kulübün en sevdikleri sandalyelerinde oturuyorlardı yine. Mekân yeniden dekore edildiği için biraz değişmişti. İnsan bir anlığına da olsa kaliteli bir şişe konyak ve dön şiline dayalı bahsin üzerinden hiç zaman geçmediğine inanabilirdi. İçlerinde bekâr kalan son kişinin Oliver olduğu gün onlara dün gibi geliyordu. Elbette insan onlara gözlerini kısarak bakıp birkaç kilo fazlalığın yanı sıra saçlarının daha seyrek olduğunu görmezden gelebilirse.</p>

  <p class="block10">“Şimdiye dek şişeyi açmak için karşıma yeterince önemli bir sebep çıkmadı,” dedi Oliver.</p>

  <p class="block10">“Çocuklarımızın evlenmesinin yeterince iyi bir sebep olduğunu düşünüyorum.” Sinclair başını salladı. “Bu asla hayal edemeyeceğim bir şeydi.”</p>

  <p class="block10">“Hayat, dostlarım,” dedi Cavendish ağırbaşlılıkla. “Beklenmedik şeylerle doludur.”</p>

  <p class="block10">“Maceraları da unutma.” Warton kadehini kaldırdı.</p>

  <p class="block10">Kendi aralarında hepsinin yeterince macerası olmuştu. Her şey düşünüldüğünde hepsi her şeyi sorunsuzca atlatmıştı. Gerçekten de ister politika ister ticaret ya da her ikisi olsun, hepsi oldukça başarılı insanlardı. Üç İngiliz parlamentoda, Sinclair ise Amerika sanayisinde isim yapmıştı. Ve kendi servetini geliştirirken, yatırım ortaklarına yüklü miktarda bağışta bulunmuştu. Özel hayatlarında lıcr biri büyük mutluluklar ve üzüntüler, kayıplar vc coşkular tatmışlardı. I Iayat böyleydi.</p>

  <p class="block10">Eşlerine gelince, konumlarının ve çocuklarının taleplerine rağmen, onlar da dünyada iz bırakmışlardı. Leydi Warton orkideleri araştırmaya devam ediyordu ve artık hem ülkesinde hem de yurt dışında alanında bir uzman olarak tanınıyordu. Leydi Cavendish küçük bir kuyruklu yıldızın keşfinde önemli bir yol oynamıştı. Bununla yetinmiş görünüyordu ama Cavendish ona her fırsatta bu keşfin şerefini bir başkasıyla paylaşmaması gerektiğini söylüyor ve keşfi sahiplenen adamın itibarını vurguluyordu. Seyahat kitapları hem kadınlar hem de erkekler için birer gereklilik olan Bayan Sinclair eşiyle birlikte dünyayı keşfetmekle meşguldü.</p>

  <p class="block10">Kate ise entelektüel uğraşını ailesine çevirmişti. Tavan arasındaki kâğıtların yanı sıra kendi soyuyla ilgili benzer dokümanları çözümleyip düzene sokması yıllarını almıştı. Her iki ailenin de geçmişini bir araya toplamıştı ve şu sıralar Oliver’ın günün birinde okumayı sabırsızlıkla beklediği üçüncü cilt üzerinde çalışıyordu.</p>

  <p class="block10">Ona hiçbir zaman bahçedeki bahar çiçeklerinden, lanetin bittiğini gösteren işaretten sorumlu olup olmadığını sormamıştı, fakat Oliver uzun zamandır onun gerçeği bildiğinden şüpheleniyordu. Laneti hep saçma bulsa da kendi kendine hayatta olduğu her gün için rahat bir nefes aldığını itiraf ediyordu.</p>

  <p class="block10">Ailesindeki hiçbir kadın, en azından bildiği kadarıyla, artık büyüyle ilgilenmiyordu. Hayatındaki tek büyü onun için yaşamı anlamlı ve keyifli kılan eşiyle arasındaki büyüydü ve öyle olmaya devam edecekti.</p>

  <p class="block10">“Oradaki beyefendileri görüyor musunuz?” Warton salonun köşesindeki masayı işaret etti. Arkadaş oldukları belli olan dört genç oturmuş bir şişe içkinin eşliğinde neşeli bir sohbete koyulmuşlardı. “Size birilerini hatırlatıyorlar mı?”</p>

  <p class="block10">“Hiç de değil,” dedi Cavendish. “Aralarında Amerikalı yok.”</p>

  <p class="block10">Sinclair kahkaha attı. “Yine de bu mesafeden bile bize oldukça benzer bir havaları olduğunu görmek mümkün.”</p>

  <p class="block10">“O halde, baylar...” Oliver ayağa kalktı. “Geleneğimize sahip çıkıp kadeh kaldıralım.”</p>

  <p class="block10">“Harika bir fikir.” Warton kafasını sallayıp ayağa kalktı ve diğerleri de onu takip etti. “O halde köşedeki genç dostlarımıza gitsin. Umarım dostlukları yıllara meydan okur ve bizimki kadar uzun sürer.”</p>

  <p class="block10">Sinclair bir süre düşündükten sonra kadehini kaldırdı. “Hayatlarını tamamlayan hanımlar bulmalarını ve var olduğundan şüphelendikleri mutluluğu tatmalarını dile., rt nm.</p>

  <p class="block10">Cavendish duraksadı. “Umarım hayattaki üzüntüleri de kabul etme zarafetini gösterirler.” Kadehini kaldırdı. “Ve devam etme gücünü kendilerinde bulabilirler.”</p>

  <p class="block10">“Ve baylar...” diye söze başladı Oliver. “Her şeyden önemlisi, umarım aşka ve maceraya açık olurlar.” O da kadehini kaldırdı. “Ve büyüye inanırlar.”</p>

  <p class="block11">&nbsp;</p>

  <p class="block11">&nbsp;</p>

  <p class="block12"><b class="calibre5">S</b> <b class="calibre5">O</b> <b class="calibre5">N</b></p>
</body>
</html>
