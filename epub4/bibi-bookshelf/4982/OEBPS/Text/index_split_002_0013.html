<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sonunda Ben De Sevdim</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block9">On Yedinci Bölüm</h1>

  <p class="block10">Oliver kaşlarını kaldırdı. “Büyü mü?”</p>

  <p class="block10">Kathleen bir süre onu süzdü. Tüm inançsızlığına rağmen şu noktada ailesini savunmaması sadakatsizlik olurdu. “Evet, Oliver, büyü.”</p>

  <p class="block10">Oliver ona bakakaldı. “Beni aptal mı sanıyorsun?” “Bilmiyorum.” Kathleen kollarını göğsünün üzerinde kavuşturdu. “Aptal mısın?”</p>

  <p class="block10">“Büyü gibi saçma bir şeye inanacak kadar aptal olmadığıma eminim!”</p>

  <p class="block10">Leydi Norcroft azarlayıcı bir ses tonuyla, “Açık fikirli ol, Oliver,” dedi.</p>

  <p class="block10">“Ben gayet açık fikirliyim,” diye çıkıştı Oliver. “Hem de fazlasıyla.”</p>

  <p class="block10">Malcolm gülümsedi.</p>

  <p class="block10">Kathleen kelimelerini özenle seçerek konuşmaya başladı. “Gerçekten açık görüşlü olsaydın, bu konuyu sakin ve mantıklı bir şekilde tartışabilirdik.”</p>

  <p class="block10">Oliver öfkeyle ona baktı. “Ben sakinim ve her zaman mantıklı olmuşumdur.”</p>

  <p class="block10">“Bana öyle geliyor ki bu gece hiçbirimizin sakin olamayacağı kadar çok fazla itirafta bulunuldu.” Leydi Norcroft ayağa kalktı. “Geç oldu ve oldukça yorucu bir gündü.</p>

  <p class="block10">Odalarımıza çekilmeyi öneriyorum. Bu tartışmaya yarın devam edebiliriz.” Dumleavy’ye döndü. “Sizi odanıza kadar geçireyim, lordum.”</p>

  <p class="block10">“Alı, hayır.” Oliver kafasını salladı. “O burada kalmayacak.”</p>

  <p class="block10">“Elbette, kalacak, canım. Yeterince odamız var ve her an yağmur başlayabilir. Şimdi yola çıkmasına izin veremeyiz.”</p>

  <p class="block10">“Misafirperverliğinize minnettarım.” Dumleavy başını eğerek selam verdi.</p>

  <p class="block10">“Üstelik,” diye devam etti Leydi Norcroft sözlerine. “O Kathleen’in amcası, ailenin bir parçası sayılır.”</p>

  <p class="block10">“O bu ailenin bir üyesi değil.” Oliver’ın sesi yükseldi. “O da! Ayrıca tamamen saçmalık olduğunu düşündüğüm bir laneti sonlandırmak için kimseyle evlenmeyi planlamıyorum.”</p>

  <p class="block10">“Açık fikirlilik buraya kadarmış,” dedi Dumleavy.</p>

  <p class="block10">“Belki dc aile özdeyişimizi unutmuşsundur, Oliver.” Leydi Norcroft oğluna imalı bir bakış attı.</p>

  <p class="block10">Olivcr’ın çenesi kasıldı. “Vetıeratio, prosapia, officiunı.”</p>

  <p class="block10">“Dilimizi konuş, lütfen.”</p>

  <p class="block10">“Şeref, aile, sorumluluk ” diye homurdandı Oliver.</p>

  <p class="block10">Leydi Norcroft gülümsedi. “Ne hoş.”</p>

  <p class="block10">“Onunla evlenmeyeceğim.” Sesinde ikaz edercesine bir ton hâkimdi.</p>

  <p class="block10">“Elbette bu gece olmayacağı kesin.” Leydi Norcroft Kathleen’in yanma gidip genç kadının ellerini tuttu. “Lütfen özrümü kabul et. Fark ettiğim anda sana kim olduğunu söylememem bir hataydı, fakat bunun yapılacak en iyi şey olduğunu sandım. Ve itiraf etmeliyim ki aynı şeyleri tekrar yaşamak zorunda kalsam...” Suratını buruşturdu. “Korkarım, yine aynı şeyi yapardım.”</p>

  <p class="block10">“Leydi Norcroft.” Kathleen’in kim olduğunu çok daha erken öğrenebileceğini bilmesi elbette üzücüydü, ancak Leydi NorcrofVu bu konuda suçlayamazdı. Yaşlı kadının ellerini sıktı. “Hepimiz akıllıca olduğunu düşündüğümüz şeyleri yapıyoruz.” İsteksizce gülümsedi. “Akıllıca olsun ya da olmasın.”</p>

  <p class="block10">Leydi Norcroft genç kadının gözlerinin içine baktı. “Her şeyin iyi sonuçlanacağına eminim.” Geri çekilip oğlunu başım eğerek selamladı. “İyi geceler, Oliver.”</p>

  <p class="block10">“Pek üzülmüş gibi görünmüyorsun.” Genç adam annesine öfkeyle bakıyordu. “Bu saçmalığa inanıyorsan, o halde bundan sonra Norcroft Kontu’nun ya da Leighton’ların olmayacağına da inanıyorsun demektir...”</p>

  <p class="block10">“Kathleen ile evlenmesen bile lanet olsun ya da olmasın bu birlikteliği onayladığımı bilmeni isterim.”</p>

  <p class="block10">“...Ve korkunç felaketlerin olacağına!”</p>

  <p class="block10">“Sevgili oğlum, korkunç felaketler çoktan yaşandı.” Leydi Norcroft’un gözlerinde belli belirsiz bir üzüntü belirdi ve Kathleen o an Oliver’ın annesininlanete inansın ya da inanmasınailesinin güvenliğini sağlamak için ne gerekiyorsa yapacağını anladı. “Bu konuyu yarın hallederiz. İyi geceler, Oliver.”</p>

  <p class="block10">“Kathleen, iyi olduğunu görmek harika.” Dumleavy genç kadına yaklaşıp yanağına bir öpücük kondurdu. “Ona dikkat et. Sanırım göründüğü kadar aptal değil.”</p>

  <p class="block10">“Seni duydum!” Oliver burnundan soludu. “Ve evet, göründüğüm kadar aptal değilim.”</p>

  <p class="block10">“Kimse öyle değildir,” dedi Kathleen sakin bir ses tonuyla.</p>

  <p class="block10">Leydi Norcroft içini çekip Dumleavy’ye döndü. “Lordum.”</p>

  <p class="block10">Dumleavy başını eğip selam verdikten sonra yaşlı kadının peşinden odadan çıktı.</p>

  <p class="block10">“Lord Dumleavy, tüm olanlar hakkında ne düşündü ğünüzü sorabilir miyim?” Koridordan Leydi Norcroft’un sesi duyuldu.</p>

  <p class="block10">Lord kahkaha attı, ancak Kathleen onun cevabını duyamadı.</p>

  <p class="block10">“Gördün mü?” Oliver’ın sesinden gücendiği anlaşılıyordu. “O adam...”</p>

  <p class="block10">Kathleen gözlerini kıstı. “Dikkat et, Oliver, o adam benim amcam.”</p>

  <p class="block10">“Öyle olsa bile, muhtemelen güvcnilmemesi gereken biri.”</p>

  <p class="block10">Kathleen tek kaşını kaldırdı. ‘Yeğeni gibi mi?”</p>

  <p class="block10">Oliver tereddüt etti.</p>

  <p class="block10">“Öyle düşünmüştüm.” Yanından geçip içkisini tazeledi, bu sırada titreyen ellerinin karın boşluğundaki huzursuzluğu yansıttığını fark etti. İçkisinden büyük bir yudum alıp karşısındaki duvara baktı. “Söylediklerinde ciddi miydin?”</p>

  <p class="block10">“Hangi söylediklerimde?” dedi Oliver temkinli bir şekilde.</p>

  <p class="block10">“Bana söylediğin tüm o güzel şeyler hakkında. Birlikte bir gelecek kurmamız hakkında. Birlikte olmamızı engelleyebilecek hiçbir şey düşünemediğin hakkında.”</p>

  <p class="block10">“Böyle bir şey beklemiyordum.”</p>

  <p class="block10">“Böyle bir şey mi?” Dönüp genç adamın yüzüne baktı. “Peki ııc bekliyordun?”</p>

  <p class="block10">“Bilmiyorum, sanırım daha sıradan şeyler duymayı bekliyordum.”</p>

  <p class="block10">“Sıradan mı?”</p>

  <p class="block10">“Evet, bilirsin... Sıradan bir aile, sıradan olaylar ve sıradan cevaplar.”</p>

  <p class="block10">“Macera, Oliver.” Kadehini ona kaldırdı. “Hiçbir zaman sıradan değildir.”</p>

  <p class="block10">“Bilmiyordum. Ben macera yaşamam. İstersen anneme ya da başkalarına sorabilirsin.” Kafasını salladı. “Ben maceralara atılmayan mantıklı ve sorumluluk sahibi biriyim.”</p>

  <p class="block10">“Ben de öyleyim.” İçini çekti. “En azından önceden öyleydim ve ben de mantıklı ve sorumluluk sahibiyimdir.”</p>

  <p class="block10">Oliver şüpheci bir şekilde onu süzdü. “Ama bu lanet meselesine inanıyorsun.”</p>

  <p class="block10">Genç kadın kelimelerini özenle seçti. “Zamanla inanmaya başladım. Sorgulamadan kabul ettiğim bir şey değildi. Amcamın da söylediği gibi, buna inanmam çok uzun bir zaman aldı.”</p>

  <p class="block10">“Ama evliydin...”</p>

  <p class="block10">“Evliliğim bir sene bile sürmedi. Kcnııeth’ı sevdiğim için onunla evlendim. Lanetten haberim olsaydı böyle bir şey yapar mıydım, bilmiyorum. Seninle evlenmem gerekirken onun benimle evlendiği için öldüğünü düşünmeden edemiyorum.”</p>

  <p class="block10">“Saçmalık.” Oliver suratım astı. “İnsanlar sürekli ölürler. Bu lanetlendikleri anlamına gelmez.”</p>

  <p class="block10">“Sıkıca bağlanmış olmalarına rağmen bir şekilde çözülüp üzerine düşen viski fıçılarıyla dolu bir vagonun arkasında yürüdüğü için ölen kaç kişi tanıyorsun?”</p>

  <p class="block10">“İtiraf etmeliyim ki bu çok sıradışı.” Sesinde isteksizlik hâkimdi.</p>

  <p class="block10">“Sıradışı mı?”</p>

  <p class="block10">“Aslına bakarsan, oldukça tuhaf, ancak bu demek değildir ki...”</p>

  <p class="block10">“Büyükannem bana lanetten o zaman söz etti. Buna rağmen ona inanmadım. Ama Kenneth’tan sonra bir şeyler hissettiğim ilk beyefendi çatıdan düştü.”</p>

  <p class="block10">“İşte bu...”</p>

  <p class="block10">“Doğrusu, çatıdan aşağı uçtu.”</p>

  <p class="block10">“Tam bir aptallık.” Oliver omuz silkti. “Rüzgarlı bir günde çatıya çıkmaması gerekirdi.”</p>

  <p class="block10">“Ama o gün rüzgar olmadığı gibi gökyüzünde tek bir bulut bile yoktu.” Viskisinden küçük bir yudum aldı. “Daha sonraki beyefendiyi ise yıldırım çarptı.”</p>

  <p class="block10">“Herhalde bunun olacağı belliydi.”</p>

  <p class="block10">“Hayır, gökyüzünde yine tek bir bulut yoktu.” Kafasını salladı. “Sonrasında...”</p>

  <p class="block10">“Kaç beyefendiyle görüştün?” dedi Oliver sahiplenici bir tavırla.</p>

  <p class="block10">“Oliver, dokuz senedir dulum. Dokuz senedir çok yalnızdım.” Genç adamın gözlerinin içine baktı. “Dün geceye kadar.”</p>

  <p class="block10">Oliver derin bir nefes aldı. “Lütfen, devam et.”</p>

  <p class="block10">“Sonraki beyefendi boğuldu. Taşa basınca kayıp akarsuya düştü.” Viskisini yudumladı. “Su oldukça sığdı. Çok rahatsızlık verici bir durumdu.”</p>

  <p class="block10">“Onun için öyle olmalı.”</p>

  <p class="block10">“Benim için de Öyle. Ben zalim biri değilim. Evlilikten bahsedilen o noktada, bir şeyler hissetmeye başladığım her erkek zamansızca ölünce, işin içinde kontrolümün dışındaki güçlerin olduğundan şüphelenmeye başladım. William öldüğünde...”</p>

  <p class="block10">“Boğularak ölen mi?”</p>

  <p class="block10">Kafasını salladı. “Lanete karşı koymamın daha fazla can alacağına ikna oldum. Efsane yüzünden aileme bağlı olan ailenin son üyesinin güvenli bir şekilde evlenebileceğim tek erkek olduğunu anladım.” Kadehini ona doğru eğdi. “O kişi sensin.”</p>

  <p class="block10">Genç adam şaşkınlıkla ona bakıyordu. “Yine de mantıklı bir açıklaması olmalı...”</p>

  <p class="block10">“Hayır, Oliver, öyle bir açıklama yok. Dört iyi erkeğin ölümünü tesadüfle açıklaşan bile, yine de çok sağlam kanıtlar var.” Kadehini masaya bırakıp parmaklarıyla saymaya başladı. “Birincisi, beş yüz sene sonra ikimizin dc aileainde sadece bizim kalmış olmamız sana tuhaf gelmiyor mu? İnsanlar yıllar boyunca soy ağacının gelişmesini beklerler, küçülmesini değil.”</p>

  <p class="block10">“Mantıklı olarak sanırım...”</p>

  <p class="block10">“İkincisi, senin baban gibi benim ebeveynlerim de oldukça gençken öldüler.”</p>

  <p class="block10">Olivcr onun bu sözlerini umursamadı. “Bu tür trajediler hep olmuştur.”</p>

  <p class="block10">“Ama bu kez bizim başımıza geldi.” Sözlerine devam etti. “Üçlincüsü, teyzemin eşi de çok genç öldü ve hiç çocukları olmadı. Benim de hiç çocuğum olmadı, Malcolm'ın da. En azından Malcolm’ın baba olacağını düşünürdüm. Beş yüz senelik zaman dilimi dolmaya yaklaşırken, lanet gerçekleşiyor. Başımıza korkunç felaketler geldi ve aile üyelerimiz ölüyor, yakında hiç kimse kalmayacak.” Kafasını salladı. “Bu şekilde bitmesine izin veremem.”</p>

  <p class="block10">“Bu yüzden benimle evlenmek için Ingiltere'ye geldin.”</p>

  <p class="block10">Genç kadın kafasını salladı.</p>

  <p class="block10">“Ve hafızanı kaybetmiş gibi yaptın...”</p>

  <p class="block10">“Hayır,” dedi sertçe. “İster inan ister inanma, istersen teyzemin yaptığı çılgınca planın bir tesadüf olduğunu söyle, istersen büyü olduğunu düşün...”</p>

  <p class="block10">Oliver alaycı bir şekilde güldü.</p>

  <p class="block10">Kathleen gözlerini tavana dikip sabırlı olmayı diledi. “Bilmen gerekir ki ailem hep büyüye inanmıştır, özellikle de teyzem, büyükannem ve onlardan önce gelenler. Daha doğrusu büyüyle ve mistik sanatlarla ilgilendiler. Koruyucu büyüler ve tılsımlar gibi. Şimdiye kadar hiç başarılı olmadıklarını söylemeliyim, o nedenle yaptıkları bana hep masum gelmişti.”</p>

  <p class="block10">“Şimdiye kadar,” diye homurdandı genç adam.</p>

  <p class="block10">“Hiçbir şeye inanmıyorsan bile en azından buna inan.”</p>

  <p class="block10">Oliver’ın gözlerinin içine baktı. “Sana kim olduğumu hatırlamadığım konusunda hiç yalan söylemedim.”</p>

  <p class="block10">Olivcr bir süre ona baktıktan sonra derin bir nefes aldı. “Sana inanıyorum.”</p>

  <p class="block10">Kathleen gözlerini kısarak ona baktı. “Neden?” “Bilmiyorum, belki de aptalın teki olduğum içindir.” Elini saçlarının arasında gezdirdi. “Gözlerinde kaybolmuş birini andıran bir ifade vardı. Öyle bir ifadenin rol olamayacağını düşündüm.”</p>

  <p class="block10">“Teşekkür ederim.” İçini rahatlık kapladı. Belki de hâlâ umut vardı.</p>

  <p class="block10">“Birkaç gün önce o ifadenin kaybolduğunu fark ettim, sanının o günlerde hafızanı geri kazanmış olmalısın, şeyden önce...” Gözleri kocaman oldu. “Beni baştan çıkarmadan önce!”</p>

  <p class="block10">“Seni baştan çıkarmadan önce mi? Baştan çıkarma işinin karşılıklı olduğunu sanıyordum.”</p>

  <p class="block10">“Gecenin bir yansı odana gelen ben değildim. Sırf birlikte olduğumuz için seninle evleneceğimi düşünüyorsan...”</p>

  <p class="block10">“Düşünmüyorum, hiç böyle düşünmedim. Ben masum bir bakire değilim. Kendi kararlarını verebilen bir yetişkinim.” Kızgın bir şekilde parmağıyla ona işaret etti. “Orada olmak istediğim için yatağına girdim. Asla bir erkeği baştan çıkartarak evliliğe ikna etmem. Seni bile!” “Şimdiye kadar öyleydi!”</p>

  <p class="block10">“İsmini bile bilmeyen bir kadının kendisini baştan çıkarmasına izin vermek onurlu bir adama göre değildir. Haksız bir şekilde ondan istifade etmiş olur. Ve bu düşüncesizlik ancak evlilikle telafi edilebilir.”</p>

  <p class="block10">“Ama sen ismini biliyordun!”</p>

  <p class="block10">“Ama sen bunu bilmiyordun!”</p>

  <p class="block10">“Ne olursa olsun, ben seni ayartmadım.”</p>

  <p class="block10">“Pekâlâ, Oliver.” Dişlerini gıcırdattı. “Sanırım gerçekten seni baştan çıkardım. Senden böyle bir şey yapmanı asla beklemezdim.”</p>

  <p class="block10">Oliver şaşkınlıkla ona baktı. “Evli olabileceğini düşünmüştüm! Onurlu davranıyordum.”</p>

  <p class="block10">Kathleen omuz silkti. “Yine de bu beni istemene engel olmadı. Daha Önce hiç öpüşmemiş gibi hissettiğini söyledin. Birlikte bir geleceğimizin olabileceğinden bahsettin.”</p>

  <p class="block10">“Ahlaki değerlerimi bir anlığına ihlal etmiş olabilirim,” dedi genç adam kibirli bir şekilde. “Herkesin başına gelebilir.”</p>

  <p class="block10">“Hatırladığım kadarıyla anlık bir şey olmaktan öteydi,” dedi Kathleen kısık bir sesle.</p>

  <p class="block10">“Kate, ben...”</p>

  <p class="block10">“Kathleen,” dedi hiç düşünmeden. “Bana küçükken Kate derlerdi ve sırf beni sinir ettiğini bildiği için eşim bana öyle hitap ederdi. Annenin bu ismi seçmesi de tesadüf olmalı, fakat bana Kathleen demeni tercih ederim.” Omuzlarım silkti. “Kate’den sıkıldım. Artık bana yakışmıyor.”</p>

  <p class="block10">“Evet,” dedi Oliver yavaşça. “Sanırım yakışmıyor.”</p>

  <p class="block10">Göze göze geldiler ve bir süre sadece birbirlerine baktılar.</p>

  <p class="block10">“Yarın Londra’ya döneceğim,” dedi Oliver aniden.</p>

  <p class="block10">Kathleen hayal kırıklığına uğradığını hissetti. “Kaçıyorsun, öyle mi Oliver? Çok korkaksın.”</p>

  <p class="block10">“Hiç de değil. Ben bunu temkinli olmak olarak görüyorum.” Tam bir kont gibi soğuk ve sakin davranıyordu. “Bana düşünmem gereken birçok şey verdin, sanırım burada doğru bir karara varamayacağım. Sen, annem ve amcanın arasında, kızlar bunu öğrendiklerinde kimbilir ne düşünecekler.” Ürperdi. “Hayır, gitmem en iyisi.”</p>

  <p class="block10">Genç kadının istediği en son şey onun çekip gitmesiydi. “Fazla zamanımız yok. Bunu bilmelisin. Sonbahar ekinoksundan önce evlenmiş olmamız gerekiyor, sadece üç haftamız kaldı.”</p>

  <p class="block10">“Yoksa?”</p>

  <p class="block10">“Yoksa korkunç felaketler olacak,” diye çıkıştı.</p>

  <p class="block10">“Riske girmeyi tercih ederim.”</p>

  <p class="block10">“Peki ya Bay Berkley?” dedi Kathleen hemen. “O buradayken malikâneden nasıl ayrılırsın?”</p>

  <p class="block10">Oliver bir süre düşündü. “Onu da yanımda götürürüm. Gen’e karşı niyetinde ciddiyse, hiç şüphesiz bana ne kadar iyi biri olduğunu gösterme fırsatını değerlendirecektir.” Genç kadın kafasını salladı. “Gidemezsin.”</p>

  <p class="block10">“Neden? Çıkmazdayız. Saçma, eski bir efsaneye uymak için benimle evlenmek istiyorsun ve benimse böyle gülünç bir nedenden ötürü evlenmeye hiç niyetim yok.” Kathleen çenesini kaldırdı. “Benim de sorumluluklarımı bir kenara atmak gibi bir niyetim yok.”</p>

  <p class="block10">“Sorumluluğun benimle evlenmek mi oluyor? Ne kadar romantik.”</p>

  <p class="block10">“Annen haklı,” dedi soğuk bir tavırla. “Alaycı olman hiç hoş değil.”</p>

  <p class="block10">“O halde nahoş karakterimi de alıp odama çekiliyorum.” Başını eğerek onu selamladıktan sonra kapıya yöneldi.</p>

  <p class="block10">“Oliver.” Ona doğru bir adım attı. “Sana bir soru sorabilir miyim?”</p>

  <p class="block10">Genç adam duraksadı ama ona doğru dönmedi. “Ne oldu?”</p>

  <p class="block10">“Hiç âşık oldun mu?”</p>

  <p class="block10">Oliver ilgisizce omuz silkti. “Bir kez, çok uzun bir zaman Önce âşık olduğumu sanmıştım.”</p>

  <p class="block10">“Sonu iyi olmadı mı?”</p>

  <p class="block10">“Başka birini seviyordu.”</p>

  <p class="block10">“Anlıyorum.” Kelimelerini özenle seçti. “Artık laneti bildiğine göre...”</p>

  <p class="block10">“Gerçek olduğuna inanmadığım laneti.”</p>

  <p class="block10">“Ne olursa olsun, bu konuyu ve benim tecrübelerimi, dört iyi ve saygın centilmenin öldüğünü bilmene rağmen sevdiğin insanların aynı kaderle karşılaşmaları riskine gerçekten girecek misin?”</p>

  <p class="block10">“İnanmadığım...” Oliver duraksadı. “Bilmiyorum. İyi geceler.” Başını eğip odadan çıktı.</p>

  <p class="block10">Uzun bir süre Kathlcen kapıya baktı. İyi gitmişti. İçini çekerek kanepeye çöktü. Beklediği kadar iyi.</p>

  <p class="block10">Şüphelendiği için Oliver’ı suçlayamazdı. Bu kadar saçma bir hikayeye Olivcr’ın yerinde olsa o da inanmazdı. Oliver kendini ihanete uğramış gibi hissediyor olmalıydı. Onun yerinde olsa o da öyle hissederdi. Ama en azından ona yalan söylemediğine inanıyordu ve bu muhtemelen ondan beklemeye hakkı olduğu her şeyden daha önemliydi.</p>

  <p class="block10">Oliver lanet gibi gülünç bir nedenden ötürü evlenmeye niyetinin olmadığını söylemişti. Öyleyse, ona daha iyi bir neden sunacaktı. Böyle olmasını istememişti. Durumu düşündükçe, hafızasını kaybetmemiş olsaydı bunlann hiçbirinin olmayacağını anlıyordu. Hannah’yı boğmadan önce ona teşekkür etmeyi unutmamalıydı.</p>

  <p class="block10">Derin bir iç çekti. Ona âşıktı, bu da azmini güçlendirmenin yanı sıra işleri daha da karıştıracaktı. Oliver’ın da onu sevdiğine oldukça emindi. Şimdi tek yapması gereken onun bunu fark etmesini sağlamaktı. Bu hiç kolay olmayacaktı ama kader ve aşk onun yanındaydı.</p>

  <p class="block10">Yine de onun buna büyüyle inanmasını sağlamak daha kolay olabilirdi.</p>

  <p class="block10">Gecenin böyle biteceğini hiç düşünmemişti. Önceki gecenin ardından Oliver Kate’in tekrar yatağını şereflendireceğinden emindi. Geceyi odasında tek başına, uykusuz bir şekilde bir o tarafa bir bu tarafa yürüyerek ve birbiriyle çelişen duygularını çözmeye çalışarak geçireceğini asla hayal etmemişti.</p>

  <p class="block10">Elbette Kate’in hafızasını kazanmasına sevinmişti. Ve bu konuda onu kandırmadığına gerçekten inanıyordu. Gözlerindeki ifade konusunda söylediklerinde ciddiydi. Hiç kimse öylesine kaybolmuş hissi verebilecek kadar iyi bir oyuncu olamazdı. Geri kalanına gelince...</p>

  <p class="block10">Her iki ailenin de üzerinde dolanan bir lanet mi? Shakespearc’in oyunlarında olduğu kadar saçmaydı. Kate, annesi ve diğerleri buna inanıyor olsalar da lanet gibi şeylerin onun düzenli ve mantıklı hayatında yeri yoktu. Kate’in ikna olduğu açıktı ve doğrusu, hayatında olan her şey düşünüldüğünde, Oliver bunun sebebini anlayabiliyordu. Genç kadının hayatı beklenmedik trajedilerle bozulmuştu ve belki de hayattaki kötü şeylerin sebepsiz yere olabileceğini kabul etmektense suçu lanet gibi saçma bir şeye atmak daha kolaydı.</p>

  <p class="block10">Sevdiğin insanların aynı kaderle karşılaşmaları riskine gerçekten girecek misin?</p>

  <p class="block10">Oliver bu soruyu bir türlü aklından çıkaramıyordu ve hâlâ bir cevabı yoktu. Şu an bir cevabı olması gerekmiyordu. Ne de olsa önemsediği tek kişi güvenle sevebileceği kişiydi.</p>

  <p class="block10">Hepsi tamamen saçmalıktı. Ve Kate’in hafızasını ona yapılan bir büyü yüzünden kaybettiğini iddia etmesinden daha akıl almaz bir şey olamazdı. Buna inanıyor olması, onun hakkında bildiği her şeye tersti. Olduğunu sandığı mantıklı ve aklı başında kişiye tersti. Elini saçlarının arasında gezdirdi, yine de laneti kabul eden kişi için büyüye inanmak çok zor olmasa gerekti.</p>

  <p class="block10">Büyü. Alaycı bir şekilde güldü. Ne lanete ne de büyüye inanıyordu. Hafızasını kaybetmesi de dahil olmak üzere şimdiye dek Kate’in başına gelen her şey ve yaşadığı trajediler ancak hayatın cilveleri olarak açıklanabilirdi. Bir kadının aptalca bir plan yapıp uygulaması her ne kadar inanılmaz olsa da dünyada bu tür tesadüfler olabiliyordu. Bu kadar basitti.</p>

  <p class="block10">Batıl inançların kiminle ve ne zaman evleneceği konusunda etkili olmasına izin vermeyecekti. Evet, evlenmek ve hayatının geri kalanını sevdiği kadınla geçirmek istiyordu. Yine de daha önce kimseyle evliliğe bu kadar yaklaşmamıştı ve bu gece evlilik konusu açıldığında, lanetin kaçınılmazlığını da duyunca, paniklemişti. Sanki bir tuzağın pençesine düşmüş ya da boynundaki ip sıkılıyormuş ya da biri onu boğmaya çalışıyormuş gibi hissetmişti. Sanki hayatı ve geleceği artık onun kontrolünde değildi. Arkadaşlarının arasında sadece o evliliği korkulacak bir şey gibi görmezdi, anlaşılan o ki oldukça korkunç olabiliyordu ve bu gerçekten ironikti.</p>

  <p class="block10">Doğrusu, Kate’le bir gelecek hayali kurmuştu. Ve evet, ondan hoşlanıyordu. Belki de hissettiği aşktı. İşte bu yüzden her şeyi geride bırakıp uzaklaşması, sakin ve mantıklı bir şekilde düşünmesi gerekiyordu. Ne hissettiğini vc ne istediğini düşünmeliydi. Ne de olsa o soğukkanlı ve aklı başında bir adamdı.</p>

  <p class="block10">Kate haklı olabilirdi, belki de korkağın tekiydi. Ancak buradayken hiçbir şeye karar veremezdi, çünkü yeşil gözlerine her baktığında kayboluyordu.</p>

  <p class="block10">Kaybolmak. Derin bir nefes aldı. Belki de bir tür büyünün etkisi altındaydı. Belki de korktuğu aşktı.</p>

  <p class="block10">En kötüsü de tam olarak kime âşık olduğunu bilmiyordu.</p>

  <p class="block9" id="id_bookmark14">On Sekizinci Bölüm</p>

  <p class="block10">“Bugün Londra’ya dönmeyi düşünüyor olamazsın.” Leydi Norcroft gücenmiş bir şekilde kütüphaneye girdi.</p>

  <p class="block10">Oliver sakin bir tavırla, “Düşünmüyorum, anne,” dedi masasının üstündeki mektuptan gözlerini ayırmadan. “Yağmur hafifler hafiflemez yola çıkacağım.”</p>

  <p class="block10">Gün yağmurlu ve kasvetli bir şekilde doğmuştu. Yağmur hiç dinmeyecekmiş gibiydi.</p>

  <p class="block10">“Kaçıyorsun. Tıpkı korkak bir tavşan gibi.”</p>

  <p class="block10">“Hayır, anne, korkak bir tavşan olsaydım, şimdiye kadar çoktan gitmiş olurdum.” Başını kaldırıp ona baktı ve kibarca gülümsedi. “Geri çekiliyorum. Stratejik bir durum. Sayı olarak üstünlüğü kaybettiğini fark eden ve silah olarak aklından başka hiçbir şeyi olmayan bir general gibi.” “Saçmalama, Oliver.” Annesi masanın karşısındaki koltuğa oturdu. “Hepimizin aklı yeterince başında.</p>

  <p class="block10">“Aklı başında mı?” Tek kaşını kaldırdı. “Özür dilerim, anne, fakat aklı başında olan kısım hangisi? Lanet mi yoksa büyü mü?”</p>

  <p class="block10">“Sana hiç yakışmıyor,” dedi Leydi Norcroft kısık bir sesle. “Kahvaltıya katılmadığını fark ettim.”</p>

  <p class="block10">“Öğle yemeğine de katılmayı düşünmüyorum.”</p>

  <p class="block10">“Peki ya akşam yemeğine?”</p>

  <p class="block10">Şimdiye dek Kate’ten kaçınmayı başarmıştı ama bu sonsuza dek süremezdi. Bu, burada kaldığı sürece imkansızdı. “Akşam yemeğine kadar gitmiş olurum.”</p>

  <p class="block10">“Yağmur yağmaya devam etse bile mi?” Yaşlı kadın üzgün bir şekilde kafasını salladı. “Yağmurda seyahat etmek tehlikelidir, Oliver. Yollara güven olmaz, her an her şey olabilir. Zavallı Lord Carlton’ın at arabasıyla yağmurda yoldan çıkmasının ölümüne neden olduğunu hatırlıyorum.”</p>

  <p class="block10">Oliver sırıtmamak için kendisini tuttu. “Hatırladığım kadarıyla Lord Carlton yüksek ateşten öldü.”</p>

  <p class="block10">“At arabasının yağmurda yoldan çıkmasıyla doğrudan bağlantılıydı.”</p>

  <p class="block10">“Adam üç ay sonra öldü.”</p>

  <p class="block10">“Yavaş ve acı veren bir ölümdü.” Annesi burnunu çekti. “Hayatının en güzel çağında gitti, zavallı adam.”</p>

  <p class="block10">“Seksen üç yaşındaydı.”</p>

  <p class="block10">“Yağmurda seyahat etmeye kalkmasaydı daha uzun yaşayabilirdi. Yine de inandığın şeyi yapmalısın.” Elinde tuttuğu dantel kenarlı mendili açtı. “Londra’ya git. Yağmurda. Hayatını tehlikeye at.” Gözlerini kuruladı. “Sen yokken her an iyi olup olmadığını düşünerek endişeleneceğim.” Oliver şaşkınlıkla annesine bakıyordu.</p>

  <p class="block10">“Sensiz devam etmeye çalışacağım.” Gözyaşlarını tutmaya çalışıyormuş gibi çenesi titriyordu. “Baban cesur olmamı isterdi.”</p>

  <p class="block10">İyiydi. Oldukça iyiydi. Oliver daha Önce hiç fark etmemişti ama Norcroft Kontesi Edwina Leighton, isteseydi oldukça başarılı bir sahne kariyerine sahip olabilirdi. “Kalbimin bu acıya dayanabileceğine eminim...”</p>

  <p class="block10">Genç adam kahkaha atmaya başladı. “Sen çıldırmışsın.”</p>

  <p class="block10">“Hiç de değil,” dedi annesi gücenmiş bir şekilde. “Ben sadece yaşlanıyorum, bu da kalp de dahil olmak üzere birçok hastalığa yakalanmamın daha olası olduğu anlamına geliyor.” Dramatik bir şekilde içini çekti. “Seyahatin her şeyi tetikleyebilir...”</p>

  <p class="block10">“Yeter.” Kahkaha attı. “Yağmurda seyahat etmeyeceğime söz veriyorum. Şimdi mutlu musun?”</p>

  <p class="block10">“Beni asıl burada kalıp Kathlecn’lc olan sorunlarım çözmen mutlu eder,” demesiyle yaşlı kadının az önceki can sıkıntısının kanıtı tamamen ortadan kayboldu.</p>

  <p class="block10">“Çözülmesi gereken bir şey yok.” Oliver kafasını salladı. “Gülünç bulduğum bir lanetin şartlarını yerine getirmek için kimseyle evlenmeye niyetli değilim.”</p>

  <p class="block10">Leydi Norcroft eğilip dikkatle oğlunun gözlerinin içine baktı. “O halde onu sevdiğin için onunla evlen.”</p>

  <p class="block10">“Onu sevdiğimi de nereden çıkarıyorsun?”</p>

  <p class="block10">“Neden onu sevmediğini düşünüyorsun?”</p>

  <p class="block10">“İşte bu yüzden buradan uzaklaşmak istiyorum.” Derin bir nefes aldı. “Sen dahil bu evdeki herkes özgürlüğümü batıl inançlar uğruna kurban etmeye ısrarcı olduğu sürece mantıklı bir karara varmam imkânsız.”</p>

  <p class="block10">Leydi Norcroft öfkeyle kaşlarını çattı. “Sen çok ama çok inatçı bir adamsın, Oliver. Tıpkı baban gibisin.” “Teşekkür ederim.” Oliver sırıttı.</p>

  <p class="block10">“İltifat etmemiştim.”</p>

  <p class="block10">“Anne.” Duraksadı. “Gerçekten de yanlış sebeplerden ötürü evlenmemi istiyor musun?”</p>

  <p class="block10">“Elbette istemiyorum. Asıl istediğim burnunun dibindeki sebepleri görebilmen.”</p>

  <p class="block10">“Ne hissettiğimi bilmiyorum,” dedi genç adam.</p>

  <p class="block10">“Buna Londra’dayken karar verebileceğini sanmıyorum. Bence gitmen büyük bir hata olur.” Yaşlı kadın ayağa kalktı. “Oliver, senin gerçekten aptalca bir şey yaptığını hiç görmedim. Umarım bundan sonra da görmem.”</p>

  <p class="block10">Korkarını bu konuda sana garanti veremeyeceğim.” Kıkırdamaya başladı ama hemen toparlandı. “Yine de doğaüstü saçmalıkların kararlarımda etkili olmasına izin veremem. Bu benim hayatım ve kararlar da bana ait.”</p>

  <p class="block10">“Ve sorumlulukların da,” dedi Leydi Norcroft imalı bir şekilde. “Yapmam gereken işler var.” Kapıya yöneldi. “Yağmur duasına çıkıyorum.”</p>

  <p class="block10">“Anne,” diyerek arkasından seslendi genç adam. ‘Yaşını göstermediğini biliyorsun.”</p>

  <p class="block10">Evet, canım.” Omzunun üzerinden ona şeytani bir gülümsemeyle baktı. “Biliyorum.” Bunun üzerine odadan çıktı.</p>

  <p class="block10">Annesinin macera yaşama merakı ve Dumleavy’niıı hâlâ malikânede olduğu düşünülürse, Londra’ya dönmesi belki de hiç akıllıca değildi. Kate’İn amcasına hiç güvenmiyordu, annesine güvendiğinden de emin değildi. Yme de kendisi gibi annesi de kendi hayatına dair kararları verebilecek kapasitedeydi.</p>

  <p class="block10">Peki ya annesi haklı mıydı? Korktuğu İçin mi kaçıyordu? Evlilikten ya da âşık olmaktan korkuyor muydu? Doğrusu, önceki geceden beri evliliğin ipinin boynunu sıktığını hissediyordu ve bu oldukça tuhaftı. Evlilikten hiç korkmamış, kaçınmaya hiç gerek duymamıştı. Ve eğer şimdiye dek gerçek aşk ondan kaçmışsa, hayatta bu tür şeyler sık yaşanıyor demekti. Ne olursa olsun, hiçbir şeyden emin olmasa bile, hislerini burada çözemeyeceğini biliyordu.</p>

  <p class="block10">Kapı tıklatıldı. Yanıt vermesine izin vermeden kuzenleri kapıyı ardına kadar açıp doğal afet gibi içeri girdiler. “Oliver,” dedi Belle. “Gidiyor olamazsın.”</p>

  <p class="block10">“Lütfen, içeri girin,” dedi Oliver ilgisizce.</p>

  <p class="block10">“Şimdi gidemezsin.” Sophie dik dik ona baktı. “Her şeyi bildiğin halde gitmen doğru olmaz.”</p>

  <p class="block10">“Olanları çok romantik buluyoruz.” Belle’in gözleri heyecanla ışıldadı. “Lanet, büyü ve her şey.”</p>

  <p class="block10">“Ben bile romantik buldum,” dedi Gen omzunu silkerek. “İlk başta ona güvenmemiş olmama rağmen.”</p>

  <p class="block10">Sophie suratını astı. “Peki artık ona güveniyor musun?”</p>

  <p class="block10">“Bay Berkley ona güveniyor,” dedi Gen kibirli bir tavırla. “Ve ben de Bay Berkley’e güveniyorum. Muhakeme yeteneği harikadır.”</p>

  <p class="block10">Belle kollarını göğsünün üzerinde kavuşturdu. “Neden kaçıyorsun, Oliver?”</p>

  <p class="block10">Sophie kafasını salladı. “Bu çok korkakça ve senden bekleyeceğimiz türden bir davranış değil.”</p>

  <p class="block10">Gen ona baktı. “Evet?”</p>

  <p class="block10">“Sizi ilgilendirmez ama ben kaçmıyorum. Ne yapmam gerektiği hakkında doğru bir karar vermek için Londra’ya gidiyorum.”</p>

  <p class="block10">“Laneti sona erdirmek için Leydi Kathleen’lc evlenip evlenmeyeceğin hakkında mı?” dedi Sophie.</p>

  <p class="block10">Gen onu süzdü. “Lanet diye bir şey yoksa da onunla evlenecek misin?”</p>

  <p class="block10">“Ben...” Bu Oliver’ın hiç düşünmediği bir soruydu. “Sanırım bu üzerine düşünmem gereken başka bir mesele.”</p>

  <p class="block10">Gen gözlerini kocaman açtı. “Bu konuda düşünmen mi gerekiyor?”</p>

  <p class="block10">Üç kız kardeş de aklını kaçırmış gibi ona bakıyordu.</p>

  <p class="block10">“Evet, düşünmem gerekiyor. Bu konunun hiçbir kısmı sizi ilgilendirmediğine göre, tartışma bitmiştir,” dedi kesin bir tavırla. “Ah, evet.” Gen’e baktı. “Bay Berkley’i de yanımda götürüyorum.”</p>

  <p class="block10">Gen bir süre ona baktıktan sonra kafasını salladı. “Ne güzel bir fikir.”</p>

  <p class="block10">“Gerçekten mi?” Oliver kaşlarını çattı. “Gideceği için üzülmedin mi?”</p>

  <p class="block10">“I Iayır, hiç üzülmedim.” Gen ona aldırış etmedi. “Onu da yanında götür.”</p>

  <p class="block10">“Ondan hoşlandığını sanıyordum,” dedi Oliver.</p>

  <p class="block10">“Ah, evet kesinlildc hoşlanıyor,” diyerek Belle kafasını salladı.</p>

  <p class="block10">“Hem de çok,” diye ekledi Sophie.</p>

  <p class="block10">“Ondan gerçekten çok hoşlanıyorum. Hoşlanmaktan fazlası da olabilir ve bu aklımı oldukça karıştırıyor.” Gen içini çekti. “O nedenle gitmesi en iyisi.”</p>

  <p class="block10">Oliver gözlerini kıstı. “Sana güvenmiyorum.”</p>

  <p class="block10">“Tanrım, Oliver, çok şüpheci birisin.” Gen kafasını salladı. “Bu yaşta evlilik gibi kalıcı bir şeye düşünmeden atılmanın akılsızca olduğunu düşünüyorum. Yeterince zamanım var. Ne de olsa Leydi Kathleen kadar yaşlı değilim.” “Leydi Kathleen yaşlı değil,” dedi Oliver sertçe.</p>

  <p class="block10">Gen ona aldırmadı. “Bay Berkley’e âşık olduğuma oldukça eminim ve bu da mantıklı düşünmeme engel oluyor.”</p>

  <p class="block10">Oliver ona bakakalmıştı. “Bu çok... Düşünceli bir davranış.”</p>

  <p class="block10">“Teşekkür ederim.” Gen sözlerine devam etti. “Böylesine önemli bir kararın sadece duygulara dayanmaması gerektiğini düşünüyorum. Ne de olsa kalbim daha önce sonsuza dek birine bağlı kalmadı ve bu konuda kendime güvenebileceğimden emin değilim.”</p>

  <p class="block10">Oliver tek kaşını kaldırdı. “Güvenemez misin?” “Elbette, güvenemem.” Gen kafasını salladı. “Gerçekten Bay Bcrkîey’i isteyip istemediğimi anlamak için zamana ve mesafeye ihtiyacım var. İyi vc kötü yönlerinin bir listesini oluşturmaya başladım. Görmek ister misin?” “Teşekkür ederim ama hayır.”</p>

  <p class="block10">“İyice düşündükten sonra geleceğim hakkında bir karar vermem gerekiyor ve Bay Berklcy ayağımın altındayken bunu yapamam,” dedi Gen kesin bir şekilde.</p>

  <p class="block10">“Bunun senin için neden zor olabileceğini anlıyorum,” dedi Oliver yavaşça.</p>

  <p class="block10">“Neredeyse imkânsız.” Gen içini çekti. “O çok... Çekici.”</p>

  <p class="block10">Oliver suratını buruşturdu. “Çekici mi?”</p>

  <p class="block10">Belle kafasını salladı. “Karşı koyulmaz.”</p>

  <p class="block10">Sophie omzunu silkti. “Son derece harikulade.”</p>

  <p class="block10">“O halde benimle gelmesi oldukça iyi bir şey. Pekâlâ.” Kapıyı işaret etti. “Şimdi izninizle, gitmeden önce bitirmem gereken işlerim var.”</p>

  <p class="block10">“Gidiyoruz ama malikâneden ayrılmanın çok büyük bir hata olduğunu düşünüyoruz,” dedi Sophie kapıya doğru ilerlerken.</p>

  <p class="block10">Belle bir adım gerisinde onu takip ediyordu. “Leydi Kathleen ile bir an önce evlenmeksin.”</p>

  <p class="block10">“Böylccc laneti ortada kaldırabilirsiniz.” Gen kapıya ulaştığı sırada durdu. “Düşünmelisin, Oliver, aramızda kan bağı olmasa bile lanet kadar korkunç bir şey evlilik aracılığıyla akraba olan kişilere bile sıçrayabilir. Elbette sorumluluklarından biri de...”</p>

  <p class="block10">“Yeter,” diyerek onu tersledi Oliver.</p>

  <p class="block10">“Kaba olmana gerek yok.” Gen oflayarak kapıyı arkasından kapattı.</p>

  <p class="block10">Bu onun için bir sürpriz olmuştu. Oliver Gcn’in Bay Berkley’i yanında götürmesine karşı çıkacağını beklemişti. Genç kızın kesinlikle bu kadar mantıklı olmasını ummamışa. Kuzenlerinin üzerinde iyi bir izlenim bırakuğı açıktı.</p>

  <p class="block10">Mektuba odaklanmaya çalışa ama zihni daha önce hiç düşünmediği soruya dönüp duruyordu. Lanet olmasaydı, Kate ile evlenir miydi? Buna verebileceği bir cevabı yoktu.</p>

  <p class="block10">Bir kez daha kapı tıklatıldı. Cevap vermeme fikrini tarttı ama gelen her kimse hiç şüphesiz onu dünyanın derinliklerine kadar takip edecek ve gitme isteğini güçlendirecekti.</p>

  <p class="block10">“İçeri girin.”</p>

  <p class="block10">Kapı açıldı ve Kate elinde kâğıtlarla içeri girdi. “Tüm gün boyunca benden kaçacak mısın?”</p>

  <p class="block10">Oliver ayağa kalktı. “Sana da iyi günler.”</p>

  <p class="block10">Genç kadın burnunu çekti. “Şimdiye kadar hiç de iyi bir gün olmadı. Ece? Soruma cevap vermeyecek misin?” “Niyetim senden uzak durmaktı, evet.”</p>

  <p class="block10">“Neden?” Gözlerinde kırgın bir ifade vardı. Oliver’ın içini suçluluk duygusu kapladı. Ne olursa olsun onu incitmek istemiyordu.</p>

  <p class="block10">“Neden mi?” dedi genç adam yavaşça.</p>

  <p class="block10">“Zor bir soru değildi.”</p>

  <p class="block10">“Senden uzak durmak istiyorum, çünkü sen etrafımdayken doğru düzgün düşünmekte zorlanıyorum.”</p>

  <p class="block10">“Ah.” Masasının karşısındaki koltuğa oturdu. “Bunu beklemiyordum. Çok hoş.”</p>

  <p class="block10">“İstersem hoş olabilirim.” Yerine oturup arkasında yaslandı. “Peki ne bekliyordun?”</p>

  <p class="block10">“Emin değilim.” Düşünceli bir şekilde onu süzdü. “Sanırım dün gecekine benzer bir tepki göstermeni.” Omuzlarını silkti. “Seni evlilik tuzağına düşürmek istememle ilgili suçlamalar, aklımı kaçırdığımı iddia etmen ve ölçüsüz bir öfke.”</p>

  <p class="block10">“İnsan doğru düzgün bir uyku çektikten sonra her şey gözüne daha güzel görünür.”</p>

  <p class="block10">Tek kaşını kaldırdı. “O halde deliksiz bir uyku çektin, öyle mi?”</p>

  <p class="block10">“Tıpkı endişesiz küçük bir çocuk gibi.” Memnuniyetle gülümsedi.</p>

  <p class="block10">Genç kadın ona bakıp kahkaha attı. “Yalan söylüyorsun. Sen de benim gibi uykusuzsun.”</p>

  <p class="block10">“Ah?” Masum bir tavır takındı. “İyi uyumadın mı?” “Hayır, hiç uyumadım. Yalnız yattım... Ki böyle bir şey beklemiyordum.”</p>

  <p class="block10">“Son zamanlarda hayat beklenmedik şeylerle dolu gibi görünüyor.”</p>

  <p class="block10">“Gerçekten de öyle. Hiç beklemiyordum...” Uzun bir süre ona baktı. “Hâlâ Londra’ya dönmeyi planlıyor musun?”</p>

  <p class="block10">“Yağmur diner dinmez.”</p>

  <p class="block10">“Anlıyorum.” Bir süre düşündü. “Bana evinden çıkıp senin peşine düşmek hiç doğru gelmiyor...”</p>

  <p class="block10">“Peşime düşmeyeceksin.”</p>

  <p class="block10">“Ya da seni vazgeçirmek...”</p>

  <p class="block10">“Senden hiç korkmuyorum.”</p>

  <p class="block10">“Aslına bakarsan, kendimi çok kötü hissediyorum. Gitmesi gereken kişi benim.”</p>

  <p class="block10">“Eğer istiyorsan...”</p>

  <p class="block10">“Ama burada kalacağın. Annen ay sonuna kadar burada kalmamızı teklif etti.” Gözlerinin içine baktı. “Vazgeçmeyeceğim, Oliver. Seni buldum ve kaybetmeye hiç niyetim yok.”</p>

  <p class="block10">Oliver işte yine aynı şeyi hissediyordu. Etrafını belirgin bir şekilde saran tuzağı. “Bana sahip değişin.”</p>

  <p class="block10">“Fakat sana sahip olmalıyım. Bu kader, bizim kısmetimiz, beş yüz sene önce yapılan bir çöpçatanlık.”</p>

  <p class="block10">“Sen de diğerleri kadar delisin.”</p>

  <p class="block10">Genç kadın kahkaha attı. “Bu kesinlikle mümkün.” Kahkaha attığnda çok sevimli oluyordu. Hayır, o her zaman sevimliydi. Oliver isteksizce gülümsedi.</p>

  <p class="block10">“Lanet ya da büyüden bahsettiğnde çenenin kenarın daki kaslar...” Başını eğip ona baktı, sonra yüzünün sol tarafını işaret etti. “İşte, tam orası seğiriyor...”</p>

  <p class="block10">“Seğirmiyor.” Lanet olsun, her şeye rağmen onu gülümsetmeyi başaracaktı.</p>

  <p class="block10">“Ah, sinirlendiğinde kasların seğiriyor. Dün gece birçok kez oldu. Söylediğim gibi, seğirdiğini görmeyi hiç istemediğim için...”</p>

  <p class="block10">Genç adam teslim olup kahkaha atmaya başladı. “Seğirmiyor.”</p>

  <p class="block10">“Ve mantıklı şeylere değer verdiğinden, doğaüstü konulara hiç değinmeden aramızdaki meseleyi sakince konuşabileceğimizi düşündüm.”</p>

  <p class="block10">“Anladığımdan emin değilim,” dedi Oliver yavaşça.</p>

  <p class="block10">“Anlaman da gerekmiyor zaten.” Sevimli bir şekilde gülümsedi. Bu kadın ne yapmaya çalışıyordu? Ellerini kucağındaki kağıtların üstüne koydu. “Oliver, sen evliliğe karşı değilsin. Aksine bu fikre oldukça sıcak bakıyorsun.”</p>

  <p class="block10">Genç adam gözlerini kıstı. “Sana bunu annem mi söyledi?”</p>

  <p class="block10">“Onun söylemesine gerek yok, sen kendin söyledin. Tanrım, herkes bunun farkında.” Yeşil gözleri neşeyle ışıldadı. “Kimse senin üzerine bahse girmedi.”</p>

  <p class="block10">“Benim üzerime bahse girmediler mi?” Şaşkınlıkla duraksadı. Ve cevap aniden aklına geldi. “Bahisten haberin mi var? Ama nasıl?”</p>

  <p class="block10">“Sana bunu söylcmemeliydim,” dedi kibirli bir şekilde. “Şimdi yine seğireceksin.”</p>

  <p class="block10">“Kendimi kontrol etmeyi denerim,” dedi Oliver soğuk bir şekilde.</p>

  <p class="block10">“Harika.” Düşüncelerini toplamak için durdu. “Senin gibi ben de mantıklı ve aklı başında biri olduğumu düşünüyorum. O nedenle hakkında hiçbir şey bilmediğim bir adamla evlenmek için İngiltere’ye gelemezdim, ailem de böyle bir şey yapmamı beklemezdi zaten. Büyükannem geçmişinin incelenmesi için özel bir dedektif tuttu ve Londra’ya varır varmaz ondan hakkında bir dosya dolusu bilgi aldım.”</p>

  <p class="block10">“Anlıyorum,” dedi Oliver yavaşça. “Alim olmadığımı bu şekilde öğrenmiş olmalısın.”</p>

  <p class="block10">“Ah, Oliver, bu oldukça...” Işıl ışıl bir gülümsemeyle ona baktı. “Evet, elbette.”</p>

  <p class="block10">Elindeki kâğıtları işaret etti. “Bunlar mı?”</p>

  <p class="block10">“Hayır, bunlar tamamen farklı şeyler.” Kaşlarını çattı. “Ama seğirmiyorsun. Şimdiye kadar seğirmeye başlayacağını sanıyordum.”</p>

  <p class="block10">“Doğrusu, hayatımın bir dosyaya indirgenmesini sinir bozucu, hatta onur kırıcı buluyorum. İnsan hayatının birkaç kâğıtta özctlcncmcyecek kadar karışık olduğunu düşünmek ister.” Bir süre düşündü. “Yine de çok mantıklı olduğunu itiraf etmeliyim.”</p>

  <p class="block10">“Ben de öyle düşünmüştüm.” Bir süre duraksadı. “Söylediğim gibi, sen evliliğe karşı değilsin. O yüzden ben de bu pozisyona... Başvuruyorum.”</p>

  <p class="block10">“Hangi pozisyona?”</p>

  <p class="block10">“Eşin olma pozisyonuna.”</p>

  <p class="block10">“Böyle bir aday aradığımın farkında değildim,” dedi Oliver yavaşça.</p>

  <p class="block10">“İlan vermemiş olabilirsin ama kendine bir eş arıyorsun. Hep arıyordun.”</p>

  <p class="block10">“Belld de... Ama...”</p>

  <p class="block10">“Tanrım, Oliver, o aptalca bahsi kazandığın için sevinmedin bile.” Duraksadı. “Karşına çıkan ilk fırsatta neden o şilinleri bir başkasına verdin o zaman?”</p>

  <p class="block10">Oliver şaşkınlıkla ona baktı. “Dedektifin harika bir iş çıkarmış.”</p>

  <p class="block10">“Bunun konumuzla alakası yok. Ancak bana öyle geli yor ki hayatının tüm detaylarını bildiğime göre, senin de benim hayatıma dair tüm detayları bilmen adil olur.” Elindeki kâğıtları masanın üzerine koydu. “Dün gece hakkımda bir dosya oluşturdum.”</p>

  <p class="block10">“Öyle mi?” Kâğıtlara göz gezdirdi. “Çok detaylı görünüyor.”</p>

  <p class="block10">“Söylediğim gibi, uyuyamadım.” Omuz silkti. “İşte hayatım hakkında bilmen gereken her şey önünde. Zaten yeterince şey biliyorsun. İyi eğitimliyim. Fransızca konuşabildiğimi biliyorsun, ayrıca biraz İtalyanca ve İspanyolca biliyorum. Seyahat ettim ama çok değil ve daha fazla yer görmeyi çok istiyorum. Soylu ve oldukça saygın bir aileden geliyorum...”</p>

  <p class="block10">“Akrabalarının delirmiş olmaları haricinde,” dedi Oliver kısık bir sesle.</p>

  <p class="block10">“Oliver, mantık dışı konulara girmeyeceğimize söz vermiştik.”</p>

  <p class="block10">“Söz verdiğimizi hatırlamıyorum...”</p>

  <p class="block10">“Devam etmem gerekirse, okçuluğun yanı sıra kriketteki becerilerimi biliyorsun ve bir kadına göre olsun ya da olmasın golf oynamaktan hoşlanıyorum. Ayrıca harika bir ev sahibiyim. Tüm bir evi idare edecek beceriye sahibim ve çocukluğumdan beri hayatta düzgün bir yer edinmek için eğitildim, bu nedenle...” Gülümsedi. “Norcroft Kontesi olmaya son derece uygunum.”</p>

  <p class="block10">Oliver ona bakakalmıştı. “Uygun musun?”</p>

  <p class="block10">“Ah, aynı zamanda oldukça varlıklıyım.”</p>

  <p class="block10">“Yine de...” Kelimelerini özenle seçti. “Sırf bazı özelliklere dayanarak...” Önündeki kâğıtları işaret etti. “Bir eş seçmek doğru olmaz.”</p>

  <p class="block10">“Elbette doğru olmaz. Oliver.” Gözlerinin içine baktı. “Kim olduğumu bilmediğimiz günlerde, çok iyi anlaştığımızı düşünüyordum, sen de öyle düşünmemiş miydin?”</p>

  <p class="block10">“Senden şüphelenmediğimde ve bana tokat atmadığında...”</p>

  <p class="block10">“Sana sadece bir kez tokat attım ve hak etmiştin. Bir daha olmayacağını söyleyebilirim. Muhtemelen.” Sırıttı ve hemen kendisini toparlayıp derin bir nefes aldı. “Oluşturduğum dosyada değinmedim ama önceki gecenin büyülü olduğunu söylemek isterdim, fakat yine seğirmeni istemiyorum. Müthiş olduğunu düşünmüştüm.”</p>

  <p class="block10">“Ben de.”</p>

  <p class="block10">“O konuda da çok iyi anlaştığımızı düşünüyorum.” “Evet, şey..Kâğıtları işaret etti ve güçlükle kararlı bir ses tonu takındı. “Londra'ya giderken bunları yanımda götürüp iyice düşüneceğim.”</p>

  <p class="block10">“O halde yine de gideceksin?”</p>

  <p class="block10">Oliver kafasını salladı. “Bence en iyisi bu.”</p>

  <p class="block10">“Oliver.” Ayağa kalktı ve ellerini masanın üzerine koyup ona doğru eğildi. “Senin kadar inatçı bir adam gördüğümü hiç sanmıyorum.”</p>

  <p class="block10">O da ayağa kalktı. “Annem bu yüzden babama çektiğimi düşünüyor.”</p>

  <p class="block10">“Ben çok çekici buluyorum.” Sesi kısık ve belli belirsiz de olsa baştan çıkarıcıydı. “Gerçekten çok hoş.”</p>

  <p class="block10">Oliver güçlükle yutkundu. “Gözlerim de ona benziyormuş.”</p>

  <p class="block10">Göz göze geldiler. “İnsanın kendisini kaybedebileceği masmavi gözler.”</p>

  <p class="block10">“Bunu annem mi söyledi?”</p>

  <p class="block10">“Hayır, Oliver.” Davetkâr bir şekilde yavaşça gülümsedi. “Ben söyledim.”</p>

  <p class="block10">Genç adamın nefesi kesildi. “Yine beni baştan çıkarmaya mı çalışıyorsun?”</p>

  <p class="block10">Kate tek kaşını kaldırdı. “İşe yarıyor mu?”</p>

  <p class="block10">Evet. “Hayır.” Onu masanın üzerinden kendisine doğ ru çekip kollarının arasına almamak için söyleyebileceği tek şey buydu. “Belki de annemin aptal oğluyumdur,” diye mırıldandı.</p>

  <p class="block10">“Belki de,” dedi kısık bir sesle, sonra doğrulup omuzlarını dikleştirdi. “Ne yapman gerekiyorsa, onu yap Olivcr. Ben de öyle yapacağım.”</p>

  <p class="block10">Genç adamın tek kelime etmesine fırsat vermeden arkasını dönüp odadan çıktı.</p>

  <p class="block10">Olivcr sandalyesine çöktü.</p>

  <p class="block10">Baştan çıkmak üzereyken öylece oturmak doğru düzgün karar verememesine neden oluyordu. Ve Kate onun istediği her şeye sahipti. Oliver bunca sene aşkı beklemişti, şimdi onu kaybedemezdi. Yine de eğer insan büyü, lanet, hatta kader gibi şeyleri kabul ederse, duygularının gerçek mi yoksa görünmez güçlerin mi etkisinde olduğundan nasıl emin olabilirdi ki? Ve gerçekten evlenmek isteyen bir adamın içi neden korkuyla doluydu?</p>

  <p class="block10">Boğazını sıkan evlilik mi yoksa aşk mıydı?</p>
</body>
</html>
