<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ruh İkizim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
			<h1><span><span><st c="0">1. </st><st c="4">BÖLÜM</st></span></span><br /><st c="9">HAYALLER, HAYATLAR</st></h1>
			<p><st c="28">Sosyal medyada uzun zamandır var olan, popüler bir espri var. </st><st c="91">Hepinizin de bildiğini düşünüyorum. </st><st c="127">“Hayaller ve hayatlar” diye tarif edilen, içine değişik önermeler yerleştirilen bir konsept. </st><st c="220">Yani şöyle gibi: “Hayaller Paris, hayatlar Çemişgezek”, ya da “hayaller Tom Cruise, hayatlar çiğ köfteci Hasan Emmi”… Sanki çok meraklıymışız gibi, insanlar, hayatlarının ne kadar iyi olduğu gibi, ne kadar boktan olduğunu da gözümüze sokmaya çalışıyorlar. </st><st c="476">Şimdi diyeceksiniz ki Tom Cruise mu kaldı? </st><st c="519">Biz de biliyoruz Ryan Gosling’leri, James McAvoy’ları. </st><st c="574">Ama benim yaş kitlem hala Tom Cruise hastasıdır, bizim prensimiz o’dur.</st></p>
			<p><st c="645">Çok klişe olduğunu biliyorum ama bu tanım benim hayatımda çok önemli bir yere sahiptir. </st><st c="734">Çünkü hayallerimde her zaman, Pamuk Prenses masalındaki, hani prensin gelip prensesi öperek uyandırdığı o muhteşem sahne vardır. </st><st c="863">Hayatımda ise ne beni öpmek isteyen bir prens, ne de adayı var. </st><st c="927">Lütfen 37 yaşında birinin hala masallara inanıyor olmasına hayretler ederek, beni yargılamayın. </st><st c="1023">Masallar olmasa, hayat ne kadar çekilmez olurdu. </st><st c="1072">Siz de inanın. </st><st c="1087">Çünkü az sonra anlatacaklarım, masallara konu olabilecek kadar büyülü.</st></p>
			<p><st c="1157">Adım Süreyya. </st><st c="1172">Evet, 37 yaşındayım. </st><st c="1193">Tamamen kendi isteğimle bekarım. </st><st c="1226">Off tamam, size karşı dürüst olacağım. </st><st c="1265">Yaşadığım ilişkileri evlilik mertebesine taşıyamadığım için bekarım. </st><st c="1334">Aslında benimle evlenmek isteyen tonla adam oldu. </st><st c="1384">Ama ben emin olamadım. </st><st c="1407">Hahaha, hayal gücüm gerçekten çok iyi çalışıyor. </st><st c="1456">Tamam, bu sefer gerçeği açıklıyorum; hayatım boyunca hep yanlış insanlara âşık oldum. </st><st c="1542">Bu zamana kadar kimse benimle evlenmek istemedi. </st><st c="1591">Ohh şimdi oldu.</st></p>
			<p><st c="1606">İki yıl önce, büyük mücadelelerle, aile evinden taşındım. </st><st c="1665">Küçük şirin bir evde tek başıma, -gerçekten bir kedim bile yok- yaşamaktayım. </st><st c="1743">Çok iyi bir holdingde muhasebeciyim. </st><st c="1780">Çocukluğumdan beri matematik dehasıyım. </st><st c="1820">Daha o zamanlardan bende bir tuhaflık olduğunu anlamayıp, müdahale etmeyen aileme çok kızgınım. </st><st c="1916">“Çok ama çok mutluyum.” demek isterdim ama ergenliğimden beri devam eden bir depresyondayım. </st><st c="2009">Depresyonda olanlar geçmişte, kaygılı olanlar gelecekte, huzurlu olanlar ise şimdide yaşarmış. </st><st c="2104">Sanırım ben, şimdi dışında her yerdeyim.</st></p>
			<p><st c="2144">Depresyonda olma nedenim, kendimi beğenmiyor olmam. </st><st c="2197">Babam -ve özellikle annem-sayesinde birazcık balık etli, yani birazdan da fazla, belki biraz fazla toplu, yani etine dolgun, aslında hafif kilolu, muhtelif yerlerinde ödem fazlasıyla yaşamak zorunda olan.. </st><st c="2403">Off, neden uğraşıyorum ki hala. </st><st c="2435">Doğruya doğru, ben şişman bir kadınım. </st><st c="2474">Kendimi bildim bileli; annem yapar, ben yerim. </st><st c="2521">Ben yedikçe annem mutlu olur. </st><st c="2551">Annem mutlu oldukça, babam evi yemek malzemeleriyle doldurur. </st><st c="2613">Ev, marketin gayrı resmi şubesi gibi erzakla doldukça, annem yemek, tatlı, pasta, börek yapar, annem yaptıkça ben yerim ve bu kısır döngü böyle sonsuza kadar gider. </st><st c="2778">Bu döngüdeki tek şanssız, benim tabii ki. </st><st c="2820">Ama bunu kimse fark etmez. </st><st c="2847">Çünkü benim yemem, her şeyden önemlidir.</st></p>
			<p><st c="2887">Neden mi? </st><st c="2898">Şöyle ki; annem ve babam, çok büyük bir aşk evliliği yapmış muhteşem bir çift. </st><st c="2977">Bu yaşıma geldim, bir kere bile birbirlerini kırdıklarına şahit olmadım. </st><st c="3050">Hayatlarında en çok istedikleri şey bir kız bebekmiş ve yoğun, yorucu çalışmalar sonucunda, isteklerine, yani bana kavuşmuşlar. </st><st c="3178">Övünmek gibi olmasın da, gelişim oldukça zor olmuş. </st><st c="3230">Annem ne adaklar adamış, ne dualar etmiş. </st><st c="3272">Gidilmedik doktor, hoca, medyum kalmamış. </st><st c="3314">Yıllar süren mücadele meyvesini vermiş ve karşınızda işte ben. </st><st c="3377">Bana da baksan, tövbe çekersin. </st><st c="3409">Öyle çirkin, öyle zayıf ve sağlıksız bir çocukmuşum ki, yaşamam bile bir mucizeymiş. </st><st c="3494">Ama annem yılmamış. </st><st c="3514">Yememiş yedirmiş, içmemiş içirmiş. </st><st c="3549">Koynunda saklamış, kokusunu örtmüş üstüme. </st><st c="3592">En sonunda beni adam etmiş. </st><st c="3620">Ama annem orada durmamış. </st><st c="3646">Yedirmiş de yedirmiş, içirmiş de içirmiş. </st><st c="3688">Ben de işte olmuşum böyle, tatliş tombiş bir şey.</st></p>
			<p><st c="3737">Bu yaşımdayım, babam hala beni elmalı turtam diye sever. </st><st c="3795">İlk sutyenimle birlikte aldığımız ilk korsem, hala durur annemin sandığında. </st><st c="3872">Çok iyi bir şeymiş gibi de, gelene gidene gösterir. </st><st c="3924">Annemin sevgiyle andığı anılarının, bende ne derin yaralar açmış olduğunu anlayabilirsiniz. </st><st c="4016">Zaten hayat böyle değil mi? </st><st c="4044">Sizde yara olanlar, başkalarında mutluluk kaynağı olabiliyor. </st><st c="4106">Mesela kardeşim Füreyya’nın doğumu bende derin bir depresyon, ailemde ise büyük bir mutluluktur. </st><st c="4203">Şimdi böyle söyleyince de tuhaf oldu biraz. </st><st c="4247">Sanki ondan nefret ediyormuşum gibi. </st><st c="4284">Şöyle ki, benim sadece matematik becerim iyi. </st><st c="4330">Onun matematiği de Türkçesi de ve hatta </st><em><st c="4370">fiziği</st></em><st c="4376"> de iyi. </st><st c="4385">Benim aksime hiç zorlanmadan, hatta istenmeden geldi. </st><st c="4439">Yani ben bu kadar zor olunca, annem ve babam, başka çocuğumuz olmaz zaten diye düşünmüşler. </st><st c="4531">Ben beş yaşındayken, annem karın ağrısıyla doktora gitmiş ve üç aylık hamile olduğunu öğrenmiş. </st><st c="4627">Üzülsünler mi sevinsinler mi bilememişler şaşkınlıktan.</st></p>
			<p><st c="4682">Füreyya’nın muhteşem bir “kendini sevdirme yeteneği” var. </st><st c="4741">Her şeye çok meraklı ve her alanda çok başarılı. </st><st c="4790">Üstelik ben 42 bedene zor girerken, kendisi 36 beden. </st><st c="4844">Benim hiç arkadaşım yokken, o “bugün hangisine vakit ayırsam da küsmese,” diye düşünür. </st><st c="4932">Kısaca, nefret falan yok tabii ki. </st><st c="4967">Kıskançlık diyelim biz bunun adına. </st><st c="5003">Ha bazen, “öldürsem kurtulsam” diye düşünmüş olabilirim.… Hatta birkaç kez denemiş de olabilirim. </st><st c="5101">Ah ah, Füreyya’nın hayatımda nasıl önemli bir rol oynayacağını bilmeden neler ettim çocuğa. </st><st c="5193">yaşındayken, bir kere üstüne minder kapattım. </st><st c="5239">Aramızda 5 yaş olduğu için, sadece deneme yapıyordum. </st><st c="5293">Deneme işte; acaba minderi kapatınca nefes alabilecek mi? </st><st c="5351">Lütfen yaşımı dikkate alın. </st><st c="5379">Sonra sakız verdim çiğnesin diye. </st><st c="5413">Ben sakızı çok sevdiğim için, o da çiğnesin istedim. </st><st c="5466">Suç mu yani? </st><st c="5479">Tamam bir keresinde de merdivenlerden ittim. </st><st c="5524">Ama yine iyi niyetliydim. </st><st c="5550">Yürümeyi doğru düzgün beceremediğinden, aşağıya inmesi çok vakit alıyordu. </st><st c="5625">Daha hızlı insin diye, birazcık yardım etmek istedim, o kadar. </st><st c="5688">İyi niyetimi annemlere anlatamayınca da, iki yanımda, annem ve babamdan müteşekkil iki korumayla, tıpış tıpış psikoloğa götürüldüm. </st><st c="5820">Gidiş o gidiş, hala da gidiyorum. </st><st c="5854">İnsanlara söyleyemediğim o kadar çok şey var ki, yani en azından birine anlatabiliyorum. </st><st c="5943">O da dinliyor mu emin değilim. </st><st c="5974">Ama olsun en azından, boş duvarlarla konuşmaktan iyidir. </st><st c="6031">Onu da yapmışlığım vardır, ama bir işe yaramıyor. </st><st c="6081">Benden size uzman tavsiyesi.</st></p>
			<p><st c="6109">Şimdi düşünüyorum da ne kadar salakmışım. </st><st c="6152">Bu yaşıma kadar kendime ve en çok da beni gerçekten sevenlere hor davranmışım. </st><st c="6231">Ama işte, insan, başına kötü bir şeyler gelmeden anlayamıyor birçok şeyi. </st><st c="6305">Ben her zaman masallara inandım ve gerçekten de masallara konu olacak kadar olağanüstü, hatta doğaüstü bir olay yaşadım.</st></p>
			<p><st c="6425">Hayatım boyunca hep başkalarını suçladım. </st><st c="6468">Suç nasıl bende olabilirdi ki? </st><st c="6499">Ben iyiydim, ben tatlıydım. </st><st c="6527">Hep kendimden önce başkalarını düşündüm. </st><st c="6568">Biraz sevgi için, bana eziyet etmelerine izin verdim. </st><st c="6622">Arkadaşlarım için, hiç yapmayı sevmediğim şeyleri yaptım. </st><st c="6680">Canım dışarı çıkmak istemese de çıktım. </st><st c="6720">İçki içmek istemiyordum, içtim. </st><st c="6752">Uyumak istiyordum, kahveyi başımdan aşağı döktüm de uyumadım. </st><st c="6814">Sabahlara kadar aynı hikayeleri tekrar tekrar dinledim. </st><st c="6870">Her seferinde aldatıldım, her seferinde terk edildim. </st><st c="6924">Fakat sevilmek için, kendin olman gerekirmiş. </st><st c="6970">“</st><em><st c="6971">Hayır</st></em><st c="6976"> demek” en büyük erdemmiş, ben bilemedim.</st></p>
			<p><st c="7017">Belirli bir yaştan sonra, kendi hayatımı kurarsam bazı şeyler değişir diye düşündüm. </st><st c="7103">Bu yüzden aile evinden ayrılıp, kendi evimi tuttum. </st><st c="7155">Bu kararı vermem ve konuyu aileme açmam da çok sancılı oldu tabii ki. </st><st c="7225">Annem de babam da, beklediğim korkunç tepkileri vermedi. </st><st c="7282">Özellikle babam, her insanın birey olarak yaşaması gerektiğini söyledi. </st><st c="7354">Sadece annem, “keşke gelinliğinle çıksaydın bu evden.” dedi ama hepimiz duymazdan geldik. </st><st c="7444">İşte hal böyleyken, sonunda kendi evime çıktım. </st><st c="7492">Annemin muhteşem yemeklerinden uzaklaşınca zayıflarım sandım. </st><st c="7554">Ama hiçbir şey, düşündüğüm gibi olmadı. </st><st c="7594">Hem de hiç.</st></p>
			<p><st c="7605">Yalnızdım. </st><st c="7617">Üniversite arkadaşlarım sık sık buluşuyordu. </st><st c="7662">Beni de ekliyorlardı gruplara ama kendimi hiç o ortamlara ait hissetmiyordum. </st><st c="7740">Sürekli elim telefonda, sosyal medya hesaplarından onu bunu takip ediyor, mutluluklarına üzülüyor, mutsuzluklarına seviniyordum. </st><st c="7869">Hafta sonlarını, ya annemleri ziyaret ederek -ki genelde tartışmayla bitiyordu- ya da aylak aylak dolaşarak geçiriyordum.</st></p>
			<p><st c="7990">Benden hemen sonra, kardeşim Füreyya da üniversite arkadaşlarıyla eve çıktı. </st><st c="8068">Hepsi birbirinden tuhaftı ama çok iyi anlaşıyorlardı. </st><st c="8122">Tıpkı Friends dizindeki gibi kavga ediyor, eğleniyor, ama her zaman birbirlerini kolluyorlardı. </st><st c="8218">İçlerinde özellikle bir Mübeccel vardı ki, evlere şenlik bir kızdı. </st><st c="8286">Henüz, onun da hayatımda önemli bir rol oynayacağını bilmiyordum. </st><st c="8352">Bilmeliydim oysa; kader, hiçbir insan evladını boş yere karşımıza çıkarmaz. </st><st c="8428">Herkes hayatımızda bir düğüm noktasına denk gelir. </st><st c="8479">Tabii ki bendeniz, bunu henüz bilmiyordum.</st></p>
			<p><st c="8521">Yine evde boş duvarlara bakarak, “bu cumartesi ne yapsam” diye düşünürken, Füreyya aradı. </st><st c="8612">Israrla, onunla vakit geçirmemi istedi. </st><st c="8652">Hemen bir yalan buldum ve “arkadaşlarımla buluşacağım” dedim. </st><st c="8714">Füreyya bu, öyle kolay kandırılır mı… “Hangi arkadaşlarınla abla?” dedi. </st><st c="8787">Sonra da “lise arkadaşlarından nefret diyorsun. </st><st c="8835">Üniversitedekilerden dip köşe kaçıyorsun. </st><st c="8877">Bir Oya Abla var yakın arkadaşın, o da Ankara’da yaşıyor. </st><st c="8935">Senin sorunun ne?” diye acımasızca devam etti. </st><st c="8982">Ne kadar doğru bir soru. </st><st c="9007">Kardeş dediğin şey, çok tehlikeli bir oluşum. </st><st c="9053">Ne kadar saklarsan sakla, hakkında her şeyi biliyor bu kardeş illeti. </st><st c="9123">Gönülsüz bir şekilde gittim.</st></p>
			<p><st c="9151">Mübeccel ve Füreyya ile bir kahvede buluştuk. </st><st c="9198">Kahvemi daha yeni bitirmiştim ki, Mübeccel fincanı eline aldı. </st><st c="9261">Uzun uzun ve de korkunç korkunç baktı bana. </st><st c="9305">Ayy, tüylerim diken diken oldu korkudan. </st><st c="9346">Evlat olsa sevilmez bu kız. </st><st c="9374">Uzun ve rahatsız edici bir sessizlikten sonra da “sen yakın zamanda öleceksin, ama bu olay, hayatını da baştan aşağı değiştirecek.” dedi. </st><st c="9512">Bu sefer Füreyya da şaşırdı; “yani demek istiyor ki, yeniden doğacaksın. </st><st c="9585">Yeniden doğmak için de, bedensel değil, ruhsal olarak hazır olmalıyız.” gibi bir şeyler geveleyerek, Mübeccel’in söylediklerini yorumladı. </st><st c="9724">Ben de zaten kahvemi içmiş ve alacağımdan fazla ders almıştım. </st><st c="9787">Hemen kaçtım oradan. </st><st c="9808">Salak kız, ölecekmişim de hayatım tamamen değişecekmiş. </st><st c="9864">Yani ölürsen, zaten hayatın değişir. </st><st c="9901">Ya da hayat diye bir şey kalmaz. </st><st c="9934">Tövbe yarabbi.</st></p>
			<p><st c="9948">İşte ben böyle işime gelmeyen her yerden kaçtığım için, yine yalnızdım iyi mi?</st></p>
			<p><st c="10027">Bu yalnızlığım, iş yerinde de devam etti. </st><st c="10070">Sanki üstümde Harry Potter’ın görünmezlik pelerini varmışçasına, kimse beni görmüyordu. </st><st c="10158">Kendime ait küçük odamda bütün gün çalışıyor, öğlen yemeklerini tek başıma yiyordum. </st><st c="10243">Hani Amerikan filmlerinde itilen, dışlanan, okulun zorbaları tarafından sürekli dövülen çocuklar vardır. </st><st c="10348">Yemekhanede en dip masada otururlar ya işte, kendimi onlar gibi hissediyordum. </st><st c="10427">Ergenlikten çıkamamış yetişkin sendromu. </st><st c="10468">Derler ya, </st><em><st c="10479">hayat, sen planlar yaparken başına gelendir</st></em><st c="10522">, diye. </st><st c="10530">Gerçekten inanılmaz bir şey bu.</st></p>
			<p><st c="10561">Ben, böyle yalnız ve kendime acıyarak günlerimi geçirirken, hiç beklemediğim bir şey oldu. </st><st c="10653">Bir sabah, şirketin ortaklarından biri olan Cem Bey, elinde kahvelerle, bana doğru yaklaşmaya başladı. </st><st c="10756">Bir yandan da sıcak bir ifadeyle gülümsüyordu. </st><st c="10803">Allah’ım nasıl bir adaletsizlikti bu. </st><st c="10841">Şimdi bu adamı da beni de aynı Allah yarattı ya… Neden o, o kadar özene bezene, yekpare mermerden yontulmuş ve üstüne bir de cilalanmıştı da, bana üç beş inşaat işçisi, balyozla karga tulumba girişivermişti? </st><st c="11049">Biri buna hesap vermeliydi. </st><st c="11077">Acaba bu adamın sevgilisi nasıl bir sevap işlemişti? </st><st c="11130">Şimdi ben, o ağır çekim gelişten kendimi alıp arkama bakamıyor, bir yandan da “acaba hangi şanslı kadına gidiyor.” diye düşünüyordum. </st><st c="11264">Ama birden, usulca yanıma sokulup “merhaba” dedi. </st><st c="11314">Bu sefer, rezil olmamak için sağıma soluma, önüme arkama bakmam gerekiyordu. </st><st c="11391">Çünkü, aslında muhatabı ben olmadığım halde çok selam almışlığım vardır. </st><st c="11464">Ben böyle şaşkaloz bir şekilde etrafımı tararken, tatlı bir kahkaha değdi kulaklarıma. </st><st c="11551">Kahkahadan çok, baharla çiçeklenen bir ormandaki kuş cıvıltılarına benziyordu. </st><st c="11630">Cem Bey’e baktığımda, yanağının yanındaki o derin çukur, beni içine çekti. </st><st c="11705">“Bu adamın gamzesi için bile ölünür,” dedim kendi kendime. </st><st c="11764">Maalesef, bu söylediğimi o da duymuştu. </st><st c="11804">Bir kuş cıvıltısı daha geldi kulağıma; “teşekkür ederim.” dedi cennetten gelen bir ses. </st><st c="11892">“Daha önce gamzelerime böyle bir iltifat almamıştım.” Şimdi en az benim kadar, sizin de Cem Bey’in yanımda ne aradığını merak ettiğinizi biliyorum. </st><st c="12040">Bu acayip durum, her şeyin de başlangıcı zaten. </st><st c="12088">Ama ondan önce şirketten ve diğer patrondan bahsetmem gerek. </st><st c="12149">Zira bu hikâyenin ana karakterlerinden biri de Ferit Bey.</st></p>
			<p><st c="12206">Ferit Bey, bizim şirketin diğer ortağı. </st><st c="12247">Kendisi de Cem Bey gibi, 40’larının başında. </st><st c="12292">Cem kadar olmasa da gayet yakışıklı. </st><st c="12329">Ama onda yakışıklılıktan öte bir şey var; duruşu, konuşması, tavırları hep asil. </st><st c="12410">Onun hakkında “aman sanki kraliçenin dizinde büyümüş, şu aristokrat havalara bak.” demişliğim de vardır. </st><st c="12515">Ferit iyi bir ailede büyümüş, iyi eğitim almış, her zaman çevresinden büyük bir destek görmüş. </st><st c="12610">Zaten Cem’le aralarındaki en belirgin fark da bu. </st><st c="12660">Cem, her şeyi kendisi yapmak zorunda kalmış, yokluk da çekmiş ve bugünlere gelmek için çok mücadele etmiş. </st><st c="12767">Şimdi geldiği yere bakınca, tebrik etmemek elde değil. </st><st c="12822">Bu iki insan üniversitede tanışmış ve çok iyi arkadaş olmuşlar. </st><st c="12886">Sonra da işte bir delilik anında ortak olup, şu an benim de çalıştığım şirketi kurmuşlar. </st><st c="12976">Bu kadarı Ferit için yeterli gelmiş. </st><st c="13013">Daha fazla büyümek, daha çok para kazanmak gibi bir derdi yok. </st><st c="13076">Kapalı kapılar ardında ettikleri kavgalar işte hep bu yüzden. </st><st c="13138">Hesapları ortak olduğu için, Ferit’ten onay almadan bir işe girişemeyen Cem, sinir krizleri geçirirmiş. </st><st c="13242">Ferit, geçen sene muhteşem bir düğünle, bir afet-i devranla evlendikten sonra, işleri biraz daha büyütmeye karar vermiş. </st><st c="13363">Ama bu da Cem için yeterli olmamış. </st><st c="13399">Şimdi düşününce, insanların kendileri hakkında ne kadar çok bilgi verdiklerini fark ediyorum. </st><st c="13493">Aslında onlar bizi kandırmıyorlar, biz kanmak istiyoruz sadece. </st><st c="13557">Sonra da beklenen sonuç gerçekleştiğinde, karşımızdakine lanetler yağdırıyoruz. </st><st c="13637">İnsanoğlu kandırmaya değil, kanmaya daha teşne. </st><st c="13685">Asıl soru şu: Bunu neden yapıyoruz kendimize?</st></p>
			<p><st c="13730">Ferit ve Cem’le ilişkimiz, sadece iş üstünden gerçekleşiyordu. </st><st c="13794">Şirketin bütün hesapları benim elimdeydi. </st><st c="13836">Günlük ve aylık raporlar, hesaplara ne girdi ne çıktı, ne kadar para var, kim ne kadar maaş alıyor, hepsi benim kontrolümdeydi. </st><st c="13964">Bu yüzden sık sık bir araya gelsek de, sadece işle ilgili konuşurduk. </st><st c="14034">“Merhaba, bugün nasılsınız, çocuklar nasıl?” ya da “bugün ne kadar iyi görünüyorsun.” gibi diyaloglarımız yoktu. </st><st c="14147">Üstelik sanırım, sadece benimle yoktu. </st><st c="14186">Diğer çalışanlar, hem kendi aralarında hem de patronlarıyla, gayet iyi geçiniyordu. </st><st c="14270">Çok uzun bir süre düşündüm bunun nedenini. </st><st c="14313">Tabii ki kendimi suçlamak için her fırsatı değerlendirdiğimden, yine fazla kilolarıma ve doğal olarak iticiliğime verdim. </st><st c="14435">Her zaman kendi tarafımdan baktığım için, diğer taraflar aklıma gelmedi. </st><st c="14508">Evet, herkesin bir kendi tarafı vardı, ve herkes, o taraftan bakınca haklıydı. </st><st c="14587">Yine şimdi anladığım bir şey, olayın benim çirkinliğimle ya da zavallı görünüyor olmamla hiçbir ilgisi yoktu. </st><st c="14697">Kendimi o kadar kapatmış ve soyutlamıştım ki, insanlar benimle iletişime geçmeye çekiniyordu. </st><st c="14791">Kimse bana gülümsemiyordu, çünkü yüzlerine bakmıyordum. </st><st c="14847">İnsanın kendisini tanıması nasıl mucizevi bir lütuf. </st><st c="14900">Şöyle bir havaya yükselip, kendisine dışarıdan bakması nasıl muazzam bir duygu. </st><st c="14980">Şimdi bu keşif yolcuğunda en çok üzüldüğüm şey, birçok insanın, kendisi hakkında bir fikri olmadan yaşamaya çalışması. </st><st c="15099">Bu durum, çocukluğumuzda, sevmediğimiz yemekleri zorla yiyerek başlıyor. </st><st c="15172">Sonra da, aslında sevmediğimiz ama kendimizi mecbur hissettiğimiz insanlarla arkadaş olmamızla devam ediyor. </st><st c="15281">Sadece cinsel dürtüler hissettiğimiz, tek gecelik şişkin libidolarımıza aldanıp, âşık olduğumuzu zannettiğimiz insanlarla evleniyoruz. </st><st c="15416">Hiç ilgimizi çekmeyen okullarda okuyor, nefret ederek yaptığımız işlerde çalışıyoruz. </st><st c="15502">Sonra da hiç aklımızda yokken çocuk sahibi oluyor, yine sevmek zorunda olduğumuz için sevmeye, yemek zorunda olduğumuz için yemeye, gülmek zorunda olduğumuz için gülmeye devam ediyoruz. </st><st c="15688">Ne yazık, istemediğimiz hayatlar yaşıyoruz aslında. </st><st c="15740">Bu yüzden, başımıza gelen korkunç şeyleri değerlendirirken, hayatın bize ne öğrettiğine iyi bakmak lazım. </st><st c="15846">İnanın bana, yaşadığımız şeylerin hiçbiri nedensiz değil. </st><st c="15904">Bugün kendimi bu kadar iyi ifade edebiliyorsam, her şeyi o korkunç olaya borçluyum.</st></p>
			<p><st c="15987">Ferit’le ilk doğru düzgün diyaloğumuz, asosyal bir insanın alameti farikası olarak, fazla mesai yapıp işten geç saatte çıktığım bir gün gerçekleşti. </st><st c="16137">Şirketin karanlık otoparkına inmiş, </st><em><st c="16173">artık beni bırak, daha fazla çalışamıyorum</st></em><st c="16215">, diye isyan eden, külüstür arabamı çalıştırmaya çalışıyordum. </st><st c="16278">Ne diller döksem, ne kadar yalvarsam da yok, olmadı. </st><st c="16331">En sonunda sinirimi alamayıp, arabayı tekmelemeye başlamıştım ki, arkamdan naif bir ses geldi; “Süreyya Hanım iyi misiniz?” Arkamı döndüğümde, Ferit’le göz göze geldim. </st><st c="16500">Arabayı tekmelerken, biraz saçım başım dağılmıştı. </st><st c="16551">Kısa bir panikle kendime çeki düzen verirken de “iyiyim Ferit Bey, araba çalışmıyor da,” dedim. </st><st c="16647">Ferit kibar adam tabii, hafifçe gülümsedi ve beni evime bırakmayı teklif etti. </st><st c="16726">O saatte başka şansım yoktu. </st><st c="16755">Ben de kabul ettim tabii. </st><st c="16781">Son model arabasının ön koltuğuna yerleşirken hala “az önce yaptıklarımın ne kadarını gördü acaba?” diye düşünüyordum. </st><st c="16900">Bu yüzden de etrafıma bakınmadan, kendimi paldır küldür ön koltuğa attım. </st><st c="16974">Üniversitede arkamdan “geniş araç” tabelası takmamı söyleyerek dalga geçtikleri, o muhteşem kalçalarımın altında, bir şeyin çaresizce ezildiğini hissettim. </st><st c="17130">Bozuntuya vermeyip sesimi çıkarmazsam, Ferit Bey fark etmez diye düşündüm herhalde. </st><st c="17214">Çıtım çıkmadı. </st><st c="17229">Ferit arabayı çalıştırıp yola çıktığımızda, altımdaki kutuyla bir bütündük artık.</st></p>
			<p><st c="17310">Araba, hayatımda gördüğüm en temiz arabaydı. </st><st c="17356">Sanki fabrikadan yeni çıkmış ve daha ilk gün kullanılıyormuş gibi. </st><st c="17423">Hatta arabanın yeni kokusu, biraz genzimi dahi yaktı. </st><st c="17477">Ferit benim arabamı görse, kusardı herhalde. </st><st c="17522">Ben altımdaki kutuyu unutmaya ve unutturmaya çalışırken, Ferit Bey yine bütün kibarlığıyla, karısına aldığı çikolataların üstüne oturduğumu, eğer onu oradan almazsam, her yerin erimiş çikolata olacağını söyledi. </st><st c="17734">Yüzüm kıpkırmızı bir şekilde, perişan olan kutuyu çıkardım. </st><st c="17794">Bir de üstüne “aa, hiç farkında değilim.” deyiverdim. </st><st c="17848">Kendimi yeterince rezil ettiğime kanaat getirip, binbir şekilde özür dileyerek, yarın yeni bir kutu, hatta iki kutu çikolata alacağımı söyledim. </st><st c="17993">Tabii ki kabul etmedi. </st><st c="18016">İyi ki de kabul etmedi. </st><st c="18040">Çünkü internette araştırdığımda, o bir kutu çikolataya, bir aylık maaşımı yatırmak zorunda kalacağımı öğrendim. </st><st c="18152">Kadına bak, yediği çikolata bile Marie Antoinette’in masasından alınmış gibi… hani şu “ekmek bulamazlarsa pasta yesinler” dediği söylenen Fransa kraliçesinin. </st><st c="18311">Yol boyunca, yüzümün rengi kırmızıdan mora, ruh halim utançtan intihara meyletmeye kadar gidip gelirken, sonunda evimin önüne geldik. </st><st c="18445">Arabadan inerken, isterse çikolatayı çöpe atabileceğimi söyledim. </st><st c="18511">Zaten bu şekilde götüremezdi. </st><st c="18541">Ferit “iyi fikir” dedi. </st><st c="18565">Sonra da gazlayıp gitti. </st><st c="18590">Eminim karısıyla beraber, beni, ve birkaç asgari ücret eden çikolatanın üzerinde yaptığım yolculuğu, akşam yemeklerinin komedi malzemesi yapmışlardır. </st><st c="18741">Ben ise sabaha kadar, o bir kutu çikolatayı mideye indirirken, hem bahtsızlığıma hem yalnızlığıma ağladım. </st><st c="18848">Ama yalan yok, çikolata gerçekten kraliçelere layıktı. </st><st c="18903">Bu kadar lezzetli bir şey daha önce yememiştim.</st></p>
			<p><st c="18950">Cem’in yanıma gelişi, bu olaydan birkaç gün sonrasına denk geliyor. </st><st c="19019">O, muhteşem kahkahasını atmışken, ben kendimi oldukça rezil etmişken, bir an durdu ve “sizinle daha önce hiç sohbet edemedik.” dedi. </st><st c="19152">Uzun zamandır birlikte çalıştığımızı ve birbirimizi hiç tanımadığımızı da ekledi. </st><st c="19234">İş çıkışı bir şeyler içip sohbet etmek ister miyim, diye sordu. </st><st c="19298">Ben de kendimi bozup hiç cevap vermedim tabii. </st><st c="19345">Çünkü ya o başka şeyler söylüyordu ve benim kulaklarım duymak istediklerini seçiyordu, ya da ben doğru şeyleri duyuyordum ama o ciddi değildi. </st><st c="19488">Bir süre öyle sessiz oturduk. </st><st c="19518">Cem daha fazla dayanamadı ve “bu sessizliği evet olarak alıyorum. </st><st c="19584">O zaman, akşam görüşürüz.” dedi ve gitti. </st><st c="19626">Gidişi de gelişi kadar güzeldi. </st><st c="19658">Adam hangi taraftan bakarsan bak güzeldi. </st><st c="19700">Sonra bir an durdu. </st><st c="19720">Hah dedim, kendi kendine yaptığı hatayı fark etti, “saçmalama kızım ya, tabii ki şaka yaptım.” demesini beklerken, yanıma gelip bir kâğıda bir şeyler yazdı ve avucuma sıkıştırdı. </st><st c="19899">İşte o an, o kısacık an, kokusu dalga dalga çarptı burnuma. </st><st c="19959">Cem kayboldu, yemekhane ve şirket kayboldu, envai çeşit çiçekler, kuyruğunu gösterişle sergileyen tavus kuşları kapladı görüşümü. </st><st c="20089">Bayılmamak için büyük bir direnç gösterdim. </st><st c="20133">Kâğıtta yazanları görmek için adam öldürebilecek olsam da, uzun bir süre bakamadım. </st><st c="20217">Korkunun ecele faydası yok nasıl olsa deyip, besmele çekip açtım. </st><st c="20283">“Saat 8‘de bilmem ne kafede.” Elbette ki küçük bir baygınlık geçirdim. </st><st c="20354">Seslerin ve renklerin yerine oturması, dünyamın fıldır fıldır dönmeyi bırakıp sakinleşmesi, oldukça zaman aldı. </st><st c="20466">Burası kimdi ve ben neresiydim; ya da ona benzer bir şeydi. </st><st c="20526">Hayatımın fırsatı karşımda duruyordu ve ben onu kaçırmak istiyordum. </st><st c="20595">Normal insan psikolojisidir bu. </st><st c="20627">Bir şeyin olmasını o kadar çok istersin ki, olmaya yüz tuttuğunda paniklersin. </st><st c="20706">Çerçöple dolu olan bilinçaltının yılanı ortaya çıkar. </st><st c="20760">Aslında bu kadar istemediğini, buna layık olmadığını söyler. </st><st c="20821">Her şey boka saracak diye delice bağırıp çağırmaya başlar. </st><st c="20880">Çünkü bir insanın en büyük düşmanı, yine kendisidir. </st><st c="20933">Beyin denen canavar, seni göklere de çıkarır, yere de serebilir. </st><st c="20998">Benimki bu zamana kadar yere sermeyi tercih ettiğinden, tedbiri asla elden bırakmam. </st><st c="21083">Elimdeki kâğıda bakıp, beyin canavarımı susturdum. </st><st c="21134">Bilinçaltımdan gelen yılanın başını da ezdikten sonra, hazırlanmak için sadece birkaç saatimin olduğunu gördüm. </st><st c="21246">Böylece, hayatımı tamamen değiştirecek olaylar zincirinin ilk halkasını da, bilmeden belime dolamış oldum.</st></p>
			<p><st c="21352">Gece çok güzeldi. </st><st c="21371">Yıldızlar, sokaklar, insanlar, her şey çok güzeldi. </st><st c="21423">Bir duvarı kitaplık olan, retro tarzda dekore edilmiş kafe, çok sakin ve çok güzeldi. </st><st c="21509">Takım elbisesi ile bu mekâna çok yabancı duran Cem çok güzeldi. </st><st c="21573">Geç kaldığımı düşünerek panikle içeriye girdiğimde, beni ayakta karşıladı. </st><st c="21648">“Çok özür dilerim geç kaldım.” dedim. </st><st c="21686">Önce saatine baktı “daha buluşmamıza 10 dakika var.” dedi. </st><st c="21745">“Ben erken geldim, ilgilenmem gereken bazı şeyler var da.” diye devam etti. </st><st c="21821">Ben yine kıpkırmızı bir şekilde kaldım karşısında. </st><st c="21872">Zaten hem heyecandan, hem de iki beden küçülten korsemden dolayı nefes alamıyordum. </st><st c="21956">Bir de böyle utançlar yaşayınca, iyice nefessiz kalıyorum. </st><st c="22015">Ben, başka bir masada oturup onun işlerini bitirmesini bekleyebileceğimi söyledim. </st><st c="22098">“Çok iyi olur.” dedi. </st><st c="22120">Ben kendime oturacak bir yer ararken o işine dönmüştü bile. </st><st c="22180">Kafede çalmaya başlayan Şebnem Ferah - Teoman şarkısı, “İki Yabancı”, ok gibi saplandı kalbime. </st><st c="22276">Kendimi herkese ve her şeye karşı yabancı hissettim yine. </st><st c="22334">Evet bu beyin canavarının bir oyunuydu ama, neden şimdi oluyordu? </st><st c="22400">Neden iyi bir şeylerin olmasına bir türlü izin vermiyordum. </st><st c="22460">Bir kahve söyledim, bir sigara yaktım. </st><st c="22499">Düşündüm taşındım, buna verecek bir cevabım yoktu. </st><st c="22550">Bir kahve ve bir sigara daha. </st><st c="22580">Ve derken, dört kahve, sonsuz sigara içtim. </st><st c="22624">Sonrasında ellerimin titremesini kontrol edemiyorken ve kalbim kafeinden deli gibi çarpıyorken, saat de dokuza geliyorken, Cem masama geldi. </st><st c="22765">Fazla abartmadan bir özür diledi. </st><st c="22799">“İş güç işte. </st><st c="22813">Her yerde kilitliyor beni. </st><st c="22840">Anladığım kadarıyla sen de çalışmayı çok seviyorsun.” diyerek hem olayları hem de sohbeti başlattı. </st><st c="22940">Saatlerce konuştuk. </st><st c="22960">Daha çok kendini anlattı ama olsundu. </st><st c="22998">Yeter ki o konuşsundu. </st><st c="23021">Sokaklardan çıkıp büyük işler başarmıştı ve haklı olarak, kendisiyle çok gurur duyuyordu. </st><st c="23111">Şansa inanmıyordu. </st><st c="23130">İmkansızı bilmiyordu ve sınır tanımıyordu. </st><st c="23173">İstediği şeyi elde etmesine engel olacak hiçbir şey olamazdı. </st><st c="23235">Bu söyledikleri bile, benim bir şeyleri fark etmeme neden olmadı. </st><st c="23301">Ona inanmayı o kadar çok istedim ki, değil dolaylı, yüzüme karşı </st><em><st c="23366">ben yalancıyım</st></em><st c="23380">, dese, anlamazdım. </st><st c="23400">Ah biz kadınlar. </st><st c="23417">Lisistrata da biziz, kurtlarla koşanları da… Şahmeran da kadın, Medea da.</st></p>
			<p><st c="23490">O günü hala çok net hatırlıyorum. </st><st c="23525">Sabaha kadar gözümü kırpamadığımı, kalbimin çarpıntısından yatağın durmadan sallandığını hatırlıyorum. </st><st c="23628">Gerçi bunda, içtiğim altı fincan kahve, bir paket sigara ve eve geldiğim halde çıkarmayı unuttuğum korsemin de etkisi var ama.. </st><st c="23756">Hepsi Cem yüzünden. </st><st c="23776">Sağa sola döndüm, yukarıya aşağıya baktım, amuda bile kalktım. </st><st c="23839">Ama onu düşünmekten kendimi bir an bile alamadım. </st><st c="23889">Ne kadar tatlıydı. </st><st c="23908">İş yerindeki o kasıntı halinden eser yoktu. </st><st c="23952">Gülmek, bir insana ancak bu kadar yakışırdı. </st><st c="23997">Hollywood yıldızları gibi parlıyordu ve kalbimin şöhretler kaldırımında çoktan yıldızını kapmıştı. </st><st c="24096">O parlak ışığın görüntüsü altında, sabaha karşı uykuya daldım ve tahmin edersiniz ki, hayatımda ilk defa işe geç kaldım.</st></p>
			<p><st c="24216">İş yerine tedbirli girdim. </st><st c="24244">Sanki herkes dün gece Cem’le buluştuğumu ve rüyamda da onunla neler yaptığımı biliyordu. </st><st c="24333">Utangaç, yeni yetme bir kız gibi, kendimi odama attım. </st><st c="24388">Kimse geciktiğimi fark etmemişti. </st><st c="24422">Sandalyeme oturup bilgisayarı açmak için yöneldiğimde, o beyaz kâğıdı gördüm. </st><st c="24500">Bir not iliştirilmişti. </st><st c="24524">Üzerinde “dün gece çok güzeldi. </st><st c="24556">En kısa zamanda tekrarlayalım.” yazıyordu. </st><st c="24599">Kalp krizi ve panik atak bir taraftan vücuduma hücum ederken, ölüm ve yaşam, acı ve mutluluk arası binbir duyguyla kaplandı içim. </st><st c="24729">Ve, tekrar buluşma gününü beklemeye başladım.</st></p>
			<p><st c="24774">Aradan birkaç korkunç gün geçti. </st><st c="24808">Cem’den hala net bir teklif gelmemişti. </st><st c="24848">Üstelik iş yerinde sık sık karşılaşmamıza rağmen, gayet normal davranıyordu. </st><st c="24925">Yani normal dediğim, eskisi gibi işte. </st><st c="24964">Sadece iş konuşuyorduk. </st><st c="24988">Ve o yoluna gidiyordu, ben de yine ondan gelecek teklifi beklemeye dönüyordum. </st><st c="25067">Zaten bir süredir, eskisine oranla daha sinirli görünüyordu. </st><st c="25128">Ferit’le aralarında bir gerginlik vardı. </st><st c="25169">Belli etmemek için ellerinden geleni yapsalar da, hissediyordum.</st></p>
			<p><st c="25233">Allah’ım günler geçmiyor, haber gelmiyor ve ben gittikçe daha fazla ümitsizliğe kapılıyordum. </st><st c="25328">Nasıl keskin bir acıydı bu. </st><st c="25356">Bu acıyı istemiyordum. </st><st c="25379">Böylece birkaç gün daha geçti. </st><st c="25410">Aslında tam olarak 6 gün, 8 saat, 55 dakika, 34 saniye. </st><st c="25466">Yine Cem, Ferit ve ben, muhasebeyle ilgili bir görüşme yaptık. </st><st c="25529">Cem gayet normal davranıyordu. </st><st c="25560">Ben sıradan bir çalışan, o da benim patronumdu. </st><st c="25608">Herkes oldukça ciddiydi. </st><st c="25633">Ve yine, cennetten haber getiren o beyaz kâğıt, elime geldi. </st><st c="25694">Ferit’in arkasını döndüğü bir sırada Cem, elime yine bir kâğıt tutuşturdu. </st><st c="25769">Heyecandan ölüyorum sandım. </st><st c="25797">Belli etmeyeceğim diye o kadar çaba sarf ettim ki, Ferit hemen anladı. </st><st c="25868">“Süreyya Hanım iyi görünmüyorsunuz.” dedi endişeli bir tavırla. </st><st c="25932">“Ben iyiyim, biraz sıcak oldu da, o yüzden.” gibi saçmalarken de toplantıyı bitirdi. </st><st c="26017">Uçarak odama gittim ve notu tekrar ve tekrar okudum. </st><st c="26070">“Yarın akşam saat 8’de, aynı yerde.” yazıyordu.</st></p>
			<p><st c="26117">En son ne zaman bu kadar mutlu olmuştum anlatayım size. </st><st c="26174">Lisede, okulun en popüler çocuğu Mert vardı. </st><st c="26219">Aşırı yakışıklıydı. </st><st c="26239">Öyle “boş yakışıklı” falan da değil. </st><st c="26276">Dersleri de oldukça iyiydi. </st><st c="26304">Ben de o dönem ona tapıyordum. </st><st c="26335">Anladığınız gibi, ben imkânsız aşklar için yaratılmışım, yapacak bir şey yok. </st><st c="26413">Mert, beni şaşırtarak, 17. </st><st c="26440">doğum günüme gelmişti. </st><st c="26463">Üstelik “nasıl olsa gelmez” diye düşünüp, onu davet etmemiştim bile. </st><st c="26532">Kapıdan girdiği anda, tıpkı Tamirci Çırağı şarkısında olduğu gibi, zaman da onunla birlikte durdu. </st><st c="26631">Sanki bütün dünya girdi içeri kapıdan ve ben öylece bakakaldım gözümü ayırmadan. </st><st c="26712">Yani lisede konuşulanları bilirsiniz. </st><st c="26750">Bir hafta büyük havam olmuştu. </st><st c="26781">Gerçi sonra, matematik dersinde kopya istemek için doğum günüme geldiğini anlamıştım ama olsun. </st><st c="26877">O bir hafta muhteşemdi. </st><st c="26901">Şimdi bu yaşımda, içimde hala aynı çocuk havalara uçuyordu. </st><st c="26961">Bir an önce yarın olmalıydı. </st><st c="26990">Ben mutluluktan kanatlanmış uçarken, telefon çaldı. </st><st c="27042">Arayan, kardeşim Füreyya’ydı. </st><st c="27072">Mutluydum ve ona bile katlanabilirdim. </st><st c="27111">Füreyya, annemin geleneksel doğum günü yemeği olduğunu unutmuş olabileceğimi düşünerek, hatırlatma yaptığını söyledi. </st><st c="27229">Gerçekten unutmuştum. </st><st c="27251">Ama Füreyya’nın ağzına sakız olmamak için belli etmedim tabii ki. </st><st c="27317">Takvimime baktım, evet, bugündü. </st><st c="27350">“Ben de çıkıyordum birazdan.” dedim.</st></p>
			<p><st c="27386">Anneme alelacele bir hediye aldıktan sonra eve gittim. </st><st c="27442">Dışarıda durup, bir süre eve baktım. </st><st c="27479">Annem derdi ya hani, “keşke bu evden gelin olup çıksaydın,” diye. </st><st c="27545">Sanırım, yani umuyorum, belki de artık eminim ki, bu evden gelin çıkacaktım. </st><st c="27622">Durdum ve yine hayallere daldım. </st><st c="27655">İşte, üstümde gelinliğimle eve yürüyordum. </st><st c="27698">Sağdan soldan çiçekler saçılıyor, sanki rengarenk bir yağmurun altında ıslanıyordum. </st><st c="27783">Eşikte ise prensim duruyor ve bana ellerini uzatıyordu. </st><st c="27839">Annemin kapıyı açmasıyla, hayalimden çıktım. </st><st c="27884">Annem büyük bir mutlulukla boynuma atladı.</st></p>
			<p><st c="27926">Sofra hazırdı ve yine en sevdiğim yemekler vardı. </st><st c="27977">Mantı, etli yaprak sarma ve annemin muhteşem yaptığı, tavada su böreği. </st><st c="28049">Füreyya hiçbirini yemediği için, ona da Sezar Salata, az pişmiş enginar ve tabii ki fırında kızartılmış bamya yapılmıştı. </st><st c="28171">O an anladım ki, geçmişte bu evden kaçmak için can atmış olsam da, bana huzur veren bir tarafı vardı.</st></p>
			<p><st c="28272">Mobilyalarımız çocukluğumdan beri aynıydı. </st><st c="28316">Çok eski sayılmazlardı ama modern de değillerdi. </st><st c="28365">Annemlerin evlenirken aldıkları İskandinav tarzı koltuk takımı, hala taş gibiydi. </st><st c="28447">Pastel sarı tonlarındaydı ve venge renginde olan mobilyayı yumuşatıyordu. </st><st c="28521">Annem antika meraklısıydı. </st><st c="28548">Ve bu yüzden evde envai çeşit fincan vardı. </st><st c="28592">Ayrıca boş bulduğu her yere, Füreyya ve benim fotoğraflarımızı koymuştu. </st><st c="28665">Bizim ailemiz, İtalyan ailelerine benzemezdi. </st><st c="28711">Bildiğiniz Türk ailesiydi. </st><st c="28738">Babam masanın baş köşesinde oturur, bir kadeh rakısı önünde, keyifle yemeğini yerdi. </st><st c="28823">Çocukluğumuzdan beri, masada başka bir şeyle ilgilenmemizi istemezdi. </st><st c="28893">Sessizlik içinde, babamın çok sevdiği radyo alaturka eşliğinde yemeğimizi yerdik.</st></p>
			<p><st c="28974">Masaya oturmadan önce babamın elini öptüm. </st><st c="29018">Hafif bir sitem etti. </st><st c="29040">Her sitemin sonuna, bir “elmalı turtam, puf böreğim” ekleyerek. </st><st c="29104">“Böyle özel günler de olmasa, yüzünü göreceğimiz yok kızım” dedi. </st><st c="29170">“Evet baba,” dedim, “biliyorsun çok çalışıyorum.” Anneme sarıldım. </st><st c="29237">Banyodan koşturarak gelen kız kardeşim, boynuma atladı. </st><st c="29293">“Abliş nasılsın bakalım?” diye sorguya başlayamadan onu da savuşturduktan sonra, masaya oturduk.</st></p>
			<p><st c="29389">Benim, mantıyı teker teker ağzıma atıp, sonra da uzun uzun çiğnediğimi gören annem, bu halimi fark etti, üzgün bir ifadeyle “yoksa aç değil misin” dedi. </st><st c="29543">Ben de nasıl hemen havaya giriverdim öyle; “açım annecim ama biraz dikkat ediyorum.” deyiverdim. </st><st c="29640">Gözlerini benden ayırmayan Füreyya atladı hemen, “bak bak bak, ben de diyordum bu kızda bir değişiklik var diye. </st><st c="29753">Anlat bakalım, eniştemiz kimdir, necidir?” Füreyya’ya şimşekler çaktırdığım bir bakış sonrasında, gayet sakin “Ne alakası var canım, kendimi bildim bileli dikkat etmeye çalışıyorum. </st><st c="29935">Yani annem de, düşmanımmış gibi bunları boğazıma tıkmaya çalışmasa daha iyi olacak da…” diye sitemimi belirttim.</st></p>
			<p><st c="30047">Füreyya, tek kaşı havada, kararlı bir ifadeyle bakıyordu bana. </st><st c="30111">“Bahsettiğim öyle bir şey değil abliş, etrafına yaydığın enerjiden hissediyorum, başka bir şey var sende. </st><st c="30217">Hadi anlat ne olur? </st><st c="30237">Biriyle mi tanıştın yoksa?” diye üst üste sıraladığı lafları, neyse ki babam sonlandırdı. </st><st c="30327">Babamın “ben de buradayım, terbiyenizi takının.” anlamına gelen hafif öksürükleri gelince, sessizce yemeklerimize döndük. </st><st c="30449">Hızlı bir şekilde yenen yemekten sonra, biz kızlar mutfağa attık kendimizi. </st><st c="30525">Anneciğim her zamanki gibi, kendi pastasını da yapmıştı. </st><st c="30582">Biz bulaşıkları hallederken, Füreyya susmuyordu. </st><st c="30631">“Evet anladım.” dedi. </st><st c="30653">Bu ara yoga ile birlikte meditasyon yaptığını ve tanıştığı medyum bir arkadaşından spiritüel dersler aldığını anlattı. </st><st c="30772">Medyum arkadaşının dediğine göre, kalp gözü çok açıkmış ve üstüne giderse çok acayip şeyler yapabilirmiş. </st><st c="30878">Annem karıştı söze ve “demek ki anneannenden sana geçmiş.” dedi. </st><st c="30943">“Onun da vardı öyle tuhaf hisleri.”</st></p>
			<p><st c="30978">Mesela rüyaları çıkarmış anneannemin. </st><st c="31017">Öyle ki, onun rüyalarından, rüyada kendisine dair bir şey olmasından korkarmış herkes. </st><st c="31104">Hıh, zaten bütün ilginç şeyler Füreyya’ya geçsin. </st><st c="31154">Ben kimim ki? </st><st c="31168">Dedemin o zümrüt yeşili gözlerini de Füreyya almış. </st><st c="31220">Bana da kala kala, halamın homini gırtlak iştahı ve kiloları kalmış. </st><st c="31289">Genetik kodlarım bile düşman bana.</st></p>
			<p><st c="31323">Ben sinirli sinirli makineye bulaşıkları yerleştirirken, Füreyya koluma yapıştı. </st><st c="31405">“Abla,” dedi ve ardından da nefes dahi almadan “ben alanımı biraz daha genişlettim. </st><st c="31489">Şimdi bütünsel beslenme diye, dünyada çok yaygın olan bir eğitimle ilgileniyorum. </st><st c="31571">Diyetisyenlik gibi değil. </st><st c="31597">Beslenmeyi, sadece bedensel değil, ruhsal olarak da ele aldığımız bir dal. </st><st c="31672">Şimdiden birkaç danışanımla çok iyi sonuçlar aldık. </st><st c="31724">Yani sorunumuz fazla yemek değil, neden yediğini bulmak. </st><st c="31781">Eğer istersen sana da yardımcı olabilirim. </st><st c="31824">Benimle çalışmak istemezsen, başka arkadaşlarım da var. </st><st c="31880">Ama tabii birtakım kesin kurallarımız da var. </st><st c="31926">Glüteni tamamen kesiyoruz ve işlenmiş şekerden kesinlikle uzak duruyoruz. </st><st c="32000">Yani korse almaya ayıracağın bütçe ile bu işi halledebilirsin.” dedi. </st><st c="32070">Ah ah, Füreyya’yı küçükken öldüremediğim için yanıyorum. </st><st c="32127">Ben onun üstüne atlamaya hazırlanırken, annem; “aman kızım, ablanın o kadar kilosu yok ki? </st><st c="32218">Siz de iyice abarttınız ha. </st><st c="32246">Hem o babasının elmalı turtası, biz onu böyle seviyoruz” diye her zamanki sevecen gülümsemesiyle karıştı söze. </st><st c="32357">Onun bu laflarına gülsem mi, yoksa ağlasam mı bilemedim ve “yeter artık” diye avazım çıktığı kadar bağırdım. </st><st c="32466">“Siz beni böyle seviyorsunuz ama ben kendimi sevmiyorum. </st><st c="32523">Hepsi sizin yüzünüzden! </st><st c="32547">Size oyuncak olayım diye mi doğurdun beni anne!”</st></p>
			<p><st c="32595">Hala bile o günü düşündükçe, çok üzülüyorum anneciğimi çok kırdım diye. </st><st c="32668">Ortam bir anda buz kesti. </st><st c="32694">Annem asil kadın, bana hiçbir şey demedi. </st><st c="32736">Bütün o çirkeflikleri ben yapmamışım gibi, annem merakla bir bana, bir de Füreyya’ya baktı. </st><st c="32828">Sonra da konuyu değiştirmek ister gibi; “canım kızlarım, yok mu anneciğinize vereceğiniz güzel bir haber? </st><st c="32934">Artık bir evlilik haberi almak istiyorum.” dedi. </st><st c="32983">Füreyya da ortamı sakinleştirmek istiyordu. </st><st c="33027">Güldü. </st><st c="33034">“Valla annecim, benden öyle bir haber yok ve sanırım olmayacak da. </st><st c="33101">Ben öyle özgürlüğümü engelleyecek, bağlayıcı bir ilişki istemiyorum biliyorsun. </st><st c="33181">Bu yüzden, hem yaşça benden büyük, hem de aşk peşinde koşan kişi olarak ablama yüklenseniz iyi olur.” deyip kendini sıyırıverdi. </st><st c="33310">Onlar ortamı yumuşatmaya çalışıyordu ama ben öfkemi yenemiyordum. </st><st c="33376">“Gerçekten şaka gibisiniz.” dedim mutfaktan çıkarken. </st><st c="33430">Böyle mutlu bir günümde bile canımı sıkmışlardı. </st><st c="33479">Aile kavramı, kitaplardan çıkarılmalı ve hafızalardan da silinmeliydi.</st></p>
			<p><st c="33549">Gece, zoraki gülümsemeler ve birbirimizi idare etmeye çalışarak geçti. </st><st c="33621">Kimse pastadan yemedi. </st><st c="33644">Füreyya zaten yemezdi. </st><st c="33667">Babamın şekeri yüksekti, annem ise muhtemelen bana küsmüştü. </st><st c="33728">Babam, pastayı olduğu gibi kutusuna koyarak, koltuğumun altına sıkıştırıverdi. </st><st c="33807">Arkamda küskün ailemi bırakarak, pastayla beraber çıktım evden. </st><st c="33871">Kapıda durdum ve elimdeki, çocukluğumdan beri pek de sevdiğim, annemin amonyaklı pastasına baktım. </st><st c="33970">Evet, artık hayatımda biri vardı. </st><st c="34004">Yani, sanırım vardı ve çok yakışıklıydı. </st><st c="34045">Bu pastayı yememeliydim. </st><st c="34070">Yol boyunca, yanımda duran pastayı aklımdan çıkaramadım. </st><st c="34127">Kendimi iyi hissetmek istiyordum ve şu an bana bir tek o yardımcı olabilirdi. </st><st c="34205">Birkaç çöp kutusunun yanında pastayı atmak için dursam da yapamadım. </st><st c="34274">Kokusu burnuma geliyordu. </st><st c="34300">Tadını dilimin üstünde, damağımda ve zihnimde hissediyordum. </st><st c="34361">Annem, bu pasta-börek işinde gerçekten çok iyidir. </st><st c="34412">Hem de çok iyi.</st></p>
			<p><st c="34427">Dayanamadım işte. </st><st c="34446">Eve vardığımda, yarısı bitmişti bile. </st><st c="34484">Diğer yarısı da evde bitti. </st><st c="34512">Evet bir anlığına kendimi iyi hissettim. </st><st c="34553">Ama başımı yastığa koyduğumda, bütün nefretim geri geldi. </st><st c="34611">Bu sefer de öfkeden uyku tutmadı. </st><st c="34645">Sanırım uzun bir süre uyku ile ilgili sorunlarım olacaktı. </st><st c="34704">Bilen bilir, daha önce hiç uyku sorunum olmamıştı. </st><st c="34755">Başımı nereye koysam, on dakikaya kalmadan uykuya dalar, sonra da kütük gibi uyurdum. </st><st c="34841">Biraz da, uykuyu </st><em><st c="34858">severim</st></em><st c="34865"> açıkçası. </st><st c="34876">Herkese 8 saat uyku mis gibi yeterken, ben 10 saat de uyusam doymam. </st><st c="34945">Bu yüzden genelde işten eve gelir, yemeğimi yer, erkenden yatağa girerim. </st><st c="35019">Ama malum sebepten işte, bu aralar düzenim çok bozuldu. </st><st c="35075">Aşk her şeyi bozuyor zaten. </st><st c="35103">Filmlerde dizilerde bile hayrını görmedik. </st><st c="35146">Ama hala peşinde helak oluyoruz.</st></p>
			<p><st c="35178">Bu düşüncelerle sabahı zor ettim. </st><st c="35213">Saat 9’da işte olmam gerekiyordu. </st><st c="35247">İşten sonra ise akşam, sevdiğimle buluşacaktım. </st><st c="35295">Bu yüzden, henüz güneş bile uykudayken, hazırlanmaya başladım. </st><st c="35358">Dört saat süren kısa bir hazırlığın ardından, işe vardım. </st><st c="35416">Uykusuzluktan gözlerim çatlamak üzereydi. </st><st c="35458">Ama olsundu, bugün büyük gündü. </st><st c="35490">Biraz sabrettikten sonra sevdiğime kavuşacaktım. </st><st c="35539">İnsan böyle </st><em><st c="35551">söylüyor</st></em><st c="35559"> da, </st><em><st c="35564">yaşanması</st></em><st c="35573"> öyle kolay olmuyor. </st><st c="35594">Bu uykusuzluk çeken insanlara hayret ediyorum gerçekten. </st><st c="35651">Ben alt tarafı iki gece uyumadım. </st><st c="35685">Valla az önce adımı unuttum. </st><st c="35714">On dakikamı aldı kim olduğumu hatırlamam. </st><st c="35756">Bunu düzenli yaşayanlar ne yapıyor acaba? </st><st c="35798">Aman aman, düşünmesi bile korkunç. </st><st c="35833">İş yerinde, geçmek bilmeyen kâbus saatlerden sonra -ki sık sık kendimi oraya buraya kafamı koymuş, içim geçmişken buldum- nihayet buluşma saati geldi. </st><st c="35984">“Her zamanki kafe” yazmış ağzını sevdiğim. </st><st c="36027">Sanki yıllardır bu kafede buluşuyoruz. </st><st c="36066">Allah’ım o günleri de göstersin. </st><st c="36099">Çocuklarıma anlatırım artık “bakın babanızla bu kafede buluşurduk.” diye.</st></p>
			<p><st c="36172">Saat sekiz buçuğa doğru geldi gönlümün efendisi. </st><st c="36222">Ben de o gelene kadar birkaç galon kahve, birkaç ton da sigara içmiş, Facebook, Instagram, ne varsa gezmiş, evli, çocuklu ya da mutlu arkadaşlarıma lanet etmiş halde, uykuya geçmek üzereydim. </st><st c="36414">Yine üstün körü özür diledi. </st><st c="36443">Sanırım işlerin yoğunluğundan bahsetti. </st><st c="36483">Yine konuştu, bir şeyler söyledi durdu ama bende yok hiçbiri. </st><st c="36545">En sonunda elimden tutup “bir otele gidelim mi?” dedi. </st><st c="36600">Otel mi, niye otel, evi yok mu bu adamın? </st><st c="36642">Benim evim olmaz, şimdi çok dağınıktır, diye düşünürken, kendimi otelde buldum.</st></p>
			<p><st c="36721">Heyecandan kalbim çıkacaktı yerinden. </st><st c="36760">“Önce bir duş al istersen.” dedi. </st><st c="36794">Bana da mantıklı geldi, hem biraz kendime gelmeliydim. </st><st c="36849">Az sonra olacakların hepsini, her ayrıntısını hatırlamak istiyordum. </st><st c="36918">Hızlıca bir duş aldım. </st><st c="36941">Cem hala telefonunun başındaydı. </st><st c="36974">“Ben de hemen geliyorum.” dedi ve banyoya girdi. </st><st c="37023">Onu beklemek, dünyadaki en güzel şeydi. </st><st c="37063">Bornozu üstünde, banyo kapısında belirdi. </st><st c="37105">Odanın ışığını kapattı. </st><st c="37129">Arkadan banyonun ışığı vuruyordu. </st><st c="37163">Sanki önemli bir müzenin, en önemli köşesinde sergilenen Michelangelo heykeliydi. </st><st c="37245">Üstündeki bornozu hafifçe kaydı omuzlarından ve yanıma uzandı. </st><st c="37308">Benim bornozumu da çözerken, hafifçe ortaya çıkan omuz başıma, küçük bir öpücük kondurdu. </st><st c="37398">Kalbimin atışı, onu bile sarsıyordu ve adeta hayat çeşmesi olan dudakları, dudaklarıma değdi. </st><st c="37492">Ne kadar da nazik ve romantikti. </st><st c="37525">Hiçbir şey için acele etmiyordu. </st><st c="37558">Bir kadifeyi okşar gibi okşuyordu bedenimi. </st><st c="37602">Dudaklarımızda başlayan ateş, yavaş yavaş akıyordu bedenlerimizden. </st><st c="37670">Önce boynuma indi. </st><st c="37689">Tam elini göğsüme atmıştı ki, bir horultu duydum. </st><st c="37739">Önce ciddiye almadım. </st><st c="37761">Eli göğsümdeydi ve dudakları boynumdan aşağıya doğru süzülüyordu ki, şiddetli bir horultuyla, yataktan sıçradım.</st></p>
			<p><st c="37873">Sabah olmuştu. </st><st c="37889">Cem odada yoktu. </st><st c="37906">Onu beklerken uyuyakalmıştım ve bütün gece uyumuştum. </st><st c="37960">Boynum yastıktan kaymış ve son derece rahatsız bir pozisyonda kalmıştı. </st><st c="38032">O yüzden, bir iş makinesi gibi horluyordum. </st><st c="38076">“İyi ki Cem yok.” diye içimden geçirirken, Cem, giyinmiş bir şekilde banyodan çıktı. </st><st c="38161">“Ooo uyandın demek, bir an hiç kalkmayacaksın sandım.” dedi gülümseyerek. </st><st c="38235">Bornozumu toparlarken, ne diyeceğimi bilmiyordum. </st><st c="38285">En güzel -ilk gece nasıl mahvedilir- kitabını yazarım artık herhalde. </st><st c="38355">“Üzülme, daha sonra tekrar deneriz. </st><st c="38391">Benim çok acele çıkmam lazım. </st><st c="38421">Sonra görüşürüz tamam mı?” dedi ve çıktı. </st><st c="38463">Ben de giyinsem mi, kendimi otelin camından aşağıya mı atsam, bir süre karar veremedim. </st><st c="38551">Ama doğruya doğru, iyi uyudum. </st><st c="38582">En azından uyudum yani.</st></p>
			<p><st c="38605">Ne düşündüğünüzü biliyorum. </st><st c="38634">Evet, öyle; ben, ümitsiz bir vakayım. </st><st c="38672">Bir daha Cem’in yüzüne bakamam. </st><st c="38704">İstifa dilekçemi yazmalıyım. </st><st c="38733">Ama önce kahvaltı yapmalıyım. </st><st c="38763">Annemin de dediği gibi, en önemli öğün kahvaltı. </st><st c="38812">İnsanın aklını başına getiriyor. </st><st c="38845">Otelin muhteşem manzarası eşliğinde, nefis bir kahvaltı. </st><st c="38902">Bu kadar kötü olaydan sonra, kendime de bir güzellik yapmayayım mı?</st></p>
			<p><st c="38969">İş yerine vardığımda, dilekçemi yazmak için hemen odama kaçtım. </st><st c="39034">Kalbim kadar temiz olan beyaz bir kâğıdı aldım. </st><st c="39082">Tam yazmaya başladım ki, yine kapımın altından atılan bir kâğıt dikkatimi çekti. </st><st c="39163">Koşarak notu aldım ve okudum; “bu sefer uyumana izin vermeyeceğim, akşam sendeyim.” yazıyordu notta. </st><st c="39264">İtiraf ediyorum, oturdum, salya sümük kıvama gelene kadar, mutluluktan ağladım. </st><st c="39344">Ben kendimden vazgeçmiştim ama o benden vazgeçmemişti. </st><st c="39399">Bunu hak edecek ne yapmıştım. </st><st c="39429">Kurbanlar kestirmeli, lokmalar dağıtmalı, ihtiyacı olan birilerine yardım etmeliydim. </st><st c="39515">Uykumu da almıştım. </st><st c="39535">Son derece uyanık, zihni açık bir halde, o muhteşem geceye hazırdım.</st></p>
			<p><st c="39603">Evin halini hatırlayınca, dehşet içinde, “hazır değilim!” diye bağırdım. </st><st c="39677">Gözlerimi kapatıp, zaten küçücük olan salonumu, en son nasıl bıraktığımı hatırlamaya çalıştım. </st><st c="39772">Tam da beklediğim gibi; etraf o kadar dağınıktı ki eskisinden de küçük görünüyordu. </st><st c="39856">Falına bakılıp öylece bırakılmış bir sürü fincan, sağda solda yarısı dolu çay bardakları, halıların üzerinde, koltuk minderlerinin arasında abur cubur kalıntıları, kuruyemiş kabukları, çoraplar, “o da ne, bunu burada bırakmış olamam,” diye elimde salladığım iç çamaşırları ve diğer kadınsal kalıntılar, evi adeta şehir çöplüğüne çevirmişti. </st><st c="40197">Küllük dökmek gibi bir alışkanlığım olmadığından, dolmuş taşmış küllüğün yanında, küllük olarak kullanılan tabaklar, evin atmosferine muhteşem bir koku salıyordu. </st><st c="40360">Kirli çamaşırların oluşturduğu yığının üstünden, yüksek atlama yapılabilirdi. </st><st c="40438">Zihnimde de olsa, diğer odalara girip, ne sizi iğrendirmek ne de kendimi daha fazla utandırmak istemiyorum. </st><st c="40546">Kısacası Cem için hazır olmadan önce, evi temizlemem gerekiyordu. </st><st c="40612">Bir çılgınlık yapıp, işten erken çıktım. </st><st c="40653">Evde olmayan, adını bile bilmediğim temizlik malzemelerimle, annemi mutluk gözyaşları içinde bırakacak, babamı gururlandıracak bir temizlik yaptım evde.</st></p>
			<p><st c="40805">İşim bittiğinde ortaya çıkan şey, beni de şaşırttı doğrusu. </st><st c="40866">Temizledikten sonra fark ettim ki, benim ev baya güzelmiş aslında. </st><st c="40933">Kıymetini bilememişim, hor kullanmışım garibimi. </st><st c="40982">Uzun ve güzel bir duş aldım. </st><st c="41011">Sonra da başka bir şeyi daha fark ettim. </st><st c="41052">Temizlik gibi yorucu aktivitelere alışkın olmayan kollarım ve bacaklarım, kopacak gibi ağrıyordu. </st><st c="41150">Yorgunluktan ölmek üzereydim. </st><st c="41180">Ama olmaz, olamaz. </st><st c="41199">Bu geceyi hiçbir şeyin mahvetmesine izin vermeyecek kadar kararlıydım. </st><st c="41270">Çiçek kokuları süründüm. </st><st c="41295">Hafif ama etkili bir makyajdan sonra, sadece kuzenimin düğününde giydiğim seksi elbisemi de üstüme geçirdim. </st><st c="41404">Nihayet hazırdım.</st></p>
			<p><st c="41421">Doğum günümde hediye gelen 1976 tarihli şarabımı çıkardım ve iki kadeh hazırlayıp beklemeye başladım. </st><st c="41524">Cem buluşmalara hiçbir zaman erken gelmediği için, hala vaktim vardı. </st><st c="41594">İşte o an, aklım başıma geldi. </st><st c="41625">Cem, benim nerede yaşadığımı bilmiyordu ki. </st><st c="41669">Muhtemelen cep telefonum bile yoktu onda. </st><st c="41711">Yani daha önce sadece şirket telefonuyla görüşmüştük.</st></p>
			<p><st c="41764">Yine bir panik dalgası sardı bedenimi. </st><st c="41804">Onun numarası bende vardı tabii ama, aramalı mıydım? </st><st c="41857">Aradım. </st><st c="41865">Açmadı. </st><st c="41873">“Mesaj mı yazsam acaba, numaram onda yoksa… Belki bilmediği numaraları açmıyordur.” Mesaj: </st><em><st c="41964">Merhaba Cem Bey, ben Süreyya.</st></em><st c="41993"> Dur bir dakika, Cem Bey mi? </st><st c="42022">Çok resmi kalıyor. </st><st c="42041">Mesajı sil. </st><st c="42053">Şöyle yazsam: </st><em><st c="42067">Merhaba Cem. </st><st c="42080">Bu gece için sözleştik ama nerede yaşadığımı bilmiyorsun.</st></em><st c="42137"> Bu da çok ucuz oldu. </st><st c="42159">Mesajı sil. </st><st c="42171">Böyle durumlarda ne yazılır ki? </st><st c="42203">Mesaj: </st><em><st c="42210">Cem Merhaba. </st><st c="42223">Süreyya ben.</st></em><st c="42235"> Mesajı sil. </st><st c="42248">Yok olmuyor. </st><st c="42261">Yapamayacağım galiba. </st><st c="42283">Bir daha mı arasam demeye kalmadan, mesaj geldi; </st><em><st c="42332">konum atar mısın?</st></em><st c="42349"> Gönderen; Cem Bey. </st><st c="42369">Demek ki telefonum varmış onda. </st><st c="42401">Yaa, işte böyle. </st><st c="42418">Bu adam beni istiyor dostum. </st><st c="42447">Ağzım kulaklarımda, ayaklarım yerden kesilmiş bir şekilde, konumu gönderdim. </st><st c="42524">Yaklaşık bir saat sonra da Cem geldi.</st></p>
			<p><st c="42561">Şimdi, çoğunluk, benim gibi heyecanla bu bölümün gelmesini beklediyse, çok üzülerek bildiriyorum ki, hiçbir şey umduğum gibi değildi. </st><st c="42696">Ama ben o kadar aşıktım ki gözüm hiçbir şeyi görmedi. </st><st c="42750">Neredeyse hiç öpüşülmeden yatağa geçildi. </st><st c="42792">Tam ben söyleyecektim ki bütün ışıkları kapatmamı istedi. </st><st c="42850">Yani biraz tuhaftı ama benim de işime geldi. </st><st c="42895">Karanlıkta, el yordamıyla birbirimizi bulduk. </st><st c="42941">Gayet sert ve hızlıydı. </st><st c="42965">Yatakta da hiç iyi değildi.</st></p>
			<p><st c="42992">Şimdi bu “yatakta da iyi değildi” meselesini biraz açmak istiyorum. </st><st c="43061">Özellikle bu zamanda çok kullanılan bir tabir. </st><st c="43108">Yatakta iyi olmak, şu demek: Sevişmek, iki bedenin birbirini keşfetmesidir. </st><st c="43184">Yani iki kişiliktir. </st><st c="43205">Tarafların birbirini takip etmesi, beden dilini anlamaya çalışması gereklidir. </st><st c="43284">Tek kişilik bir doyum kaynağı değildir. </st><st c="43324">Ne kadar zevk alıyorsan, o kadar da zevk vermelisin. </st><st c="43377">Partnerinin isteklerini keşfetmelisin. </st><st c="43416">Yani demek oluyor ki, sadece kendini düşünen ve sonuca kendi giden kişiler, yatakta iyi değildir. </st><st c="43514">Biz kadınlar, kendimizi kandırmaya çok müsait olduğumuzdan söylüyorum bunları. </st><st c="43593">Ben de yaptım, yapmayın. </st><st c="43618">En doğal haklarımızı, utanç kaynağı haline getirmeyelim.</st></p>
			<p><st c="43674">Velhasıl, “sevişmemiz” bitti. </st><st c="43705">Dediğim gibi, pek sevişme gibi değildi. </st><st c="43745">Ben çok mutluydum ama. </st><st c="43768">Zaten gerisi de umurumda değildi. </st><st c="43802">Benim için önemli olan “biz şimdi neyiz?” kısmına geçmiş olmaktı. </st><st c="43868">İçim rahat değildi ama Cem ile ilk seferdi. </st><st c="43912">Hemen yargılamamak gerekir, diye düşündüm. </st><st c="43955">Benim de onun da biraz zamana ihtiyacı vardı.</st></p>
			<p><st c="44000">O gece ve sonraki geceler, hiç yanımda kalmadı. </st><st c="44049">Alışık olmadığını, mutlaka yalnız uyuması gerektiğini söyledi. </st><st c="44112">Benim için çok zor oluyordu. </st><st c="44141">Ama bir gün nasıl olsa değişir umuduyla kabul ettim. </st><st c="44194">Genelde gelirdi, bazen sevişirdik, sonra da giderdi. </st><st c="44247">Bir de şimdilik, özellikle iş yerinden kimseye söylemememi tembihledi. </st><st c="44318">Kendisini hazır hissettiğinde önce Ferit’le konuşacağını, sonra da diğerlerine söyleyeceğini belirtti. </st><st c="44421">Ölüler, ölü olduklarını bilmezler; bu durum, etrafındakiler için zordur. </st><st c="44494">Aynı şey, salaklar için de geçerlidir. </st><st c="44533">Bilmem anlatabildim mi?</st></p>
			<p><st c="44556">Bu şekilde, gizli saklı, bir ay geçti neredeyse. </st><st c="44606">Bazen dışarıda, bazen benim evimde buluşup, yalnızca onun dertlerini konuşup, ayrılıyorduk. </st><st c="44698">Ben, onu ailemle ve özellikle Füreyya ile tanıştırma hayalleri kuruyordum. </st><st c="44773">Nasıl da şaşıracaklardı. </st><st c="44798">Annem, “nihayet kızım kendisine yakışır bir kısmet buldu.” diyerek kurban kestirecek, “nazar değmesin,” diye de alnımın ortasına kanlı parmak izini bırakacaktı. </st><st c="44959">En azından, camdan kapıdan görsünler diye konuya komşuya, “damatla kızım geliyor bugün.” haberi salacaktı. </st><st c="45066">Böylece, beni gördükleri her yerde sıkıştıran, “kaç yaşına geldin, yok mu hala biri, e evlen artık kızım, annenler torun bekliyor.” diyerek kabuslarıma giren koca götlü teyze terörü de bitecekti.</st></p>
			<p><st c="45261">Füreyya, kendisinin daha güzel olduğunu ama büyük ikramiyenin bana vurduğunu söyleyecekti. </st><st c="45353">Zayıf olmanın ya da yoga yapmanın, ya da sağlıklı beslenmenin çok da önemli olmadığını fark edecekti. </st><st c="45455">Sonuçta sağlıklı beslenmek, bir araba sana küt diye çarpana kadar, bindiğin uçak düşene kadar, Melahat teyzenin camı silerken koluyla çarpıverdiği saksı, pekmezini akıtana kadardı değil mi? </st><st c="45645">Ölen öldükten sonra “olmadı bu ölüm yakışmadı, nasıl da sağlıklı beslenirdi rahmetli.” mi diyeceğiz? </st><st c="45746">Evet, sağlıklı beslenmiyor olabilirim ama Cem’in gözünde kim bilir nasıl da güzelim. </st><st c="45831">İşte önemli olan da o güzellik zaten. </st><st c="45869">Başkalarının değil, sadece bir kişinin görebildiği o güzellik. </st><st c="45932">Bu yüzden, Cem’in, babamın elini öperken fotoğrafını çekip, bütün sosyal medya hesaplarıma koyacaktım, benim de güzel olduğumu anlasın insanlar diye. </st><st c="46082">Yıllarca başkalarının hayatına özendim, biraz da onlar bana özensin değil mi ama?</st></p>
			<p><st c="46163">Nerede yaşadığını bilmiyorum ama, muhtemelen </st><em><st c="46209">ben</st></em><st c="46212"> onun yanına taşınırım diye düşünüyordum. </st><st c="46254">“Sahi, neden ben onun evine hiç gitmiyorum, neden elimi tutmuyor, sık sık kiminle konuşuyor.” diye düşündüğüm </st><em><st c="46364">oluyordu</st></em><st c="46372">. İşte böyle arada bir aydınlanma geliyor ama hemen gidiyordu. </st><st c="46435">Ağzından bal damlıyordu sanki. </st><st c="46466">Hemen her şeye kolayca ikna ediyordu beni. </st><st c="46509">Bir kere bütün cesaretimi toplayıp, “ben de senin yaşadığın yeri görmek istiyorum, neden hep benim evimde buluşuyoruz?” dedim. </st><st c="46636">Hemen yapıştırdı cevabı “Benim evimde buluşmuyoruz, çünkü senin evinin her yerini, senin sıcaklığın sarmış. </st><st c="46744">Kendimi huzurlu ve güvende hissediyorum.” dedi. </st><st c="46792">Tabii benim kalbim eridi bunları duyunca.</st></p>
			<p><st c="46833">Yine de bütün tatlılığına ve ikna yeteneğine rağmen, arada sırada kendimi, Selvi Boylum Al Yazmalım’ da ki Asya gibi “sevgi neydi, aşk nasıl bir şeydi?” diye sorgularken buluyordum. </st><st c="47016">Bir insanı sevmek nasıl bir şeydi? </st><st c="47051">Kişi kendisini sevemezken, başka birini sevebilir miydi? </st><st c="47108">Ben nasıl bir ilişkinin içindeydim? </st><st c="47144">Ya da bu bir ilişki miydi? </st><st c="47171">Cem gibi birinin benimle ilgilenmesi, yeterli bir mucize değil miydi?</st></p>
			<p><st c="47240">Ben genel olarak mutlu, arada sırada kendimi sorgularken, aradan geçen zamanı düşündüm. </st><st c="47329">Hayatımın en hızlı bir ayı oldu. </st><st c="47362">Daha önce sanki zaman yavaşlatılmış, ağır ve ağdalı bir şekilde ilerlerken, şimdi film izlerken sık sık yaptığım gibi, çarpı iki hızındaydı. </st><st c="47503">Bu bir ay içinde, ailemle hiç görüşmedim. </st><st c="47545">Füreyya’yı hiç umursamadım ve eski aşklarımı “stalklamadım”. </st><st c="47606">Sosyal medyaya girip, arkadaşlarımın mutlu hayatlarına lanetler yağdırmadım. </st><st c="47683">Cem’le her gün görüşmedik. </st><st c="47710">Arada sırada “geliyorum” diyordu, gelmiyordu. </st><st c="47756">Bazen de iş seyahatinde oluyordu. </st><st c="47790">Birkaç kere bana da “hadi benimle gel,” diye teklif etmesini de bekledim açıkçası. </st><st c="47873">Ama o teklif, asla gelmiyordu. </st><st c="47904">Bazen çok soğuktu, bazen sıcak.</st></p>
			<p><st c="47935">Ama olsundu. </st><st c="47949">Aşıktım, dalgındım. </st><st c="47969">Sık sık eşyalarımı orada burada unutur oldum. </st><st c="48015">Bu bir ay içinde iki kere kimlik, üç kere kredi kartı yeniledim. </st><st c="48080">Üç kere telefon kaybettim. </st><st c="48107">Allahtan ikisinde geri geldi. </st><st c="48137">Ama üçüncüde, üstüne bir bardak soğuk su içtim. </st><st c="48185">O günü çok iyi hatırlıyorum. </st><st c="48214">Cüzdanımı unuttuğum için ofise gitmiştim ve Cem’le karşılaşmıştık. </st><st c="48281">Bana bir sürpriz hazırladığını söyledi. </st><st c="48321">O kadar tatlıydı ki, odama girmeme bile izin vermedi. </st><st c="48375">Hemen eve yolladı beni ve güzel bir uyku çekmemi, yarın baş başa yiyeceğimiz yemek için hazırlanmamı söyledi. </st><st c="48485">O gün gelmişti.</st></p>
			<p><st c="48500">Uzun bir aradan sonra ilk defa deliksiz bir uyku çektim. </st><st c="48558">Her şey çok hızlı ilerliyordu, biraz gergindim. </st><st c="48606">Ama ben de güzel şeyleri hak ediyordum. </st><st c="48646">Bu kadar zamandan sonra, yalnızlığım sona ermeliydi.</st></p>
			<p><st c="48698">Neredeyse öğlene doğru uyandım. </st><st c="48731">Giyecek bir elbisem yoktu ve çok az vaktim kalmıştı. </st><st c="48784">Evime çok yakın olan bir alışveriş merkezine attım kendimi. </st><st c="48844">Binbir çeşit elbise denedikten sonra, en siyah, en düz ama oldukça derin bir yaka dekoltesi olan, şık bir elbiseyi aldım. </st><st c="48966">Altına, Louboutin marka ayakkabılarımı geçirdim. </st><st c="49015">Saçlarımı da şöyle güzelce saldıktan sonra, artık hazırdım. </st><st c="49075">Kesin bir kusur bulacağımı bildiğimden, canımı sıkmayayım diye, aynaya hiç bakmadım. </st><st c="49160">Buluşmaya daha bir saatten fazla vardı. </st><st c="49200">Ben ne yapacağımı düşünürken, telefonumun acı acı çalmasıyla kendime geldim. </st><st c="49277">Böyle bir tabir var değil mi gerçekten? </st><st c="49317">Acı acı çalan telefon hiç görmedim de. </st><st c="49356">Neyse, telefon gayet normal bir şekilde çaldı diyelim. </st><st c="49411">Arayanın Ferit Bey olduğunu görünce şaşırdım. </st><st c="49457">Ferit bey, beni ilk kez arıyordu. </st><st c="49491">Önemli bir şey olmalıydı. </st><st c="49517">Yoksa Cem’e mi bir şey oldu? </st><st c="49546">Sesimdeki panik havasını saklamaya çalışarak “Merhaba Ferit Bey?” diyerek açtım telefonu.</st></p>
			<p><st c="49635">“Süreyya Hanım merhaba,” Ferit Bey, her zamanki sakinliği ile konuşuyordu.</st></p>
			<p><st c="49710">“Önemli bir şey yoktur inşallah”.</st></p>
			<p><st c="49744">“Kusura bakmayın, rahatsız ettim cumartesi günü. </st><st c="49794">Ortak hesabın olduğu sayfaya giremiyorum da, şifreyi mi değiştirdiniz?” dedi aynı sakinlikle.</st></p>
			<p><st c="49887">“Yoo değiştirmedim. </st><st c="49908">Haber verirdim zaten değiştirseydim. </st><st c="49945">(“Yani böyle saçma bir soru olabilir mi?” diye geçirdim içimden.)</st></p>
			<p><st c="50010">“Yardımınıza ihtiyacım var. </st><st c="50039">Ofiste buluşabilir miyiz?” dedi. </st><st c="50072">Sakinliğinin altında, onda da bir gerginlik vardı. </st><st c="50123">Sesi değişti. </st><st c="50137">Ben yine de savuşturmaya niyetliydim.</st></p>
			<p><st c="50174">“Şey, ben önemli bir randevuya gidecektim.” (“N’olur başka bir zamana atsın” diye dua ettim içimden.)</st></p>
			<p><st c="50276">“Çok uzun sürmez merak etmeyin. </st><st c="50309">Ben hemen çıkıyorum evden, yarım saate şirkette olurum.” dedi ve keyfim kaçtı zaten. </st><st c="50394">Sanki şirket yanıyor.</st></p>
			<p><st c="50415">“Tamam. </st><st c="50424">Ben de çıkıyorum o zaman.” Diyerek, telefonu kapattım sıkıntıyla.</st></p>
			<p><st c="50489">Sinirlendim. </st><st c="50503">Şimdi neydi ki bu? </st><st c="50522">Söylene söylene, evden çıkmak için hazırlandım. </st><st c="50570">Belki biraz utanır diye, bu şekilde gitmeye karar verdim. </st><st c="50628">Hem şirketten çıkar, hemen yemeğe giderim diye düşündüm. </st><st c="50685">Benim külüstürle şirkete varmam 20 dakika. </st><st c="50728">Külüstürü çalıştırmam beş dakika, durdun kalktın beş dakika. </st><st c="50789">Demek ki aynı zamanda şirkette olabilirdik.</st></p>
			<p><st c="50832">Şirketin garajına girdim. </st><st c="50859">Cumartesi olduğu için, her yer bomboştu. </st><st c="50900">Normalde burada yer bulmak, piyangodan ikramiye çıkması gibi bir şeydi. </st><st c="50972">Ben de nasıl olsa boş diye, öyle orta bir yere park ettim. </st><st c="51031">Arkadan çantamı falan alayım derken, garaja şiddetli bir gürültüyle bir araba girdi. </st><st c="51116">Araba çok hızlıydı ve bana doğru geliyordu. </st><st c="51160">Panikten, arabadan çıkmayı akıl edemedim. </st><st c="51202">Külüstürü çalıştırmaya çalıştım. </st><st c="51235">Çalışmadı. </st><st c="51246">Son gördüğüm şey, hızlı gelen arabanın farlarıydı. </st><st c="51297">Sonrası, büyük ve şiddetli bir çarpma.</st></p>
			<p><st c="51335">Kendime geldiğimde, arabanın dışındaydım. </st><st c="51378">Buraya nasıl gelmiştim. </st><st c="51402">En son hatırladığım, arabanın ön koltuğunda panik halinde, bana doğru gelen arabaya bakıyor olduğumdu. </st><st c="51505">Şimdi arabanın dışındayım ve arabanın kapısı hala kapalı. </st><st c="51563">Sanırım kafamı direksiyona çarptım. </st><st c="51599">Hafif bir kanamam vardı. </st><st c="51624">Görüntüler, sesler yavaş yavaş yerlerini alıyordu. </st><st c="51675">Sarsılmıştım. </st><st c="51689">Başım ağrıyordu. </st><st c="51706">Şöyle bir üstüme başıma baktım. </st><st c="51738">Elbisem yırtılmış, ayakkabımın topuğu kırılmıştı. </st><st c="51788">“Her şey rezil oldu yine.” diyerek ağlamaya başladım. </st><st c="51842">“Bu şekilde randevuya gidemem ki. </st><st c="51876">Yeni bir elbise almak saatler sürer.”</st></p>
			<p><st c="51913">Ben bu şekilde yırtınırken, şirketin güvenlik görevlisi Suat abi koşarak garaja geldi. </st><st c="52001">Çok telaşlı görünüyordu. </st><st c="52026">Yardıma ihtiyacım vardı. </st><st c="52051">Suat abi bana doğru koştu, koştu, ve sonra, yanımdan geçti gitti. </st><st c="52117">Sanki ben orada değilmişim gibi. </st><st c="52150">“Suat abi buradayım!” diye seslendim. </st><st c="52188">Dönüp bakmadı bile. </st><st c="52208">Beni görmüyor, ya da duymuyor gibiydi. </st><st c="52247">Bu sırada arkamdan bir el bana dokundu. </st><st c="52287">“İyi misiniz?” dedi tanıdık, naif bir ses. </st><st c="52330">Bana çarpan adam olmalıydı bu. </st><st c="52361">“Şimdi görürsün gününü” gazıyla ve büyük bir hışımla döndüm, döndüm ki ne göreyim; Ferit Bey, şaşkın şaşkın bana bakıyor.</st></p>
		</section>
	<div id="charCountTotal" value="52482"></div></body>
</html>
