<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <br class="chapter" />
    <br class="chapter" />
    <br class="chapter" />
    <br class="chapter" />
    <br class="chapter" />

    <p class="normal">Bu el Selma’nın değil, Nilüfer’indi. Ferit ensesinde kız kardeşinin ruhunu duymuştu. Fakat bunu Yahya Aziz’e söylemedi. Ondan hemen ayrılıp Nilüfer’e koşmak istiyordu. Teyzesiyle kavga ettiği günden beri ayak basmadığı o eve şimdi gidecekti. İçinde bu karar birdenbire doğmuştu.</p>

    <p class="normal">Galata’daki saatin dibinde Yahya Aziz’den ayrıldı. Ensesinde Nilüfer’in elini hissetmesi, onda kız kardeşi için büyük bir korku uyandırmıştı. Bu korku hâdisenin fevkalâdeliğini düşündüremeyecek kadar şiddetliydi. Ne oldu kıza? Görünmedi bu sabah. Hocaya gitti mi? Röntgenini aldılar mı? Ne dediler? Belki yatağa düştü. Sabahtan beri his kırıntıları halinde içinden geçen bu meseleler, şimdi aydınlık ve düzenli tedailerle çeşitli ihtimallere bağlı hayaller uyandırıyordu. Çakır gözlerindeki endişeyi dumanlı ve kaçak bakışlarıyla hastadan gizlemeye çalışan hoca, “bir şey değil, fakat gidip yatmalısın” diyor, “Sanatoryum” diyor. Nilüfer’in yorgun vücudu, içindeki büyük korkuyu taşıyamayarak sallanmaktadır.</p>

    <p class="normal">Tramvayda, Ferit ablasının ölümü hatıralarına karışan fena hayallerinin yanı başında bir kuyudan gayet keskin bir aydınlık fışkırdığını ve bu aydınlığın gitgide bütün şuur sahnesine hâkim olarak ona sebepsiz bir iyimserliğin ferahlığını verdiğini de görüyordu. Bu duygusunun içinde Yahya Aziz’in bıraktığı iyi tesirden de bir şeyler vardı. Bu adamı birdenbire çok sevmişti. O kadar sevmişti ki, böylelerinin de içinde bulunduğu bir dünyada insanın fazla bedbaht olamayacağına benzer bir titrek inanç duyuyordu. Belki de benim ihtiyacım bu güzel imajı ona giydiriyor. Olmayan bir Yahya Aziz yaratıyorum. Zararı yok. Onun çamurundan böyle bir şeyin mümkün olabilmesi, yine onun bu yaratışa liyakatini gösterir.</p>

    <p class="normal">Kapının açılmakta gecikmesi, taşlıkta Nilüfer’in topuklu terliği şakırdadığı zaman, Ferit’e onun yataktan kalktığını ve Allah’a bin şükür, Necmiye teyzenin evde olmadığını sezdirdi. Nilüfer tekrar yatağına girdiği zaman Ferit’in tahminlerini doğruladı. Hoca bir radyoskopiden sonra “bu kadarı bizi korkutmaz. Önleriz. Fakat hemen git, yat. Ferit’i bana yolla” demiş. Nilüfer teyzesinin evindeki fena durumu anlatınca “öyleyse prevantoryum” demiş hoca. Fakat Nilüfer iki sene var, liseye gitmiyor. Onu maarifin prevantoryumuna almazlar. “Alırlar, ben vekile yazarım” demiş hoca.</p>

    <p class="normal">- Ah prevantoryum! Sahi! Ne iyi olur, ne iyi! diye ağladı Nilüfer.</p>

    <p class="normal">Yüzü bugün daha soluktu. “Bu kadarı bizi korkutmaz”, “bir şey değil”, “önleriz”, “dikkat lâzım”. Fakültede hocalar, kaç defa, hastanın psikolojisinden bahsederken, buna benzer sözlerin tedaviye dahil olduğunu söylemişlerdi. İçine dolan “fena” hükmünü tersine çeviren Ferit:</p>

    <p class="normal">- İyi dedi, telâşa lüzum yok. Ben ona bugün giderim. Vekile mektubu yazdırırım. Maarif müdürüne de bir tavsiye alır, gider, onunla da konuşurum. Prevantoryum hiç hatırımıza gelmedi.</p>

    <p class="normal">- Benim geldi. Fakat iki senedir talebe değilim. Almazlar, diyordum.</p>

    <p class="normal">- İki senedir hasta olduğun için gidemedin mektebe.</p>

    <p class="normal">Alırlar. Hoca isterse mutlaka alırlar. Cadı nerede? Doktorun söylediklerini ona söylemedin mi?</p>

    <p class="normal">Söylememiş. Komşuya gitmiş o galiba. Konuşmuyorlarmış o günden beri. Nilüfer yine sabah sabah onun abdest ibriğini doldurup ısıtmış. Havalar sıcak da karı yine soğuk su ile abdest almıyor. Nilüfer taşlığı da yıkamış. Çok yorulmuş ve yatmış.</p>

    <p class="normal">- Bırak artık bu işleri Nilüfer. Prevantoryuma gideceksin. Bırak.</p>

    <p class="normal">- Öldürür beni.</p>

    <p class="normal">- Ağzını açıp da tek söz söylerse ona söyle, ben öldüreceğim onu, ben!</p>

    <p class="normal">Hoca vekile bir mektup, maarif müdürüne de bir kart yazdı. Ferit mektubu postaya verdi ve müdüre gitti.</p>

    <p class="normal">Kartvizitteki isme başıyla bir reverans yapan maarif müdürü, Ferit’i dinledikten sonra, dışardaki sofada ve karşıdaki bekleme odasındaki insanlardan yarısının prevantoryum için dilekçe getirdiklerini, her gün bu müracaatların aynı nispette devam ettiğini, içerdeki hastaların sayısından dışarıda üç misli talep olduğunu, bir tek boş yatak olmadığını, iki sene evvel mektebi terk etmiş öğrencilerin değil, halen vazifelerine devam ettikleri halde ayakta duramayacak kadar hasta öğretmenlere bile yer bulunmadığını anlattı ve Ferit’in “vekil bey isterse” sualine, sağa doğru başını eğip kulağının memesine sağ omuzunu öptürmekle cevap verdi. Bu öpüşmenin tercümesi şu idi: “Çok şüpheli!”.</p>

    <p class="normal">Fena hayallerin ortasında kendisini sokakta bulan Ferit -saat dörde on var- Nilüfer’in meselesi yanında uyku saati gelinceye kadar günü nasıl geçireceğini bilememekten gelen yeni bir mesele peydah olduğunu gördü. Bunun ehemmiyeti daha az değildi. Gidilecek arkadaş yoktu. Hemen pansiyona dönüp şimdi onun gözlerinde bir mezar gibi derinleşen ve kararan bozuk yaylı koltuğa gömülerek okuyabileceği bir kitap yahut bir sinema veya bir Beyoğlu gezintisi onu çekmiyordu. Belki ömründe ilk defa, kendi varlığının lüzumsuzluğuna benzer bir duygunun bayıltıcı bir can sıkıntısına çevrilmek üzere olduğunu farzetti. Müdürlüğün önünde otobüs bekleyen üç kişinin zaman zaman aynı istikamete doğru çevrilen bakışlarından omuzlarının veya kollarının bir silkinişine kadar vuran sabırsızlığı kıskandı. İnsanın acele bir işi olmasındaki büyük saadetin kadrini bilselerdi, böyle somurtmazlardı. Ferit gibi, kendi muhayyilesinden bir varlık sebebi dilenmek zorunda kalmadıkça, hiç bir insan, peşinden koştuğu ve hırpalandığı işin zahmetlerini küçük, büyük bir baş belâsı telâkki etmek hatasından kurtulamayacaktı. Kendisini bu sabırsızların yanında her zamankinden fazla yalnız ve lüzumsuz bulan Ferit, onların peşinden otobüse binerken ne yapacağını bilmiyordu. Taksim’de indi. Susamıştı. Bir birahaneye girdi. Bir duble içti. Sonra bir daha. Bu kadarcık alkol varlığı yaldızlamaya ve mânâlandırmaya kâfi gelmişti. Sağ tarafındaki merdivenden, gramofon sesi ve kahkahalarla çınlayan ikinci kata inip çıkan o kadınlar şimdi ona biraz daha güzel görünüyordu.</p>

    <p class="normal">Bir duble daha içti. Büyük bir ferahlık duydu. Acıktı, iştahlı bir yemek yedi. Yanından geçen kadınlardan her biri ona Selma’yı hatırlatıyordu. Yaptığı kıyaslamalar onu eğlendirmişti.</p>

    <p class="normal">Lokantadan neşeli çıktı ve akşamın açık lâcivert zemini üstünde ışıkları yanmaya başlayan caddenin geceye giriş anı, ona, içinde Selma’nın hayali hiç eksik olmayan bir çok belirsiz ümitler verdi. Bu akşam Selma’nın imajı ve bira birbirine pek yakışmıştı.</p>

    <p class="normal">Tereddütsüz tramvaya atladı ve Selma’yı annesinin evinde aradı. Kapı açılmadı. Pencerelerde ışık yoktu. Tablo vakasından sonra bu aile dağıldı mı? Selma hâlâ babaannesinin evinde mi? Annesi nerede?</p>

    <p class="normal">Beyoğlu’na döndü ve iki saatten fazla gezdi. Çok yoruldu. Pansiyonun merdivenlerini bir hamlede çıkamadı. Her geceki dikkatiyle yıkanamadı ve kendini yatağa attı. Hemen uyumuştu.</p>

    <p class="normal">Bir gürültü ile uyandı. Keskin ve gittikçe Eda Hanıma ait olduğu anlaşılan bir ses onun adını çağırıyordu. Tahta bölmeyi yumrukluyordu. Yatağın içinde oturdu ve bağırdı:</p>

    <p class="normal">- Ne var? Ne oluyor?</p>

    <p class="normal">- Koşunuz, Ferit Bey, oğlum, koş Zehra’ya bir şeyler oluyor.</p>

    <p class="normal">Ferit kalktı ve ışığı yaktı. Paltosunu omuzuna alırken, içerde Eda Hanımın telâşlı çığlıkları arasında horoz ötüşüne benzer sesler geliyordu.</p>

    <p class="normal">Ferit evvelâ cırlak anayı susturdu. Zehra, yatağının içinde oturmuş, yüzü bembeyaz, gözleri karşıki duvarla tavanın birleştiği noktaya saplanmış, ağzı açık, alt dudağı ve çenesi tir tir titreyerek, ıkınır gibi hareketlerle horoz sesleri çıkarıyor, sağ eli havada çırpınıyor, sol elinin işaret parmağı boşlukta veya karşıki duvarda bir şey gösteriyordu. Ferit’in ihtarını artık dinlemeyen Eda Hanım yatağın kenarına oturup kalkarak Zehra’ya soruyordu:</p>

    <p class="normal">- Ne var, kızım, ne oluyorsun? Ne bağırıyorsun öyle? Sancın mı var?</p>

    <p class="normal">Ferid’e döndü ve tekrarladı:</p>

    <p class="normal">- Sancısı mı var? Ne gösteriyor karşıda? Sesi ilk defa bu gece çıktı. Birdenbire nasıl uyandım! Bir felâket var oğlum bir şey var, yangın gecesi de böyleydi. Mutlaka bir şey var. Hisseder Zehra. Göreceksin evlâdım. Allahım, sen bizi koru!</p>

    <p class="normal">Yükün kapısı açıktı. Dar kerevetin üstündeki yatağında, Tahir Bey, başında bir takke, şimdi bile gülümseyen yüzüyle Ferit’e bakıyor, sonra gözlerini yana doğru kaydırarak dudaklarının ucuyla -galiba dua- bir şeyler okuyordu. Babuş da yatağın içinde oturmuş, endişeli yüzünde çukura batmış parlak siyah gözlerini ablasından ayırmıyordu.</p>

    <p class="normal">Zehra birdenbire iki avucunu da yüzüne kapadı, kısa ve keskin bir çığlık kopardı. Sonra ellerini yüzünden çekti. Sol kolu yorganın üzerine düşmüştü. Sağ eli havada çırpınıyordu. Gözleri daha fazla büyümüştü. Açık ağzıyla büyük hava lokmaları yutarak anî ve derin nefesler alıyordu. Ferit’e bakmaya ve sağ elini ona doğru uzatarak bir işaret yapmaya başladı. Artık sesi çıkmıyordu. Halinde biraz daha fazla sükûn vardı. Yalnız bir şey anlatmak istediği görülüyordu.</p>

    <p class="normal">Ferit yaklaştı.</p>

    <p class="normal">- Ne istiyorsun Zehra?</p>

    <p class="normal">Kız sol elini yukarı kaldırdı, avucunu açtı ve sağ eliyle yazı yazar gibi bir hareket yaptı. Eda Hanım bağırdı:</p>

    <p class="normal">- Ha! İyi, iyi! Yazmak istiyor! Aman oğlum, koş, bir kalem bul!</p>

    <p class="normal">Ferit odasındaki ceketinin cebinden kalem, kâğıt getirdi.</p>

    <p class="normal">Zehra’nın dizine bir teneke kutu ve üzerine de kâğıt koydular. Kızın elinde kalem, kâğıda yaklaşmış, fakat değmiyor, bir iki santimetre kadar yüksekte, mekanik bir süratle kırık çizgiler ve helezonlar çiziyordu. Gözleri donuklaştı ve bütün vücudu hareketsiz kaldı. Yalnız kalemi tutan eli boşluktaki çırpınmasına devam ediyordu.</p>

    <p class="normal">Eda Hanım, başını ona yaklaştırarak:</p>

    <p class="normal">- Zehra, Zehra! Kızım! diye bağırdı.</p>

    <p class="normal">Fakat Zehra’nın donmuş bakışlarında hiç bir şuur belirtisi yoktu. Anası Ferit’e dönerek:</p>

    <p class="normal">- Oğlum! diye bağırdı, ne oldu evlâdıma, ne oldu? Ben onun bu halini hiç görmedim. Gözlerine bak oğlum, peçiç taşı gibi kaskatı oldu. Beni duymuyor, anlamıyor.</p>

    <p class="normal">Ferit kadını yine susturdu ve Zehra’ya doğru eğilip onun kulağına:</p>

    <p class="normal">- Haydi dedi, Zehra, yaz, yaz yavrum!</p>

    <p class="normal">Kalem birdenbire kâğıda değdi, iki üç mânâsız çizgiden sonra, uzaktan okunmayan bir kelime yazdı.</p>

    <p class="normal">Ferit kâğıdın üzerine eğildi ve eziyetli bir dikkatten sonra şu kelimeyi okudu: “Öldürdüler.”</p>

    <p class="normal">Ferit doğruldu ve kızın şimdi kendine bakan gözlerine bakarak sordu:</p>

    <p class="normal">- Kimi öldürdüler?</p>

    <p class="normal">Zehra’nın gözleri tekrar donuklaştı. Bu sefer alt çenesi, dişleri birbirine vuracak kadar titriyordu. Yazdı. “Gördüm. Kadını. Bıçak sapladılar göğsüne. Tanımıyorum.”</p>

    <p class="normal">Ferit bu cümleleri yüksek sesle okurken, elinden kalem düşen Zehra başını arkaya salıverdi ve kendinden geçti. Ferit’in küçük iki tokadıyla ayıldı ve gözlerini açtı: Bir iki derin nefesten sonra teneffüsünün ritmi düzeldi. Daha sonra benzine kan geldi ve bakışları tabiileşti.</p>

    <p class="normal">Ferit Eda Hanıma baktı:</p>

    <p class="normal">- Geçti, dedi, korkulu bir rüya görmüş.</p>

    <p class="normal">Fakat Zehra, birdenbire sol elinin işaret parmağını protesto makamında havada salladı ve ağzından yine o acayip horoz sesi çıktı.</p>

    <p class="normal">Bunun mânâsını daha iyi anlayan Eda Hanım:</p>

    <p class="normal">- Yok oğlum, yok! Rüya filân değil! dedi.</p>

    <p class="normal">- Nedir öyleyse?</p>

    <p class="normal">- Görür o. Bazen görür. İnan buna. Dili tutulmadan da vardı bu onda. Meselâ yanan evin penceresinde otururken sokaktan geçecek adamı görürdü oğlum. Söylerdi: “Şimdi müfettişin karısı geçecek” diye. Geçerdi kadın. Hiç şaşmaz oğlum, inan buna. Fakat her zaman değil. Bazen içine doğar. Hiç şaşmaz.</p>

    <p class="normal">Ferit, kabul ve red hallerinden hiç birine girmeden Zehra’nın şimdi ona dikkatle bakan gözleriyle karşılaşarak hafifçe gülümsedi. Birdenbire hatırına Yahya Aziz gelmişti. Belki de bütün ihtimallere saygı telkinini ondan aldığı için.</p>

    <p class="normal">Tatlı filozofu uyandırmayı düşündü.</p>

    <p class="normal">Eda Hanım tekrarlıyordu:</p>

    <p class="normal">- İnan oğlum, gülme. Görürsünüz. Tanıdığımız birini öldürdüler. Fakat kendisi tanımıyor. Belki de sen tanırsın?</p>

    <p class="normal">- Ben mi?</p>

    <p class="normal">Zehra’ya döndü ve böyle bir şeye inanmaktaki utancını sahte bir istihza gülüşüyle maskelemeye çalışarak sordu:</p>

    <p class="normal">- Benim tanıdığım bir kadın mı öldü?</p>

    <p class="normal">Zehra kaşlarını ve omuzlarını kaldırdı. Bilmiyordu.</p>

    <p class="normal">- Bakalım! dedi Ferit.</p>

    <p class="normal">Ve düşündü: Kim olabilir? İlk hatırına gelen Selma idi. Ürperdi. Utancını da beraber taşıdığı bir korku içinde Zehra’ya sordu:</p>

    <p class="normal">- Öldürülen kadın genç miydi?</p>

    <p class="normal">Zehra kaşlarını kaldırdı: Hayır.</p>

    <p class="normal">- İhtiyar mıydı?</p>

    <p class="normal">Zehra gözlerini yumdu: Evet.</p>

    <p class="normal">- Esmer miydi? Saçları beyaz mıydı? Dudağının sol tarafında ben var mıydı?</p>

    <p class="normal">Zehra omuzlarını kaldırdı: Bilmiyor.</p>

    <p class="normal">Ferit, Necmiye teyzeyi düşünmüştü. Peşinden Selma’nın annesi aklına geldi. Gülümsedi. Bu iki kadından hangisinin ölüm haberi gelse müjde idi.</p>

    <p class="normal">Oda kapısına baktı. Eda Hanım onun yoluna durarak:</p>

    <p class="normal">- Oğlum gitme! dedi, biraz daha otur. Benim içimde bir korku var. Otur. Yatağın kenarına otur. Kusura bakma. O kör olası Vafi bize bir sandalye bile vermedi.</p>

    <p class="normal">Ferit oturdu.</p>

    <p class="normal">- Korkmayın, dedi, kriz geçti.</p>

    <p class="normal">- Ondan korkmuyorum. Bir şey var. Bir felâket var muhakkak.</p>

    <p class="normal">Zehra başını iki yana sallıyordu. Anası sordu:</p>

    <p class="normal">- Değil mi? Felâket değil mi?</p>

    <p class="normal">Kızın kaşları menfî cevap verdi.</p>

    <p class="normal">- Öldürmediler mi?</p>

    <p class="normal">Bu sefer müsbet cevap. Demek öldürmüşlerdi. Fakat anası için bir felâket yoktu.</p>

    <p class="normal">Ferit, Zehra’nın, şimdi yorgun, fakat uykuya teslim olmaya hazırlanıyormuş gibi küçülen ve hafifçe nemlenerek süzülen gözlerine bakıyordu. Belki herkeste biraz öyleydi; fakat Zehra’da gözler, kulağımızın duymadığı ve idrakimizin vasıtasız anladığı sözler söyleyen hareketsiz ve sessiz birer küçük ağızdı. Mânâ bu cilâlı ve yuvarlak sathın neresinden sızıyor, idrakimize bir anda nasıl doluyordu? Kelimelerle tercümesi mümkün olmayan bu sessiz musiki dilinin iç strüktürü neydi? Felsefede bir gün hoca, Fransa’dan İstanbul’a gelip üniversitede bir konferans veren <span class="ideitalik">Georges Dumas</span>’ın mekanist telâkkiyi müdafaa için, gözlerin, mânâlarını kendi kendilerinden değil, onları çeviren cildin kımıldanışlarından aldığını izah eden sözlerini anlatmıştı. Fransız âlimi, buna inanmak için bir kâğıda gözlerin hizasına tam gelebilecek iki delik açılmasını ve bu kâğıdın bir maske gibi gözlerin üstüne konmasını tavsiye etmiş: Kâğıdın deliklerinden görünen gözlerin kendilerinde hiç bir mânâ olmadığı o zaman anlaşılırmış.</p>

    <p class="normal">Ferit hemen kalktı, yorganın üstündeki kâğıdı aldı ve Zehra’nın yüzüne tutup kalemle göz yerlerine işaret koydu. Eda Hanımdan küçük bir makas istedi. Ve işaret ettiği yerlerde birer göz deliği açtı. Kâğıdı Zehra’nın yüzüne koydu ve deliklerde hayretten parlayan gözlere bütün dikkatiyle baktı. Eda Hanımın sual yağmurunu sağ omuzunun bir hareketiyle dindirmeye çalışıyor ve bakmaya devam ediyordu. Işık tavandan geldiği için, Zehra’nın gözbebeklerindeki parlak nokta, yukarı tarafta, sola doğru, kirpiklere yakındı. Bu noktayı, ruhun aydınlığını dışarı veren bir mânâ deliği gibi anlamaya imkân yoktu. Gözün hadekası da, onu çevreleyen hareketli deri görünmediği için, küçük bir cam muhafaza içinde saklı zeytin tanesi kadar mânâsızdı. Ferit <span class="ideitalik">Georges Dumas</span>’ya hak vermek üzereydi. Fakat biraz daha bakınca gözün simsiyah bebeğinden ve etrafındaki biraz daha açık renkli tabakadan karanlık ışınları veya dumanımsı, gölgemsi, buharımsı şeyler tasavvur ettiren bir seyyalenin fışkırdığını sezer gibi oldu. Gittikçe daha vuzuh kazanan bu intibaın kendi muhayyilesinden gelmediğine emin olmak için, şuurunun bütün muhtevasını kontrol altına almaya çalıştı ve ikiye ayırdığı dikkatin bir bölümünü tamamıyla dışarıya doğru yönelterek Zehra’nın gözbebekleri üstünde topladı.</p>

    <p class="normal">Ve kâğıdı birdenbire çekti. Hiç şüphesiz bu gözlerden kendi içine bir şeyler doluyordu. Bunlar, aklımız için ne kadar paradoksal olursa olsun, mânâları anlaşılmayan mânâlardı. Gözün kendi cevheri, etrafındaki adale ve deri çevresindeki ürperişlere ve kımıldanışlara muhtaç olmadan, karşısındakinin içine dolan ruh muhtevaları püskürtüyordu.</p>

    <p class="normal">Ferit, Eda Hanımın sabırsızlığını yatıştırmak için:</p>

    <p class="normal">- Hiç! dedi, bu bir muayene usulüdür.</p>

    <p class="normal">- Gözleri sağlamdır Zehra’nın, oğlum, boşuna muayene etme. Uzağı da, yakını da çok iyi görür.</p>

    <p class="normal">- Ben başka şeye baktım.</p>

    <p class="normal">- Neye baktın?</p>

    <p class="normal">- Herkesin görmediği şeyleri, uzakları görüyor mu diye baktım.</p>

    <p class="normal">- Görüyor oğlum. İnan vallahi.</p>

    <p class="normal">Yükten Tahir Beyin horultusu gelirken, Eda Hanım “dur, dur” diye mırıldanarak yürüdü, kapının yanındaki gaz sandığının üstünden bir kibrit kutusu alıp Ferit’in eline tutuşturdu:</p>

    <p class="normal">- Bunun içinden bir kaç kibrit al. Avucunun içinde kapa. Fakat kaç tane aldığını gösterme. Zehra sana kaç tane olduğunu söylesin.</p>

    <p class="normal">Ferit bir tutam kibriti avucunun içinde kapadı. Kaç tane olduğunu kendisi de bilmiyordu. Zehra onun yumruğuna bir iki saniyeden fazla sürmeyen bir dikkatle baktıktan sonra parmaklarıyla “altı” sayısını bildirdi.</p>

    <p class="normal">Ferit avucunu açtı ve kibritleri saydı: altı.</p>

    <p class="normal">Eda Hanım bağırdı:</p>

    <p class="normal">- Gördün mü oğlum, şaşmaz dedim sana. Rahmetli babasının da bu marifeti vardı.</p>

    <p class="normal">Ferit tecrübeyi tekrarladı. Zehra yine yanılmadı. Fakat üçüncü ve dördüncü tecrübe hatalıydı.</p>

    <p class="normal">Eda Hanım:</p>

    <p class="normal">- Yoruldu da ondan! dedi.</p>

    <p class="normal">Ferit kaşlarını ve omuzlarını kaldırdı: Ne kabul, ne red. Yahya Aziz haklıdır.</p>

    <p class="normal">Ve kalktı:</p>

    <p class="normal">- Allah rahatlık versin, dedi, mademki yoruldu, uyusun, fena rüyalar görürse hemen siz de telâş etmeyin. Geçer.</p>

    <p class="normal">Odasına geldiği zaman, yatağa girmeden, uzun bir müddet ayakta durdu. İçinde Zehra’nın gözlerinden gelen tesirlerin yükünü duyuyordu. Muhakkak ki ondan kendisine intikal eden ağır bir şey vardı ve bu şey, kendi muhayyilesinin eseri değildi. Zehra’nın <span class="ideitalik">vision</span>’undan korkmuyordu. Buna inanmıyordu. Avuç tecrübesinde ilk başarıların bir tesadüften başka bir şey olmaması çok mümkündü. Bu gece Zehra’nın gözlerinden başka hâdise yoktu. Üst tarafı Eda Hanımın telâşında bir dil kalabalığıyla şişen küçük bir kâbustan başka bir şey değildi. <span class="ideitalik">Cochemar</span> <span class="ideitalik">hallucinatoire</span>. İşte burada söz Mister Joe’nundur.</p>

    <p class="normal">Ferit yatağa doğru giderken durdu ve gözlerini yumdu. Şimdi yine Zehra’nın yüzünü realitedekine yakın bir vuzuhla görüyordu, işte, kız başını yastığa koydu ve gözlerini yumdu. Sonra birdenbire sağ tarafına döndü ve yorganı burnuna kadar çekti. Acaba öyle mi? Ferit bunu görmek için Eda Hanımın odasına gitmeyi düşündü. Vazgeçti ve yattı.</p>

    <p class="normal">Ne kadar uyuduğunu bilmiyor. Yine bir gürültü ile uyandı. Bu sefer kapı vuruluyordu. Doğruldu ve seslendi. Gelen Vafi Beydi.</p>

    <p class="normal">Ferit kalkıp ışığı yaktı ve saatine baktı. Dörde geliyordu. Gecenin bu saatinde Vafi Beyin işi ne?</p>

    <p class="normal">Sarıdan dejenere sakalı zıpladı ve:</p>

    <p class="normal">- Giyin oğlum! dedi Vafi Bey.</p>

    <p class="normal">- Giyineyim mi?</p>

    <p class="normal">- Evet, seni bir polis istiyor. Aşağıda bekliyor.</p>

    <p class="normal">- Polis mi? Ne münasebet!</p>

    <p class="normal">- Benim sana soracağım şeyi sen bana soruyorsun.</p>

    <p class="normal">Ferit iki omuzunu da yukarı kaldırdı ve indirmedi.</p>

    <p class="normal">Vafi Bey tekrarladı:</p>

    <p class="normal">- Giyin oğlum. Çabuk gel.</p>

    <p class="normal">İhtiyarın gölgesi odanın dışındaki karanlıkta kayboldu.</p>

    <p class="normal">Polis! Gecenin bu saatinde polis! Ne münasebet! Ferit kendisini bir zabıta vakasına bağlayabilecek ihtimallerden birini düşünemediği için, giyinmeye nereden başlayacağını şaşırarak evvelâ takacağı boyunbağını aradı. Yüksek sesle: Polis dedi, sonra içinden düşündü: Acele bir vaka. Babam. Babam mı geldi? Beni polisle mi arıyor? Ne münasebet! Bir hırsızlık mı? Kim, ne, nerede... Ne münasebet! Nedir? Bir cinayet mi? Zehra’nın horoz gibi ötüşünden ve çırpınışından kâğıt üzerine döktüğü rüyaya kadar süratle yuvarlanan hatıralar arasında Ferit, pantolonunun bir ayağını çekti ve durdu: Ne münasebet! Nedir öyleyse? Dünyanın bütün meçhulleri, onu gecenin bu saatinde arayan polisin üniformasını mı giymişti? Bu memur, bütün meçhullerin değilse, Ferit’e hangi münasebetle ilişen, ne çeşit bir sırrın elçisiydi?</p>

    <p class="normal">İnsanı geleceğe doğru sürükleyerek çekip götüren bir tecessüs Ferit’i merdivenlerden aşağıya yuvarlanan bir adamın baş dönmesi içinde koşturdu.</p>

    <p class="normal">Polis Vafi Beyin odasında, ayakta duruyordu.</p>

    <p class="normal">- Adınız Ferit Gülener mi? Beşiktaş’ta bir ablanız bir halanız var mı?</p>

    <p class="normal">- Evet. Ablam değil, kız kardeşim; halam değil, teyzem.</p>

    <p class="normal">Polis elindeki pusulayı ışığa tutarak:</p>

    <p class="normal">- Nilo... Nibe... diye çıkarmaya uğraşıyordu.</p>

    <p class="normal">- Nilüfer! dedi Ferit.</p>

    <p class="normal">- Ve Necmiye Hanım. Halan.</p>

    <p class="normal">- Halam değil teyzem. Ne var? Bu saatte yüreğimi oynattınız. Ne var? Fena bir şey mi?</p>

    <p class="normal">- Beşiktaş merkezine kadar gideceğiz.</p>

    <p class="normal">- Ne var? Bir vaka mı? Kız kardeşime bir şey mi oldu? Söylesenize...</p>

    <p class="normal">Polis önüne bakarak:</p>

    <p class="normal">- Bir cinayet var! dedi.</p>

    <p class="normal">- Cinayet!</p>

    <p class="normal">Ferit’in bütün vücudu soğuk bir demir haline geldi.</p>

    <p class="normal">- Kimi öldürdüler?</p>

    <p class="normal">Polis kapıya doğru yürürken cevap verdi:</p>

    <p class="normal">- Teyzeni öldürmüşler. Evde kız kardeşinden başka kimse yokmuş. Onun halini şüpheli görmüşler. Hasta imiş de galiba. Ağzından kan boşalmış. İyice konuşamıyor. Merkez seni aramış. Acele istiyorlar.</p>

    <p class="normal">- Bir taksi bulalım.</p>

    <p class="normal">- Buluruz.</p>

    <p class="normal">- Nasıl öldürmüşler?</p>

    <p class="normal">Polis yolda cevap verdi:</p>

    <p class="normal">- Göğsüne bıçak saplamışlar…</p>

    <p class="normal">- Kız kardeşimden mi şüphe ediyorlar?</p>

    <p class="normal">- Bilmem. Komiser Bey telefonla konuştu. Ben seni Beşiktaş merkezine götüreceğim. Bildiğim bu kadar.</p>
  </div>

  <div class="calibre1" id="calibre_pb_13"></div>
</body>
</html>
