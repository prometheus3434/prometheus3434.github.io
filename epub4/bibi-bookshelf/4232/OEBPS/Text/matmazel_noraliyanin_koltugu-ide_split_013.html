<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <br class="chapter" />
    <br class="chapter" />
    <br class="chapter" />
    <br class="chapter" />
    <br class="chapter" />

    <p class="normal">Kendini yatağın üzerine elbiseyle koyuverdiği zaman, gözlerinin önüne teyzesinin kana bulanmış yüzü geldi. Bu hayal onu -kol saatine baktı- on iki saatten beri kovalıyordu. Cesedi görseydi, hayal şiddetinden hiç bir şey kazanmayacaktı. Karakolda, teyzesinin evine gitmek istediği zaman, komiser ona müddeiumumî muavini gelinceye kadar cinayet odasına kimsenin giremeyeceğini söyledikten sonra, Bursa’da yapıldığı anlaşılan bir bıçağın kabzasına kadar kalbe sokulduğunu, katilin kanlı avuçlarını kadının yüzüne sürüp alnını, yanaklarını ve çenesini tamamıyla kana buladığını anlatmıştı. Ferit şüphe altında kalmaktan korkmasaydı, o anda bir hayret çığlığı koparacaktı. İki gün evvel Nilüfer’e teyzeyi öldürmek istediğini söylediği zaman, avuçlarındaki kanı onun yüzüne bulamayı düşünmüştü. O tasavvurunun böyle tıpatıp gerçekleşmesindeki çıldırtıcı tesadüf -fakat böyle tesadüf olmaz, bıçak da benim tasavvur ettiğim gibi kalbe saplanmaz. Zehra’nın vision’u da mı tesadüf? -Çıldırtıcı... Harikulâdelik, eğer bu hayalini de o gün Nilüfer’e söylemişse -ki şimdi bunu hatırlayamıyorum, beynim erimiş bir halde, fakat belki ilerde hatırlarım- bütün şüpheleri kız kardeşinin üzerine yıkan bir izahattan başka makul bir düşünceye imkân vermiyordu. Nilüfer’e koşturulan hekim, ciğerden boşalan kanı durdurmak için, kızın bir kelime konuşmasını bile menetmeseydi, Ferit hakikati onun ağzından öğrenecek miydi? Nilüfer! Kaatil! Teyzesinin kaatili! Bıçağı o kadar ustalıkla kalbe saplıyor ve o kadar soğukkanlılıkla yahut Ferit’e iki gün evvel gelen intikam hırsıyla avuçlarının kanını kadının yüzüne bulaştırıyor ki... Nilüfer! -çıldıracağım. Yapabilir mi bunu?- Polis de intikam âmilini bu kana bulanmış yüzde fazlasıyla buluyor. Fakat teyzenin çekmecesi de kırılmış ve içindeki miktarı meçhul para - ne kadar? Ferit bunu saatlerden beri tahmine çalıştı, fakat hiç bir şey düşünemedi- aşırılmış. “Belli ki, diyordu komiser, hem intikam, hem para” ve sol elinin işaret parmağını havaya kaldırarak ilâve ediyordu: “Herhalde teyzeni iyi tanıyan ve ona hıncı olan biri işlemiş bu cinayeti.” Nilüfer bir gürültü duymuş karşıki odada, hasta hasta kalkmış, karanlık sofada, elektrik düğmesini ararken yanında rüzgârını duyduğu bir karaltı -bir karaltı, Nilüfer başka bir şey hatırlamıyormuş- ona, kalın ve boğuk bir sesle: “Yerinden kımıldama! Ayağını öpeyim, kımıldama!” demiş. Ayağını öpeyim? “Tuhaf” diyor. Bu “Tuhaf” sözünde Nilüfer’e karşı bir şüphe mi gizli? Müddeiumumî muavini de bu nokta üzerinde durmuş. Nilüfer kımıldamamış. Aşağı katta hafif ayak sesleri. Teyzesinin odasında çıt yok. Bilmiyor Nilüfer daha evvel bıçağın saplandığını. Ayak sesleri aşağılarda çok dolaşmış. “Belki on beş dakika” diyormuş Nilüfer. Para aramış kaatil; ve bulmuş çekmeceyi sandık odasındaki ceviz sandığın içinde. Üstündeki şilteleri indirmiş, kilidi zahmetsizce açmış. Nereden bulmuş anahtarı? Polis ve adliye bu nokta üzerinde de duruyorlar. Nilüfer neden sonra, ayaklarının ucuna basarak merdiven başına gelmiş. Aşağıya kulak vermiş, beklemiş. Ses duymayınca, anlamış ki hırsız gitti. O zamana kadar cinayet hatırına gelmiyormuş. Teyzenin evi iki sene evvel de soyulduğu için, Nilüfer yanından geçen karaltının hırsız olduğuna hükmetmiş. Bakmış ki ses yok. Evvelâ ışığı yakmış, sonra teyzesinin kapısı açık duran odasına koşmuş, onu kanlar içinde görünce bağırmış. Evvelâ bir baygınlık geçirmiş, sonra kendini toplayıp sokağa fırlamış, yine bağırmış. Allah’tan bekçi geçiyormuş. Düdük çalmış. Polis de gelmiş. Nilüfer bunları anlatırken ağzından kan boşalmış ve yemek odasındaki minderin üzerine yığılıp kalmış. Komiser eve gelince Nilüfer bu ifadeyi zar zor verebilmiş. Dört ev yukarıdaki doktor İzzeddin gelmiş, hastanın konuşmasını menetmiş. Ferit karakolda iki saatten fazla ifade verdikten sonra teyzesinin evine geldiği zaman, cesedin bulunduğu odaya çıkmadı, yemek odasındaki minderde kalan Nilüfer’in yanına koştu, İzzeddin oradaydı. İki komşu kızı da Nilüfer’in başucundan ayrılmamıştı. Hekim Ferit’i Nilüfer’le konuşturmadı. İki kardeş bakıştılar. Sonra Ferit’i dışarı çıkaran doktor, hastanın bu heyecan muhitinde kalmasının doğru olmadığını, mutlaka başka bir eve yahut hastahaneye götürülmesinin şart olduğunu söylemişti. Ferit eczahaneden profesöre telefon etti. Otomobiline atlayıp gelmeseydi o, adliyenin Nilüfer hakkında tevkif kararı vermesi ihtimali bile vardı. Ne kadar uğraştı hoca. Bir avukat da çağırdı. Ne heyecanlı anlar! On iki saat.</p>

    <p class="normal">Hayatının en baş döndürücü, en allak bullak edici on iki saati. Aman Allah! Karakoldan eve, evden adliyeye, adliyeden karakola, içinde “acaba teyzemi ben mi öldürdüm?” şüphesine kadar giden savruk düşüncelerle Nilüfer’in kaatil olması ihtimali bulunmadığını adliyede izah edip tevkifine mâni olmaya çalışan avukatın deliller arasında, teyzenin kanlı yüzünü sık sık Ferid’in şuuruna çıkaran sayısız hayallerin kasırgası.</p>

    <p class="normal">Sonra yine profesör delâletiyle -Ah bu adam! Ben yalnız onun iyiliklerini ödemek için bile yaşamak ve çalışmak zorundayım- Nilüfer’in Nişantaşı’ndaki hastahaneye taşınması... Bittim! Bittim!</p>

    <p class="normal">Ferit yine saate baktı. Beşe çeyrek vardı. Biraz dinlendikten sonra hastahaneye gidip Nilüfer’i görmeliydi. Ona sormalıydı; “Ben sana teyzemi öldürmek istediğimi söylediğim zaman, kanlı ellerimi onun yüzüne sürmeyi düşündüğümü de söyledim mi?” Hayır, fakat bak, iki gözüm. Nilüfer’e bunu söylemekte bir tehlike var. Ya teyzemi öldüren o ise? Fakat mümkün mü bu, mümkün mü? O bir adam öldürebilir mi? Nilüfer’in bir kuş öldüremeyeceğini ve yüz adam öldürebileceğini iddia edenlere de hak verdirecek huy tezatlarını, anasının da, babasının da, yedi ceddinin de kromozomlarından onun bol bol aldığına şüphe yok. Ne dedi o gün! “Acır mıyım hiç? Vallahi o karıyı öldürmek benim de kaç defa aklımdan geçti.” Fakat Nilüfer’i kurtaran şey, gecenin o saatinde, bekçilerden birinin o sokaktan elinde bavil (bavul) şüpheli bir adamın çıkıp hızlı hızlı yokuşu inmesiydi. Bekçi bu adamı görmüştü. Cinayeti haber aldığından yirmi dakika kadar evvel... Gölge köşeyi kıvrılınca arkasından koşan bekçi onu gözden kaybetmişti. Yokuşlardaki evlerden birine mi girmişti gölge? Sonra komşular, Nilüfer’in ahlâkı ve Necmiye Hanımla iyi geçindiği hakkında o kadar dostça ve mübalâğalı ifadeler vermişlerdi ki, profesörün de aile hakkında iyi şahadeti üste gelince kızcağız yakayı kurtarabilmişti. Ha! Hastalığı da adliyenin yüreğini yumuşatmıştı. Fakat bavullu gölge, eğer Ferit’in uyurken vücudundan ayrılan ruhu (double’u) değilse, onun teyzeyi bıçakla ve kalbinden vurarak öldürmek istediğini, kanlı avuçlarıyla maktulün yüzünü kızıla boyamayı düşündüğünü ne biliyordu? Hesapça teyzeyi ya ben öldürdüm, ya Nilüfer.</p>

    <p class="normal">Ferit yatağından birdenbire sıçradı. Şimdi hatırlıyordu. Teyzeyi öldürmek ve ne şekilde öldürmek istediğini bir de Tosun’a anlatmamış mıydı? Hayır, fakat dur, romatizmalı bacaklarıyla... Dur... Romatizma... Hangisi? Romatizma var, aylarca hastayı odasına mıhlar; romatizma var azalır çoğalır. Olmaz. Hem de niçin? Paraya ihtiyacı yok herifin! Sonra, dur be yahu, tambur çalarken ağlıyordu adam. Olamaz. Olamaz yok, bu dünyada her şey olur. Fakat olağanlık derecesi ihtimali hesaba vurulduğu zaman, olamaza yaklaşan nisbî bir olamazlıkla olamaz bu. Peki iki gözüm, o olamaz da ne olur? Nilüfer mi teyzesini boğazlar? Sen mi geceleyin somnambül halinde, Zehra’dan aldığın gizli bir telkinle evden çıkıp gider, kadıncağızı temizlersin? Tabiî... Vafi Beyin evinde her şey olur. Mannik’i taife götürür. Fatma’nın Hüseyin’i hortlayıp koynuna girer. Zehra havayı koklayarak saatin kaç olduğunu bilir, duvarda teyzenin kalbine bıçak saplanarak öldürüldüğünü sinema seyrediyormuş gibi görür... Aman dur! Kes! İçim eziliyor. Daha ağzıma bir lokma bir şey koymadım. Fakat açlık değil bu. İçim tuhaf bir şekilde eziliyor.</p>

    <p class="normal">Ağlamak istiyordu, fakat teyzenin öldüğünü haber aldığı on iki saatten beri gözlerinden bir damla yaş çıkmadı. Annesi ve ablaları öldüğü zaman da hıçkırıkları gecikmişti, fakat bu kadar değil. Tecrübeyle biliyordu ki, hiç bir ölüm vakası, gerçek aktüalitesi içinde, yani geçmişe mal olup da muhayyileye hafıza yoluyla girmeden evvel, tesirini göstermezdi. Ancak şimdi, teyzesine karşı, ruhunda biraz evvelki istihza kımıldanışının bir reaksiyonu olarak -fakat bu da muhakkak değil ve belki de kısmen doğru- merhamete benzer bir şey duyuyordu. Ölümün bütün kusurları temizleyen banyosuna teyze şimdi giriyordu. Cimriliği ve hainliği azalmaya başlamıştı. Şimdi asmaya bakan pencerenin önünde ut çalıyordu. Gözlerinde kararan yeşillerin gölgesi ve mahzunluğu vardı. Sevilmemişti hiç. Necmiye teyze; evlenmemişti; onu hiç kimse anlamamıştı. Belki bütün hainler gibi o da bunun için haindi. Fakat şimdi hain değildi. Asmalı odada, Ferit’in önüne kahvaltı tepsisini koyuyor, her zamanki tutuk ve kederli sesiyle “Ekmeğe tereyağ süreyim de ye evlâdım”, diyordu, “çok zayıfsın evlâdım, ye... E mi?”</p>

    <p class="normal">Ferit ağlamağa başladı. Nasıl, biz, hislerimizin uşakları, nasıl onların kölesi oluyoruz? Nasıl, ben bu kadını öldürmeyi düşünecek kadar onun bende bıraktığı iyi tesir ve hâtıralara ihanet edebiliyorum? Onu ben öldürmedim, fakat öldüren adamla suç ortağı değil miyim?</p>

    <p class="normal">Ve kederine karışan bir utançla, yüzünü yastığa kapayarak ağlıyordu. Nilüfer’in birdenbire ciğerini deşen hissin ne olduğunu şimdi anlıyordu. Ondan şüphe etmesinden de utanıyordu.</p>

    <p class="normal">Hemen kalktı ve musluğa koştu. Ellerini ve başını iyice yıkadı. Nilüferi ve ondan sonra da -mutlaka- Selma’yı görmek istiyordu. İçinde bir bambaşkalık vardı. Ona herkesten özür dilemek ihtiyacını veren bir adalet hissiyle canlanmıştı.</p>

    <p class="normal">Sokağa çıkınca, berberde traş oldu. Sonra bir taksiye atladı ve hastahaneye gitti.</p>

    <p class="normal">Kan dinmişti, fakat hastanın konuşmaması lâzımdı. Ferit, Nilüferin odasına girmeden evvel koridorda ona ciğerin sürprizleri hakkında bir konferans vermeye kalkan genç nöbetçi hekimi dinlemedi, “Ben dört sene Tıp Fakültesinde okudum” dedi ve yürüdü.</p>

    <p class="normal">Nilüfer arkasını yastıklara dayamış, yatağın içinde oturuyordu. Solgundu. Çok solgun. Yüzü yastığın renginden, Ferit’in iki ablasında, bilhassa Neriman’da büyük <span class="ideitalik">H</span><span class="ideitalik">émoptysie</span>’lerden sonra gördüğü bir uçuk sarartı nüansıyla ayrılıyordu.</p>

    <p class="normal">Karyolanın yanına bir sandalye çeken Ferit:</p>

    <p class="normal">- Konuşma! dedi. Nöbetçi doktordan iyilik haberini aldım.</p>

    <p class="normal">Nilüfer gözlerini yumdu ve yanaklarına doğru yaşlar sızmaya başladı.</p>

    <p class="normal">Ferit önüne baktı. Nilüfer iki ablasının da bu “iyilik” haberlerini dinleye dinleye öldüklerini unutmuş olamazdı. Arada bir fark varsa o zaman anneleri sağdı, babaları kaybolmamıştı, zengindiler. Şimdi Necmiye teyze bile yok. Parası çalınmış. Bir hastahane odasının silinmeye yüz tutan beyazlığına akşamın esmer güneşi tehlikeli bir geceyi sezdirerek dolmaktadır. Böyle bir odada ve böyle bir anda iki kardeş bakıştığı zaman, bütün bunların hepsi duyulur ve ciğerinden 150 gram kan boşalmış kardeş, ağlamaz da ne yapar?</p>

    <p class="normal">Fakat Nilüfer titrek bir fısıltı halinde:</p>

    <p class="normal">- Ben kendim için ağlamıyorum! dedi.</p>

    <p class="normal">- Konuşma yavrum!</p>

    <p class="normal">- Söylemezsem ölürüm. Seni... Bekliyordum. Bunu söylemek için.</p>

    <p class="normal">- Neyi? Bırak… Yarın söylersin.</p>

    <p class="normal">Nilüfer’in iri gözlerinde bir hamle parladı. Söyleyecekti. Yalnız ciğerden değil, ruhtan da kan boşalır. Boşaltmazsa tıkanacaktı. Dün öğleden sonra Nilüfer’in odasına giren Necmiye teyze, yatağın ayakucuna oturmuş:</p>

    <p class="normal">“- Kızım, demiş, seninle ciddî konuşacağım.”</p>

    <p class="normal">- Peki, bunu şimdi anlatma yavrum, Nilüfer. Çok rica ederim, yarına bırak! dedi Ferit.</p>

    <p class="normal">“- Ciddî konuşacağım, demiş, çünkü şuramda, göğsümün şurasında, kalbimden boğazıma doğru bir sıkıntı var, demiş. Bilmem nedir. İçime öyle doğuyor fakat. Ben çok yaşamam artık, demiş.”</p>

    <p class="normal">Ve ağlamaya başlamış. Nilüfer de bunu söylerken sesli ağlıyordu.</p>

    <p class="normal">Ayağa kalktı Ferit ve:</p>

    <p class="normal">- Kes, diye bağırdı, kes!</p>

    <p class="normal">“- Rahmetli büyük baban Seyfi Paşa beni hiç sevmezdi, demiş. Varsa Nazire, yoksa Nazire, demiş. Annen onun demiş. Yine de annemin perhiz yemeklerini ben pişirirdim. Nüzûl indikten sonra yatağından kalkamazdı, oturağını ben sürerdim altına. Saçlarını ben tarardım. Çamaşırlarını ben değiştirirdim. Kuran’ını ben okurdum yüksek sesle, demiş. Mürebbiyeler, Fransızca hocalar, piyano muallimleri hep Nazire için gelirdi demiş. O prensesti, ben aşçı, ben hizmetçi, ben hasta bakıcı ve hafız hanım. Annen piyanoda Chopin çalardı, ben udda hicaz peşrevi. Hiç kimse bizim kardeş olduğumuza inanmazdı, demiş. Ne huyumuz benzerdi, ne yüzümüz. Onu şımarttılar, şımarttılar, beni zehirlediler, zehirlediler, demiş. Anneannem bana Yasin-i Şerifi ezberlettiği için paşa babam “Hafız Hanım” derdi bana. Alay ederdi benimle. Biri yamak, iki erkek aşçımız, üç hizmetçimiz vardı.”</p>

    <p class="normal">- Alt tarafını yarın anlatırsın, Nilüfer.</p>

    <p class="normal">- Dinle ağabey, söylemezsem boğulurum.</p>

    <p class="normal">- Yorulacaksın, yavrum, kes Allah aşkına.</p>

    <p class="normal">“- Ben, töbe estağfurullah, Allah’a da isyan ederdim, demiş. İnanmaz oldum ona. Töbeler olsun, hâlâ var mıdır, yok mudur, bilmem, demiş. Olsa böyle mi yapardı derim. Fakat alışmışım ibadete, yine de hamdolsun. Fakat annen... Nasıl şımarttı onu paşa... Ne oldu sonunda? İçki, morfin, kumar, Paris, hem kendisini, hem ablalarını öldürdü, demiş. Sabahlara kadar uyumazdı o kızlar da. Suratları sapsarı, roman okurlardı. Ben hepinizden çok çekmişimdir. Nefret etmişimdir insanlardan. Elimden gelse her fenalığı yaparım onlara. Elimden gelmez fakat, demiş. Hele senin o baban yok mu! O herkesle alay eden, merhametsiz, müsrif, keyfine, zevkine düşkün baban. Nazire’nin ahlâkını büsbütün berbat eden odur. İnşallah gebermiştir, Londra’larda. Fakat günahın en büyüğü paşa babamdadır, demiş. Neyse kızım, demiş. Âhiret varsa orada hep hesap veririz, Ne dedim? Ben çok yaşamayacağım, galiba. Uzatmayayım lâfı. Şimdi doğrusunu söyleyeyim. Ev meselesinde annenin bana hakkı geçmiştir, demiş. Doğrudur. Yetmiş bine sattım evi. Ona otuz beş bin yerine on bin lira verdim, demiş. Ben hasis değilim fakat. Anlatamam nasıl bir histir bu. Hani kendim fazla para alayım diye değil. Anladın mı ne demek istiyorum? Ona vermemek için yutabilirdim paraları. Anladın mı? demiş.”</p>

    <p class="normal">Nilüfer burada durdu, başını yastığa bıraktı, gözlerini yumdu. Ferit’in yeni bir ihtarını duymamış gibi doğruldu ve dedi ki:</p>

    <p class="normal">- Eksik anlatıyorum tabiî. Ama işte onun halini bilirsin. Gözlerinin önüne getir. Daha pek çok şey söyledi. Bunları sonra hatırladıkça anlatırım. Asıl mühim noktaya geleyim: “Aşağıdaki sandıkta, dedi, gümüş çekmece var: Yirmi İki bin liram var orada. İki bankada param var, tahvillerim de var. Ölürsem o mirastan size de kalır. Fakat aşağıdaki paralarımı size vereceğim. Yarın Ferit gelsin, alsın, bankaya koysun. Yarısı onun, yarısı senin. Yaz geliyor. Adada bir ev tutup oturun.” dedi.</p>

    <p class="normal">Nilüferin gözlerinden yaşlar inmeye başladı.</p>

    <p class="normal">- Dilim tutuldu o bunları söylerken. Ne diyeceğimi şaşırdım. İstemedim. Kaşlarını çattı: “Yo... k, dedi. Bu para sizin hakkınızdır. Ben daha evvel verecektim size, fakat Ferit’in aklı başında değil. Sen de biraz anana çekmişsin. Yersiniz oturup boşu boşuna dedim. Fakat şimdi hastasın. Ferit de sıkıntıda. İnşallah akıllanırsınız. Akıllanmazsanız da ne yapayım? Allah gelsin sizin hakkınızdan,” dedi. “Hani size karşı şu kadar merhamet yok içimde. Onu da söyleyeyim. Ölseniz acımam. Bu paraları gömmeği de düşündüm. Sonra “ne olacak?” dedim kendi kendime. Alsınlar, yesinler, ne halleri varsa görsünler. Ben de bir hizmetçi tutarım, son günlerimi başım rahat geçiririm. Hiç olmazsa evime senin zampara aldığını görmem” dedi.</p>

    <p class="normal">İki kardeş bakıştılar.</p>

    <p class="normal">Ferit alnını avucuna koydu, dirseğini dayayacak bir yer arıyordu, bulamadı, doğruldu:</p>

    <p class="normal">- Aklım duracak! dedi, kadın bunları söyledikten sonra, gece gelip onu öldürüyorlar ve çekmeceyi boşaltıp gidiyorlar. Kuzum Nilüfer hatırlamaya gayret et. Ben teyzemi öldürmek istediğimi sana söylediğim zaman, avucumdaki kanı onun yüzüne bulayacağımı da söyledim mi?</p>

    <p class="normal">- Hayır!</p>

    <p class="normal">- Tuhaf şey!</p>

    <p class="normal">- Niçin sordun?</p>

    <p class="normal">- Çünkü ben bunu düşündüm; ve kaatil tatbik etti. Çıldırtıcı bir tesadüf!</p>

    <p class="normal">Birdenbire Nilüfer’in Ferid’e yapışan bakışlarında bir şüphe tutuştu. Ferit bunu gördü ve güldü. “Onu ben mi öldürdüm sanıyorsun?” diyecekti. Fakat Nilüfer’i o anda kuru bir öksürük yakaladı. Gittikçe şiddetleniyordu. Yüzü kızardı ve büyüyüp küçülen gözlerinde korku belirdi. Gece masasının üstünden tası alan Ferit hastanın ağzına tuttu. Henüz balgam çıkmıyordu ve öksürüğün şiddeti artıyordu. Yeni bir <span class="ideitalik">hémoptysie</span>’den korkan Ferit zile bastı. Kapıda görünen hastabakıcı nöbetçi doktoru çağırdı.</p>

    <p class="normal">Balgamda kan vardı, Hekim Ferit’e sordu:</p>

    <p class="normal">- Konuştu mu, heyecanlandı mı?</p>

    <p class="normal">- Evet, biraz.</p>

    <p class="normal">Doktor ona “Tıp Fakültesinde dört sene bunu mu okudun?” der gibi yan gözlerle baktı, sonra hastaya morfin iğnesi yaptı.</p>

    <p class="normal">Hiç konuşmadan beklediler. Öksürük dindiği zaman, doktor Ferid’i kolundan hafifçe tutarak dışarı çıkardı:</p>

    <p class="normal">- Dostum, dedi beni dinlemediniz ama söyleyeyim: Hemşirenizin hayatı tehlikededir. Onu konuşturmak katiyen doğru değil. Tıp Fakültesinde dört sene ne okudunuz?</p>

    <p class="normal">- Mâni olamadım.</p>

    <p class="normal">Dedi Ferit ve selâm vermeden yürüyüp gitti.</p>

    <p class="normal">Selma’nın evine koştu.</p>

    <p class="normal">Kapıyı annesi açmıştı. Karının yüzünde Ferit’i donduran bir tezyif istihzası, parlayacak bir gurur arıyormuş gibi, tırnaklarını gösteriyordu.</p>

    <p class="normal">Ferit giremedi.</p>

    <p class="normal">Lüzum da yoktu. Bunlar dört gündür hep Kadıköy’ünde, Sabahat’larda imişler. Selma orada kalmış: “Hayırlı bir iş için”.</p>

    <p class="normal">Ferit başıyla kuru bir selâm verdi ve yürüdü.</p>

    <p class="normal">Hayırlı bir iş. Selma evleniyor. Selma! Evleniyor! Selma! Hayırlı bir iş. Evleniyor! Selma! Ve anasının suratından boşalan çarşamba karısı keyfi! Eğer içimden geçen her şeyin hakikat olacağını bilsem, şu kadının kalbine de bıçağı saplar ve avucumdaki kanı yüzüne bulardım. Onu görür görmez nasıl içime doğdu ve nasıl dondum, kaldım. Benim bu kadar ağır kederleri taşıyabileceğim çok şüphelidir.</p>

    <p class="normal">Caddeye kadar sürüklendi. Kulakları uğulduyordu. Birdenbire bir yorgunluk duymuştu ki taksi çağırmaya bile takati yoktu. Kaldırımın kenarına oturacağı geliyordu. Hiç bir şey düşünemez oldu. Sendeleyerek yürüyordu. O anda içine bir kelime dadanmıştı: <span class="ideitalik">Hüvel – hayyü l- kayyum.</span> Vafi Beyin duasından bir parça. Yürüyor ve bazen dudaklarını kımıldatarak tekrarlıyordu: <span class="ideitalik">H</span><span class="ideitalik">üvel – hayyü l- kayyum.</span></p>

    <p class="normal">Şâir Nigâr sokağının köşesinde, iki kızın ona bakıp gülüştüklerini gördü. Yürüdü. <span class="ideitalik">Hü</span><span class="ideitalik">vel – hayyül - kayyum.</span> Fakat artık ayakta duracak halde değildi. Kendini çok zorladı. Osmanbey’deki eczahaneye kadar yürüdü. İçeri girdi, bir sandalyeye çöktü: <span class="ideitalik">Hüvel - hayy...</span></p>

    <p class="normal">Ve bayıldı.</p>
  </div>

  <div class="calibre1" id="calibre_pb_14"></div>
</body>
</html>
