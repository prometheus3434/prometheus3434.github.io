<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>28.</title>
</head>

<body>
  <h1 class="h11"><a id="a82"></a>28.</h1>

  <p class="p12">Deborah sonraki ayları yalnızca kalem ve mürekkeple bir dizi resim yaparak ve Dr. Fried’le sürdürdüğü yoğun ve bunaltıcı seanslarda geçmişi ayrıştırarak geçirdi. Dünya biçim, boyut ve renk kazanmaya başladıkça, koro çalışmalarını ve dikiş kursunu, umutlarına temel olamayacak kadar kırılgan bir platform olarak görmeye başlamıştı. Ne denli sevimli, aklı başında ve uyumlu olursa olsun, görünmez ve duyulmaz bir varlık olmanın ötesine geçemiyordu bir türlü. Metodistlerin ayin zamanlarını. Hanımlar Mihrabı Kulübü’nün kimi dedikodularını bilse de, bu yerlerdeki bütün davranışlarına aynı biçimde karşılık verdiği, kibar ama kapanık yüzlerin bir santim gerisine bile erişemiyordu. Bir pazar ayininde, başım John Stainer’ın “Yedi Kez Amin” adlı metninden kaldırıp kilisedeki topluluğa baktı ve bu insanlar Tanrı’nın onlara bağışladığı şeyler için hiç şükrediyor mu acaba, diye düşündü: zihinlerindeki ışık için, dostlar için, doğa yasalarına tepki olarak duyuları soğuk ve acı için, bu yasaları beklenti edinecek kadar derinlemesine kavrama yetisi için, görkemli bir ritim içinde birbirini izleyen gündüz ve gece için, yükseklere sıçrayan kıvılcımlar için, dostlar için… Yaşamlarının ne denli güzel, ne denli imrendirici olduğunu biliyor muydu bu insanlar acaba? Boş zamanlarında yürüttüğü bir iki uğraşın, onun yeni doğmuş bir gerçekliğe yönelik kırılgan “evet”ini sınaması ya da uygulaması için çok az olanak sağlayacağını gitgide daha çok aklı kesiyordu Deborah’ın.</p>

  <p class="p12">Latince ve azıcık da Yunanca biliyordu gerçi, ama liseyi bitirmemişti ve belleğindeki lise anıları neredeyse dört yıl öncesine uzanıyordu artık –ara sıra, yabancı bir yerden çıkagelen bir ziyaretçinin anılarıydı bunlar sanki. Deborah kasaba gazetelerine göz attığında, dünyaya ve dünyanın gereklerine ilişkin bilgilerinin yetersizliği karşısında şaşırıyordu. Hiçbir iş, hatta en sıradan olanı bile ona açık değildi. Kasaba küçük ve dural bir yerdi; garsonluk ya da tuhafiye mağazasında tezgâhtarlık gibi işlere akın akın başvuran yığınla insan olmayacağı kesindi; fazla zekâ gerektirmiyordu bu işler; ne var ki, Deborah’ın bu işler için bile gerekli nitelikte olmasını sağlayacak düzeyde bir öğrenimi yoktu.</p>

  <p class="p12">Deborah bir süre hastaneden bu konuda hiçbir yardım görmedi. Psikiyatrların kendileri de kasabanın yabancısıydı, dahası bir iş için nitelikli ya da niteliksiz olmak gibi kaygılardan yıllar boyu uzak kalmışlardı. Dr. Fried incelikli bir biçimde, bunun belki de Deborah’ın kendi başına halletmesi gereken bir sorun olduğunu ima etmişti. Ayakta tedavi gören hastalar bölümünün yöneticisi de, aşağı yukarı aynı karşılığı verdikten sonra, bu konuyla ilgileneceğini söyleyip kestirip atmıştı. Ancak, iki hafta sonra Deborah’ı yeniden bürosuna çağırdığında, adam biraz şaşkın görünüyordu.</p>

  <p class="p12">“Çeşitli kişilerle görüştüm,” dedi yönetici, “ve öyle görünüyor ki, bir işe girebilmek için lise mezunu olman şart.” Deborah’ın yüzünde beliren dehşeti görünce, “Şey… bir süre düşün bu konuyu,” dedi.</p>

  <p class="p12">Yönetici, Deborah’ın o gün gidip kasabanın lisesine baktığını bilmiyordu. Kasabanın ta öteki ucunda, ansızın insanın karşısına çıkan, koca koca binalardan oluşmuş bir okuldu bu. Taş yığınları, iri cüssesi yüzünden uçamayan bir moa gibi, yere çakılı duruyordu. Deborah işte bu okulun öğrencilerinden biri olmak zorunda kalacaktı belki de. Yıllar önce, buna benzer bir okula almışlardı onu. Hiç kuşkusuz bir hastalık yıllardır içinde yavaş yavaş kök salmaktaydı. Ama en son ve en korkunç aşamaları –yitirdiği günleri, ansızın Yr’nin karanlıklarına düştüğü anları– hep bu okuldakine benzer koridorlarda, bu okulda göreceği yüzlere benzer yüzler arasında gezinirken yaşamıştı. Çevresindekilerle aynı özü paylaşıyormuş gibi davranmaktan vazgeçmesinden önceki savaşımı gelmişti aklına. Yine, tutsak olmasına yol açan ve hiç tedavi edilmemiş yaralar taşıyan, için için ölen, Özdeşlik’in çıldırtıcı-baskısını ayrımsayamayan ve gizlice Anterrabae’nin, Sansür’ün, Koro’nun ve Kuyu’nun hem yurttaşı hem de tutsağı olan o gizemli Japon’u düşünmüştü.</p>

  <p class="p12">Onu tutsak alanlarla uzlaşmış olsa bile, Benzerlik’e uyma –neye mal olursa olsun, bir ait olma tablosu oluşturma– isteğini yitirmişti artık. Bu girişimin neye mal olacağını biliyordu şimdi; sınıf arkadaşlarının ondan üç ışık yılı uzakta ve üç yaş küçük olacağı, gerginlik ve korku içindeki bir kasabada, dünyasının olsa olsa bir çorak ülke olacağını biliyordu. Artık Yr’ye ait olmasa da, bir zamanlar acı içinde günbegün farklılık olgusuna sığınmasına yol açan Yeryüzü’yle arasındaki korkunç yabancılık sürüp gidecekti. Yr olsun olmasın, böyle öğrencilerin arasına karışmak için, okul baloları, klikler, bigudiler ve sınıf rozetleri için çok geçti. Deborah, “ait olmanın özel söylemi”nden bıkmıştı artık.</p>

  <p class="p12">“On dokuz yaşındayım,” demişti bina yığınına. “Çok geç artık.” Sonra da, hem gerçek hem de gerçek dışı olan bir ayrılığın her kilometresinde esen Yr rüzgârında titreye titreye geri dönmüştü.</p>

  <p class="p12">“O neşeli lise günlerine dönemem artık,” dedi yöneticiye, “spor salonunda voleybol oynayıp okul danslarında zıp zıp zıplayamam artık.”</p>

  <p class="p12">“Ama elinde bir diploma olmadıkça…”</p>

  <p class="p12"><a id="a83"></a><i>“Non omnia possumus omnes”</i><a id="a84"></a><a href="../Text/notes.html#a135"><span class="t22"><sup>[25]</sup></span></a> <span class="t23">dedi Deborah. Ve yöneticiye bu sözün Vergilius’a</span> ait olduğunu hatırlattı; ama adamın söylediğinin doğru olduğunu biliyordu.</p>

  <p class="p12">“Yapabileceğin şeylerin bir listesini çıkarsana!” dedi yönetici. Deborah, bunun bir iş yapıyormuş gibi görünme, “yararlı bir şey yapma” çabası olduğunu anlamıştı; bunun, el çabukluğuyla çıkmaz sokak tabelalarının yerlerini değiştirmekten başka bir şey olmadığını sezmişti. Yönetici bu işten yakasını sıyırmak istiyordu; iş dünyası, geçim sorunları gibi konularla başının ağrıtılmasını istemiyordu. Deborah bunu sezince, anlayışlı davranma isteğini duyarak, ona itaat etmeye ve dediğini yapmaya karar verdi. Sözcüklerin birinde, gizli bir seçim olanağı, bir yetenek ya da gerçekten işe yarayabilecek bir şey keşfedebilirdi belki. İşte o küçük Belki yine ortaya çıkmış, küçücük bir kıvılcımı zorlu bir ateşe dönüştürmeye başlamıştı.</p>

  <p class="p12">Deborah pansiyondaki odasına dönüp küçük masasının başına geçti ve bir kâğıdın ortasına cetvelle bir çizgi çekti; çizginin sol yanına BİLDİĞİ ŞEYLER, sağ yanma da YAPABİLECEĞİ İŞLER yazdı.</p>

  <p class="p7">BİLDİĞİ ŞEYLER</p>

  <p class="p8">1. Bisiklete binebiliyor</p>

  <p class="p7">YAPABİLECEĞİ İŞLER</p>

  <p class="p8">Postacılık</p>

  <p class="p8">2. Hamlet’i baştan sona ezbere biliyor</p>

  <p class="p8">Okulda Hamlet oynayan çocuklara özel öğretmenlik</p>

  <p class="p8">3. Ölü gibi uyurken, her an bütün zihinsel yetileri çalışır durumda uyanabiliyor</p>

  <p class="p8">Gece bekçiliği</p>

  <p class="p8">4. Müthiş bir müstehcen sözcük dağarcığı var</p>

  <p class="p8">Dil danışmanlığı</p>

  <p class="p8">5. Biraz Yunanca biliyor</p>

  <p class="p8">(Yeterli düzeyde değil)</p>

  <p class="p8">6. Biraz Latince biliyor</p>

  <p class="p8">Okulda Latince okuyan çocuklara özel öğretmenlik</p>

  <p class="p8">7. Katılaşma eğilimi var</p>

  <p class="p8">Profesyonel katillik</p>

  <p class="p8">8. 10 yıllık ressam</p>

  <p class="p8">Bir dahi değil –ticari açıdan pek işe yaramaz</p>

  <p class="p8">9. Pek çok akıl hastalığı türünü oluşturan öğeleri biliyor; bunları özgününe bakıp gerçeğe uygun biçimde taklit edebiliyor</p>

  <p class="p8">Oyunculuk (çok tehlikeli)</p>

  <p class="p8">10. Sigara içmiyor</p>

  <p class="p8">Şarap tadıcılığı</p>

  <p class="p12">Deborah, 4., 5., 7. ve 9. şıkları çıkararak listeyi yeni baştan yazdı. Özellikle “Profesyonel katillik” bölümünü çıkarmak zorunda kalışına yeriniyordu. Kasları hiç de uyumlu biçimde çalışmayan, çarpık çurpuk, hantal bir insan olduğunu ayrımsamıştı; oysa profesyonel katillerin sırım gibi ve zarif olması gerekiyordu. Deborah <i>atumai’den</i> o denli yoksundu ki, kurbanlarının hep yanlış yöne doğru düşeceğini biliyordu. Ve gözünün önünde kendini yüz elli kiloluk eski bir güreşçinin gövdesinin altından çıkmaya çalışırken canlandırınca, 7. şıkkın daha baştan kaybedilmiş bir dava olduğunu anlamıştı.</p>

  <p class="p12">Ertesi gün, Deborah listeyi yöneticiye götürdü, ama onun listeyi okumasını beklemeden dışarıya çıktı. Anterrabae bile, hem kraliçesi hem de kurbanı olan bu kişinin ortaya bu denli az beceri koyabilmesinden utanç duyuyordu. Koro ise, bir yengi sarhoşluğu içinde böbürlenip duruyordu. Dünyanın sunduğu seçenekler korku veriyordu Deborah’a. Olası gelecek biçimleri, yönetim bölümünden çıkınca yürümeye başladığı şu koridor gibi önüne serilmişti: her üç metrede bir, özenle etiketlenmiş –tümü de kapalı– kapıları olan uzun bir yoldu bu.</p>

  <p class="p12">“Aa, Miss Blau,” diyen bir ses duydu arkasında. Seslenen, sosyal hizmet görevlilerinden biriydi. (Şimdi ne var? diye düşündü Deborah. Bana oda bulundu, onun için bir başka oda-avcısına gereksinmem yok; ötekinin avcılığım iptal edecek biri değilse bu tabii.) “Doktor Oster senin liseye gideceğinden söz etti bana.” (Dünyanın kilit-adım-kilit döngüsü gene başlamıştı işte; onun gene Juggernaut’un altına girmesini kararlaştırmışlardı demek.) Yanmaya başlayan tümörün kızıllığı yukarı doğru yayıldı ve sonunda Deborah’ın gözleri bu acıyla alev alev yanmaya başladı.</p>

  <p class="p12">“Niye hemen aklıma gelmedi bu,” diyordu sosyal hizmet görevlisi. “Kentte seni hazırlayabilecek bir yer var.”</p>

  <p class="p12">“Neye hazırlayabilecek?” dedi Deborah.</p>

  <p class="p12">“Sınavlara.”</p>

  <p class="p12">“Ne sınavlarına?”</p>

  <p class="p12">“Ne olacak, dışardan lise bitirme sınavlarına. Daha önce de söylediğim gibi, en uygun çözüm yolu bu gibi görünüyor…” Sosyal hizmet görevlisi soran gözlerle Deborah’a bakıyordu. Deborah ona, kızıl bir perdenin gerisinden herhangi bir şeyi duymanın olanaksız olduğunu, verdiği bu haberin yüzündeki kanın çekilmesine yol açtığını ve onu rahatlattığı gibi, içindeki baskı kaynağında değişim “eğrileri” yarattığını da söyleme isteğini duydu.</p>

  <p class="p12">“Kasaba lisesine gitmem gerekmeyecek mi yani?”</p>

  <p class="p12">“Hayır, dediğim gibi, kentte özel ders veren bir okul var–”</p>

  <p class="p12">“Seçim yapabilirim demek ki, öyle mi?”</p>

  <p class="p12">“Onlarla seçenekleri konuşabilirsin-–”</p>

  <p class="p12">“Randevu almak gerekiyor mu?”</p>

  <p class="p12">“Şey, sen hâlâ gözetimde…”</p>

  <p class="p12"><i>“Siz</i> bir randevu alabilir misiniz?”</p>

  <p class="p12">“Evet, alabilirim.”</p>

  <p class="p12">“Peki, ne söylediklerini bana anlatır mısınız?”</p>

  <p class="p12">Sosyal hizmet görevlisi anlatacağını söyleyip gitti. Deborah yere oturup kadının uzaklaşmasını izledi. Kızıllığın acısı hafiflemeye başlamıştı, ama içindeki ürkü bir türlü çekip gitmiyordu. <i>Yüreğinin sesini dinle,</i> dedi Anterrabae, yanı başına düşerek. Deborah’ın kulağına rüzgârla çarpan mandalsız bir kapı gibi apansız çarpıvermişti bu söz.</p>

  <p class="p12"><i>Ne oluyor? Ne oluyor?</i> diye seslendi Yr’ye. <i>Gerçek bir varlıktım ben, hem de tam burada, hem de biraz önce!</i> Gözleri ona oyun oynamaya, görüntüleri çarpıtmaya başlamıştı; ağzından çıkan Yrece sözcükler de garip bir biçime girmişti; sanki Yrece bile gizli bir şifreye dönüşmüştü. <i>Neden? Neden böyle bir</i> <i>şey oluyor?</i></p>

  <p class="p12">Sorusu dünyanın sessizliğini bölmüştü. Yanına birilerinin geldiğini sezdi, belki de bürosundan çıkıp gelen Doktor Oster’dı bu. Ne var ki, gözleri gibi kulakları da her şeyi çarpıtıyordu. Sendeleyip birine çarpınca, “Duyular karmakarışık!” diye haykırdı.</p>

  <p class="p12"><i>“Saldırganlaşacak</i> mı acaba?” (ya da buna benzer bir şey duydu sisin ötesinden; bıkkınlık ve tedirginlik vardı bu soruda). Deborah, bir yanardağ için şiddetin bir doğa yasası olduğunu söyleyerek yanıt vermeye başladı, ama iletişim kurma yetisini tümüyle yitirmişti artık. İki yanındaki bulanık görünümlü birtakım eller, onu tutup sürükleyerek çelik hasta-asansörüne soktu ve yeniden yukarıya, D koğuşuna çıkardı –her şey sil baştan olmuştu.</p>

  <p class="p12">Kendine geldiğinde –yeniden, yeni baştan, sarılıp sarmalanmış, sıkıca bağlanmıştı– tulumun içinde boylu boyunca yatan gövdesine bakıp güldü.</p>

  <p class="p12"><i>“Şimdi biliyorum artık, ey değişen, düşen tanrılar.</i> <i>Şimdi biliyorum artık, ey hüzünlü tanrı</i> <i>Lactamaeon.</i> <i>Şimdi Carla’yla Doris Rivera’nın neden öyle bitip tükendiğini biliyorum!”</i> Sert, acıtıcı kahkahası, boğazını parçalamıştı sanki.</p>

  <p class="p12">Bir süre sonra, Quentin Dobshansky, Deborah’ın nabzına bakmaya geldi.</p>

  <p class="p12">“Merhaba…” dedi Quentin, neşeli mi yoksa ciddi mi görünmesi gerektiğini kestirmeye çalışarak, “…tulum işe yarıyor mu?”</p>

  <p class="p12">“Eh, görebiliyorum gene,” dedi Deborah, “duyabiliyorum, konuşabiliyorum.” Quentin’in yüzüne baktı. “Hâlâ arkadaş mıyız?”</p>

  <p class="p12">“Elbette! “ dedi Quentin tedirgin bir tavırla.</p>

  <p class="p12">“O halde yüzünün ifadesiyle oynama, Quentin. Rahat bırak yüzünü.”</p>

  <p class="p12">Quentin yüzünü doğal haline bırakınca, düş kırıklığı ortaya çıktı. “Sadece… şey, senin dışarda olduğunu ve yaşamaya başladığını düşünmek hoşuma gidiyordu, o kadar.”</p>

  <p class="p12">Quentin bir kaygının acısını duymaya başlamıştı, çünkü çok iyi duygular beslediği bu insan, bir deliydi (doktorlar ona böyle kişilere akıl hastası demesini söylemiş olsa bile) ve yanlış şeyler söylerse onu daha da delirtebilirdi. Doktorlar ve okuduğu bütün kitaplar ona kesin ifadeler kullanmamasını, tartışmamasını ve duygularını belli etmemesini, neşeli ve yardımsever olmasını söylüyordu. Bütün bu öğütlere karşın, Deborah’ı etkileyip yüreklendirebileceğini de biliyordu. Bu düşünceden yola çıkarak onu etkilemeyi denemiş, bu girişimi, içinde ona karşı bir yakınlık duygusu uyandırmış ve böyle bir şeyi duymayı başarması da gözünde Deborah’ı bir insan yapmıştı. Deborah çirkin, dağınık saçlı, kaba saba bir kızdı, ama dış görünüşü yüzünden ona da çok gülmüşlerdi bir zamanlar. Şu anda Deborah’ın göründüğü gibi, o da yenilgiye uğramıştı. Bir kazada, her yanı parçalanmış bir halde yolun ortasında serilip kalmıştı; yanı başında da babası yatıyordu. Yardımına koşan kişiler, tıpkı Deborah’ın şu andaki sarılıp sarmalanmış hali gibi, onu da bir battaniyeyle sıkıca sarıp sarmalayarak hastaneye götürmüşlerdi. Quentin o yolculuğu hatırladı. Acıdan önce, acıdan daha kötü bir şey duymuştu: her yanının –hem gövdesinin hem ruhunun– ezilip pelte gibi olduğu biçiminde, korkunç bir duyguydu bu. Ve bu duygu, tekerlek jantlarının dönüş ritmiyle, tekrar tekrar kulağına fısıldayıp durmuştu: parçalanmış-ezilmiş, parçalanmış-ezilmiş. Daha sonra duyduğu acıdan tuhaf bir övünç de duymuştu. Babasının ölümü geride katıksız, bitimsiz bir üzünç bırakmıştı; kırık kaburgalar, her soluk alıp verişi, ölüm olasılığının yarattığı bir zevk duyumuna, sağ kalmış olmanın verdiği bir acıya dönüştürmüştü. Şimdi Deborah’a bakarken, beyninin içinde tekerlek jantlarının dönüşünü duyuyordu gene: parçalanmış-ezilmiş, parçalanmış-ezilmiş. Şu anda Deborah da aynı duygular içindeydi herhalde.</p>

  <p class="p12">“İçecek bir şey ister misin?”</p>

  <p class="p12">“Hayır, teşekkür ederim.”</p>

  <p class="p12">Acı çekerek, birbirlerinden çekinerek, Quentin düş kırıklığının, Deborah da korkusunun derecesinin karşısındaki kişi tarafından iyice anlaşılmasını bekleyerek, öylece bakıştılar. Ansızın, arkadaşı olan Quentin Dobshansky’nin bir erkek –cinselliği olan bir erkek– onun varlığındaki boşluğun yankı-alanlarına bir tutku çığlığı gönderen, tutkulu bir erkek olduğu geldi Deborah’ın aklına. Deborah içindeki bu boşluğun ayrımına ancak şimdi varmıştı. Ve bu boşluğu keşfettiği an, açlığı da keşfetmişti. Derin ve yeğin bir açlıktı bu; yıllarca gecikmiş ve daha önce hiç ölçülmemişti. Ama bu açlığın derecesi, gizilgücün derecesini de simgeliyordu. Furi haklıydı; kaçık olsun olmasın, Deborah duyumsayabiliyordu.</p>

  <p class="p12">Deborah gözlerini Quentin’e çevirdi. Quentin kapıda duraklamış, umut verme düşüncesiyle bekliyordu; oysa sunmak istediği kadar umut yoktu içinde. “Bir saatin daha var,” dedi.</p>

  <p class="p12">“Tamam.” Deborah çirkin olduğunu biliyor ve Quentin’in gözlerini ya da imgelemini çirkinliğiyle rahatsız etmek istemiyordu. Onun için, başını yana çevirdi ve Quentin kapıyı arkasından kaparken hiç sesini çıkarmadı.</p>

  <p class="p12">Bu kez onu alaya alan, Anterrabae değil, donuk-mavi gözlü, kara tanrı Lactamaeon oldu. <i>Balıkçı</i> <i>savaşı</i> <i>kazandı</i> <i>ve balık ağa girdi, ama balık bir türlü ölmüyor, bir ölü olmuyor. Çırpınıyor, kayığın kenarlarına çarpıyor, maddesini bulup ona dönmeye çalışıyor, ona yaşam veren özden yoksun bırakılmasının acısını</i> <i>duyuyor. Balıkçıyı</i> <i>kederlendiriyor bu. Balıkçı, balığın can çekiştiğini düşünmek istemiyor, oysa bu onun ödülü, yengisi.</i> <i>İşte sen de dünyanın gözünde, aynı</i> <i>zamanda bizim de gözümüzde, böylesin. Yeniden öl ve bırak, her</i> <i>şey olduğu gibi kalsın.</i></p>

  <p class="p12"><i>Anlamıyor musun?</i> diye haykırdı Deborah Lactamaeon’a, <i>Bunu</i> nasıl <i>yapacağımı</i> <i>bilmiyorum artık!</i></p>

  <p class="p12">Deborah o öğleden sonra koğuşa döndüğünde, bir hastabakıcının hemşire odasının yakınında bir küllükte bıraktığı, için için yanmakta olan bir sigara izmariti buldu. Sigarayı alıp sakladı ve kaldığı yatakhaneye götürdü. Şimdi Ann ile Dowben’ın Mary’sinin arasında yatıyordu. Yatakların arasına gizlenerek yere oturdu ve yanık izlerinin hâlâ durduğu koluna baktı. Yanık yerlerdeki dokuda hiçbir duyum olmayacaktı, dolayısıyla aynı yerleri yakmak hiçbir işe yaramayacaktı. Yeni bir yanık oluşturmaya karar vererek yanar durumdaki sigarayı henüz duyarsızlaşmamış etin üzerinde söndürmek üzere koluna yaklaştırdı. Ama sigara koluna yaklaştıkça, ateşin sıcaklığını, yakıcılığını duymaya başladı. Tüylerinin daha ilk alazlanmasıyla, bıçak gibi keskin bir acı duyunca şaşkın bir halde sıçrayıp kolunu çekti.</p>

  <p class="p12">“Bir refleksti bu!” dedi yatak demirlerine. Olanlara inanamıyordu. Ardı ardına kolunu yakmayı denedi, ama sigarayı nereye uzatsa, şiddetli bir yanık açısı içgüdüsünü bastırıyor ve Deborah sigarayı daha etine dokunduramadan kolunu çekmek zorunda kalıyordu. Sonunda sigarayı yatağın ayağında söndürdü ve Yr dilini kullanarak yüksek sesle konuştu:</p>

  <p class="p12"><i>“Bütün dünyaların bütün tanrılarına ve Koroları’na söylüyorum: Artık yakmak yok, ateş</i> <i>yok, çünkü bağlanmaya başlıyorum galiba</i>–” Duyduğu korku ve sevinçten ağlamaya başladı. <i>“Galiba, bu dünyaya bağlanmaya başlıyorum…”</i></p>

  <p class="p12">Deborah, Furi’yle görüşme saati geldiğinde, Furi’nin bürosuna koşarak gitmesiyle gözcüsünü korkuttu ve paldır küldür içeriye dalıp seansı hemen başlattı. “Hey! İnsan kendini yakınca ne oluyor biliyor musunuz? Yanıyor, işte o kadar! Ve yanma denen bir acı veriyor, işte o kadar!”</p>

  <p class="p12">“Yine mi kendini yaktın?” diye sordu Furi. Yüzünde, Deborah’ın gülümsemesine karşılık olarak beliren gülümsemesini geri almıştı.</p>

  <p class="p12">“Denedim, ama yapamadım.”</p>

  <p class="p12">“Aa?”</p>

  <p class="p12">“Çünkü <i>acıttı!”</i></p>

  <p class="p12">“Ah, buna çok sevindim!” Birbirlerine gülümsediler. Sonra Furi, Deborah’ın arkasında duran gözcü hemşireyi görünce, ona neden Deborah’la birlikte geldiğini sordu ve yanıtını aldı. Hemşire dışarda beklemek üzere bürodan çıkınca, Furi, Deborah’ın iyi bildiği ve daha görmeden ürküp çekindiği o sorgulayıcı bakışını yöneltti Deborah’a.</p>

  <p class="p12">“Her zaman uyarıcı birtakım belirtiler oluyordu –neden böyle bir şey olacağı konusunda bir açıklama–”</p>

  <p class="p12">“Belki de, ‘bu şey’ senin yardıma gereksinmen olduğunu biliyordu. Bu yardımı isteyebileceğin bir mesafedeydin, ama reddedilme korkusuyla, yekten bunu istemeye cesaret edemedin.”</p>

  <p class="p12">“Ama gelişi çok ani ve acımasızca oluyor. Ve böylesine ani ve şiddetli olduğuna göre, nasıl iyileşiyor olabilirim ki?”</p>

  <p class="p12">“İyileşmeye ve dünyayla bağlantı kurmaya karşı çıkan bu savunma mekanizmaları artık son siperlerinde savaşıyorlar. Hastalığından ne kurtarılabilirse, hepsini kurtarma yönünde umutsuzca bir çaba da var tabii.”</p>

  <p class="p12">Deborah ona okul meselesini, nasıl korktuğunu, kasabanın engin sessizliği içinde üç yıl geçirme düşüncesi karşısında nasıl bir umutsuzluğa düştüğünü, nasıl bunun önceden kararlaştırılmış bir şey olduğu düşüncesine kapıldığını ve bir kurban olmanın getireceği kilit-adım-kilit sürecini anlattı. Sonra, sosyal hizmet görevlisiyle karşılaştığı ve onun önerisini duyduğu bölüme gelip nasıl ansızın bağışlayıcılığın ve umudun açığa çıktığını, “eğriler”le karşılaşınca nasıl yere çöküp hiçbir uyarı almadan kendini kaybettiğini anlattı. Kuyu’nun ortaya çıkışını betimlerken, ansızın, Kuyu’da farklı bir şey olduğu düşüncesine kapıldı.</p>

  <p class="p12">“Bir şey… garip bir şey.”</p>

  <p class="p12">“Ne gibi garip bir şey?”</p>

  <p class="p12">“Şey, eskiden Yr mantıklı ve anlaşılabilir olan yerdi, dünya ise kargaşa içinde olan yerdi. Kaçışı sağlayan bir dizi formül vardı. Bu formüller giderek karmaşıklaşıyordu gerçi, ama her zaman… ne oldukları önceden tahmin edilebiliyordu…”</p>

  <p class="p12">“Evet?”</p>

  <p class="p12">“Şey, dünyaya katılmaya başladığımda, sanki Yr, ‘Ne olursa olsun, biz öbür tarafa geçeceğiz,’ dedi. Dünya mantık ve yasadan uzakken, biçim ve neden-sonuç ilişkilerinin olduğu yer Yr’ydi. Dünya mantıklı bir yer olmaya başlayınca, Yr neden göstermekten tamamen vazgeçti.”</p>

  <p class="p12">“Evet,” dedi Furi. Öfkesini belli etmeden, onu tatlı tatlı paylamak istediği zamanlar yaptığı gibi, sevecen bir tavırla konuşuyordu. “Bu iki dünya arasında gidip gelmekten ne zaman vazgeçeceksin?”</p>

  <p class="p12">“Buna henüz hazır değilim!” diye bağırdı Deborah.</p>

  <p class="p12">“Pekâlâ,” dedi Furi yumuşak bir sesle, “ama şu çifte vatandaşlıktan vazgeçmedikçe, dünyayı bütün olanaklarıyla birlikte, tam anlamıyla hiçbir zaman kavrayamayacaksın.”</p>

  <p class="p12">Deborah ansızın bir ürkü kasırgasına tutuldu ve yüreği bu kasırgadan sarsılmaya başladı. Yavaşça Arterrabae’ye seslendi, Anterrabae de çabucak gelip varlığıyla ona yeniden güven kazandırdı. <i>Acı</i> <i>çek,</i> Kurban. (Bildik Yr selamı.)</p>

  <p class="p12"><i>Son zamanlarda, bana yalnızca tehdit altında olduğun anlarda güzellikler sunduğun doğru mu?</i> diye sordu Deborah. Anterrabae’nin o alaycı yarım-gülümsemesinin ortaya çıkmasını bekliyordu. Oysa Anterrabae gülümseyeceği yerde, irkilmişti.</p>

  <p class="p12"><i>Acı</i> <i>bana.</i></p>

  <p class="p12">Deborah bu davranış karşısında şaşaladı. <i>Acısını</i> <i>çektiğin</i> <i>şey nedir?</i></p>

  <p class="p12"><i>Yanmak.</i></p>

  <p class="p12">Ama ateş seni yakıp kül etmez ki.</p>

  <p class="p12"><i>Sen insan ateşinin ulaşamayacağı</i> <i>yüce bir varlık olduğun sıralarda, ben de senin gibiydim.</i> <i>Şimdi alevler seni yaktığı</i> <i>için beni de yakıyorlar.</i> Anterrabae kesik kesik soludu ve Deborah onun kendi ateşiyle aydınlanan yüzünün üst düzlemlerinin ter ve gözyaşlarından pırıl pırıl parladığını gördü. <i>Ah</i>! diye haykırdı onun adına. Bunun üzerine, Anterrabae gözlerini yeniden ona doğru çevirdi.</p>

  <p class="p12"><i>Görüyor musun</i> <i>–benimle katlanıyor, benimle paylaşıyorsun. Biz seninle tek ses, tek bakışız. Yeryüzündeki herhangi biriyle hiç böyle bir paylaşımı</i> <i>gerçekleştireceğini umut ya da hayal edebilir misin?</i> dedi Anterrabae ve sonra, Yr’de dünya için kullanılan el-diliyle bir kargaşa ve terk işareti yaptı.    ’</p>

  <p class="p12">“Nerelere gittin?” diye soruyordu Furi. “Beni de al yanına.”</p>

  <p class="p12">“Anterrabae’yle birlikteydim. Dünyada, zaman zaman tehlikeli ve çarpık da olsa, yasa ve mantık var belki; savaşım gerektiren şeyler ve tanrıların bana öğretemediği matematik gibi konular da var, ama başka nerde” –gözleri ansızın yaşlarla dolmuştu– “onlarla aramdaki paylaşımı başka nerde bulabilirim?”</p>

  <p class="p12">“Bu gözyaşları nedir?” diye sordu Furi; sesi gene çok yumuşaktı. Deborah Furi’ye baktı ve ortak formüllerinin, Furi’yle ikisinin oluşturduğu formülün başlangıç sözcüklerini tanıdı. Ve elinde olmadan gülümsedi.</p>

  <p class="p12">“On tane birim; dördü kendine-acıma, üçü Yr’nin dediği gibi ‘Sert Kabuk’ ve biri de umutsuzluk.”</p>

  <p class="p12">“Yalnızca sekiz etti.” (Gene o formül.)</p>

  <p class="p12">“Ve ikisi çeşitli şeyler için.”</p>

  <p class="p12">Yine gülümsediler. “Görüyorsun,” dedi Furi, “tanrılarınla anlaşabildiğin gibi benimle de anlaşabiliyorsun. Doğamı, yaradılışımı hiçbir zaman gizlemedim senden, ama her zaman, içinde yaşadığımız bu dünyanın bir temsilcisi olduğumu ve bu dünya için seninle birlikte savaştığımı unutuyorsun bazen.” Sonra, dünyanın ne denli tipik bir üyesi olduğunu göstermek istercesine, burnunu çekti. “Şu ‘Sert Kabuk’ dediğin şey nedir?”</p>

  <p class="p12">“Şey, hastaneye ilk geldiğimde, hiç de mutsuz değildim. Hiçbir şeye ilgi duymuyordum ve bu bana bir çeşit huzur veriyordu. Sonra siz ilgi duymama yol açtınız ve ben bir şeylerle ilgilenmeye başlar başlamaz, Yr beni cezalandırınca umutsuzluğa düştüm. Yr’ye bana acıması için yalvardığımda, Anterrabae, ‘Umudu, özünden kabuğuna kadar yiyip bitirdin sen,’ dedi. Bunun üzerine, o eski kabuğun kuruyup büzülmesini, sertleşmesini ve sonunda fırlatılıp atılmasını seyrederek yaşamak zorunda kalacağımı düşünmüştüm. Anterrabae zaman zaman bu imalı sözü kullanır oldu, ama ben yaşadığımın, gerçekten yaşadığımın ve dünyadaki insanlarla aynı maddeyi taşıdığımın bilincine varınca, o kuru kabuğu çiğneyeceğimi, hem de bu kabuk bana besin verene kadar çiğnemekten vazgeçmeyeceğimi söyledim ona. Koğuşa dönerek herkesi büyük bir düş kırıklığına uğrattığımda, Anterrabae, ‘Bu sert kabuk dişlerini kırıyor –niye şunu tükürüp fırlatmıyorsun?’ dedi bu kez.”</p>

  <p class="p12">“Peki bu konuda ne düşünüyorsun?”</p>

  <p class="p12">“Bana pek bir şey vermiyor gibi görünüyor, ama çiğnemeyi bırakamam artık,” dedi Deborah. “Bir dünyalının reflekslerini ve içgüdülerini taşıdığıma göre, bu işten kaçamayacağım galiba…” Sonra utangaç utangaç gülümsedi, bir itiraftı bu çünkü; değerli bir itiraftı, ama bir gün bu yüzden başı derde de girebilirdi.</p>

  <p class="p12">Ona bir anlatabilsem… diye düşündü Furi. Çölde doğup büyümüş bir insana, daha görmediği nice bereketli, verimli, olağanüstü derecede güzel topraklar olduğu nasıl anlatılabilirdi acaba? Bu düşüncesini saklayıp “Koğuşta işler nasıl gidiyor?” dedi.</p>

  <p class="p12">“Şey, hastalar bana kızgın tabii, görevlilerde biraz düş kırıklığına uğramış gibi. Bugün aşağıya inip Dr. Halle ile görüşeceğim.”</p>

  <p class="p12">“Yaa, özel bir şey mi?”</p>

  <p class="p12">“Hayır… Sosyal hizmet görevlisine, o konuyu hâlâ düşündüğümü ve sözünü ettiği o yerdeki kişiler beni kabul ederlerse onların hazır olduğu an benim de hazır olacağımı söylemesini isteyeceğim ondan.”</p>

  <p class="p12"> </p>

  <p class="p1">İSTEK FORMU</p>

  <p class="p9">Tarih: 3 Eylül   Koğuş: D</p>

  <p class="p12">Hasta: Blau, Deborah  Koğuş Yöneticisi: Dr. Halle, H. L.</p>

  <p class="p9">Cinsi:  Tarih:  Saat:</p>

  <p class="p12">  5 Eylül  8:30</p>

  <p class="p6">1 elbise, kentte giyilebilecek tipte<br />
  1 çift çorap<br />
  1 çift ayakkabı<br />
  27 “pensli” tipte bigudi<br />
  1 palto<br />
  1 ruj<br />
  80 $ varoş hattı için otobüs ücreti (sosyal hizmet görevlisi ve kendisi için)<br />
  4 kent içi otobüs jetonu (sosyal hizmet görevlisi ve kendisi için)</p>

  <p class="p6">Yukardakiler, hastanın pansiyondaki odasından alınıp getirilecektir.</p>

  <p class="p3">İmza:</p>

  <p class="p3">H.L. Halle</p>

  <p class="p12"> </p>
</body>
</html>
