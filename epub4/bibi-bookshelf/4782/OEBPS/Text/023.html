<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>20.</title>
</head>

<body>
  <h1 class="h11"><a id="a60"></a>20.</h1>

  <p class="p12">İçindeki sönmüş yanardağın yaptığı baskıyı hafifletmenin tek yolu karşı-ateşler yakmak olmuştu artık Deborah için. Aynı yerleri tekrar tekrar yakmayı sürdürüyor, üst üste yanık tabakalar oluşturuyordu. Sözüm ona dikkatle saklanıyorlardı ama sigara izmaritlerini ve kibritleri elde etmek çok kolaydı; D koğuşunun önlemleri bile onun gereksinmesinin gücüyle baş edemiyordu. Yanıkların etkisi yalnızca bir saat kadar sürdüğü ve içindeki baskıya ancak üç dört saat dayanabildiği için, büyük bir içilmiş sigara ve kibrit stoku olması gerekiyordu.</p>

  <p class="p12">Yanıklar mikrop kapıp iltihaplanmaya başlayınca yaktığı yerleri değiştirmesine karşın, birkaç gün yaraları bir giz olarak kaldı. Hemşirelerle hastabakıcıların bu denli dalgın oluşu onu şaşırtmıyor, eğlendiriyordu. Yaraları iltihaplanmış, kokuşmaya başlamıştı ama bunu kimse fark etmiyordu. Deborah düşündü: Çünkü gerçekte bizi görmek istemiyorlar.</p>

  <p class="p12">Haftanın son gününde, yeni doktor gene koğuşa çıktı. Salonda oturan Deborah’ı görünce, durup, “Çok daha iyi görünüyorsun,” dedi.</p>

  <p class="p12">“İyi olmam gerekir,” dedi Deborah biraz sert bir sesle. “İyi olmak için bütün gücümle uğraşmak zorunda kaldım.”</p>

  <p class="p12">“Eee, bu kadar iyileştiğine göre çok yakında B koğuşuna dönmeye hazır olacaksın demektir.”</p>

  <p class="p12">Deborah bunu duyunca zamanın korunmasız, kibritlerin serbest olduğu B koğuşuna gitmenin, istediğini düşündüğü ölüme yaklaşmak için mükemmel bir fırsat olacağını anladı. Sonra korktuğunu sezdi ve bunun nedenini merak etti. Doktor ona dilediği gibi ölmesine izin veriyorsa, neden öfke duyuyordu acaba?</p>

  <p class="p12">“Başka yanıklarım da var,” dedi yalnızca.</p>

  <p class="p12">Doktor şok geçirmiş gibi oldu, ama hemen kendini toparladı ve “Bana bunu söylediğine sevindim,” dedi.</p>

  <p class="p12">Deborah ıslak bir çamaşırmış gibi eliyle bükerek kazağını sıyırmaya başladı. <i>Ölmek istiyorsam, kendimi niçin kurtarıyorum?</i> diye sordu; imgeleminde, B koğuşuna gidip kendini yakarak öldürmesine izin veren doktorun hayaline hâlâ kızgındı.</p>

  <p class="p12"><i>Ona söyledin, çünkü sen bir korkaksın!</i> dedi Koro. Bildik alaylarına başlamıştı gene.</p>

  <p class="p12">“Eski yaran nasıl?” dedi doktor sargıları gevşeterek. Deborah yanıt vermedi, çünkü doktor kendisi bakıyordu zaten. Yara iyileşmemekte diretiyordu. “Bunu bir daha yakmadın, değil mi?” dedi doktor, biraz suçlayıcı bir tonla; ama bu tonu sertleştirmeye korkuyordu.</p>

  <p class="p12">“Hayır,” dedi Deborah.</p>

  <p class="p12">“Başka bir çeşit sargı deneyelim. Yeni yanığına bakayım.” Doktor öteki kola baktı. “Kaç kez yaktın bunu?”</p>

  <p class="p12">“Aşağı yukarı sekiz kez.” Doktor her iki yanığı da sargılayıp gitti; hiç kuşkusuz, tehlikeli, yanıcı maddeleri ortalıkta bıraktıkları için dikkatsiz hemşireleri paylayacaktı. Ancak, salonda unuttuğu yanık sigara iki dizi yanığa yetecek kadar uzundu.</p>

  <p class="p12">D koğuşunun yasa koruyucuları, hastalarının sandıkları kadar güvenlikte olmadığını keşfedince, koğuşu baştan aşağı reform yağmuruna tuttular ve böylece, kendileriyle hastaları arasındaki uçurumu daha da derinleştirdiler. Bir yıl önce “D” koğuşunda kullanıma sunulan çatal, şimdi ortadan kalkmıştı. Metal Çağı’nın yerini Tahta Çağı almıştı ve ateş yalnızca, modern çağın yaşandığı hemşire odasının çevresinde yakı<a id="a61"></a>labiliyordu. Ötedeki Pleistosen’de<a id="a62"></a><a href="../Text/notes.html#a120"><span class="t18"><sup>[17]</sup></span></a><a id="a64"></a> ise Pithecanthropus erectus<a id="a63"></a><a href="../Text/notes.html#a121"><span class="t18"><sup>[18]</sup></span></a> ayaklarını sürüyerek yürüyor, homurdanarak anlaşılmaz şeyler söylüyor, yemeğini parmaklarıyla yiyor ve yerleri ıslatıyordu.</p>

  <p class="p12">“Çok teşekkürler, ufaklık,” dedi Lee Miller alaylı alaylı, Deborah’ın yanından geçerken; Çağcıl İnsan’ın hastalarına statü-simgelerini –sigara ve kibrit– dağıttığı ışıklı yere gidiyordu.</p>

  <p class="p12">“Cehenneme kadar yolun var,” diye yanıtladı Deborah, ama ses tonu pek güvenli değildi. Daha sonra. Tahtı Bırakan’ın Karısı onu bir casus olmakla ve en tehlikeli Düşmanlar’dan biri olduğunu bildiği halde, İçişleri Bakanı’yla işbirliği yapmakla suçladı.</p>

  <p class="p12">Kibrit ve izmarit bulmak artık güçleşmişti ama hiç de olanaksız değildi. Çağcıl İnsan yakıp içtiği ateş-uçlu, silindir biçimli şeyleri nerelere koyduğuna pek dikkat etmiyordu ve yanı başında da, sisler içindeki yassı dünyası, büyülü bir biçimde sigarayı rengi, kokusu ve üç boyutlu biçimiyle birlikte tam odak noktasına alan, ateşe-aç bir ilkel insan duruyordu.</p>

  <p class="p12">Gelgelelim, karşı-ateşler yanardağın yüzeyinde, Anterrabae’nin deyişiyle granit giysisinde, hiçbir değişiklik yapmamıştı. Ve tanrılar. Koro, Sansür, çılgınca ve anlaşılmaz nedenlerle Ceza’yı diledikleri gibi uygulamaya başlamışlardı. Hatta Yr’nin mantığından hiç eser kalmamış ve yasalar alt üst olmuş gibiydi. Deborah yanardağın artık infilak edip püsküreceğine inanmaya başlamıştı. Aklına Son Aldatmaca’nın henüz gerçekleşmemiş olduğu geliyordu hep.</p>

  <p class="p12">Günler çoktandır yalnızca bir dilbilgisi ayrıntısı olan bir yeryüzü kalıbına dönüşmüş durumdaydı. İşte böyle günlerden birinde uyandığında, daha önce de sık sık olduğu gibi, kendini bir tulumda buldu. Kapının kilidinde bir anahtar döndü ve içeriye bir hemşire girdi. Hemşirenin arkasında, hiç değişmediği için inanılmaz biçimde farklı görünen biri, Furi duruyordu.</p>

  <p class="p12">“Aman Allahım!” dedi Furi ve içeri girdi. Hemşire ona bir sandalye getirdi ve Deborah kadının yüzünden, bu yüzde gördüğü tiksintiden kaçabilmeyi dilemeye başladı. Furi, çevreye bir göz gezdirip yatağın yanına oturdu ve belli belirsiz bir korkuyla başını öne eğdi.</p>

  <p class="p12">“Aman Allahım!”</p>

  <p class="p12">“Geri döndünüz,” dedi Deborah. Öz-nefret, dehşet, utanç, kibir ve umutsuzluk, taş gibi cansız yüze hiç yansımıyordu. “İyi vakit geçirdiniz mi?”</p>

  <p class="p12">“Aman Allahım!” dedi Furi gene, “Neler oldu? Giderken çok iyi durumda bırakmıştım seni, ama şimdi tekrar buradasın…” Yeniden çevresine bakındı.</p>

  <p class="p12">Deborah, Furi’yi canlı gördüğü için duyduğu sevinçten korktu. “Bunu… bu korkunç durumu daha önce de görmüştünüz; niye böyle şok geçirdiniz?”</p>

  <p class="p12">“Evet, görmüştüm. Yalnızca, seni bunun içinde, böyle acı çekerken gördüğüme üzülüyorum.”</p>

  <p class="p12">Deborah gözlerini kapadı. Utancından yerin dibine geçmişti. Kuyu’ya kaçıp karanlığa ve boşluğa gömülmek istiyordu, ama Furi geri dönmüştü ve saklanacak hiçbir yer yoktu. Zihni direndi. “Döneceğinizi bilmiyordum.”</p>

  <p class="p12">“Sana bugün döneceğimi söylemiştim.”</p>

  <p class="p12">“Öyle mi?”</p>

  <p class="p12">“Evet ve bence, uzaklara gidip seni terk ettiğim için bana ne kadar kızdığını göstermek amacıyla kendini bu kötü duruma soktun.”</p>

  <p class="p12">“Doğru değil bu –” dedi Deborah. “Royson’la çalışabilmek için elimden geleni yaptım –gerçekten, ama siz ölmüştünüz –en azından öyle sanıyordum– ve Royson yalnızca ne kadar haklı ve becerikli olduğunu kanıtlamaya çalışıyordu. Geri döneceğiniz aklımdan çıkmıştı.”</p>

  <p class="p12">Deborah bitkin olduğu halde, yeniden çırpınmaya başladı. “Tamamen tükenmiş bir haldeyim… buraya gelmeden önce olduğum gibi, tek fark yanardağın gitgide daha kızgın bir biçimde yanması; oysa yüzeyi canlı olup olmadığını bile bilmiyor!”</p>

  <p class="p12">Doktor sandalyesini yaklaştırdı. “Çok önemli şeyler söylediğin anlardan biri bu,” dedi sakince.</p>

  <p class="p12">Deborah başını sıkıca yatağa bastırdı. “Toparlayamıyorum bile… sözcükleri.”</p>

  <p class="p12">“Öyleyse bırak, oldukları gibi gelsinler bize.”</p>

  <p class="p12">“Buna gücünüz var mı?”</p>

  <p class="p12">“İkimizin de buna gücü var.”</p>

  <p class="p12">Deborah biraz soluklandı. “Ben zehirliyim ve bundan nefret ediyorum. Utanç ve onursuzluk içinde yıkılıp gideceğim ve bundan nefret ediyorum. Yaşamımdan ve ölümümden nefret ediyorum. Dünya benim doğrulanma yalnızca yalanlarla karşılık veriyor; Royson’la çalışmayı denedim, ama onun tek istediğinin haklı çıkmak olduğunu gördüm. ‘Aklını başına topla ve aptallığı bırak,’ dese de olurdu – insanları dış görünüşümle düş kırıklığına uğratıp özümle, Yr’nin benim ve o yabancı düşmanın özüyle de kandırdığım yıllarda hep böyle söylerlerdi bana. Tanrı benim belamı versin! Tanrı benim belamı versin!”    .</p>

  <p class="p12">Sonra, cılız, boğuk bir inilti, bir inilti duyuldu: Deborah ağlamaya çalışıyordu. Ama ağzından çıkan sesler o denli gülünç ve çirkindi ki, hemen sustu.</p>

  <p class="p12">“Belki ben dışarı çıktığımda,” dedi Furi, “ağlamayı becerebilirsin. Şimdilik şunu söyleyeyim: şu anda içinde duyduğun nefretin ve utancın boyutlarını ölç. Bu ölçün senin sevme, sevinç ve sevecenlik duyma yeteneğinin de boyutlarını gösterecektir. Ayrıca, yarın seninle görüşeceğim.”</p>

  <p class="p12">Ve Furi dışarı çıktı.</p>

  <p class="p12">O akşam, Miss Coral elinde bir kitapla Deborah’ın yanına geldi, “bak,” dedi utangaç bir tavırla, “doktorum bana bunu bıraktı. Bir oyun kitabı, belki benimle birlikte okumak istersin dedim.”</p>

  <p class="p12">Deborah sırtını duvara dayamış bir halde oturan Helene’a baktı. Kitabı Helene vermiş olsaydı, onu yerden bir tekmeyle Deborah’a gönderir, bir yandan da ona sataşırdı belki de. Dünya’da bile, aynı dili konuşan iki insan yok muydu hiç?</p>

  <p class="p12">Deborah, yanıt verirken biraz Miss Coral’ın özenli konuşma biçimine ve çekingenliğine öykündüğünü sezebiliyordu. “Hangisini tercih edersin?” dedi Miss Coral. <i>Ciddi Olmanın Önemi</i> (The Importance of Being Earnest) adlı oyunu okumaya başladılar. Deborah daha çok erkek rollerini, Miss Coral da kadın rollerini üstlendi. Az sonra, Lee, Helene ve Fiorentini’nin Mary’si de onlara katılmıştı. Gülünç bir hiçimde kendi taklitlerini yapan bu oyuncularla, oyun herkesi kahkahadan kırıp geçiren bir curcunaya dönüşmüştü. Mary kahkahalar içinde, soylu bir akıl hastası olan Ernest’i oynarken, Miss Coral da Sybil rolünde manolyaların ve örümcek ağlarının arasına dalmıştı, Hieronymus Bosch tarzı bir karabasan tablosunda, Oscar Wilde’ın soylu, incelikli bir komedisi sahneleniyordu. Oyunu baştan sona okudular, sonra bir başka oyun daha okudular. Hastabakıcıların hem onlarla birlikte hem de onların haline güldüklerinin ve yarattığı bütün korkuya karşın, bunun güzel bir gece, büyülü bir biçimde kötü yazgılarının dışına çıkan bir gece olduğunu düşündüklerinin de ayrımındaydılar.</p>

  <p class="p12">Esther Blau, dili tutulmuş bir halde Doktor Fried’in yüzüne baktı. Sonra hafifçe öksürerek gırtlağını temizledi.</p>

  <p class="p12">“Dediğinizi doğru anladım mı acaba?”</p>

  <p class="p12">“Sanırım evet, ama önce–”</p>

  <p class="p12">“Neden? Neden?”</p>

  <p class="p12">“Nedenini bulmak için uğraşıyoruz.”</p>

  <p class="p12">“Kendini yakıp öldürmeden <i>önce</i> bulsanıza şu nedeni!”</p>

  <p class="p12">Esther’ın son okuduğu rapor gene kesinlikten uzak bir rapordu; ama raporun anlatımındaki bir şey onu işkillendirmişti ve ürkütücü bir önseziye kapılıp yine Deborah’ı görmeye gelmişti. Kendisine bunun pek akıllıca olmayacağını söylemişlerdi; o da Dr. Halle’yi görmek istemiş ve Halle’nin bürosunda hiçbir sözcüğün değiştirip hafifletemeyeceği gerçekleri duymuştu. Şimdi de, öfkeli, korkmuş ve umutsuz bir halde, Dr. Fried’in karşısında oturuyordu.</p>

  <p class="p12">“Peki babasına ne söyleyeceğim –Deborah’ı gittikçe kötülediği ve vahşileştiği bu yerde tutabilmek için ona ne yalanlar anlatacağım ben şimdi?”</p>

  <p class="p12">Korkusu yüzünden doktorun sözleri uzun ve yavaş geldi Esther’a. “Bence, hepimiz bu yakma işini biraz büyütüyoruz galiba. Varlığını hepimizin bildiği ve <i>hâlâ</i> tedaviye cevap veren hastalığın bir belirtisinden başka bir şey değil bu.”</p>

  <p class="p12">“Ama çok… <i>çok çirkin’.”</i></p>

  <p class="p12">“Yaralarını kastediyorsunuz?”</p>

  <p class="p12">“Yaraları görmedim– fikri kastediyorum, düşünceyi. Bir insan böyle bir şeyi kendine nasıl yapabilir? İnsan böyle–” Esther tıkanır gibi oldu ve eliyle ağzını kapadı; gözlerinin kenarlarından taşan yaşlar yanaklarından süzülmeye başladı.</p>

  <p class="p12">“Yoo, yoo,” dedi doktor. “Sizi bu kadar korkutan şey, o <i>sözcük.</i> Size bu kadar acı veren şey, bir zamanlar ‘umutsuz ve sonsuza kadar’ anlamına gelen o eski, çirkin ‘akıl hastası’ sözcüğü.”</p>

  <p class="p12">“Bu sözcüğü Deborah’a asla yakıştırmam!”</p>

  <p class="p12">Yapay görünüş yok oldu; bu görünüşün gerisinde olan şey o denli kötü değil, diye düşündü Dr. Fried. Bunu karşısındaki anneye herhangi bir yolla belirtip belirtemeyeceğini düşündü. Onu bir parça rahatlatabilirdi bu. Derken telefon çaldı. Dr. Fried tatlı sesiyle telefonu yanıtladı ve sonra yeniden Esther’a doğru döndüğünde, onun kendini toparlamış olduğunu gördü.</p>

  <p class="p12">“Öyleyse, gerçekten, onun hâlâ… normal olma şansı olduğunu düşünüyorsunuz, değil mi?”</p>

  <p class="p12">“Bence, onun kesinlikle akıl sağlığına ve gücüne kavuşma şansı var. Şimdi size bir şey söyleyeceğim, ama kızınız için söylemeyeceğim bunu ve ona bundan hiç söz etmezseniz çok memnun olurum. Haftada en az dört kez bir hastaya terapi uygulamam için bana başvuruyorlar. Üniversitenin Psikiyatri bölümü için, doktorların yaptığı çözümlemelerin denetimini yürütüyorum ve her hasta görüşmesinde bunların birçoğunu geri çevirmek zorunda kalıyorum. Umutsuz bir vakaya bir dakika bile ayırmak, benim için korkunç bir zaman kaybı demektir. Ona yardım edemeyeceğimi düşünsem, bir dakika bile tutmam onu. Bunu evdekilere anlatın. Yalan söylememize hiç gerek yok –gerçek hiç de dayanılamayacak kadar kötü değil.”</p>

  <p class="p12">Doktor, Deborah’ın annesini kapıya kadar geçirirken, onu biraz rahatlatmış olmayı umuyordu. Gelişigüzel avuntu vermek, tıbbın başka dallarında işe yarayabilirdi (plasebo<a id="a65"></a><a href="../Text/notes.html#a123"><span class="t18"><sup>[19]</sup></span></a> doktorların itiraf ettiklerinden daha sık yazılıyordu reçetelere) ama Dr. Fried’in bütün yaşam deneyimi ve eğitimi buna karşıydı. Üstelik geçirdiği bunca deneyimden sonra, avuntu niteliğini taşıyan en ufak bir davranış bile Esther Blau’yu korkutabilirdi; Esther bu konuşma sayesinde biraz olsun güçlenebilmişse, bütün aile bireyleri de güçlenecek demekti.</p>

  <p class="p12">Dr. Fried, Esther’ın, babasına olan bağımlılığından artık kurtulmuş olduğunu anlamıştı. Esther şimdi güçlü, bağımsız, hatta çevresindekileri yöneten bir insandı. İçinde var olan ve bir zamanlar Deborah’a zarar veren bütün düşmanları alt etmeye çalışmış olan aynı güç, bir kurtarıcı güç işlevini de yapabilirdi. Kızına uygulanan terapiye inanırsa, bu terapinin sürmesini sağlamak için bütün ailesine karşı koyabilirdi. Deborah’ın hastalığı, yalnızca aile albümündeki resimleri sarsmakla kalmamıştı. Aile bireylerinin kimisi, bu hastalığının nedenini sorgulama zorunluluğunu duymuş, bu sorgulama sonucunda biraz daha büyüyüp olgunlaşmıştı. Böyle bir şey gerçekten olmuşsa, belki de “bilim”in ve tasarımların dışında bir şey olduğu için psikiyatri dergilerinde çok ender söz edilen bir umut kaynağıydı bu. Dr. Fried’in babası, bir keresinde, çalışma odalarının dışında bir meleğin beklediğini söylemişti ona.</p>

  <p class="p12">Esther, doktorun evinden güzün kamçılayıcı rüzgârına çıktığında, içinde D koğuşunun olduğunu bildiği, yüksek ve kaim tellerle çevrili üst kata baktı. Orası nasıl bir yerdi acaba? Orada kalmak zorunda olan insanların zihinlerinden neler geçiyordu acaba? Esther, ansızın gözlerine dolan yaşların görüntüyü bulanıklaştırdığını ayrımsayınca, bakışlarını çabucak oradan uzaklaştırdı.</p>

  <p class="p12">Deborah koğuşta yere oturmuş, yanıklarının sargılanmasını izliyordu. Tıbbi ilgi konusu olmuştu; yaraları iyileşmek bilmiyordu. Böylesine somut bir olguyla karşılaşmalarına çok sevinen öğrenci hemşireler, ellerindeki merhemler, ilaçlar, sargılar ve bantlarla, büyük bir sadakat ve gayretle uğraşıp didiniyorlardı. Yeni kurallardan Deborah’ı sorumlu tutan sigara tiryakileriyse hâlâ ona kızgındı ve konuşma gereksinimi içindeki Lee bile aşağılayıcı bakışlar fırlatıyordu ona. Hemşireler yaralarıyla uğraşırken, Deborah, oturan ya da ayakta duran öteki hastaların. Soluk Alan Duvar Süsü tanımını yakıştırdığı görünümlerini seyrediyordu; istenç ve tutkularının dışında bile kanlarının sürekli olarak dolaşabilmesi ve yüreklerinin atabilmesi karşısında duydukları korku ve şaşkınlığın dışında, yüzleri tamamen ifadesizdi. Hemşireler direngen yanıkları sargılama işini bitirince, bir süre için koğuştan çıktılar. Deborah göz ucuyla bakınca, Helene’ın, her zamanki devinimsiz haliyle yanında durmakta olan Sylvia’ya ters ters baktığını gördü. Çok geçmeden, Helene Sylvia’ya yaklaşıp sert bir biçimde vurdu, sonra bir daha vurdu. Sylvia tepkisiz, öylece duruyordu; yüzünde inen darbelerin ayrımında olduğunu gösteren hiçbir belirti yoktu. Kendisine meydan okunduğunu düşünen Helene bir öfke kasırgasına tutulup patladı. Yabanıl bir yaratığın bir taşa saldırması gibi bir şeydi bu. Helene, yüzü kıpkırmızı kesilmiş, saçları dikelmiş bir halde, vuruyor, bağırıyor, tırmalıyor, tepiniyor, tükürüyordu. Sylvia yalnızca gözlerini yavaşça kapayarak tepki gösterdi. Elleri hâlâ iki yanında sarkık bir halde duruyordu; gövdesi tümüyle yerçekimi ve atalet güçlerine teslim olmuş gibi görünüyordu; yediği dayak onu hiç ilgilendirmiyordu sanki. Bu ani ve kısa olay, her zamanki gibi Helene’ı yakalayıp götürmek için altı hastabakıcının gelmesiyle sona erdi. Az sonra Helene, haki ve beyaz renkli bir dalganın içinde kaybolmuş bir halde uzaklaştırılmıştı.</p>

  <p class="p12">Deborah Sylvia’nın birkaç metre ötesinde kıpırdamadan duruyordu. Bu gezegenin üzerinde ikisi yapayalnız kalmış gibiydi. İki yıl önce, Helene’ın tanık olan bir yüzü yok edip bu yüzün taşıdığı bilgiden kurtulmak için ona saldırışını hatırladı Deborah. O gün, Helene tam bir ilgi merkezi olmuştu –doktorlar, hemşireler, hastabakıcılar, koğuşun hızlanan ritmi, ıslak çarşaflar, tecrit– her şey, her şey Helene’la ilgiliydi ve Deborah tek başına ve utanç içinde kalakalmıştı. Kendini savunamayacak kadar alçalmış bir haldeydi çünkü. Tıpkı şu anda Sylvia’nın durduğu biçimde, bir yontu gibi öylece durmuştu. Duygularını, sanki horulduyormuş gibi, güçlükle aldığı solukları ele vermişti yalnızca. Kendini savunmayı başaramayan Syiva’nın neden şu anda Helene’a gösterildiği kadar ilgiye gereksinmesi olduğunu anlayabilecek tek insan Deborah’tı.</p>

  <p class="p12">Yanına gidip omuzuna dokunmalı ve bir şeyler söylemeliyim, diye düşündü Deborah. Ama yerinden kıpırdamadı. Gitmem gerek, çünkü aynı şey bana da oldu, bunu benim kadar kimse bilemez, nasıl bir şey olduğunu… Ama ayakları ayakkabılarının içindeydi ve ayakkabıları Sylvia’ya doğru gitmiyordu bir türlü; elleri de iki yanında duruyor, hiç hareket etmiyordu. Birlikte geçirdiğimiz ve benim için sessizliği böldüğü o karanlık gecenin hatırı için gitmeliyim… Ve granit giysileriyle taş ayakkabılarından kurtulmak için çırpınmaya başladı. Sylvia’ya baktı; sular akan ağzıyla, solgun, balmumu gibi donuk ve asık suratıyla, hastaların en çirkiniydi Sylvia. Ve Deborah, onun herkesten çok gereksindiği şeyi vermek için yanına gitse, Sylvia’nın yalnızca sessizliğiyle bile onu yıkabileceğini biliyordu. İçinde uyanan bir korku harekete geçme isteğini bastırdı. Derken, Helene’a pes ettirenler savaştan geri dönmeye başladılar; böylece fırsat kaçmış oldu. Deborah’ın yatışan korkusunun yerini utanç aldı. Utanç bütün yüzüne yansıdı ve Deborah ölümü arzulayarak, uzun bir süre, taş kesilmiş bir halde orada durdu.</p>

  <p class="p12">Daha sonra, büroda Furi’nin karşısında durup ona gördüğü ve yapmadığı şeyleri anlattı.</p>

  <p class="p12">“Size hiçbir zaman yalan söylemedim!” dedi Deborah. “Size hiçbir zaman insan olduğumu söylemedim. Artık beni kapının önüne koyabilirsiniz, çünkü bağışlanamayacak bir suç işledim.”</p>

  <p class="p12">“Benim görevim seni bağışlamak değil,” dedi Furi oturduğu koltuktan Deborah’a bakıp bir sigara yakarken. “Gerçekten dünyada ahlaki konular ve zor kararlarla sık sık karşılaşacaksın ve daha önce de dediğim gibi, dünya dikensiz gül bahçesi değildir. Gel, görüp anlamanı sağlayan güce şükredelim ve yapman gerektiğini anladığın şeyi <i>yapabileceğin</i> güne ulaşmaya çalışalım. Şimdi, bana ve hastaneye olan öfken yüzünden sürdürdüğün şu yakma işinin kökenleri üzerinde çok çalışmamız gerek.”</p>

  <p class="p12">Neredeyse ansızın, Deborah Furi’nin onun kendini yakmasının nedeni konusunda yanıldığını, hele işin ciddiyeti konusunda iyice yanıldığını ayrımsadı. Yaptığı şey korkunç bir sapkınlığın göstergesi gibi görünüyorsa da, bunun, yanardağının sessiz yamaçları kadar yanıltıcı olduğunu düşünüyordu Deborah.</p>

  <p class="p12">“Sizce kendimi yakmam çok mu ciddi bir şey?” diye sordu Furi’ye’.</p>

  <p class="p12">“Hem de çok ciddi,” diye yanıtladı Furi.</p>

  <p class="p12">“Yanılıyorsunuz,” dedi Deborah; yalnızca, doktorun, hastanın kendi inançlarına güvenmesi konusunda sık sık söylediği şeylere gerçekten inandığını umut ediyordu. Etinin pansumanlarla derileri sıyrılıp temizlenmiş yanık yerlerini tekrar tekrar yakarak kırktan fazla yanık yarası oluşturmuştu, ama gene de bu kadar telaşa değmezdi bu yaralar.</p>

  <p class="p12">“Nedenini bilmiyorum ama yanılıyorsunuz.”</p>

  <p class="p12">Deborah dağınık büroya şöyle bir göz gezdirdi. Dünyada yaşayanlar için, pencerelerden içeriye gün ışığı sızıyordu, ama bu ışığın parıltısı ve sıcaklığı algılayamayacağı kadar uzaktı ona. Onu çevreleyen hava hâlâ soğuk ve karanlıktı. Acı kaynağı, etini yakan ateş değil, işte bu sonsuz yabancılaşmaydı.</p>

  <p class="p12">“Kısıtlansa da kısıtlanmasa da,” diye mırıldandı, “cezamı çekeceğim.”</p>

  <p class="p12">“Yüksek sesle şöyle, lütfen. Seni duyamıyorum.”</p>

  <p class="p12">“Selektif kayıtsızlık,” dedi Deborah ve özel dili ve gizli söylemi Yrece’nin güzelliğinden, şiirselliğinden tümüyle yoksun olan psikiyatri dalına özgü bu terime güldü. Furi de bunu anlayıp güldü.</p>

  <p class="p12">“Mesleğimizin terminolojisi bazen aşırıya kaçıyor galiba, ama gene de yalnız kendimizle ve düşen tanrılarla değil, birbirimizle de konuşabiliyoruz. Biraz önce tanrılarla mı konuştun?”</p>

  <p class="p12">“Hayır,” dedi Deborah, “sizinle konuştum. Sylvia’nın başına gelenlerden sonra, ahlaksızlık etmemeye karar verdim. Helene ona saldırdıktan sonra yapmam gerekeni yapamadıysam bile, hiç değilse, ciddi bir şey olduğunu söylediğinize göre, onu kendimi yakma işine bulaştırmayacağım.”</p>

  <p class="p12">“Ne demek istiyorsun?”</p>

  <p class="p12">“Sylvia ara sıra sigara içiyor, ama çok dalgın. Pek çok sigarasını benim görebileceğim yerlerde söndürüp attı, ben de çabucak bu sigaraları kapıp saklıyordum. Her iki Mary de çılgın gibi sigara içen kadınlar; bana bir tek kimseye yakalanmamak kalıyor. Benim bu hatalı davranışıma katkıda bulunuyorlar, öyle değil mi?”</p>

  <p class="p12">“Bir bakıma öyle, sanırım. Aslında sen onların hastalık belirtilerinden yararlanıyorsun.”</p>

  <p class="p12">“Böyle bir şey olmamalı,” dedi Deborah yavaşça. Furi’nin neden bekleme salonunda sigara ve kibrit bıraktığını merak ediyordu. Ona eşlik eden hemşireyi atlatmak kolay olmuştu; Furi o salonda dakikalarca beklemenin ne denli sıkıcı olduğunu biliyor mu acaba, diye düşündü.</p>

  <p class="p12">Görüşme süresi dolduğunda, Deborah ayağa kalkıp, “Şimdi, bindiğim dalı kendim keseceğim. Artık kül tablalarında bırakılmadıkça hiçbir hastanın sigarasını çalmayacağım ve sizin de buna katkıda bulunmanıza yol açmayacağım, çünkü böyle bir şeyi istemezsiniz, biliyorum,” dedi.</p>

  <p class="p12">Sonra, kazağının kolunun içinden Furi’nin masasından aldığı iki kibrit kutusunu çıkarıp öfkeyle kâğıt dolu masanın üzerine fırlattı.</p>

  <p class="p12"> </p>
</body>
</html>
