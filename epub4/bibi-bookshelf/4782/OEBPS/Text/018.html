<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>15.</title>
</head>

<body>
  <h1 class="h11"><a id="a41"></a>15.</h1>

  <p class="p12">Deborah ve Miss Coral, kendi dünyalarına kapandıkları sürelerin dışındaki boş zamanlarında buluşmaya başlamışlardı. Deborah yavan ve kısır bir döneme girmişti. Burun deliklerinde sürekli olarak yanıp kül olmuş benliğinin –kömür haline gelmiş etinin, saçlarının, giysilerinin, ayakkabılarındaki kauçuk ve deri parçalarının– kokusunu duyuyordu. Renkleri görme yetisini yitirmişti ve kara parmaklıklar, görüş alanını gri renkli, incecik, dikey bir şeride indirgemişti. Ama gene de bir şeyler öğreniyordu. Cepleri ve özel gizleme yerleri, ağızlarına kadar kâğıt parçalarıyla dolmuştu; Miss Coral’ın hatırlayabildiği Latince klasiklerden alınmış birtakım sözcükleri, tümceleri ve şiirleri. Yunan abecesiyle sözcük dağarcığını ve ortaçağın şehvet yüklü yapıtlarından çalınmış birkaç yasak meyveyi barındırıyordu bu kâğıt parçaları.</p>

  <p class="p12">“Bizim zamanımızda çok ayıp bir şeydi bu,” dedi Miss Coral Deborah’a utangaç bir tavırla. “Ortaçağ yazarlarının ilkel şehvet düşkünleri, kullandıkları Latincenin de yozlaşmış bir Latince olduğu düşünülürdü; ama geceleri yatakhanede kitaplar elden ele dolaşırdı ve hepsi de öyle şehvet dolu değildi aslında. Gariptir, en çok o çılgın ozanların şiirleri kalmış aklımda…” dedi ve ezberinden Abelard ve Scottus’un birkaç şiirini okudu. “Belki de, ‘delilik ve karanlık’ açısından ben de onlara benzedim… ne de olsa buradayız işte…” Ardından ağlama ve öfke nöbetlerine tutuldu.</p>

  <p class="p12">Geleneksel yapıdaki bir öğretmen, Miss Coral’ın bitip tükenmez bir öfkeyle kendini savunup duran bu öğrencisi karşısında bir arpa boyu bile ilerleyemezdi. Ama Deborah sevecenlikle verilen bu kısacık derslerde hiçbir tehlikenin varlığını sezmiyordu, çünkü öğretmeni de onun gibi acı ve umutsuzluk yansıtan bir yaklaşım içindeydi. Bu onu, Deborah’ın birçok öğretmende sezdiği o tatsız üstünlük havasından da uzak tutuyordu. Miss Coral iyi bir hastane arkadaşıydı ve Deborah’ın gerçek özlemleri, onu yapay olgunluğundan sıyırarak, elini uzatıp Miss Coral’ın verebileceği ne varsa almaya zorluyordu.</p>

  <p class="p12">Yatıştırıcı ilaç verilme sıralarını beklerken: “Şu <a id="a42"></a><i>De Ramis Cadunt Folia</i><a id="a43"></a><a href="../Text/notes.html#a108"><i><sup>[11]</sup></i></a><a id="a44"></a><i>… Nam Signa Coeli Ultima</i><a id="a45"></a><a href="../Text/notes.html#a109"><i><sup>[12]</sup></i></a> bölümüne kadar iyi gitti.”</p>

  <p class="p12">“Eh, bu sözcükleri biliyorsun… Başka şiirlerde de görmüştün onları, hatırlıyorum.”</p>

  <p class="p12">“Anlamlarını biliyorum, ama…”</p>

  <p class="p12">“Aa, evet, o <i>Signa</i> ‘işaret’ demek, ama burada astrolojik bir bağlamda kullanılıyor ve daha çok ‘burç’ ya da ‘yükselen’ anlamına geliyor.”</p>

  <p class="p12">Tepsilerini beklerken:</p>

  <p class="p5"><i>“Morpheus in mentem<br />
  trahit impellentem<br />
  ventum lenem,<br /></i><a id="a47"></a><i>segetes maturas,</i> <a id="a46"></a><a href="../Text/notes.html#a111"><i><sup>[13]</sup></i></a></p>

  <p class="p12">… gerisini hatırlamıyorum.”</p>

  <p class="p12">Şiirleri dizelere, cümlelere, sözcük takımlarına inerek irdeliyorlar, böylece Deborah bildiği sözcüklerin dilbilgisel biçim değişimlerini de öğreniyordu. Miss Coral belleğiyle, Deborah da açlığı ve yasak kurşun kalemiyle, çabalayıp duruyorlardı.</p>

  <p class="p12">Sonunda Miss Coral, “Bildiğim bütün Latinceyi ve Yunancayı öğrettim sana. Dilbilgisi konusunda özür dilerim –çok şeyi unutmuşum. Ama en azından Yunan ve Latin klasiklerini okurken karşılaşacağın pek çok kilometre taşını tanıyacaksın artık; şu kâğıtlarına bölük pörçük epeyce şey yazdın,” dedi.</p>

  <p class="p12">Aslında, ceplerine doldurduğu ve yatağının yaylarının altına tıkıştırdığı bu kâğıt parçalarından utanmaya başlamıştı Deborah. Artık bir defter edinme ayrıcalığını isteme zamanının geldiğini düşünüyordu. Bu isteğini dile getirmek için gerekli cesareti toplaması bir haftadan uzun sürdü, ama sonunda, koğuş doktorunun viziteye çıkmasını bekleyen “istek sahipleri”yle birlikte sıraya girdi. Bu işi alışkanlık haline getirmiş olanlar sayılmasa bile, epeyce istek sahibi vardı bu kez:</p>

  <p class="p12">Lee: “Hey bu gece iki tane yatıştırıcı istiyorum.”</p>

  <p class="p12">Suikasta Uğramış Başkan’ın Karısı: “Bırakın eve gideyim! Eve gitmek istiyorum!”</p>

  <p class="p12">Mary (Dr. Fiorentini’nin hastası): “Sosyalistlerden sosyal bir hastalık kaptım!”</p>

  <p class="p12">Mary (Dr. Dowben’ın hastası): “Cinayet ve yangın! Yangın var!”</p>

  <p class="p12">Kasabada bir sinemaya gidecek olan Carla’nın, bir “D” koğuşu hastası olduğu için özel bir izin ve para alması gerekiyordu. <i>Via dolo-</i><a id="a48"></a>raja‘nın<a id="a49"></a><a href="../Text/notes.html#a114"><span class="t18"><sup>[14]</sup></span></a> dibinden çıkıp gelen Miss Coral da koğuşla ilgili birtakım temel ayrıcalıklar istemek üzere oraya gelmişti.</p>

  <p class="p12">Doktor koğuşa girdiğinde, karşılıklı bir istek ve yanıt bombardımanı başladı. Deborah bir defter istediğini söyleyince, doktor çabucak onu şöyle bir süzdü. “Bakarız,” diye acele acele yanıtladı arkasını dönerken ve çıkıp gitti.</p>

  <p class="p12">O öğleden sonra. Dr. Adams Sylvia’yı görmeye geldi. Doktor koğuştan ayrıldığında, yanında taşıdığı <i>Look Homeward Angel</i> adlı kitap yok olmuştu. Gene o gün, öğrenci hemşirelerden biri, ders notlarının yazılı olduğu defterini boş yere aradı durdu. Bir süre sonra defterin yazılı sayfaları Saldırganlar Koğuşu katında duran asansörün içinde bulundu, ama defterin boş olan öteki yansı kaybolmuştu.</p>

  <p class="p12">Deborah Helene’ı hatırladığı şiirleri ona söylemesi için sıkıştırmaya başladı. Helene da onu kırmadı ve yaptığına kendi de şaşarak, belleğinin uzak ama hâlâ canlı olan bir köşesinden çıkarttığı Hamlet ve III. Richard’dan bazı bölümler aktardı. Yunanca, ardından da Latince sözcükler, büyük bir saygıyla hemen kâğıtlara yazıldı. <i>Look Homeward Angel,</i> Deborah’ın şiltesinin altında saklanan bir üzünç kaynağı haline gelmişti, ama Deborah, Dowben’ın Mary’si kitabı kapıp cilt bağı dışında bütün sayfalarını yiyinceye değin, romanı üst üste birkaç kez okumuştu. Carla da romanı bir kez okumuştu; bir süre roman üzerinde konuştular.</p>

  <p class="p12">“Bütün bu şeyleri öğrenebiliyorsam…” dedi Deborah, “…okuyup öğrenebiliyorsam, neden hâlâ her şey bu kadar karanlık?”</p>

  <p class="p12">Carla ona bakıp hafifçe gülümsedi. “Deb,” dedi, “olguları, kuramları ya da dilleri öğrenmenin kendini anlamayla bir ilgisi olduğunu kim söyledi sana? Sen, bütün insanlar…” Birden, erken gelişen zekâsının, hastalığına kaynaklık ettiği, hastalığının bir parçası olduğu halde, onun gerçekliğini karartan sorunlardan nasıl bağımsız olarak işlediğinin ayrımına vardı Deborah.</p>

  <p class="p12">“Demek ki, öğreniyorsun, öğreniyorsun, ama gene de şizo olabiliyorsun.”</p>

  <p class="p12">“En azından Deborah’da böyle olabilir bu,” dedi Helene iğneleyici bir tavırla.</p>

  <p class="p12">Deborah defteri radyatörün arkasına koyup yatağına uzandı. Ve sonraki üç ay boyunca yatağından çıkmadı. Yalnızca tuvalete götürülmesi ya da Dr. Fried’le görüşmek için koğuştan çıkarılması gerektiğinde kalkıyordu yataktan. Karanlık her yanı kaplamış gibiydi. Yr görüntüleri gelip gidiyor. Koro toplanıp dağılıyordu, ama Deborah Dr. Fried’le yaptığı görüşmelerin dışında, bunların hiç biriyle savaşmıyordu. Carla ara sıra gelip onunla konuşuyor, koğuş dedikodularını, o günün küçük olaylarını anlatıyordu. Deborah bu ziyaretlerin onun için ne denli önemli olduğunu söyleyemeyecek kadar güçsüzdü. Bu ziyaretler, bazen günler boyunca kurduğu tek insan ilişkisi oluyordu. Yatarken yüzüne yerleşmiş olan maskenin görüntüsü hastabakıcıları korkutup kaçırıyordu çünkü; tepsiyi verdikten ya da çarşafı çıkardıktan sonra hiçbir şey söylemeden ya da başlarıyla hiçbir işaret yapmadan çıkıp gidiyorlardı. Korkunç düşler görmeye ve uyandığında korku dolu çığlıklar atmaya başladığı için, kalabalık ve gürültülü olan ön yatakhaneden alınıp daha kuytu bir yer olan arka holde, iki yaşayan ölünün daha yattığı küçük bir odaya yerleştirilmişti. Günün ışımasıyla birlikte, üçü de dilsizleşiyor, birkaç santimden ötesini göremez hale geliyorlardı; ama geceleri düşlerinin etkisiyle attıkları çığlıklar, öteki hastaların uyuşturucu ilaçlarla ulaşmaya çalıştığı uykunun kırılgan kabuğunu paramparça ediyordu. Bütün koğuşun rahatsız olmasındansa, birbirlerini uyandırmalarının daha iyi olacağı düşünülmüş, onun için bu odaya kapatılıp kendi hallerine bırakılmışlardı. O odada geçirdiği kimi geceler, belleğinin bir köşesinde yaşayan ve kökleri ta çocukluğunda karşılaştığı hemşirelerin gözdağına değin uzanan dramatik bir Akıl Hastanesi imgesinin yansımalarıymış gibi geliyordu Deborah’a. Sık sık, oda arkadaşlarından birinin, kollarını yukarı kaldırmış bir halde tepesine dikilmesiyle ya da ötekinin uyku sersemliğiyle karışık bir öfke içinde ona vurmasıyla uyanıyordu. Bir gece ansızın, babası ve babasının ona duyduğu sevginin öteki yüzü, yani o insanca gereksinim aklına geldi ve yumruklarıyla onu uyandıran şişman oda arkadaşına dönüp kemikleşmiş dulumdaki korku suskunluğunu sona erdirdi; “Of, Della, Allah aşkına yatağına dön ve bırak da biraz uyuyayım.”</p>

  <p class="p12">Della arkasını dönüp uzaklaştı ve Deborah, salt buyruğunun yerine getirilmesinin verebileceğinden daha büyük bir mutluluk duygusu içinde buldu kendini. Bir gece Helene –öfkeli, acımasız bir Helene– hayalet taklidi yaparak odaya girdi. Bunun oda arkadaşlarından biri olduğunu sanan Deborah, artık alışkanlık halini alan o öfkeli kahkahasıyla güldü.</p>

  <p class="p12">“Çekil git, Allahın belâsı! Defol!”</p>

  <p class="p12">“Ben deliyim,” dedi Helene, karanlığın içinde tehdit edici bir tavırla yaklaşarak. “Ben deliyim…”</p>

  <p class="p12">Deborah sesi tanıdı ve Helene’ın içindeki korkunç şiddet eğilimini ayrımsadı, ama bu kez kahkaha, sanki her zaman onun arkadaşı olmuş gibi, doğal bir biçimde ağzından çıkıvermişti.</p>

  <p class="p12">“Benim en küçük karabasanımın en basit görüntüsüyle bile, rekabet edemezsin sen!”</p>

  <p class="p12">“Ben her şeyi yapabilirim…” dedi Helene, ama Deborah bu ses tonunda yabanıllıktan çok kırılmış bir gururun yankısını duyar gibi oldu.</p>

  <p class="p12">“Dinle, Helene. Sen de benim bağlı olduğum aynı yasalara bağlısın ve bana kendi hastalığımın yapabileceğinden daha kurnazca, daha hızlı ve daha iyi bir biçimde yapabileceğin hiçbir şey yok, şimdi iyi geceler Helene, yatağına dön.”</p>

  <p class="p12">Helene tek bir sözcük bile söylemeden dönüp holün karşı tarafına doğru uzaklaştı. Ve Deborah ilk kez, zihninde yanan bir ışığa küçük bir övgü sözcüğü yöneltme iznini verdi kendine.</p>

  <p class="p12">Yatakta geçirdiği bu karanlık aylar boyunca, zaman zaman o yarı-söylensel kişiyi, bu odalarda kalıp bu korkuları yaşamış ve çevresindeki insanların gizliden gizliye onun iyileşmesinden kuşku duyduklarını görmüş olmasına karşın iyileşip dışardaki dünyaya katılan Doris Rivera’yı düşünmüştü.</p>

  <p class="p12">“Acaba Doris nasıl dayanabiliyor, günler boyu –o kargaşaya?” diye sordu Carla’ya.</p>

  <p class="p12">“Belki de yalnızca dişlerini sıkıp duruyor ve gözünü açtığı andan uyuyana kadar her dakika savaş veriyordur.”</p>

  <p class="p12">“Seçme hakkı var mı yani? İsterse normal bir insan olabilir mi?” diye sordu Deborah; kafasında Doris’i, bütün enerjisini Benzerlik’e yönelten, kaygısız, soğuk bir hayalet olarak canlandırıyordu.</p>

  <p class="p12">“Benim doktorum, aslında hepimizin bu farklı yolları kendi isteğimizle seçtiğimizi söylüyor.”</p>

  <p class="p12">“Dünyada geçirdiğim yılları hatırlıyorum…” diye mırıldandı Deborah. Gene Sansür geldi aklına (Şimdi öne doğru bir adım at – şimdi gülümse ve “memnun oldum,” de)”. Benzerlik’e karşı bir Sansür oluşturabilmek için çok büyük bir çaba harcamıştı. “Sonunda vazgeçtim, yorulmuştum çünkü –artık uğraşamayacak kadar yorulmuştum,” dedi.</p>

  <p class="p12">Furi, ruh sağlığının meydan okuma ve seçme edimleriyle ilgili bir şey olduğunu söylemişti ona, ama Deborah’ın bildiği tek meydan okuma biçimi, Yr’nin duvarlardan inen yılanlar, bir görünüp bir kaybolan insanlarla mekânlar ve iki dünyanın çarpışmasının yarattığı sarsıntı olarak sunduğu, şoka-uğratıcı-meydan okuma biçimiydi.</p>

  <p class="p12">Furi, “Bunu denemekte acele etme; şimdilik uzaktan bile olsa, ruh sağlığını hissetmenin nasıl bir şey olduğunu bilemeyebilirsin. Çalışmamıza ve içinde gizli olan iyileşme gücüne inan,” demişti.</p>

  <p class="p12">Ama gölgelerin arasına sıkışmış, incecik bir karaltı, Deborah’ın düşüncelerinin kendisine yönelmesini bekliyordu; dünyaya katılmış olan Doris Rivera’ydı bu.</p>

  <p class="p12">Bir öğleden sonra, Deborah neden yaptığını bilmeden yatağından kalktı ve holü geçip koğuşun kapısına doğru yürüdü. Sonunda dışarıya çıkmıştı. Görüş alanı hâlâ o sis şeridiyle sınırlıydı, ama pek önemli gelmiyordu bu artık.</p>

  <p class="p12">Miss Coral kapının dibinde yere oturmuş, büyük bir özenle sigarasını içiyordu. Deborah’ı görünce o tamamen dostça, ufak tefek-yaşlı-hanımefendi gülümsemesiyle ona gülümsedi.</p>

  <p class="p12">“Bak sen, dışarıya hoş geldin Deborah,” dedi. “Bir şeyler daha hatırladım, paylaşmak istersen tabii.”</p>

  <p class="p12">“Ah, evet!” diye bağırdı Deborah ve hemşire odasına gidip “resmi olarak” numaralanmış bir kurşunkalemle bir kâğıt aldı; akşam yemeğine değin, Miss Coral’ın, Peter Abelard’ın ve Medea’nın yeğin fırtınalarının peşinde koşturdu durdu. Miss Coral’ın onu gördüğünde sevineceği ya da Carla’nın holde onu gördüğünde gülümseyip ona doğru geleceği hiç aklına gelmemişti. “Hey, merhaba, Deb!” Carla’nın onu görür görmez böyle demesi yürekli bir davranıştı. Güven ve insanın içine işleyen bir bağlılık yansısı vardı bu davranışta; oysa birisi bir değişim geçirdiğinde, bu kişinin yanına gidip tanışıklığı belirtmeden önce, bir süre bekleyip bu değişimin yarattığı sonuçları gözlemlemek daha güvenli sayılıyordu. Carla’nın yürekliliğini ve cömertliğini açıklayacak hiçbir özel neden bulamadı Deborah. Carla bunu yalnızca beni gördüğüne sevindiği için yapmış olamaz mı acaba, diye düşündü bir an. Duvar çekilmiş gözlerinin ötesinde bir dünya var olabilir miydi gerçekten?</p>

  <p class="p12"><i>Acı</i> <i>çek, kurban,</i> dedi Anterrabae nazikçe, Yr’nin selamlaşma eğretilemesini kullanarak. Ona ve buyruğuna boyun eğince, Deborah’ın görüş alanı genişledi ve bu genişlemeyle birlikte, renk olgusu henüz ortaya çıkmamış olsa da, bir renk görme gizilgücü oluştu.</p>

  <p class="p12">“Bugün dışarı çıktığına sevindim Deb,” dedi Carla. “Ben de bir şey söylemek için sana geliyordum. Yarın aşağıya, B koğuşuna inmemi kararlaştırdılar.”</p>

  <p class="p12"><i>Dinlemeyeceksin, değil mi, Kuş-kız?</i> dedi Anterrabae yumuşak bir sesle. <i>Tohumu verimli bir toprağa ekip beslerler. Gün</i> <i>ışığı, su ve gıda, hepsi verilir. Diller döküp “Bize katıl, bize katıl,” diye haykırarak kabuğundan çıkması</i> <i>için onu kandırmaya çalışırlar. Tatlı</i> <i>şarkılar ve yakınlık duygusu.</i> <i>İlk filiz oluşmaya başlar ve ellerinde asit dolu bir sulama kabıyla filizin tepesine dikilir… beklerler.</i></p>

  <p class="p12">Deborah korkunç gerçeği anlamaya başladı: Carla’yla arkadaş olmuştu, Carla’yı seviyordu, içindeki kabuk bağlamış dostluk kurma yetisinin hâlâ duyumsama gücü vardı.</p>

  <p class="p12">Sansür kahkahayla gülmeye başladı; Anterrabae de gitgide daha hızlı düşüyordu. Olağanüstü güzelliğini sergileyerek onu kızdırıyordu Anterrabae; dişleri ateş-saçan elmaslardan, saçları da kıvrım kıvrım alevlerden oluşmuştu. Deborah ne bir yorum yapmış ne de maskesinin tek bir düzlemini bile hareket ettirmemiş olduğunun ayrımına vardı.</p>

  <p class="p12">“Aa,” dedi Deborah, sonra kendine acı çektirmek istediği için ve bunu gerçekleştirmenin tek yolunun gerçeği söylemek olduğunu bildiği için, “Seni özleyeceğim,” dedi.</p>

  <p class="p12">Söylediği şey karşısında kapıldığı dehşetten her yanını soğuk bir ter bastı ve titremeye başladı. Kalkıp radyatörün değişken merhametine sığınmış<a id="a51"></a> Dante’nin üçüncü çemberinin<a id="a50"></a><a href="../Text/notes.html#a115"><span class="t18"><sup>[15]</sup></span></a> içine sokulup oturdu.</p>

  <p class="p12">Ertesi sabah Carla gitmeye hazır olduğunda, Deborah’la bir kez daha ve kısaca vedalaştı.</p>

  <p class="p12">“Buralarda olacağım. Belki aşağıya B koğuşuna gelip beni ziyaret etme ayrıcalığını bile alabilirsin.”</p>

  <p class="p12">Deborah şaşkın şaşkın Carla’ya baktı, çünkü Yr’nin şifreleri ve büyüleri sayesinde, yitim ve dostluk duygularını ve Carla’nın var olduğu gerçeğini kafasından tamamen silip atmıştı. Demek ki Yr hâlâ güçlüydü; hem kraliçesi hem de kurbanı olan kişide de dünyanın kendisine acı çektirmesini önleyecek bir güç kırıntısı kalmıştı. O günü neredeyse neşeyle geçirdi Deborah; Miss Coral’ın hatırlayabildiği kadarıyla Lucretius’un birleşik atomlarını öğrendi; Helene’ı zekice yanıtlar ve sert çıkışlarla can evinden vurup başından savdı, Helene da her zamanki gibi, gelip geçici bir kıskançlık, saygı ve korku karmaşasıyla tepki gösterdi: Deborah “D” koğuşuna gelişinden bu yana ilk kez, olduğundan başka türlü görünmeye çalışıyordu; Carla’nın gidişinin yarattığı korkunun etkisiyle bilinçli olarak yapıyordu bunu. Doris Rivera çıkıp gitmişti; Doris Rivera yarı-söylensel olmuştu ve Deborah zihninde onu ne yaşayabilen ne de “ölebilen” bir hayalete, umutsuz ve acınası bir dayanıklılık simgesine dönüştürmüştü; çünkü dünyayla yeniden karşılaşma olgusunu başka bir bağlamda imgele-yemiyordu Deborah. Ama Carla’nın canlı ve duyarlı olduğunu, insanların “gerçeklik” dediği karabasana adımını atmış olduğunu biliyordu. Yıkım, gözünü Deborah’ın onu beklediği yere dikmiş, gitgide yaklaşıyordu. Çok yakında bu göz ona çevrilecekti. Hastalığına sığınıp öylesine rahat etmişti ki, normallik maskesi tümden yok olup gitmişti. Yakında bu göz ona dikilecek, bu el onu tutup gerçeklik çölünün içine fırlatacak, yaşamı boyunca oluşturmaya, bu hastanede geçirdiği bir yıl boyunca da yok etmeye çalıştığı incecik koruyucu kalkanı da yanında olmayacaktı artık.</p>

  <p class="p12">Başının üzerindeki Yr boyutunda, Lactamaeon kocaman bir kuş kılığına girmiş, olanca güzelliğiyle kendi gökyüzünde özgürce dolaşıyordu. Deborah bir keresinde bu görkemli uzamda Lactamaeon’la birlikte süzülerek uçmayı başarmıştı. <i>Neler görüyorsun?</i> diye Yr diliyle Lactamaeon’a seslendi.</p>

  <p class="p12"><i>Dünyanın tepelerini ve kanyonlarını; ay ve güneş</i> <i>aynı</i> <i>çukurun içinde,</i> diye yanıtladı Lactamaeon.</p>

  <p class="p12"><i>Beni de götürsene!</i></p>

  <p class="p12"><i>Bir dakika!</i> dedi Sansür çatallı sesiyle. Deborah Sansür’ün kendisini hiç görmemişti; çünkü Sansür iki dünyaya da ait değildi, ama her ikisinde de bir etkinliği vardı.</p>

  <p class="p12"><i>Evet… bekle.</i> Idat, yani ne erkek ne de dişi olan Gizleyici de Lactaınaeon’a katılmıştı. Bu ikisi, artık iyi bildikleri psikiyatri yöntemleri ve terimleriyle alay ederek konuyu inceden inceye tartışırken, Lactamaeon derin bir kanyon buldu ve yengi kazanmış bir kartal çığlığıyla kanyonun içine dalıp gözden kayboldu.</p>

  <p class="p12">Bu arada nasılsa akşam olmuştu. Miss Coral Deborah’ın yanına gelip, “Hastane yemeklerinden zevk almanın gizi, yemeklerin ne olduğunu fark edemeyecek kadar hasta olmak,” dedi.</p>

  <p class="p12">“Mary’de o şekerlerden kalmıştı, değil mi? Gidip isteyin, belki bir tane verir size.”</p>

  <p class="p12">“Ah, ama isteyemem ki. Hiçbir şey isteyemem ben. Bunu bildiğini sanıyordum. Bir şey istemek zorunda kaldığımda, bana bir şeyler oluyor ve… şey, kavga etmeye başlıyorum.”</p>

  <p class="p12">“Hiç fark etmedim,” dedi Deborah; hayatımda hiç bir insana baktım mı, ya da herhangi bir şeyi fark ettim mi acaba diye düşündü.</p>

  <p class="p12">“Sana bir şey söylemek istiyorum,” dedi Miss Coral çekingen denebilecek bir tavırla. “Sana bir özel öğretmen buldum –Yunan klasiklerini akıcı bir biçimde okuyabilen biri– gerçek bir Yunanca öğrenimi görmüş, gidip sana ders vermesini istersen, memnuniyetle yardımcı olacağını biliyorum.”</p>

  <p class="p12">“Kim bu? Buradakilerden biri –bir hasta mı?”</p>

  <p class="p12">“Hayır. Mr. Ellis, işte bak burada, akşam vardiyası için gelmiş.”</p>

  <p class="p12">“Ellis!” Deborah Helene olayının, kendisine çok pahalıya patlayan tanıklığının ve İhbarcılığının Miss Coral’ın gelişinden önce olduğunu –McPherson’ın onunla konuşmasından bu yana Ellis’la hiç konuşmadığını ve Ellis’ın küçümseyici, aşağılayıcı tavrının, hâlâ Anterrabae’nin ateşi kadar belirgin olsa bile, koğuşun fısıltıları arasında kaybolup gitmiş olduğunu ayrımsadı. Ellis şimdi çok az konuşuyordu ve savunacak pek bir şeyi de kalmamıştı. Artık işe yeni başlamış biri olarak görülmüyor, hastalarca sınanmıyordu ve hem hastaların hem de kendi gözünde, yalnızca kimisi hâlâ canlı olan birtakım nesnelerin bekçisi konumundaydı artık. Belki, hastaları dövme konusunda kendisine bir şeyler söylenmişti; belki de söylenmemişti. Onun görev saatlerinde, tulumlarda kendilerine geldiklerinde, dünyaya tuluma girdikleri andakinden daha az inanç duyan hastalar belki oluyor, belki de olmuyordu, kim bilir…</p>

  <p class="p12">“Öğrenme isteği duyuyorsan,” diye sevecen bir sesle- devam etti Miss Coral, “anahtar onun elinde–” Yaptığı benzetmeye hafifçe güldü. “Sana bildiğim bütün Yunancayı öğrettim.”</p>

  <p class="p12">Deborah holün aşağısında, Ellis’ın Tahtı Bırakan’ın Karısı’na banyoyu açtığını görebiliyordu. Ellis gözeticiliğini yaptığı kişiye ne bakmış ne de arkada durup içeri sokarken onunla konuşmuştu. Hiçbir şeye ya da hiç kimseye bakmadan, ifadesiz bir yüzle koridora geri döndü. Deborah’ın yanından geçerken, Deborah’ın içindeki tümör burulmaya başladı; Deborah iki büklüm olup elleri ve dizleri üzerine çökmüş bir halde buldu kendini. Yoğun terin kesilmesi epeyce zaman aldı, ama orada durup kendisinin, baş dönmesinden kurtulmaya çalışmasını seyrederken bulduğu kişi Ellis değil, yeni hastabakıcı yardımcısı Castle oldu.</p>

  <p class="p12">“Ne var, Blau?”</p>

  <p class="p12">“Yerçekimi yasalarınız fena değil,” dedi Deborah ter içinde, “ama Allah aşkına –bize verdiğiniz seçeneklere dikkat edin!”</p>

  <p class="p12"><a id="a52"></a> </p>
</body>
</html>
