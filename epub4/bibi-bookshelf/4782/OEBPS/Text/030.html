<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>27.</title>
</head>

<body>
  <h1 class="h11"><a id="a80"></a>27.</h1>

  <p class="p12">Ölü gibi solgun bir yüz, buz gibi eller ve içindeki çevik kaplana pek uymayan leylak desenli bir elbiseyle, Helene B koğuşuna çıkageldi. “Olağan” gülümsemesi, bir bubi tuzağını andırırcasına yapmacık görünüyordu. Deborah’la Carla onu gördüklerine sevindiklerini söyleyince, onlara ikiyüzlü ve yalancı olduklarını söyledi. Ama içtenlikli gülümsemesi, yüzeysel gülümsemesinin gerisinden dışarı sızmıştı. Böylece Deborah’la Carla, onun gerçekten kendi gövdesinde yaşadığını anlayıp onun adına sevindiler.</p>

  <p class="p12">Helene’ı, birtakım ayrıcalıkları alınca beceri işliğine götürdüler. Deborah da onunla birlikte gitti, çünkü işliğin bir buğday tarlası olduğunu ve bu tarladaki avcının apansız patlayan bir tüfeği olduğunu hatırlamıştı. Şiddet dolu geçmişinin söylenceleri hâlâ dillerde dolaşan Helene için bu tüfek bir top etkisi yaratabilirdi.</p>

  <p class="p12">Carla doktoruyla görüşme saati geldiği için onlardan erken ayrılmıştı ve akşam yemeğinin biraz öncesine değin onu bir daha görmediler. Carla sessizce, Deborah’la Helene’ın ellerinde bir resim defteri ve bigudilerle oturmakta oldukları hole girip onlara doğru yürüdü.</p>

  <p class="p12">“Deb– Carmen’le ilgili.” Deborah’a bir gazete kupürü uzattı. B koğuşunda gazeteye izin yoktu, ama el altından yürütülen yoğun bir alışveriş vardı. Deborah çabucak bir göz attığı kupürü resim defterinin arasına sokuşturdu. Kupürdeki manşette, ÜNLÜ BÎR İŞADAMININ KIZI İNTİHAR ETTÎ, deniyordu. Deborah kupürü kimse görüp baştan sona okumasın diye, defterini sıkıca tutuyordu. Manşetin altında, bir insanın, kulağının içine ateş edince beyninin nasıl dağılabileceğini uzun uzadıya anlatan bir yazı vardı.</p>

  <p class="p12">“Onu tanıyor musun? Yani tanıyor muydun?” diye sordu Helene. “Burda ne kadar kalmıştı?”</p>

  <p class="p12">“Ancak karşı çıkmayı öğrenecek kadar,” dedi Carla.</p>

  <p class="p12">“Başarabilirdi,” dedi Deborah kesin bir tavırla, ayağa kalkarken.</p>

  <p class="p12">“Ah, Deb, bundan nasıl emin olabilirsin ki?”</p>

  <p class="p12">“Biraz bedavadan acı çekme bahanesi yaratmak için olayı kurcalıyorsun, değil mi?” dedi Helene acı sesiyle.</p>

  <p class="p12">“Başaracaktı demedim, başarabilirdi dedim.”</p>

  <p class="p12">Seslerini duyan başka hastalar da odalarından çıkıp geldiler. Bu konuşmanın neyle ilgili olduğunu hepsi biliyordu ve koğuşta dalgalanıp duran bir gerginlik vardı. Hemşireler, konuşmalarının mı yoksa susmalarının mı doğru olacağını bilemeden, öylece tetikte duruyorlardı. Ve Deborah, koğuştaki genel ruh halinin, Carmen’in intiharından çok, her hastanın içinde olan sinizmle küçücük ve kör bir savaşım özlemi arasındaki çatışma üzerinde yoğunlaştığını sezmeye başlamıştı.</p>

  <p class="p12">Deborah kendini o küçük Belki’yi savunurken bulunca şaşırmıştı. Kendi düşüncelerini biliyordu gerçi, ama D koğuşu hastalarından hem daha sağlıklı hem de daha ürkek olan bu kadınlarla konuşup konuşamayacağını kestiremiyordu.</p>

  <p class="p12">“Ah, Deb, Carmen’in her an gökyüzüne fırlayacak derecede patlayacağını sen kendin söylemiştin,” dedi Carla.</p>

  <p class="p12">Deborah Carla’ya baktı; Carla onun sorun yaratacak ve sonradan geri almasını gerektirecek ya da ikisinin arasında olan ve bütün acıları yatıştıran bir şeyi bozacak birtakım sözler söylemesini engellemeye mi çalışıyordu acaba?</p>

  <p class="p12">“Carmen başarabilirdi, işte o kadar. Onun yararlı, sağlıklı bir hastalığı vardı.”</p>

  <p class="p12">“Çelişkili ifade diye buna derler!”</p>

  <p class="p12">“İmkânsız bir şey bu!”</p>

  <p class="p12">“Hayır, değil –düşünün biraz– doğrudan, yararlı, zorlu bir acı veren ve doktorlara karşı bir normallik-yanıltmacası yaratacak hoş bir görünüş ya da davranışın ardına gizlenmeyen bir hastalık düşünün.”</p>

  <p class="p12">Bütün hole utanç dolu bir sessizlik çöktü; Deborah hiç düşünmeden, Linda’ya, eline geçen her şeyi okuyan ve sözcüklerin içinde gizlenen acıdan hiçbir zaman etkilenmeyeceğini umduğu için, alabildiğine cüretkâr ve savurgan bir biçimde, para saçar gibi tıbbi terim saçan “psikoloji otoritesi”ne bakarken buldu kendini. Bu bakıştan ve tanımdan korkan Linda, öfkeyle karşılık verdi. “Gülünç– sadece kendi savunma sistemini rasyonalize ediyorsun!”</p>

  <p class="p12">Deborah, düşüncelerini daha iyi bir biçimde dile getirmeye, daha gerçekçi kılmaya çalıştı. “Erkekler Bölümü’ndeki topluluğa bir bakın –hepsi de çok akıllı, ‘normal’ ve zeki kişiler. Görevliler onları seviyorlar, hatta birer insan olarak seviyorlar, ama işte gene de hurdalar, hem de yıllardır ve hiçbir şey ya da hiç kimse onlara yardım edemiyor. Pek fazla acı çekmiyormuş gibi görünüyorlar, çünkü pek fazla şey hissetmiyorlar. Bir hasta-hastalıktır bu. Yukarda, D koğuşundaki Miss Coral hasta beki, ama hissediyor, savaşıyor ve yaşıyor…” Hastaların yüzündeki öfke ve inançsızlık karşısında, Deborah’ın sesi yavaş yavaş tükenmişti, ama ansızın, o gece D koğuşunda dünyayı görmeye başladığı zaman duyumsadığı sessiz gücü duyumsadı yine. Ancak bu duygu şimdi daha ivedi, daha tutku dolu olarak ortaya çıkmıştı. “Yaşamak savaşmak demektir,” dedi Deborah. “İkisi aynı şeydir. Ben hâlâ Carmen başarabilirdi diye düşünüyorum.”</p>

  <p class="p12">Derken, hemşire gelip onları susturdu. Deborah çevresindeki insanların ona yönelik bir öfkeyle kaplanmış olan yüzlerine baktı. Özellikle nazik olan bir konuya parmak basmıştı Deborah. B koğuşunun çok duyarlı olduğu bir konuydu bu; yeterince rol yaparlarsa ve rollerini gerçek kılmaya çalışırlarsa, o yapmacık “iyi-iyi”nin onlara bu zorlu dönemi atlatana değin yardımcı olabileceği biçiminde, umarsızlık dolu bir umuttu söz konusu edilen şey. Dışardaki kabullenilmiş düzene sıkı sıkı tutunmak da bu denli korkutucu bir şey miydi acaba?</p>

  <p class="p12">“Ortalığı iyice karıştırmak istiyorsun sen,” dedi Carla, yatmaya hazırlanırlarken.</p>

  <p class="p12">“Benim gibi bir baş belasının nasıl olup da bu yaşa kadar gelebildiğini merak ediyorsun, değil mi?”</p>

  <p class="p12">“Seni özleyeceğim, Deborah.”</p>

  <p class="p12">Yr’nin uzak bir köşesinde bir top patladı. <i>“Niye özleyesin ki?”</i></p>

  <p class="p12">“Çünkü bir daha denemek için yarın hastaneden çıkıyorum.”</p>

  <p class="p12">Korku, bir elin tersiyle atılan bir tokat gibi, Deborah’ı hazırlıksız yakalamıştı; ama Furi’den aldığı dersleri iyi bellemişti Deborah. Başını sallarken, kendi kendini sorguladı; Bu korku kendim için mi. Carla için mi? Kendim içinse, ne diye? Bir arkadaşımı yitireceğim diye mi? Dünya uğruna bir arkadaşımı yitireceğim diye mi? Yoksa yakında <i>ben de</i> gitmek zorunda kalacağım diye mi?</p>

  <p class="p12">Bu korku bir bakıma, öteki hastaların onun “yararlı, sağlıklı bir hastalık” tanımı karşısında irkilmelerine neden olan korkunun aynıydı. Deborah pişmanlık duygusu içinde bu tanıma güldü. “Kasabaya giden o iki kilometrelik iğrenç yola dayanmamı sağlayacak kadar etkili olmuştur herhalde, bu terapi,” dedi Carla. “Küçük bir odada tıkılıp kalmayacağım bir iş aramaya başlayacağım. Belki de geçen seferki sorun buydu.” Sesinde korku ve bezginlik vardı.</p>

  <p class="p12">“Seni özleyeceğim–” dedi Deborah buruk bir sesle.</p>

  <p class="p12">“Belki yakında sen de gelebilirsin.”</p>

  <p class="p12">Deborah, “tabii” demeye çabaladı, ama korkusunun, sözlerini başka bir dile çevirebileceğini bildiği için sustu. Yatağına uzandı; korkunun bir sis gibi üzerine çöktüğünü duyumsadı.</p>

  <p class="p12">Deborah’ın odasında, Carla’nın yerine gelen kız, bir düzine hastanede yatıp mekanik psikiyatrinin neredeyse uzmanı olmuş, kibar, cömert bir kızdı. Belleği harap olmuştu, ama hastalığı olduğu gibi duruyordu. Çılgıncasına, birbirine zıt bir sürü ana-baba yakıştırıyordu kendine. “Her zaman müziksever bir aile oldu…” gibi anlaşılmaz şeyler söylüyordu. “Babam– babam Paderewski, annem Sophie ‘Tucker’dır. Onun için böyle hassas ve asabiyim.”</p>

  <p class="p12">Deborah ondan hoşlanmıştı. Bir süre sonra, ailelerden ya da onun annesiyle babasının, yani Greta Garbo ile Will Rogers’ın karı-koca sürtüşmelerinden filan söz etmekten tümüyle vazgeçtiler.</p>

  <p class="p12">Deborah’ın içinde yeni dünyaya karşı uyanan açlık duygusu, bu dünyayı gitgide daha çok araştırıp keşfetmeye zorluyordu onu. Holde, öğrenci hemşirelerin yakınında oturuyor, beceri işliğinde onların konuşmalarına kulak kabartıyordu. Onları, yaşamları, aileleri, yaşadıkları yerler ve eğitim sürelerini tamamladıktan sonra yapmak istedikleri şeyler konusunda sorguya çekiyordu. Sık sık yaya olarak kasabaya gidip geliyor, kasabanın bütün yollarını öğreniyor, bakıyor, kokluyor, mevsimlerin değişimini izliyordu.</p>

  <p class="p12">Duyduğu açlık, istenmediği yerlere, kasabanın toplumsal yaşamına bile itiyordu onu. İki kilise korosuna katılmış, ayrıca Metodist rahiple de gençler grubuna katılma konusunu görüşmüştü. Bir yere ait olma çabasının umutsuz bir arayış olduğunu rahip de biliyordu, kendisi de; bu küçük, dar görüşlü topluluk, çok uzun bir süredir hastaneden ve içindeki insanlardan korkuyor, onları alaya alıyordu. Ne var ki, kilise korosunun yorgun, suskun hanımefendileri, yeni-doğmuş bir dünyaperestin, doğuştan gelen haklarını elde etmek için duyduğu tutku dolu açlığın derecesini ölçüp hesaplayamıyorlardı. Onu yok saymalarına karşın, Deborah geliyordu gene de. Onu görünmez kılıyorlardı, ama o gene geliyordu.</p>

  <p class="p12">Ve sonunda, korku, heyecan, sabırsızlık ve direngen bir istençle, harekete geçip hastaneden çıkma isteminde bulundu Deborah. Hastane mekanizmasının vızır vızır işlemesinin sonucunda beklediği yanıtı aldığı zaman, oda arkadaşının yüzünde gördüğü ifade, Carla’nın ve Carla’dan önce Doris Rivera’nın gidişi karşısında kendi yüzünde de belirmişti herhalde: bir saygı, hayranlık, korku, öfke, kıskançlık ve her şeyden önemlisi, bir gerçeklik-şokunun yarattığı yalnızlık ifadesi.</p>

  <p class="p12">“Gidip gitmemen benim için önemli değil,” dedi oda arkadaşı. “Ben gerçek bir hasta değilim burda, biliyorsun. Yalnızca tezim için araştırma yapıyorum, işimi bitirir bitirmez eşyalarımı toplayıp gideceğim!”</p>

  <p class="p12">Deborah onunla vedalaşırken de, genç kız sanki daha önce hiç görmediği biriymiş gibi bakıyordu Deborah’a.</p>

  <p class="p12">Sosyal hizmet görevlisinde, hastanenin ayakta tedavi gören hastalarının kasabada tutabileceği odaların bir listesi vardı. Deborah kulaktan dolma bilgilerinden ve kasabadaki gezintilerinden, bu odaların çoğunun yıkık dökük ve karanlık yerler olduğunu biliyor, bu odalarda yaşayan cüzzamlıların duyduğu utancı paylaşıyordu.</p>

  <p class="p12">“Birkaç yeni yer var ve içlerinde oturan hiç hasta da yok. Biraz uzaktalar ama –kasabanın öteki yakasında.”</p>

  <p class="p12">Deborah gözlerini kapayıp parmağını rasgele adreslerden birinin üzerine koydu.</p>

  <p class="p12">“Yasalara göre bildirmemiz–”</p>

  <p class="p12">“Evet, biliyorum,” dedi Deborah ve ansızın, aklına burkulan ayak bileği ve St. Agnes hastanesi (“<i>Saldırgan</i> mıdırlar?”) gelince ürperdi.</p>

  <p class="p12">“Benim de seninle gelmem gerekiyor,” dedi sosyal hizmet görevlisi. “Kurallar böyle.”</p>

  <p class="p12">Eski evin kapısında durup beklediler; ev sahibi kadın kapıyı açtığında, Deborah dikkatle kadının yüzüne bakmaya başladı. Sosyal hizmet görevlisi onun kim olduğunu anlatırken, bu gözlerde bir sakınganlığın, yüzde bir ret ifadesinin belirmesini bekliyordu. Kadın epeyce yaşlıydı ve zeki birine de benzemiyordu pek. Deborah onun kendisine söylenenleri anlayıp anlamadığını merak etmeye başladı.</p>

  <p class="p12">Sosyal hizmet görevlisi anlatacaklarını bitirince, kadın eliyle onlara odaların yolunu gösterdi.</p>

  <p class="p12">“Eh, odayı beğenirsiniz inşallah.”</p>

  <p class="p12">“Bir akıl hastanesi dedim,” dedi sosyal hizmet görevlisi.</p>

  <p class="p12">“Haaa?… Şimdi, bu oda daha çok ışık alır, ama öbür oda da banyoya daha yakındır, bakın.”</p>

  <p class="p12">Sosyal hizmet görevlisi gittikten sonra, ev sahibesi yalnızca, “Bak, lütfen dikkat et, bu tuvaleti tıkama –çok eski ve biraz da aksidir.”</p>

  <p class="p12">“Ölsem tıkamam, emin olun.”</p>

  <p class="p12">Deborah’ın sonradan öğrendiğine göre, ev sahibesi Mrs. King kasabanın yabancısıydı, başka bir deyişle, “O Yer”e ilişkin cinli-perili öykülerle yetişmemişti. Pek çok olay ve korkutucu öykü, kasaba halkının birçoğunda korku ve küçümseme duyguları yaratmıştı. Deborah annelerin çocuklarına, bir zamanlar Donanma’da çalışmış olan ve yürürken kendi kendine konuşan “Kaptan”ın yanından uzaklaşmaları için seslendiğine sık sık tanık olmuştu. Kasaba halkı, biraz daha normal biri gibi görünen Deborah’a böylesine korku dolu bir tepki göstermiyordu. Aslında hiçbir tepki göstermiyordu. Deborah kilisedeki koro çalışmalarına, lisedeki dikiş kursuna, hatta bir gençlik gezi kulübüne (Tek Gel Çok Gel) katıldığı halde, öylesine gidip geliyor, yalnızca birileriyle bir dikiş makinasını, bir dua kitabını, bir haritayı paylaşıyor ve “iyi akşamlar” ile “iyi geceler” sözcüklerini duyuyordu, o kadar. Herkes ona çok kibar davranıyordu, o da herkese çok kibar davranıyordu, ama hepsi de yaşamlarıyla onun arasına bir duvar çekmişti.</p>

  <p class="p12">“Bunun nedeni kasabanın kendisi mi, yoksa benim yüzüm mü acaba?”</p>

  <p class="p12">“Belki her ikisi de,” dedi Furi. “Bana göre yüzünde bir şey yok ama –belki de insanlarla karşılaştığında, yüzünde belli bir tedirginlik oluşuyordur.”</p>

  <p class="p12">Deborah’la Dr. Fried o gün esinlenme<a id="a81"></a><a href="../Text/notes.html#a134"><span class="t18"><sup>[24]</sup></span></a> olmadan çalıştılar –yeni özgürlüklerle geçmiş arasında yeni koşutluklar kurma biçiminde, bir çeşit gündelik zihin çalışması yaptılar.</p>

  <p class="p12">“Şimdi, yeniden geçmişe bakıp, daha önce sözünü ettiğimiz o karanlığın arasına sızan herhangi bir ışık görüp görmediğini söylemeni istiyorum,” dedi Furi.</p>

  <p class="p12">Deborah yeniden anılarına gömüldü. Yıkım ve felaketin egemen olduğu ve şimdi bir bütünlüğe ulaşmış gibi görünen o döneme, bir büyü gibi, yer yer incecik gün ışığı demetleri sızıyor, ama tümü de Yr’nin üstün güçlerinin eline geçip yitiyordu. “Evet… evet… görüyorum!” Deborah gülümsedi. “Ara ara o dönemin her gününü hatırlar gibi oluyorum –bir de, yeniden Chicago’ya göçmeden önce oturduğumuz evde geçirdiğimiz yıl var– bir de arkadaşım vardı –nasıl unutabildim bunları!”</p>

  <p class="p12">“Bir arkadaşın mı vardı?”</p>

  <p class="p12">“Ben buraya gelene kadar –hem yıkılmış insanlardan biri de değildi, en azından kentin yeniliklerine alıştıktan sonra. İlk başta <i>nganon’un</i> haykırdığı bütün öteki insanlar gibiydi –yalnızdı, bir yabancıydı– ama bizim yaşam biçimimizi çabucak öğrendi ve sağlıklı bir insan oldu –yani yıkılmış bir insan değildi!”</p>

  <p class="p12">“Son yıllarda ondan hiç haber aldın mı?”</p>

  <p class="p12">“Aa, evet! Üniversiteye gidiyor şimdi –niye daha önce hatırlamadım ben bunu?”</p>

  <p class="p12">“Çok hasta olduğun sıralarda, bir arkadaşı ya da bir gün ışığı sızıntısını hatırlaman, değişimlere izin vermeyen bir dünyanın görünümünü değiştirmek anlamına gelebilirdi. İnsan, ancak belli bir nedeni varsa dünya üzerinde hak iddia etmekten vazgeçer. Böylesine büyük bir terk kararını almak için her türlü nedenin olması gerekir. Şimdi artık dünyaya geri döndüğün için, karanlığın yanında <i>başka</i> nelerin olduğunu hatırlayabiliyorsun. Karanlığın ağır basmasının nedeni, yalnızca, sevmenin ve gerçekliği yaşamanın verdiği ışıktan baskın çıkmasıydı.”</p>

  <p class="p12">“Ama Yr de güzel ve gerçek, dahası Yr’de sevgi de var.”</p>

  <p class="p12">“Hastalığının kaynağı, bu dille tanrıların kendileri değil, bunların seni dünyadan uzak tutma güçleri,” dedi Furi.</p>

  <p class="p12">“Keyfi yerinde olduğu zamanlar Lactamaeon’la birlikte yürümek çok hoş oluyor. Ait olmadığım bir yer olan dikiş kursundan ya da bir yabancı olarak görüldüğüm kilise korosundan ayrıldıktan sonra, gülebilen, güldürebilen ya da güzelleşebilen ve yıldızlara bakarak ezbere şiir okurken insanı ağlatabilen biriyle beraber eve yürümek güzel bir şey.”</p>

  <p class="p12">“Şimdi onun kendi kendine uydurduğun biri olduğunu –onu kendi mizah duyunla, kendi güzelliğinle yarattığını biliyorsun artık, değil mi?” dedi Furi sevecen bir tavırla.</p>

  <p class="p12">“Evet– artık biliyorum.” Çok acı veren bir kabullenme olmuştu bu.</p>

  <p class="p12">“Bu gerçeği ne zaman görebildin?”</p>

  <p class="p12">“Yani tam olarak mı?”</p>

  <p class="p12">Furi başını salladı.</p>

  <p class="p12">“Şey, belki de bu gerçeği güvenli bir uzaklıkta olduğu sıralarda da kısmen görüyordum hep. Ama uzun bir süredir bana gitgide yaklaşıyor galiba. Geçen hafta, bir gün Idat ve Anterrabae’yle gizlice gülüşüyorduk. Horace’ın bir şiirinden bir koro şarkısı bestelemişlerdi, onlar bu şarkıyı söylerken. <i>Benim baştan sona ezbere bildiğim</i> <i>şiirlerden biri bu,</i> dedim. Anterrabae de <i>Tabii ya!</i> dedi. Sonra şakalaşmaya başladık –hani birine takılırken aynı zamanda da onu üzersiniz– işte o türde bir şakalaşmaydı bu. Ben <i>Bana matematik öğretin,</i> dedim. Güldüler, ama sonunda benim bilgi düzeyimi aşamayacaklarını itiraf ettiler. Sonra gülerek ama acı da vererek birbirimizi kızdırmaya başladık. Anterrabae’ye, <i>Şu içinde yanıp durduğun ateş, benim ateşim mi?</i> diye sordum, o, <i>Bu yakıta değdi değil mi bu ateşi</i> dedi. Ben, <i>Bu ateş</i> <i>ışık mı</i> <i>veriyor,</i> <i>ısı</i> <i>mı?</i> dedim. O, <i>Yaşamının yıllarını</i> <i>veriyor,</i> dedi. Ben de. <i>Hepsini mi? Sonsuzluğa kadar mı? Çok karışık bir ülke senin ülken,</i> dedim.”</p>

  <p class="p12">“Koro’yu kendi zihninin bir eleştiri aracı olarak mı görüyorsun şimdi?”</p>

  <p class="p12">“Nedense onların gerçek olmasından korkuyorum, hâlâ korkuyorum. Dilediğim zaman onları aklımdan çıkarabilsem harika olurdu.”</p>

  <p class="p12">Furi Deborah’a, Koro’nun ona ne denli acımasız davrandığını ve tanrıların da nasıl uzun, çok uzun bir süredir, gerçek güzellikten yoksun olduklarını hatırlattı. Ancak şimdi, Deborah onlara karşı savaşım vermeye kalkışınca, esprilerle, şiirlerle ortaya çıkıp onun gönlünü çelmeye çalışıyorlardı; sevimli bir hayaletle savaşmak daha zor bir şeydi çünkü.</p>

  <p class="p12">Işığın anısı hâlâ Deborah’ın belleğinde dururken, Furi, “Ya şu senin yeni arkadaşın Carla nasıl? Onunla ara sıra görüşüyor musun hâlâ” dedi. Ve Deborah, Carla’yla aralarında geçen garip bir olayı Furi’ye anlatmaya başladı.</p>

  <p class="p12">Carla’yı son zamanlarda pek sık görmüyordu, ama birlikte oldukları zaman aralarında özel bir yakınlık oluşuyordu. İkisi dünyanın her yerinde dost olabilirdi, ama birlikte hasta oldukları, aynı yerde ve aynı dönemde hastalıklarına karşı savaş verdikleri için, dostluklarına ivedi bir yaşam ve savaşım ruhu da katılmıştı. Carla gündüzleri bir laboratuvarda teknisyenlik yapıyor, akşamları da, ömrünün beş yılını geçirdiği üç hastanenin parmaklıklı pençelerinin uzağından geçip giden yeni teknikleri öğrenmeye çalışıyordu.</p>

  <p class="p12">Deborah ve Carla, geçmişlerindeki pek çok olayı, çoğu korkularını ve bütün zayıf, kırılgan umutlarını paylaşmışlardı. Gelgelelim, yıllardır Deborah ne zaman resim sanatından ya da üzerinde çalıştığı bir şeyden söz edecek olsa. Carla anlaşılmaz ve garip bir biçimde değişiyordu. Yüzüne neredeyse belli belirsiz bir katılık yerleşiyor ve soğuk davranmaya başlıyordu. Bu, tutarsız bir biçimde dalgalanan duyguların ve şiddetin egemen olduğu, her türlü duyum ve algının insanı yanılttığı bir dünyaya özgü örtük bir duygu biçimi olduğu için, Deborah hasta oldukları dönemde bunu ayrımsayamamıştı. Ancak, dünyanın yeterince saydamlaştığı bir gün, sanatından her söz edişinde, arkadaşının ondan uzaklaştığının ayrımına varmıştı. Deneyim ve gerçekliği yaşamak için yeni yeni duymaya başladıkları isteğin yanı sıra, bu tuhaf yabancılık da belirgin bir biçimde varlığını sürdürmekte direniyordu. Deborah Carla’nın onun çalışmalarına baktığını hatırlamıyordu hiç, ama D koğuşunda sağdan soldan kâğıt topladıkları günlerde, resim yaptığı kimi kâğıt parçalarını bir yerlerde görmüştü mutlaka. Büyük bir olasılıkla Carla gördüklerini beğenmemiş, onun arkadaşı olduğu için de suçluluk duymuş ve bu yüzden de öfkeye kapılmıştı. Onun için, Deborah Carla’yı esirgeyip onu sanatın iniş ve çıkışlarından uzak tutmaya karar vermişti. Yeni dünyada paylaşabilecekleri o denli çok şey vardı ki, aralayabildikleri pencerenin verdiği görünümleri hiç kaçırmıyorlardı.</p>

  <p class="p12">Bir önceki cumartesi gecesi, Deborah uykuya daldığında, Carla’ya pansiyondaki yeni kiracıdan ve ev sahibesinin damadından söz edeceği anı iple çekiyordu. O gece bir düş görmüştü.</p>

  <p class="p12">Düşünde, kış mevsimiydi ve geceydi. Gökyüzü koyu bir lacivert renkteydi: yıldızlar donmuş durumdaydı, onun için ölgün ışıltılar saçıyorlardı. Bembeyaz, rüzgârlı tepelerde kar yığınlarının gölgeleri uzanıyordu. Deborah yıldız-ışıltısını, kar-ışıltısını ve kendi gözlerindeki donmuş gözyaşı-ışıltısını seyrederek kar tabakasının üzerinde yürüyordu. Boğuk bir ses, Deborah’a, “Yıldızların ışıkları olduğu gibi, sesleri de olduğunu biliyorsun, değil mi?” diyordu. Deborah kulak kabartınca, yıldızların bir ninni söylediğini duyuyordu. Sesler öylesine güzel bir uyum içindeydi ki, Deborah ağlamaya başlıyordu.</p>

  <p class="p12">Ses, “Oraya bak,” diyordu.</p>

  <p class="p12">Deborah da ufka doğru bakıyordu. “Bak, bu bir eğmeç, bir eğri,” diyordu ses. “Bu gece bir karanlık eğrisi ve ötesindeki uzam da tek tek her insanın doğumdan ölüme doğru uzanan yaşam eğrilerinin oluşturduğu bir insanlık tarihi eğrisi. Bütün bu yaşam eğrilerinin doruk noktaları, tarihin ve sonuçta insanlığın eğrisini belirliyor.”</p>

  <p class="p12">“Kendi eğrimin nasıl olacağını öğrenebilir miyim?” diye sese yalvarıyordu Deborah. “Çağımızın eğrisinde ben de yer alacak mıyım?”</p>

  <p class="p12">“Sana senin eğrini gösteremem,” diyordu ses, “ama Carla’nınkini gösterebilirim. Şurayı kaz, karın dibine kadar. Orada, gömülü ve donmuş durumda –Derin kaz.”</p>

  <p class="p12">Deborah karı elleriyle küremeye başlıyordu. Kar ellerini donduruyordu, ama sonunda bir kurtuluş olacakmış gibi, var gücüyle çabalıyordu. Sonunda eline bir şey geliyor ve o şeyi gömülü olduğu yerden çekip çıkarıyordu. Uzun, yüksek ve kesintisiz bir eğrisi olan kalın ve çok sert bir kemik parçasıydı bu.</p>

  <p class="p12">“Carla’nın yaşamı mı bu?” diye soruyordu Deborah. “Onun yaratıcılığı mı?”</p>

  <p class="p12">“Gömülü ve donmuş durumda olsa bile, yaratıcılık onun kemiğine, iliğine işlemiş.” Ses bir an duraklayıp ardından, “Katıksız bir kemik bu –katıksız, üç boyutlu bir kemik!” diyordu.</p>

  <p class="p12">Deborah resim yeteneğinin zamanla alacağı biçimi söylemesi için yeniden sese yalvarmak istiyor, ama düş silikleşmeye başlıyordu; yıldızların sesleri zayıflıyor, sonunda tümden yok oluyordu.</p>

  <p class="p12">Ertesi sabah, Deborah hâlâ gördüğü düşün etkisi altındaydı; öyle ki. Carla geldiğinde, aylak aylak oturup konuşurlarken, aklı hep başka yerlerde gibiydi. Işıltılı yıldız kümesi hâlâ gözlerinin önündeydi ve elleriyle o yumuşak kıvrımlı kemiği hâlâ sıkıca tutuyordu.</p>

  <p class="p12">“Kızma lütfen,” deyip Carla’ya düşünü anlatmıştı. Eğri şeyi çıkarmak için karı kazdığı bölüme geldiğinde. Carla da onunla birlikte düşün etkisine kaptırmıştı kendini. Deborah gömülü şeyi çıkarırken. Carla “Ne olduğunu görebiliyor musun? Nasıl bir şey?” demişti. Deborah ne zaman sanki kemiği kaplayan karı temizliyormuş gibi bir hareket yapsa, o da hafifçe kıpırdanmıştı. Deborah bulduğu cismi betimleyip sesin söylediklerini anlattığında. Carla ağlamaya başlamıştı.</p>

  <p class="p12">“Sence doğru mu bu– gerçekten doğru olduğunu düşünüyor musun bunun?”</p>

  <p class="p12">“Sana her şeyi olduğu gibi anlattım.”</p>

  <p class="p12">“Uydurmuyorsun değil mi –yani aynen böyle gördün–”</p>

  <p class="p12">“Evet.”</p>

  <p class="p12">Carla gözlerini silip, “Sadece bir düş bu, senin düşün…” demişti.</p>

  <p class="p12">“Ne olursa olsun, gerçek bir şey bu.”</p>

  <p class="p12">“Hiçbir zaman ulaşamayacağım bir şey…” demişti Carla düşünceli düşünceli, “…itiraf edemeyeceğim bir özlem.”</p>

  <p class="p12">Deborah sözlerini bitirdiğinde, Furi, “Resim yeteneğini hiçbir zaman ciddiye almadın, değil mi?” dedi, “Koğuş raporlarında sürekli senin her türlü zorluğa ve kısıtlamaya karşın resim yapmayı nasıl başardığını okuyordum. En hasta olduğun dönemde bile büyük bir yeteneğin vardı ve şimdi, kendilerini durmadan geliştirmelerini sağlayacak bir yaratıcılığın çağrısını duyma şansına sahip olmayan insanlarla kurduğun ilişkilerde neler olabileceğini görüyorsun. Sağlıklı bir arkadaşlığı unutkanlığa gömmek zorunda kaldın ve gün ışığı görebildiğin anları da belleğinden silip attın. Bence, bu düşün sana bir başka sevinç kaynağının varlığını da hatırlatmış olması gerekir: Carla’yı anlamandır bu. Seni azıcık da olsa kıskanan pek çok insan olabilir – evet, evet, biliyorum, şu eski ‘şanslı kız’ meselesi gibi geliyor bu, ama öyle değil. Bir sürü insanın sahip olmak için pek çok şey vereceği şu büyük, verimli yeteneğinin değerini anlamıyordun hiç. Belki de bu düş sayesinde, bu gerçeğin bilincine varmaya başladın biraz. Dünyanın çağasının bir parçası bu düş.”</p>

  <p class="p12">Deborah, Furi’nin onu tanımlamasını dinlerken, hiç de lanetli, yıkılmış bir yaşam tanımı gibi gelmemişti bu tanım. Furi’yle birlikte, eski bir Yr yakarışını andılar: <i>Hiç değişmeden, uykuda, sessizlikte,</i> nganon <i>haykırıp çağırır.</i> Lanetli insanlara yönelik gizli bir haykırıştı bu ve böyle insanların yıkımında Deborah’ı bir araç olarak kullanıp onu suç ortağı yapmıştı. Bu dehşet verici durum ortadan kalkmış gibiydi şimdi. Onun, hastalık bulaştırmadan herhangi bir şeye dokunması olanaklı mıydı acaba? Zehirlemeden sevmesi, zarar vermeden tanık olması olanaklı mıydı? Bir arkadaşının iliklerinde duyduğu temel bir gereksinmesine tanıklık edebilir miydi?</p>

  <p class="p12"> </p>
</body>
</html>
