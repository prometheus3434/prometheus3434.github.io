<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1><a id="ncx516"></a><a id="a34"></a>D<span class="th12">R</span>. V<span class="th12">LIPERDIYUS</span>'<span class="th12">UN</span> S<span class="th12">ANATORYUMU</span></h1>

  <p>Her şey, dişime metal dolgu yapan o dişçinin suçuydu. Kendisine gülümsediğim gazete satıcısı kız beni robot zannetti. Bunu ancak metroda, gazeteyi açtığımda anladım. <span class="t1">Otomat Rehberi</span> adlı gazeteyi vermişti bana. O gazeteyi pek sevmem, elektrik karşıtı duygular beslediğimden değil, yanlış anlamayın, ama sadece sadık okurlarının zevkine hitap ediyor. İlk sayfa tamamen bilgisayarına âşık olan bir matematikçinin duygusal hikâyesine ayrılmıştı. Matematikçi, çarpım tablolarında hâlâ kendine hâkimdi, ama iş ileri derecedeki denklemlere gelince bilgisayarın düğmelerine tutkulu bir şekilde sarılıp tekrar tekrar, &ldquo;Sevgilim! Seni asla bırakmayacağım!&rdquo; demeye başlamıştı. İğrenerek sosyete bölümüne baktım; ama burada da soyunu devam ettirenlerin listesinden başka bir şey yoktu: Kim, kimle, nerede, ne zaman listesi. Edebiyat sütununda şu satırlarla başlayan bir şiir vardı:</p>

  <p class="p10"><span class="t1">Di</span><span class="t1">ş</span><span class="t1">i robot kuyuya</span></p>

  <p class="p10"><span class="t1">Testisiyle gidiyor</span></p>

  <p class="p10"><span class="t1">At</span><span class="t1">ı</span><span class="t1">lgan bir genç robot</span></p>

  <p class="p10"><span class="t1">Ş</span><span class="t1">imdi fi</span><span class="t1">ş</span><span class="t1">ini uzat</span><span class="t1">ı</span><span class="t1">yor;</span></p>

  <p class="p10"><span class="t1">Di</span><span class="t1">ş</span><span class="t1">i robot onun bu cesur sunusuna</span></p>

  <p class="p10"><span class="t1">K</span><span class="t1">ı</span><span class="t1">zararak yan</span><span class="t1">ı</span><span class="t1">t veriyor,</span></p>

  <p class="p10">Ve <span class="t1">ona sepetinden</span></p>

  <p class="p10"><span class="t1">Güzel bir priz sunuyor.</span></p>

  <p class="p11">Bu, tuhaf bir şekilde aklıma bildiğimi düşündüğüm ama yazarını bir türlü hatırlayamadığım bir şiiri getiriyor. Sayfada bundan başka devler konusunda uzman olan cüce bilginler, dirençten oluşan gremlinler ve insanlar hakkında pek de gülünç olmayan fıkralar vardı. Daha yarım saatlik yolum olduğundan, seri ilanları açtım - bildiğiniz gibi en kötü gazetede bile ilanları okumak ilginçtir. Ama burada da düş kırıklığına uğradım. Birisi özdevinimli kardeşini satmak istiyordu, diğeri astronotluk hakkında mektupla ders veriyordu, bir diğeri de &ldquo;atomlarınız parçalanır&rdquo; diye bir ilan vermişti. Gazeteyi atmak üzere katlarken, gözlerim bir kutunun içinde yer alan büyük bir ilana takıldı: DR. VLİPERDİYUS&rsquo;UN SANATORYUMU - SİNİRSEL BOZUKLUKLAR VE AKIL HASTALIKLARI TEDAVİSİ.</p>

  <p>Elektriksel delilik konusunun her zaman ilgimi çektiğini itiraf etmeliyim. Kendi kendime böyle bir sanatoryumu ziyaret etmenin yararlı olabileceğini düşündüm. Vliperdiyus&rsquo;u şahsen tanımıyordum ama ismi bildikti: Profesör Tarantoga ondan söz etmişti. Aklıma bir fikir geldiğinde genelde hemen harekete geçerim.</p>

  <p>Bu nedenle eve varır varmaz sanatoryuma telefon ettim. Dr. Vliperdiyus önce bir sürü randevusu olduğunu söyledi, ortak dostumuz Tarantoga&rsquo;dan söz ettiğimde yumuşadı. Ertesi gün pazardı ve öğleden önce epey boş vaktim olduğundan, o gün için randevu aldım. Kahvaltıdan sonra arabayla şehre indim. Psikiyatri hastanesi, kentin küçük gölleriyle ünlü bir semtinde, büyük bir parkın içinde yer alıyordu. Vliperdiyus&rsquo;un beni odasında beklediğini söylediler. Binayı güneş ışığı dolduruyordu, çünkü duvarlar modern tarzda, alüminyum ve camdan yapılmıştı. Duvarlarda robotları oyun oynarken gösteren renkli panolar vardı. Bu hastanenin kasvetli olduğu söylenemezdi; görünmeyen odalardan müzik sesleri geliyordu; lobiden geçerken Çin yapbozları, renkli albümler ve cesurca yapılmış çıplak bir robot heykeli gördüm.</p>

  <p>Doktor büyük masasından kalkmadı, ama çok nazikti: Seyahat kitaplarımın çoğunu okumuştu ve onları epey iyi biliyordu. Biraz eski moda olduğu doğruydu, sadece davranışları için geçerli değ<a id="a36"></a>ildi bu, çünkü eski bir Eniac<a href="../Text/022.html#a54"><span class="t26">[1]</span></a> gibi tamamen yere tutturulmuştu. Demirden ayaklarını görünce şaşkınlığımı gizleyememiş olmalıyım ki gülerek şöyle dedi: &ldquo;Gördüğünüz gibi, işime ve hastalarıma o denli adanmış biriyim ki sanatoryumdan ayrılmaya gerek duymuyorum.&rdquo; Psikiyatristlerin uzmanlıkları konusunda ne kadar hassas olduklarını, akıl hastalıklarını tuhaf ve ürkütücü bulan sıradan insanların bu tutumundan nasıl alındıklarını bildiğimden doktora isteğimi bildirirken dikkatli sözler kullandım. Doktor, tereddüt etti, yüzünü buruşturdu, anot potansiyelini yükseltti ve:</p>

  <p>&ldquo;Eğer arzu ettiğiniz buysa... ama bence hayal kırıklığına uğrayacaksınız. Bugünlerde çılgınca bağırıp çağıran robotlar yok, Bay Tichy, o günler tarih oldu. Bizim terapimiz modern. Geçen yüzyılın yöntemleri -ana boruyu yumuşatmak için tellerin kaynak yapılması, tıkaçlar ve diğer işkence aletlerinin kullanımı- artık tıp tarihine karışmıştır. Hmm... Bunu size en iyi şekilde nasıl gösterebiliriz? Belki parka gidip hastalarımızla kendiniz konuşabilirsiniz. Çok nazik ve kültürlülerdir. Küçük çaplı sapmalar karşısında -nasıl desem- bir tiksintiniz, mantıksız bir korkunuz yoktur umarım...?&rdquo; Olmadığı konusunda kendisine güvence verdim, bunun üzerine Vliperdiyus bana eşlik edemeyeceğinden ötürü özür dileyerek yolu tarif etti ve dönüşte yine uğramamı rica etti.</p>

  <p>Merdivenlerden aşağıya indim, geniş verandaları geçip kendimi küçük çakıl taşlarıyla dolu bir yolda buldum. Etrafta çiçek tarhları ve görkemli palmiyelerle dolu bir park vardı. Daha ileride, bir havuzda küçük bir kuğu sürüsü yüzüyordu, hastalar onları besliyorlardı, neşeli renklere boyanmış sıralarda başka hastalar satranç oynuyor ya da sohbet ediyorlardı. Yavaşça yürümeye devam ettim, derken birisi bana ismimle seslendi. Arkamı döndüğümde hiç tanımadığım birini gördüm.</p>

  <p>Elini uzatarak, &ldquo;Tichy! Sen misin?&rdquo; diye tekrarladı. Kim olduğunu hatırlamaya çalışarak elini sıktım.</p>

  <p>&ldquo;Beni tanımadın sanırım. Ben Prolaps&rsquo;ım... <span class="t1">Kozmik Almanak</span> üzerinde çalışmıştım...&rdquo;</p>

  <p>&ldquo;Ah, evet, tabii! Özür dilerim,&rdquo; diye mırıldandım. Tabii ki bu, neredeyse bütün kitaplarımı basan dürüst makine Prolaps&rsquo;tı. Ona çok değer verirdim, gerçekten hatasız çalışırdı. Dostça koluma girdi ve gölgeli yolda birlikte yürümeye başladık. Işık ve gölge parçaları dostumun sakin yüzünde oynaşıyordu. Bir süre yeni kitaplar ve yayıncılık hakkında konuştuk; kendisini her zaman olduğu gibi gayet açık ve net bir şekilde dile getirdi, zekâ bakımından kesinlikle formundaydı. Onda hiçbir anormallik belirtisi görmedim. Ama küçük bir taraçaya geldiğimizde sesini mahrem bir şeyden söz ediyormuşçasına alçaltıp:</p>

  <p>&ldquo;Peki burada ne yapıyorsun? Senin yerine de mi başkasını koydular...?&rdquo; diye sordu.</p>

  <p>&ldquo;Aslında, ben buraya kendi isteğimle geldim, çünkü...&rdquo; &ldquo;Tabii! Ben de öyle!&rdquo; diye sözümü kesti. &ldquo;O olay olduğunda doğru polise gittim, ama hemen bunun bir işe yaramayacağını anladım. Dostlarım Vliperdiyus&rsquo;u denememi önerdiler - benim vakamı tamamen farklı bir biçimde ele aldı! Bir araştırma yapıyor ve yakında bulunacağından eminim...&rdquo; &ldquo;Özür dilerim, ne bulunacak?&rdquo; diye sordum.</p>

  <p>&ldquo;Ne demek istiyorsun? Vücudum,&rdquo; dedi.</p>

  <p>&ldquo;Aha... evet...&rdquo; diyerek birkaç kez başımı salladım, şaşırmamış görünmek için elimden geleni yaparak. Ama Prolaps hiçbir şey fark etmedi.</p>

  <p>Birden kederli bir ifadeyle, &ldquo;O günü ne kadar da iyi hatırlıyorum, Haziran&rsquo;ın 26&rsquo;sıydı,&rdquo; dedi. &ldquo;Gazeteyi okumak için masaya oturduğumda benden madenî bir ses çıktı. Bu benim dikkatimi çekti, yani kim oturduğunda madenî bir ses çıkarır ki?! Bunun üzerine bacaklarımı elledim - tuhaf bir şekilde serttiler ve kollarım... onlar da aynıydı; kendime hafifçe vurdum ve birden bedenimin değiştirildiğim anladım! Alçağın biri sahtekârlık yapmıştı - evimin her yerini aradım, onu hiçbir yerde bulamadım, onu geceleyin çalmış olmalıydılar...&rdquo; &ldquo;Neyi?&rdquo;</p>

  <p>&ldquo;Söyledim ya! Bedenimi. Doğal bedenimi, BUNUN (tok sesler çıkana dek göğsüne vurdu) yapay olduğunu görebildiğinden eminim...&rdquo;</p>

  <p>&ldquo;Ah, tabii ki! Düşünmüyordum... belli ki...&rdquo;</p>

  <p>&ldquo;Senin de başına aynı şey gelmiş olabilir mi?&rdquo; diye sordu umutla. Birden elimi kavrayarak yanında oturduğumuz taş masaya vurdu. Acıyla inledim. Hayal kırıklığına uğramış bir şekilde elimi bıraktı.</p>

  <p>&ldquo;Bağışla,&rdquo; diye mırıldandı. &ldquo;Parladığını gördüğümü sanmıştım.&rdquo;</p>

  <p>Kendisini, bedeni çalınmış bir insan olarak gördüğünü anlamıştım ve kendisiyle aynı dertten mustarip arkadaşlar arayan birçok hasta gibi, benim başıma da aynı şeyin gelmiş olmasını ümit ediyordu.</p>

  <p>Acıyan elimi masanın altında ovuşturarak konuyu değiştirmeye çalıştım, ama o büyük bir zevk ve heyecanla eski bedeninin güzelliklerinden söz etmeye başlamıştı, uzun uzun güya daha önce alnına düşen sarı perçeminden, yanaklarının ipeksiliğinden, hatta akan burnundan söz elti. Ondan nasıl kurtulacağımı bilemiyordum, çünkü kendimi gitgide daha rahatsız hissetmeye başlamıştım. Ama Prolaps, beni bu rahatsız durumdan kendisi kurtardı. Çünkü birden ayağa fırlayıp, &ldquo;Ah, galiba orada!!&rdquo; diye bağırdı ve bahçenin öbür köşesindeki birine doğru koşmaya başladı. Birisi arkamdan gelip, &ldquo;Oturabilir miyim?&rdquo; dediğinde düşüncelere dalmış bir şekilde hâlâ oturuyordum.</p>

  <p>&ldquo;Tabii, buyurun!&rdquo; diye yanıtladım.</p>

  <p>Yabancı oturup beni hipnotize etmek istercesine gözlerini kırpmadan bana dikti. Uzun bir süre, gitgide artan bir üzüntüyle yüzüme ve ellerime baktı. Sonunda gözlerimin içine öylesine sevecenlikle, aynı zamanda öylesine büyük bir tatminle baktı ki kafam karıştı. Ne yapacağımı bilemiyordum. Aramızdaki sessizlik arttı, sessizliği bozmaya çalıştım ama aklıma konuşmayı başlatacak bir tek cümle gelmiyordu; çünkü bakışları hem çok şey hem de pek az şey söylüyordu.</p>

  <p>Sesinde dile getirilemez duygularla yumuşak bir şekilde, &ldquo;Zavallı...&rdquo; dedi, &ldquo;Sana o kadar acıyorum ki...&rdquo;</p>

  <p>&ldquo;Ama yoo, hayır... ben...&rdquo; diye kekeledim. Gösterdiği bu aşırı duygudaşlıktan kurtulmamı sağlayacak sözler arıyordum.</p>

  <p>&ldquo;Konuşman gerekmiyor, her şeyi anlıyorum. Hayal edebileceğinden de daha iyi anlıyorum. Benim deli olduğumu düşündüğünü de biliyorum.&rdquo;</p>

  <p>&ldquo;Hiç de değil,&rdquo; diye itiraz etmeye çalıştım, ama sert bir hareketle sözlerimi kesti.</p>

  <p>Soylu bir edayla, &ldquo;Bir bakıma deliyim,&rdquo; dedi. &ldquo;Tıpkı Galileo, Newton ve Giordano Bruno gibi. Görüşlerim mantıklı olsalardı... hmmf! Ama duygular daha önemlidir. Sana ne kadar acıyorum, Evren&rsquo;in kurbanı! Yaşamak ne kadar büyük bir ıstırap, ne kadar umutsuz bir kapan...&rdquo;</p>

  <p>Hiç olmazsa oradan ayrılmak için bir şey bulmuş olarak, çabucak, &ldquo;Evet, hayat zor olabilir. Yine de, doğal bir olay olarak...&rdquo;</p>

  <p>&ldquo;Aynen!&rdquo; diye son sözlerimi yakaladı. &ldquo;Doğal! Doğa&rsquo;dan daha aşağılık bir şey var mı? Bilim adamları, filozoflar her zaman onu anlamaya çalışmışlardır, oysa tek yapmaları gereken onu yok etmek!&rdquo;</p>

  <p>Konunun böylesine radikal bir şekilde sunulması karşısında büyülenerek dayanamayıp, &ldquo;Bütünüyle mi?&rdquo; diye sordum.</p>

  <p>&ldquo;Bütünüyle!&rdquo; dedi kesin bir şekilde. &ldquo;Lütfen şuna bakar mısın...&rdquo;</p>

  <p>Dikkatli bir şekilde, sanki incelenmeyi hak eden bir tırtılmışçasına, tiksintiyle (tiksintisine hâkim olmaya çalışarak) elimi kaldırdı ve onu tuhaf bir türmüş gibi tutarak, sözlerine yavaşça ve vurguyla devam etti:</p>

  <p>&ldquo;Ne kadar sulu... ne kadar etli...yumuşak... Albümin! İiiiyk, albümin... Bir süre için hareket eden bir pıhtı - düşünen bir peynir, trajik bir protein kazası, yürüyen bir çöplük...&rdquo; &ldquo;Özür dilerim, ama...&rdquo;</p>

  <p>Sözlerimle hiç ilgilenmedi. Elimi masanın altına sakladım, o da artık ona dokunmaya tahammül edemiyormuşçasına bıraktı elimi; ama sonra avucunu başımın üzerine koydu. Eli inanılmaz ağırdı.</p>

  <p>&ldquo;Böyle bir şey nasıl mümkün olabilir! Böylesi bir şey yaratmak nasıl mümkün olabilir!&rdquo; dedi tekrar tekrar. Başımın üzerindeki elinin ağırlığı giderek artıyordu, ama ses çıkaramadım. Demir parmağıyla burnumu ve kulaklarımı dürterek, &ldquo;Bu düğmeler, bu delikler... karnabaharlar - ve bu sözüm ona akıllı bir yaratık olacak! Ayıp! Ayıp, diyorum!! Dört milyar yıl sonra BÖYLE bir şey ortaya çıkaran bir Doğa ne işe yarar?!&rdquo;</p>

  <p>Başımı itti, başım döndü ve gözlerimin önünde yıldızlar belirdi.</p>

  <p>&ldquo;Bana sadece bir milyar yıl verin ve neler yaratabileceğimi görünü&rdquo;</p>

  <p>&ldquo;Biyolojik evrimin kusurlu olduğu doğru,&rdquo; diye başladım, ama sözlerimi bitirmeme izin vermedi.</p>

  <p>&ldquo;Kusurlu mu?!&rdquo; diye öfkeyle yanıtladı. &ldquo;Hıh, saçmalık! Çöp! Tam bir beceriksiz yama! Bir şeyi iyi yapamıyorsan, hiç yapmamalısın!&rdquo;</p>

  <p>Çabucak, &ldquo;Mazeretler öne sürmek istediğimden değil, ama Doğa&rsquo;nın elindekilerle çalıştığını unutmayın. Başlangıçta varolan denizde...&rdquo; dedim.</p>

  <p>&ldquo;Çöplük yüzüyordu!!&rdquo; diye öyle bir kükredi ki ürktüm. &ldquo;Öyle değil mi? Bir yıldız patladı, gezegenler oluştu ve başka hiçbir şey için kullanılamayacak olan tortularından, o et parçalarından ve artıklardan hayat oluştu! Yeter, daha fazla istemiyorum! Bu şişman güneşlerden, anlamsız galaksilerden, bu ruhu olan zamktan bıktım - yeter!&rdquo;</p>

  <p>&ldquo;Yine de atomlar...&rdquo; diye başladım, ama sözümü kesti. Hastane hademelerinin çimenlerin üzerinden bize doğru yürümeye başladıklarını görebiliyordum; arkadaşımın çığlıklarını işitmişlerdi.</p>

  <p>&ldquo;Atomların canı cehenneme!&rdquo; diye gürledi. Hademeler onu iki kolundan kavradılar. Kendisini götürmelerine izin verdi, ama hâlâ bana bakıyordu, çünkü bir yengeç gibi geriye doğru yürüyordu. Bütün parkı inleten bir sesle:</p>

  <p>&ldquo;Tersine evrilmeliyiz! Duyuyor musun, seni soluk çorba!? Keşfetmek yerine, keşifleri unutmalısın, geride hiçbir şey kalmayana dek, gitgide daha çok şeyin üzerini örtmelisin, seni kemiklerin üzerine örtülmüş sulu çamur! İşte öyle, gerileme yoluyla ilerle! Geçersiz kıl! Geriye dön! Yok et! Kahrolsun Doğa! Defol Doğa! Defoool!&rdquo;</p>

  <p>Bağırışları hafifledi ve gitgide daha uzaktan gelmeye başladı. O güzel öğleden sonra sessizliği yeniden arıların vızıltısı ve çiçeklerin kokusuyla doldu. Dr. Vliperdiyus&rsquo;un, artık bağırıp çağıran robotların kalmadığını söylerken abarttığını düşündüm. Yeni terapi yöntemlerinin her zaman işe yaramadıkları belliydi. Ama az önce yaşadıklarım, Doğa hakkında duyduğum o radikal savlar, elimdeki birkaç yaraya ve kafamdaki yumruya değmişti. Sonradan, daha önce uyumlu Fourier dizisinin analizcisi olan bu robotun, kendi varoluş teorisini oluşturduğunu öğrendim. Buna göre uygarlıkların keşifleri birikip günün birinde öyle bir noktaya gelecekti ki yapılacak tek şey bu keşifleri teker teker unutmak olacaktı. Çünkü bilimin işinin tamamlanmasıyla sadece uygarlıklara değil, Evren&rsquo;e bile yer kalmayacaktı. İlerleme tamamen yok olacak ve döngü en baştan başlayacaktı. Robot kendini bu gelişim sürecinin, keşiflerin unutulduğu bu ikinci evrenin peygamberi olarak görüyordu. Dostlarıyla akrabalarından sonra tanımadığı kimseleri de parçalamaya başladığında ailesinin isteğiyle Vliperdiyus&rsquo;un sanatoryumuna konmuştu.</p>

  <p>Taraçadan ayrılıp bir süre kuğuları seyrettim. Yanımda onlara metalden tel parçaları atan bir deli vardı. Ona kuğuların bunu yemediklerini söyledim.</p>

  <p>Yaptığını sürdürerek, &ldquo;Yiyip yememeleri beni ilgilendirmiyor,&rdquo; diye yanıtladı.</p>

  <p>&ldquo;Ama boğazlarına takılabilir, o zaman çok yazık olur,&rdquo; dedim.</p>

  <p>&ldquo;Boğazlarına takılmaz, çünkü tel dibe çöküyor. Sudan daha ağır,&rdquo; diye açıkladı ikna edici bir sesle.</p>

  <p>&ldquo;O zaman neden atıyorsun?&rdquo;</p>

  <p>&ldquo;Kuğuları beslemeyi severim.&rdquo;</p>

  <p>Bu durumda söylenecek bir şey kalmamıştı. Havuzun başından ayrıldıktan sonra konuşmaya başladık. Sonradan öğrendiğime göre, hiçliğin ontolojisini yaratan ve Leontinoi&rsquo;li Gorgias&rsquo;ın işini devam ettiren ünlü filozof Profesör Urlip&rsquo;le konuşuyordum. Profesör bana uzun uzun kuramındaki son gelişmeleri anlattı. Ona göre hiçbir şey yoktu, kendisi bile yoktu. Varlığın hiçliği kusursuz bir biçimde tamdı. Şunun ya da bunun görünür varlığının hiçbir anlam ve önemi yoktu, çünkü Ockham&rsquo;ın usturası<a id="a38"></a>na<a href="../Text/022.html#a56"><span class="t26">[2]</span></a> uygun olarak sav şöyleydi: Gerçeklik, varmış gibi görünebilir; rüyalar da böyledir. Ama gerçekliğin hipotezi gereksizdir. O halde rüya da vardır. Ama bir rüya, rüyayı gören birini gerektirir. Rüya gören birinin koyutlanması da gereksiz bir hipotezdir, çünkü bazen bir rüyada başka bir rüya da görülebilir. Böylece her şey daha sonraki rüya tarafından görülür ve bu sonsuza dek böyle sürer. Savın ana noktası şudur: Her rüya kendisinden öncekinden daha az gerçek olduğundan (bir rüya gerçekliğe doğrudan temas eder, rüyanın içinde görülen bir rüya ise aradaki rüya aracılığıyla dolaylı olarak temas eder, üçüncüsü de iki rüya aracılığıyla ve böyle sürüp gider) bu dizinin en üst sınırı sıfıra eşittir. <span class="t1">Ergo,</span> son çözümlemede kimse rüya görmemektedir ve sıfır rüya görülür, <span class="t1">ergo</span> sadece hiçlik vardır, yani hiçbir şey yoktur. Kanıtın inceliği ve kesinliği karşısında hayran kaldım. Anlamadığım tek şey Profesör Urlip&rsquo;in burada ne işi olduğuydu. Sonunda zavallı filozofun epey delirmiş olduğunu anladım - bunu bana kendisi söyledi. Deliliği, artık kendi öğretisine inanmamasından kaynaklanıyordu, hatta dediğine göre zaman zaman kendisine bazı şeyler var gibi geliyormuş. Dr. Vliperdiyus onu bu kuruntudan kurtaracaktı.</p>

  <p>Sonra koğuşları ziyaret ettim. On emri sayamayan, bunaklıktan mustarip bir Eski Ahit bilgisayarıyla tanıştırıldım. Saplantılı robotların tedavi edildiği elektrastenikler koğuşuna da gittim - hastalardan biri, etrafta bulduğu aletlerle sürekli kendi vidalarını söküyordu, sakladığı aletler tekrar tekrar kendisinden almıyordu.</p>

  <p>Astronomik bir gözlemevinde kullanılan ve otuz yıl boyunca yıldızları gözlemleyen bir elektronik beyin, kendisinin Sigma Ceti olduğunu sanıyor, etrafındakileri her an bir Süpernova gibi patlamakla tehdit ediyordu. Bu tabii onun hesaplarına göre böyleydi. Bilinçlilikten bıkan ve kendisini elektrikli bir merdane olarak yeniden yapmaları için yalvaran biri vardı. Manik hastalar daha neşeliydiler: Bir grup hasta demir yatakların yanında oturmuş yatakların yaylarını harp gibi çalarak, &ldquo;Yoktur bizim anamız babamız, çünkü biz otomatlarız,&rdquo; diye şarkı söylüyorlardı.</p>

  <p>Bana etrafı gösteren Vliperdiyus&rsquo;un asistanı, kısa bir süre önce sanatoryumda, Siberitler düzenini kurmak isteyen bir papaz-robot olduğunu, ancak şok tedavileriyle epey düzelip çok geçmeden gerçek işi olan muhasebeciliğe döndüğünü anlattı. Genç asistanla birlikte dönerken, koridorda ardından ağır bir el arabası çekmekte olan bir hasta gördüm. Her yanı iplerle bağlıydı.</p>

  <p>&ldquo;Çekiciniz yok, değil mi?&rdquo; diye sordu.</p>

  <p>&ldquo;Hayır.&rdquo;</p>

  <p>&ldquo;Ne yazık. Başım ağrıyor.&rdquo;</p>

  <p>Onunla konuşmaya başladım. Hastalık hastası bir robottu. Gıcırdayan el arabasında yedek parçalar taşıyordu. On dakika içinde, fırtına olduğunda sırtının feci şekilde ağrıdığını, televizyon seyrederken her yanının iğnelendiğini ve birisi yanında bir kedi okşarsa gözlerinin önünde siyah noktalar belirdiğini öğrendim. Konuşma gitgide monotonlaştı, bunun üzerine onu çabucak bıraktım ve Müdür&rsquo;ün odasına doğru ilerledim. Ancak Müdür meşguldu, bu yüzden sekreterine kendisine saygılarımı iletmesini söyledim ve eve gittim.</p>
</body>
</html>
