<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k17">O</a>N YEDİNCİ GÜN</span></h2>

  <p><span class="font1">Az önce kahvaltımı yaptım ve Doktor Sematyen dışarı çıkar çıkmaz odama, masamın başına geçtim. O yine radyosuna gitti, ben de hikâyeme devam etmek için kalemi elime aldım.</span></p>

  <p><span class="font1">Öldürüldüğümde yirmi iki yaşındaydım. Şimdi?.. Kafam bir hayli karışık bu konuda. Galiba hâlâ yirmi iki yaşındayım, ama&nbsp;kendimi yaşlı bir adam kadar yorgun hissediyorum. Sanki aynı&nbsp;ömrü başka başka biçimlerde, binlerce kez yaşamış gibiyim.&nbsp;Doktor Sematyen bilinç uyanışı diyor buna. Genel ölüm şokunu&nbsp;atlatan her ölüde olurmuş. Yaşamının ipe sapa gelmez ayrıntılarını anımsamaktan bıkarmış insan. Sonra bu ayrıntılar üstüne saatlerce düşünürmüş ve düşündükçe, bu kısa, önemsiz deneyimlerden, sağlığında hiç yapamayacağı kadar büyük bir kişilik binası&nbsp;inşa edermiş kendine.</span></p>

  <p><span class="font1">Ölümümün ilk birkaç gününde, yaşamıma ait bazı şeyleri anımsayamıyordum. Bunlar arasında yaşamımın en genel çizgileri, en kalın köşeleri de vardı. Normalmiş bu, anımsamayabilirmiş&nbsp;insan.</span></p>

  <p><span class="font1">Ama sonra... Sonra zihnim birdenbire açıldı. Duru, mavi bir bahar sabahı gibi. Artık anımsamak istemediğim şeyleri de anımsıyorum. En ince ayrıntısına kadar. Bir tek şey dışında tabii... Öldürüldüğüm an!</span></p>

  <p><span class="font1">Aslında her şeyimi daha doktorculuk oynarken yitirdim ben. Sezgilerimi yitirdim örneğin. Doğallığımı yitirdim. Delice gülüşlerimi, öcalıcı gözyaşlarımı, yani neredeyse asıl kendimi yitirdim. Ama şimdi bütün bu olanların yanıtını arayabilecek güçteyim.</span></p>

  <p><span class="font1">Kısa bir süre içinde katilimin kim olduğunu da öğreneceğimi sanıyorum. Doktor Sematyen'e bakılırsa bu o kadar da önemli değilmiş. Bana kalırsa önemli... İçimde bir ses katilimi tanıdığımı&nbsp;söylüyor ve artık o sese eskisinden daha çok inanıyorum.</span></p>

  <p><span class="font1">"Bu polisin işi," diyor Doktor.</span></p>

  <p><span class="font1">Altından kalkamayacağım işlere girmişim. Boyumdan büyük işlere. Doğru söylüyor, ona da inanıyorum ama benim merakımı&nbsp;gidermeye yetmiyor söyledikleri. Ben gerçeği istiyorum. Gerçeğin yorumunu değil, gerçeğin kendisini... Sanırım, çıldırmamdan&nbsp;korktuğu için böyle konuşuyor. Ölüm ânımı hatırlayamamamın&nbsp;sıkıntısına ister istemez o da ortak oluyor çünkü.</span></p>

  <p><span class="font1">Artık öldürüldüğüm geceyi ve Doktorla nasıl karşılaştığımı anlatmamın zamanı geldi. Gerçek bir hikâye bu. Bir gün herkesin&nbsp;başına gelebilir.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">O gece Essau, Evita'yla geçirdiği mutlu saatleri anlatıyordu bize. Dört kişiydik, Evita aramızda değildi.</span></p>

  <p><span class="font1">Essau çocukluk arkadaşım benim. Posta okulundaki ilk iki yılı birlikte okumuştuk. Sonra o, okulu başka bir şehirde bitirmişti. Bazen, onun katilim olabileceğini düşünüyorum. Ya da içimizdeki hükümet ajanı... Çünkü ailesiyle birlikte taşınıp okuldan ayrıldıktan sonra, bir yıl boyunca hiç görmedim onu. Sonra Crotone'de karşılaştık. Bu karşılaşmanın bir rastlantı olduğunu düşünmeye çalışıyorum şimdi. Crotone'de işyerimiz aynıydı, o da benim gibi posta dağıtım işindeydi. Üstelik aynı evi paylaşıyorduk.&nbsp;Başlangıçta, yalnız kalmanın sıkıcı olacağını düşünmüştüm. Ama&nbsp;eve yerleştikten bir hafta sonra, Essau'nun sevgilisi olarak Evita&nbsp;da bize katılınca, bu kez gerçek sıkıntının ne olduğunu anladığımı&nbsp;söylemeliyim.</span></p>

  <p><span class="font1">O gece Kore ve Giron da bizimleydi. Kore, Naum'un, GPB'deki şefimizin kızıydı. Ona âşıktım. Babası daha birkaç gün önce&nbsp;ölmüştü. Öldürülmüştü. Kore'den hâlâ kuşkulanmıyorum. Kendisine âşık oldum diye öldürmüş olamaz beni. Ayrıca son gecemizde perişan bir haldeydi. Üzgün, yüreği parçalanmış birinin cinayet işleyebileceğini aklım almıyor doğrusu!</span></p>

  <p><span class="font1">Giron ev sahibemizin oğluydu. İkizlerin büyüğü ve sağ kalanı. Tiron, Naum'dan bir süre önce bir baskın sırasında öldürülmüştü. İkisi de sağırdı bu çocukların. Çoğu zaman birbirlerinden ayıramazdık onları, kulaklarının arkasına bakardık. Giron'un kulağının arkasında küçük bir ben vardı.</span></p>

  <p><span class="font1">Bir de aşçıbaşı vardı o gece. Bütün müşteriler gittikten sonra masamıza gelmişti. Onun polise çalışması için hiçbir neden göremiyorum. Gerçi polise çalışmaması için de bir neden gösteremem&nbsp;ama işi oldukça iyiydi. Lokantanın sahibiydi aynı zamanda, kendi yağıyla kavrulup gidiyordu. Bizlerden hoşlanıyor olmalıydı.&nbsp;Her gidişimizde masamıza oturur, eşsiz sesiyle şarkılar söyler,&nbsp;fıkralar anlatırdı.</span></p>

  <p><span class="font1">Sanırım katil ya da katiller dışardan geldi. Kapı açılınca Aşçı ayağa kalkmış olmalıydı. Katile ne istediğini sordu. Tuvalete girmek istediğini söyledi katil. O sırada ben tuvaletteydim. Bizimkilerin masasının yanından geçti. Tuvalete girdi ve orada arkamdan&nbsp;bir el ateş etti bana.</span></p>

  <p><span class="font1">Bu durumda ötekileri de öldürmesi gerekiyordu. Öyle yaptı. Tuvaletten çıktı, masaya yaklaştı ve hepsini tek tek öldürdü...</span></p>

  <p><span class="font1">Bu senaryoyu Doktor Sematyen yazdı. Birkaç gün anlamamakta ve karşı çıkmakta direndim ama, artık bana da mantıklı geldiğini söylemeliyim.</span></p>

  <p><span class="font1">Dün gece Doktor'a, ölülerin, ölüm anlarını niye anımsamadıklarını bir kez daha sordum. Önce yine tam olarak bilemediğini söyledi. Sonra psikolojik bir açıklamasını yaptı bunun.</span></p>

  <p><span class="font1">"Bastırma," dedi. "Kötü deneyimlerin bastırıldığını duymuşsundur herhalde. Ama bir biçimde mutlaka ortaya çıkarlar..."</span></p>

  <p><span class="font1">Evet, Essau sevgili saatlerini anlatıyordu ve hiçbirimiz dinlemiyorduk onu. Kore babasını, Giron da zavallı ikiz kardeşini düşünüyor olmalıydı. Kulağına taktığı, pille çalışan küçük aleti de cebine sokmuştu zaten. Essau'nun anlattıklarını duyması olanaksız değilse bile çok zordu.</span></p>

  <p><span class="font1">Kore tam karşımda oturuyordu. Arada bir çantasından aynasını çıkarıp makyajını tazeliyordu. Sık sık yapardı bunu. Ağzını büzüp gözlerini delice açması hoşuma gitmezdi.</span></p>

  <p><span class="font1">Essau susmak bilmiyordu. Ben, bazen dinliyormuş, bazen de dinlemiyormuş gibi yapıyordum. Kore karşımdayken başka türlü&nbsp;davranamazdım zaten. Düşüncemi allak bullak ediyordu Kore,&nbsp;daha önce karşılaştığım hiçbir kadına benzemiyordu. Ne Evita'nın benim için bulduğu Raşel'e, ne de beni bizzat kendisi arayıp bulan Pino'ya... Aslında Raşel'den güzel değildi. Pino'dan&nbsp;akıllı da değildi. Ama biraz güzel ve biraz da akıllıydı. Ayrıca...&nbsp;Ne bileyim işte, değişik bir havası vardı. Ona âşık olmak için&nbsp;kendimi hiç zorlamadım. Onu gördüm ve çarpıldım. Üstelik benden kaçıyordu, çekici yanı buydu belki. Çoğu zaman güçlükle&nbsp;dizginlediğim duygularımı kamçılamaktan zevk alıyordu. Ne yazık ki duygularımdan söz edemedim ona. Fırsat bulamadım.&nbsp;Korktum. Tam cesaretimi toplamak üzereyken babası öldürüldü.</span></p>

  <p><span class="font1">Essau, yatak hikâyelerinden birini henüz bitirmişti. Bana döndü;</span></p>

  <p><span class="font1">"Raşel güzel kızdı, kaçırdın," dedi, durup dururken.</span></p>

  <p><span class="font1">Söylediğinde gerçek payı vardı. Raşel güzel kızdı. Ama benden kendisiyle yalnızca yatmamı değil arkadaşlık etmemi de istiyordu. Pino'yla yatmak kadar çekilmez bir şeydi bu.</span></p>

  <p><span class="font1">"Zorla güzellik olmaz," dedim Essau'ya.</span></p>

  <p><span class="font1">"Zorla değil ki," dedi gülerek, "o seni istiyor."</span></p>

  <p><span class="font1">Aşkın reddedilmesi hakkını yalnızca kadınlara tanıyan aptal bir Protestan romantiği gibi düşünüyordu. Oysa ben, bir kadına&nbsp;red hakkının tanınmasını anlayabilecek durumda değildim. Kore'ye, üstü kapalı da olsa, niyetimi belli etmiştim çünkü. Ve umut&nbsp;verici hiçbir tepki almamıştım.</span></p>

  <p><span class="font1">"Kapa çeneni!" diye bağırdım Essau'ya.</span></p>

  <p><span class="font1">Kore'nin o güne kadarki kayıtsız tavırları, hayata karşı derin bir isteksizlik uyandırıyordu içimde. Anımsıyorum, tam o sırada&nbsp;Aşçı'ya bir şişe daha kırmızı şarap getirmesini söyledim.</span></p>

  <p><span class="font1">Essau çenesini kapamadı. Ve böyle bir gecenin tadı kaçtığında, aklı başında bir insan ne yaparsa ben de onu yaptım! Yeni gelen şişenin yarısını mideye indirdim. Şişe mantannı Essau'nun ağzına tıkadım. Gömleğimi, pantolonumu çıkardım ve beni durdurmalarına fırsat vermeden kendimi şişenin içine attım.</span></p>

  <p><span class="font1">Bundan sonra konuşulanları duymadım. Derine, gittikçe daha derine daldım. Bordo sıvı her kulaç atışımda şıpır şıpır dalgalanıyordu. Kulaklarımdan, burnumdan çıkan köpükler, rengârenk balonlar halinde başımın üstünde uçuşuyordu.</span></p>

  <p><span class="font1">Kaç dakika ya da kaç saat o durumda kaldığımı bilmiyorum.</span></p>

  <p><span class="font1">Bir ara, galiba birkaç saniyelik bir süre, aklım başıma gelir gibi olmuştu. Çevreme bakmıştım. Giron'un ağladığını gördüm. Gözyaşları genç yüzüne yakışmıyordu. Gömlek cebinden kulaklığının kablosu sarkıyordu.</span></p>

  <p><span class="font1">Kore hüzünler içindeydi, sigara dumanının ardında bir düş gibiydi.</span></p>

  <p><span class="font1">"Hadi diskoya gidelim!" dedim.</span></p>

  <p><span class="font1">Galiba Aşçı'ya yaptım bu öneriyi. Sözcükler güçlükle çıkmıştı ağzımdan. Belki de hiç çıkmamışlardı da ben çıktıklarını sanmıştım. Çünkü ne Aşçı, ne de ötekilerden biri yanıtladı beni.&nbsp;Aşçı başka bir şey yaptı. Kalkıp tezgâha yürüdü ve gelirken elinde bir tepsiyle döndü. Nane likörü getirmişti. Bir küçük kadeh de&nbsp;benim önüme koydu. Yeşil sıvıya baktım, baktım, baktım...</span></p>

  <p><span class="font1">Beni yalnızlığıma terk ettiklerini düşünüyordum. Kore ve Giron pekâlâ uyumluydular. İkisi de üzgündü. Aşçı ve Essau da uyumlu sayılabilirdi. Trança sosunun nasıl yapıldığını konuşuyorlardı. Giron da katıldı onlara bir ara. Birkaç sözcük mırıldandı. Sanırım başka bir konu hakkındaydı onun söyledikleri. Yeşil&nbsp;sıvıya daldım yine. Sıkılmıştım.</span></p>

  <p><span class="font1">"Ben işeyeceğim," dedim ve masadan kalktım.</span></p>

  <p><span class="font1">Son bir kez Kore'ye baktım, son bir kez Essau'ya baktım. Onlar da son bir kez bana baktılar. Onları son görüşümdü bu... Sonra ikisi de, bakışlarını, Aşçı'nın getirdiği trança tabağına çevirdiler.&nbsp;Kore, çatalının ucundaki balık parçasını ağzına götürüyordu.</span></p>

  <p><span class="font1">Masalarla tezgâhın arasındaki daracık yerden, masalara ve tezgâha çarparak geçtim. "Benim işeyecek olmam başkalarını niye ilgilendirsin ki," dedim kendi kendime. Hâlâ yapıyorum bunu.&nbsp;Tuvalete giderken, Doktor Sematyen'e tuvalete gittiğimi söylüyorum. O da, psikoloji bilimiyle uğraşmanın kendisine kazandırdığı erdemlerin tarafımca zorlanmasına aldırmaz görünerek şöyle&nbsp;diyor:</span></p>

  <p><span class="font1">"Peki, işe!"</span></p>

  <p><span class="font1">Fermuarımı açtım. Gözlerimi ölü kılıçbalığına diktim. Kılıçbalığı, pisuarın üstünde, duvara asılmış afişteydi. Zamanın içindeki herhangi bir noktada donakalmıştı sanki. Gözleri, kaderine anlam verememiş olmanın şaşkınlığı ve acısı içinde kuşkuyla&nbsp;açılmışlardı. Ölüm camının arkasından bakıyordu bu gözler.&nbsp;Hayvanın duruşunda çırpınma belirtisi yoktu. Ölüme direnmemişti. Şanssızlığına, sanki onu olumlayarak boyun eğmişti.</span></p>

  <p><span class="font1">Balığın haline acıdım. Başımı afişe dayadım. Önüme baktım. Pisuarın içindeki sıvı köpürüp kaynıyordu. Sarı, sıcak, pis kokulu&nbsp;sıvı... Nedense çocukluğumu anımsadım. İnsan ölümüne yakın,&nbsp;çocukluğunu anımsıyor.</span></p>

  <p><span class="font1">Bir yanma oldu. Midemde... Sızı gibi. Acıtıcı bir şey. Sıcak ama soğuk bir şey. Köpüğün çoğalıp kabardığını, renk değiştirdiğini ve küçük hazneyi doldurup dışarı taştığını gördüm. Tam olarak anımsamıyorum ama galiba kusuyordum. Geri dönüp Kore'yle konuşmak istedim. Ona her şeyi anlatacaktım. Başımı kaldırıp kılıçbalığı afişini yırtmak istedim. Yırttım mı, bilmiyorum.&nbsp;Fermuarımı kapamak istedim. En çok da bunu istedim.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Uyandığımda, tuvaletin karo döşemesinin üstünde buldum kendimi. Uzanmış yatıyordum. Yerler yeni paspaslanmış gibiydi. Belki de cilalanmıştı, taşların parlaklığı gözalıcıydı.</span></p>

  <p><span class="font1">Ayağa kalktım. Ceketim masada kalmıştı. Tuvaleti temizleyenlerin beni niye uzandığım yerden kaldırmadıklarını düşünüp kendi kendime söylendim. Kusup tuvaleti kirlettiğim için bana&nbsp;kızmışlardı belki. Fermuarımı kapayıp salona çıktım.</span></p>

  <p><span class="font1">O sırada, henüz hiçbir şey anımsamıyordum. Ne o geceyi, ne de daha öncesini... Salonda önce bir masaya, sonra da tezgâha&nbsp;çarpınca aklım başıma gelir gibi oldu. Salonun ışıklan yanmıyordu. Yanmaları gerekmiyor mu, diye sordum içimden. Bir masada&nbsp;oturduğumuzu anımsadım. Beyaz şapkalı bir adam vardı; Aşçı'ydı. Birinin son anda işi çıkmış, yemeğe gelememişti. Bir kadındı. Evet, Evita'ydı. Elektrik düğmesine bastım, salon aydınlandı.</span></p>

  <p><span class="font1">Benden başka hiçkimse yoktu salonda. Ne Aşçı, ne Kore, ne de ötekiler. Bir terslik olmuştu da herkes aceleyle çıkıp gitmişti.&nbsp;Masalar, rafları mezelerle dolu vitrinli buzdolabı, tavandan sarkan hafif, ucuz avize, yeşil damarlı mermer tezgâh, her şey yerli&nbsp;yerindeydi. Oturduğumuz masayı anımsadım. Şarap kadehlerimiz kaldırılmıştı ama her yer şarap kokuyordu. Bardaklar kurulanmış, raflara dizilmişti. Baktıkça, gözbebeklerimin üstlerinde&nbsp;parıldadığını gördüm.</span></p>

  <p><span class="font1">Bizimkiler yoktu. Kapının yanındaki dolabın içine gömülü akvaryumun balıkları da yoktu. Ve fermuarım... Hayır, uyandığımda fermuarımı kendim kapamıştım. Her şeyi, hemen, kolayca&nbsp;unuttuğumu fark ettim. Masaları saydım. On üç masa vardı. Kapıya doğru yürüdüm. İki adım atmıştım ki masaların sayısını&nbsp;unuttum. Aşçı'yı anımsadım yine.</span></p>

  <p><span class="font1">"Kimse yok mu?" diye bağırdım.</span></p>

  <p><span class="font1">Sesim bir tuhaftı. Benim değildi sanki, bir başkasına aitti. Bir daha bağırdım. Kimse yanıtlamıyordu. Tezgâhın arkasına baktım. Aşçı yoktu. Masaların altına baktım, dolapların, çekmecelerin içlerini karıştırdım. Masa örtüleri, tabaklar, mumlar vardı.&nbsp;Hatta bir çekmecede İncil vardı, ama Aşçı yoktu. Elektrik sayacının kapağını açtım, orada da yoktu...</span></p>

  <p><span class="font1">Olan biteni kavramaya çalışıyordum ama olmuyordu. Aklımın bir bölümünü tuvalette yere düşürüp kırmıştım, bir tahtam yerinden oynamıştı ve hiçbir şey yapamıyordum. İçimde bir ses&nbsp;Essau'ya kızgın olduğumu söylüyordu. Essau'ya kızıyordum ama&nbsp;niye kızdığımı bilmiyordum.</span></p>

  <p><span class="font1">Bir sandalyeye çöküp düşündüm. Kore'ye âşık olduğumu anımsadım. Essau'ya niye kızdığımı da anımsadım. Kore'nin yanında Raşel'den söz etmişti. Raşel... Şu müthiş kumral.</span></p>

  <p><span class="font1">Oturmak iyi gelmişti, rahatlamıştım. Başımı duvara dayadım. Birden, omuzbaşımda bir yüz belirdi. Kıllı bir yüz ve ışıldayan bir çift göz! Sandalyeden düştüm. Sonra, yüzün hareket etmediğini gördüm. Elimi uzatıp dokundum ona. Ve anımsadım... Duvara çakılı bir geyik kafası!</span></p>

  <p><span class="font1">Yeniden oturdum. "Kafayı çalıştır Haldun!" dedim kendi kendime.</span></p>

  <p><span class="font1">Tuvalette sızmış olmalıydım. Bizimkiler, benim varlığımı unutmuşlardı belki. Essau motosikletini de almamıştı yanına.&nbsp;Belki de Aşçı bir taksi çağırıp yollamıştı onları. Ya da kendi arabasıyla götürmüştü.</span></p>

  <p><span class="font1">Ceketim ortada yoktu. Onu da Aşçı almış olmalıydı. Bir dahaki gelişimde, temizlenmiş ve ütülenmiş olarak geri verecekti bana.</span></p>

  <p><span class="font1">Peki balıklara ne oldu?</span></p>

  <p><span class="font1">Hemen başka bir senaryo yazmaya koyuldum. İlk aklıma gelen şey, polisin lokantayı basmış olmasıydı. Böylece her şeyi anımsadım. Niye polis, diye sordum kendime. Çünkü... Evet,&nbsp;çünkü polis düşmanımızdı. Çünkü bizler GPB üyesiydik. Naum&nbsp;GPB Bölge Sekreteri'ydi. Planör diye biri vardı, burnu pinokyonun burnuna benziyordu. Ve ben bir postacıydım.</span></p>

  <p><span class="font1">Polis hepsini toplayıp götürmüştü. Beni taşımaya güçleri yetmemişti belki! Ya da tuvalete girmemişlerdi ve beni görmemişlerdi. Ceketimi almışlardı yanlarına. Peki, ya balıklar?..Tam kapıdan çıkarlarken, birinin gözü akvaryuma takılmış olabilirdi. Şapkasını&nbsp;suya daldırmıştı o biri. Balıkları toplayıp cebine atmıştı...</span></p>

  <p><span class="font1">Dışarı çıktım. Karanlık...</span></p>

  <p><span class="font1">Öyle bir karanlığı ne daha önce, ne de daha sonra gördüm ben. Sokak lambaları yanmıyordu. İnanılmayacak kadar büyük&nbsp;bir yarasa şehrin üzerinde kanatlarını açmış, öylece duruyordu&nbsp;sanki. Şehrin kanını emmişti, bütün renkleri, bütün biçimleri yutmuştu.</span></p>

  <p><span class="font1">Kendimi, içgüdülerimin insaflı, yumuşak ellerine bıraktım ve amaçsızca yürümeye başladım.</span></p>

  <p><span class="font1">Yol boyunca hiç kimseye rastlamadım. Görülmüş şey değildi, şehir bomboştu. Tuvalette nasıl sızdığımı düşünüyordum hâlâ.</span></p>

  <p><span class="font1">Ayaklarım ve içgüdülerim, Essau'yla birlikte kaldığımız eve götürdüler beni. Evi görünce, Tiron'u, ev sahibemizi, Evita'nın onarmam için masanın üstüne bıraktığı bir torba elektrikli eşyayı&nbsp;anımsadım. Kapıyı açtım. Elektrik düğmesine bastım.</span></p>

  <p><span class="font1">Işıklar yandı. Sokakların zifiri karanlığını o anda unuttum ve evde kimse olup olmadığını anlamak için bağırıp çağırmaya başladım...</span></p>

  <p><span class="font1">Kimse yoktu. Evita da yoktu, Essau da yoktu. Bir not da bırakmamışlardı, izleri bile yoktu.</span></p>

  <p><span class="font1">Her şey bıraktığım gibiydi. Nasıl bıraktığımı anımsayabiliyordum artık. Müzik setini her zaman açık bırakırdım, dolu kül tablalarını her zaman ortada bırakırdım, onarılacak eşya torbası&nbsp;hâlâ masanın üstündeydi. "Olan oldu," dedim, "her şey apaçık ortada, büyük bir operasyon yapıldı ve herkes tutuklandı..."</span></p>

  <p><span class="font1">Aceleyle üstümü değiştirip evden çıktım. Alt katta, Giron'un yattığı odaya baktım pencereden. Hayat belirtisine rastlamadım.&nbsp;Sonra, annesinin, yani ev sahibemizin yattığı odaya baktım. Her&nbsp;zaman ışık olurdu burada; kırmızı gece lambasının soluk ışığı...&nbsp;O da yoktu. Hemen o an, ne yapacağıma karar verdim. Sabaha&nbsp;kadar kuytu ve tehlikesiz bir yerde bekleyecek, sabah ilk vapur ya&nbsp;da trenle Crotone'yi terk edecektim. Anneme gidemezdim, polis&nbsp;orada da bulurdu beni. İşin gerçeği, nereye gideceğimi bilmiyordum. Belki adaya, Sicilya'ya... Birden, adayı hatırladım. Evet,&nbsp;dünyada Sicilya diye bir ada, Cusa diye bir şehir, Vanilli diye bir&nbsp;adam vardı. Gerçi, onun ajan olmadığından emin değildim ama&nbsp;olsun... Planörde benden kuşkulanmamış mıydı sanki?</span></p>

  <p><span class="font1">Evet, her şeyi anımsıyordum. Ve Sicilya'ya gitmek, yapılabilecek en iyi şeymiş gibi görünüyordu gözüme.</span></p>

  <p><span class="font1">Sokaklar sinirbozucu bir sessizlik içindeydi. Karanlık, evimin aydınlığından sonra daha da dayanılmazdı. Caddeler, ara sokaklar boştu. Rüzgâr bile esmiyordu. Gerçi, balo geceleri aynen böyle olurdu Crotone. Her yer boşalır, evler karanlığa ve sessizliğe gömülürdü. Yalnızca Posta Sarayı gürültülü bir ışık saçardı ortalığa.</span></p>

  <p><span class="font1">Posta Sarayı'na doğru yürüdüm. Bütün umudumu bir balo düzenlenmiş olmasına bağlamıştım. Evita'nın, bana pomponlu&nbsp;terlikler satın aldığı mağazanın önünden geçtim. Ona, pomponlu&nbsp;terlik giyemeyeceğimi söyleyememiştim. Terlikler ayağıma küçük geldi, demiştim. Aynı evi paylaştığımız için olsa gerek, bana&nbsp;çocuğuymuşum gibi davranırdı Evita. Pomponlu terlik, tavşanlı&nbsp;havlu, açık mavi renkte bir yelek ve daha pek çok şey...</span></p>

  <p><span class="font1">Öldükten sonra en çok özlediğim insanlardan biri o. Bir gün, Essau evde yokken, kendisiyle sevişmek isteyip istemediğimi&nbsp;sormuştu. Yalnızca iyiliğinden yapıyordu bunu. Uzun zamandır&nbsp;bir kızla aynı yatağa girmediğimi biliyordu, yardımcı olmak istiyordu.</span></p>

  <p><span class="font1">"Seninle sevişemem Evita," demiştim ona, "senin bana, çocuğunmuşum gibi davranmana o kadar alıştım ki..."</span></p>

  <p style="text-align: center;"><span class="font1"><br /></span></p>

  <p style="text-align: center;">* * *</p>

  <p style="text-align: center;"><br /></p>

  <p><span class="font1">Terlikçiden sonra perukçunun önünden geçtim. Köşeyi dönünce Posta Sarayı'nı görebilecektim artık. Köşeden başımı uzatıp baktım. Eski zamanlarda yaşamış bir gezginin dediği gibi, "bütün viraneler gördüm..."</span></p>

  <p><span class="font1">Binanın görkeminden eser kalmamıştı. Işıksızdı, renksizdi, meydanın bir köşeciğine sığınmış, unutulmuş, dev bir lâhit gibi&nbsp;duruyordu. "Burada bu gece balo yok," dedim kendi kendime,&nbsp;"ama belki korku filmi filan çekiliyordur."</span></p>

  <p><span class="font1">Pencere camları kırılmıştı. Bayrak direğinin ipi merdivenlere doğru sarkmış, sallanıyordu. Giriş kapısının olduğu yer dişsiz bir&nbsp;ağız gibi açık ve çirkindi. Kapı? Kapı ortada yoktu...</span></p>

  <p><span class="font1">Hemen uzaklaştım oradan. Gözlerim karanlığa iyice alışmıştı. Sokak aralarından Grande'ye çıktım. Ve Grande Caddesi'nde, hayata ait bir şey kendini zorla anımsattı bana; otomobiller... Bir&nbsp;tek otomobil yoktu çevrede. Düşündüm! Dünyada otomobilin bulunmadığı bir yer var mıydı?.. Evet galiba vardı; düşler...</span></p>

  <p><span class="font1">Sonunda çözmüştüm düğümü. Yani çözdüğümü sanmıştım.</span></p>

  <p><span class="font1">"Düş görüyorum!" dedim, bağırarak.</span></p>

  <p><span class="font1">Kendi sesimden ürktüm bir an. Hemen uyanmalıydım. Ayaklarımı pat pat yere vurdum. Saçımdan birkaç tel kopardım. Madem düş görüyorum, öyleyse her istediğimi yaparım diye düşünüp, karşıma ilk çıkan vitrini bir trafik levhasının sopasıyla yere indirdim. Ses, Grande boyunca yankılandı. Korktum. Bir başka&nbsp;mağazanın girişinde kuytu bir yer bulup saklandım, bir süre öylece bekledim.</span></p>

  <p><span class="font1">Hayır, kimse ışığını yakmadı, kimse bağınp çağırmadı. Polisler gelip ne yapıyorsun demediler. Mağazanın alarmı bile çalışmadı. Saklandığım köşede iyice büzülmüştüm. Olasılıkları bir kez daha gözden geçirdim.</span></p>

  <p><span class="font1">Bütün şehrin sözbirliği yapıp benimle dalga geçmesi uzak bir olasılıktı. Ya atom savaşı?.. Hayır, bunun da anlaşılır bir nedeni&nbsp;yoktu... Ne vardı biliyor musunuz? Sessizlik vardı. Karanlık vardı, yalnızlığım vardı. Ve birde... Evet, birde ışık vardı...</span></p>

  <p><span class="font1">Çok uzakta, caddenin sonuna yakın bir yerlerdeydi ışık. Galiba atom savaşı patlamış, şehir bombalanmıştı. Herkes arabasına atlayıp kaçmış, insanlardan geriye yalnızca o ışık kalmıştı. Savaş&nbsp;kurmaylarının yönetim merkeziydi herhalde orası. Belki de karafatmalara ait bir zırh atölyesi...</span></p>

  <p><span class="font1">Anlattım işte! Neredeyse her şeyin mümkün olduğu bir gece yaşadım ben. O ışıklı eve ulaştığımda, kapıyı gülümseyen bir&nbsp;mektup zarfı açsa şaşırmayacaktım. Zarf beni görünce arkadaşlarına dönse:</span></p>

  <p><span class="font1">"Aa, bir mektup gelmiş," dese, ötekiler "açalım, açalım," diye bağnşsalar, hep birlikte beni bir masaya yatırsalar, biri gömleğimin düğmelerini aceleyle çözse, bir diğeri elindeki mektup açacağıyla kamımı yarıp içine baksa ve karaciğerimi ellerine alıp, "başımız sağolsun, Roma'daki teyzemiz ölmüş," dese, birden hep&nbsp;birlikte ağlamaya başlasalar, gözyaşları posta pulları halinde açık&nbsp;karnımdan içeri düşse, bütün bunlar olsa, hatta daha da inanılmaz&nbsp;şeyler olsa, şaşırmayacaktım.</span></p>

  <p><span class="font1">Işığa doğru yürürken akla gelebilecek ve gelemeyecek her şeyi düşündüm. 204 numaralı kapının önüne gelince durdum.&nbsp;Dikkatle çevreye baktım. Ne bir kıpırtı vardı, ne de bir ses... Gözüm, kapının üstündeki tabelaya ilişti sonra. Toz içindeydi. Yazılar, karanlıkta seçilecek gibi değildi. Gömleğimin yeniyle tozları sildim. Tabelada şunlar yazılıydı:</span></p>

  <p><span class="font1"><br /></span></p>

  <p style="text-align: center;"><span class="font0">"HER TÜRLÜ ANLAYIŞ&nbsp;</span></p>

  <p style="text-align: center;"><span class="font0">ANIMSAMA</span></p>

  <p style="text-align: center;"><span class="font0">VE BİLİNÇ UYANIŞI IÇlN&nbsp;</span></p>

  <p style="text-align: center;"><span class="font0">ÜCRETSİZ HİZMET."</span></p>

  <p style="text-align: center;"><span class="font0">DOKTOR SEMATYEN</span></p>

  <p style="text-align: center;"><span class="font0"><br /></span></p>

  <p><span class="font1">Bu adı bir yerlerde duymuştum ben. Profesör Naum'du ondan söz eden.</span></p>

  <p><span class="font1">GPB'nin de içinde bulunduğu Birlik'in kurucusu, beş yıl önce kanserden ölen şu efsanevi adam! Doktor Sematyen!..</span></p>
</body>
</html>
