<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k19">O</a>N DOKUZUNCU GÜN</span></h2>

  <p><span class="font1">Bu sabah, Sematyen, öldükten sonra yaşamamızın bir şans olduğunu söyledi. Anladığım kadarıyla, çok az insanın başına gelebilecek bir şey...</span></p>

  <p><span class="font1">"Ne güzel!" dedi. "Öldün ama yemek yiyebiliyorsun. Öldün ama bisiklete binebiliyorsun. Denize girebiliyorsun, düşünebiliyorsun..."</span></p>

  <p><span class="font1">"Peki, nasıl bir şans bu?" diye sordum. "Hak edenlere mi tanınıyor, yoksa, ne bileyim kan grubuna filan mı bakıyorlar?"</span></p>

  <p><span class="font1">Hayır, kimse kimseye bir şey tanımıyormuş, kimse kimsenin kan grubuna bakmıyormuş. Ölüm de doğum gibi bir şeymiş işte,&nbsp;hiçbir kuralı yokmuş bu işin.</span></p>

  <p><span class="font1">"Yeni birileri geldiğinde, genellikle üç beş hafta içinde haberimiz olur," dedi Doktor. "Ama bazen yıllarca kimse gelmez. Sonra bir bakarsın, bir ay içinde on kişi çıkagelir... Şans... Tamamen Şans..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Artık hikâyeme döneceğim. Anlaşılır bir dünyada gerçekleşen, caddeleri pırıl pırıl ışıklarla yanan Crotone'de başlayan hikâyeme...</span></p>

  <p><span class="font1">Bu şehir benim kaderime yazılmıştı. Kim yazdı, neden yazdı, nasıl oldu da yazdı, bilmiyorum. Elimi attığım deri torbada yalnızca bir tek kâğıt vardı. Açtım ve okudum: Crotone...</span></p>

  <p><span class="font1">Kura çekimi için evden erken çıkmama karşın, okula zamanından bir saat sonra ulaşmıştım.</span></p>

  <p><span class="font1">Metroda, yanımda şişman bir adam oturuyordu. Sabaha karşı gördüğüm bir düşü anımsamaya çalışıyordum. Yanımdaki adamın duruşunda, gazetesini tutuşunda, duraklardaki insanlara bakışında uyku verici bir şeyler vardı. Nasıl olduysa, kendimi yeni&nbsp;</span><span style="text-indent: 0.4in;">bir düşün içinde buldum.</span></p>

  <p><span class="font1">Kıpırtısız bir denizin ortasında, bir salın üstündeydim. Yanımda annem vardı. Yeni yıkadığı çamaşırları makineden çıkarıyordu. Rengârenkti çamaşırlar; mavi, yeşil, kırmızı... Hızla düşen bir uçağı işaret etti annem. Uçağın kanatları sallanıyordu. Tıpkı&nbsp;bir kuş gibi... İçimden, salımızın üstüne düşmesini diledim onun.&nbsp;Öyle de oldu. Yine kuş gibi süzülerek salımıza kondu. Bir uçak&nbsp;değildi artık. Kuş da değildi. Fermuarlı, küçük bir çadırdı. Kapısını aralayıp içine girdim. Eşyalar vardı içerde. Üstüste konmuş&nbsp;yastıklar, rulo halinde küçük halılar ve kitaplar... Dışardan annemin seslendiğini duydum. Salımızın karaya oturduğunu söylüyordu. Gömleğimi çıkarıp sevinçle sallayarak kıyıya doğru koşmaya başladım. Sıcaktı, çok sıcaktı, ekvator bölgesinde bir yerlerde olmalıydım. Birden, daracık bir sokakta buldum kendimi.&nbsp;Yanyana dizilmiş kulübelerin duvarlarından yoksulluk akıyordu.&nbsp;Açık bir kapı gördüm. İçeri girdim. Karanlık, izbe bir yerdi. Bir&nbsp;köşede, içi egzotik meyvelerle dolu sepetler duruyordu. Sepetlerden birini aşırmayı düşündüm. Hırsızlık değil de, bir tür alışveriş&nbsp;olacaktı sözde bu. Kimse zararlı çıkmayacaktı alışverişten; evsahibine, altından yapılmış, boy boy bir sürü haç bırakacaktım. Fakat birden fikir değiştirip dışarı çıktım. Kapının önünde, genç bir&nbsp;zenci kadınla karşılaştım. Kucağında bir çocuk vardı, bakışları&nbsp;ürkütücü derecede annemin bakışlarına benziyordu. Hiçbir şey&nbsp;söylemedim ona. Oysa, yanıma yaklaşıp, kulağıma anlamadığım&nbsp;bir dilde bir şeyler fısıldamıştı. Sonra, simsiyah, olgun üzümler&nbsp;bıraktı avucuma. Sokakta başkaları da vardı. Başka insanlar, tanımadığım insanlar... Ellerinde üzüm salkımlarıyla sessizce yürüyorlardı. Kötü üzümlerdi bunlar. Küçük, buruş buruş...</span></p>

  <p><span class="font1">Uyandığımda, metro görevlisinin başımda dikildiğini gördüm. Son durağa geldiğimizi, geri dönmek istiyorsam bilet almam gerektiğini söyledi bana.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Konferans salonunda yalnızca Dekan ve bir görevli kalmıştı. "Biraz daha bekleyip gidecektik," dedi Dekan,&nbsp;özür dilememe fırsat vermeden kura torbasını elime tutuştur</span><span style="text-indent: 0.4in;">du. Torbaya elimi soktuğumda, içinde yalnızca tek bir kâğıt kalmış olduğunu fark ettim. Açıp okudum kâğıdı. "Crotone" yazıyordu...</span></p>

  <p><span class="font1">"Şanslısın," dedi görevlilerden biri, "Korsika'yı çekenler de oldu."</span></p>

  <p><span class="font1">Mezuniyet ve atanma belgelerimi alır almaz kütüphaneye koştum. Crotone'nin nasıl bir yer olduğu hakkında en küçük bir&nbsp;fikrim yoktu. Daha önce güneye üç kez gitmiştim ama postacı&nbsp;olarak değil tabii; sıkıcı aile ortamından bir süre uzaklaşmak isteyen bir öğrenci olarak...</span></p>

  <p><span class="font1">Karıştırdığım ansiklopedi disketlerindeki bilgiler hiçbir özel izlenim bırakmadı bende. Okuduklarım, her şehir hakkında neredeyse benim de söyleyebileceğim türde bir iki cümleden ibaretti.</span></p>

  <p><span class="font1">Eve dönüp eşyalarımı hazırladım. Annemle birlikte güzel bir öğle yemeği yedim ve akşama kadar televizyon izledim.</span></p>

  <p><span class="font1">Yapmam gereken son bir iş kalmıştı. Görev yerimi GPB'ye bildirmek... Bunu bilgisayarımla yapamazdım, GPB yasadışı bir&nbsp;kuruluştu. İki yıl önce üye olarak kabul etmişlerdi beni. Aslında,&nbsp;dünyada olup bitenlerle çok fazla ilgilenmiyordum ama bir tür&nbsp;vicdani rahatsızlık duyduğumu söyleyebilirim. Çocukken, GPB&nbsp;üyelerinin gizlice çoğaltıp dağıttığı, karşı kıyıdan yazılmış mektuplar gelirdi evimize. Başka bir dünyada, açlığın ve yoksulluğun, karanlığın ve umutsuzluğun dünyasında yaşayan insanların&nbsp;çığlıklarıydı bunlar. Sonra, lisedeyken, GPB üyesi bir sınıf arkadaşım oldu. Essau'ydu bu. Okumam için broşürler verirdi bana,&nbsp;sorumluluktan ve insanlığa olan borcumuzdan söz ederdi. Onu&nbsp;dinlerken babamın sözlerini anımsardım. Beni kandırması zor olmadı.</span></p>

  <p><span class="font1">Bir hayır kuruluşu olarak görüyordum GPB'yi, insanlara iyi bir hizmet sunduklarını düşünüyordum.</span></p>

  <p><span class="font1">Bir gün, beni mektup dağıtmaya götürdü Essau. Karşı kıyıdan gelen iki çanta dolusu mektubu, gece karanlığında posta kutularına attık. Sonralan sık sık tekrarladık bunu. Hoşuma gitmişti, bir işe yaradığımı hissediyordum. Meslek okulunda da Essau'yla&nbsp;birlikteydik ama, o son sınıfta ailesiyle birlikte başka bir şehre taşındı. Gitmeden önce, örgüte üye olmayı isteyip istemediğimi&nbsp;sormuştu bana. Hiç düşünmeden olur dedim. Ve GPB'deki maceralı yaşamım böylece başlamış oldu.</span></p>

  <p><span class="font1">Örgüt, ben doğduktan bir yıl sonra kurulmuş. Önceleri yasalmış. İnsanları karşı kıyının sorunlarından haberdar etmeyi amaçlayan bir hayır kuruluşu gibi çalışıyormuş. Beşinci kuruluş yılında, hükümet karşı kıyıyla iletişimi yasaklayınca yeraltına çekilmiş ve öteki yeraltı örgütleriyle ilişkiye geçmiş.</span></p>

  <p><span class="font1">Geniş bir dağıtım ağına sahipti GPB. Hemen hemen her şehirde, her kasabada örgütlenmişti. Asıl işimiz, karşıdan gelen mektupları çoğaltıp dağıtmaktı ama politik gösterilere, yeraltı muhalefetinin ortak eylemlerine de katılırdık.</span></p>

  <p><span class="font1">Başlangıçta, mektupların ve haberlerin karşı kıyıdan nasıl geldiğini merak ederdim. Çok eskiden, ben daha çocukken, GPB'&nbsp;nin ordu içindeki birimleri kolileri askeri uçaklarla gizlice getirirmiş. Bu birimler dağılınca yeni yöntemler bulunmuş. Tehlikeli&nbsp;yöntemler...</span></p>

  <p><span class="font1">Hükümetin iletişime yönelik engelleri, aslında göç sorununu örtmeyi amaçlıyordu. Güney kıyıları boyunca güçlü bir savunma&nbsp;sistemi kurulmuştu, bunu hepimiz biliyorduk. Devriyelerin, mayınların bazen yanlışlıkla balıkçıları öldürdüğünü duyardık. Pek&nbsp;sık olmazdı bu. Olduğunda da haber kulaktan kulağa yayılırdı, televizyon ya da gazete haberlerinde geçmezdi.</span></p>

  <p><span class="font1">Artık mektupların nasıl geldiğini merak etmiyorum. Çünkü, Crotone'de aylarca bu işle uğraştım. İşimiz, gelen mektupları "toplamak" ve dağıtım birimlerine ulaştırmaktı...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">2018 yılının 20 Nisan günü, Crotone garında indim ve öteki yolcularla birlikte, sonradan şehrin en büyük meydanı olduğunu öğrendiğim yere doğru yürümeye başladım.</span></p>

  <p><span class="font1">Dükkânların, evlerin kapıları kapalıydı. Sokaklarda adım atacak yer yoktu. Yol arkadaşlarımdan birine Posta İdaresi'nin nerede olduğunu sordum. Kendisini izlememi istedi.</span></p>

  <p><span class="font1">"Yolumun üstünde," dedi.</span></p>

  <p><span class="font1">Bulunduğumuz caddenin iki yanını da satıcılar tutmuştu. Aralarında kalan dar geçitte zorlukla yürüyorduk. Gitgide yakınlaşan korkunç bir uğultu eşlik ediyordu adımlarımıza. Meydandan geliyordu uğultu.</span></p>

  <p><span class="font1">Kalabalık, meydana yaklaştıkça daha hızlı yürümeye başladı. Ben de öyle yaptım. Arada bir trendeki yol arkadaşlarım ilişiyordu gözüme. Uğultu dayanılmaz hale geldikçe daha yüksek sesle&nbsp;konuşan, ellerini, kollarını sallayarak birbirlerine bir şeyler anlatan insanların arasında suskun görünüyorlardı.</span></p>

  <p><span class="font1">Sonunda meydana döküldük. Kalabalık, tamamen gözümün önündeydi artık. Renkli, parlak kâğıtlardan elbiseler giymişti.&nbsp;Başına komik bir şapka geçirmişti. Zıplıyordu, alkışlıyordu, çığlıklar atıyordu. Bir bando takımı halinde önümden geçiyor, elindeki bayrağı üstüme savuruyordu.</span></p>

  <p><span class="font1">Posta İdaresi'ni sorduğum adam birden yanıbaşımda belirdi.</span></p>

  <p><span class="font1">"İşte şu yanda!" dedi ve yine birden gözden kayboldu.</span></p>

  <p><span class="font1">Orta yerde kalıvermiştim.</span></p>

  <p><span class="font1">Herkes bir yerlere yürüdü. Ben kaldım, yürüyemedim. Yol arkadaşlarımı seçemiyordum artık. Kalabalığa ve gürültüye karışmışlar, hatta gürültünün kendisi olmuşlardı. Uzaktan birini görür gibi oldum. Sonra birini daha... Yan yanaydılar. İkisi de kahkahalarla gülüyor, birbirlerine hararetle bir şeyler anlatıyorlardı.&nbsp;Trendeki uykulu, sessiz hallerine bir daha hiçbir zaman dönemeyecekmiş gibiydiler. Bir başkasını gördüm. Balon şişiriyordu. Bir&nbsp;diğeri düdük çalıyordu. Bir süre sonra, ne onları, ne de diğer insanları fark edemez hale geldim. Gördüğüm yalnızca kalabalıktı.</span></p>

  <p><span class="font1">Posta Sarayı'nı görmek için kaç kez zıpladım ama, az ötemdeki lunaparkın çılgınca dönen dolaplarından başka bir şey göremedim. Biraz soluk almak istiyordum. Her nasılsa boş kalmış, banka benzer bir şeyin üstüne oturdum.</span></p>

  <p><span class="font1">Ben üstüne oturunca bank yere çöktü. Sonra aynı hızla göğe doğru havalandı. Yükseldi... Ve öylece havada kaldım...</span></p>

  <p><span class="font1">Tahterevallinin diğer ucunda sevimli, iriyarı bir adam oturuyordu. Bakışlarında zekâ özürlülere has bir çarpıklık vardı. Sesimi yükseltip beni yere indirmesini istedim. Yanıtlamadı. Gözlüğünü taktı. Çevremizi bir anda çocuklar sarmıştı. Tepine tepine gülüyorlardı, gülerken dondurmalarını, şekerlerini yere düşürüyorlardı. Sonra, çocukların arkasında orta yaşlı bir kadın belirdi.</span></p>

  <p><span class="font1">Öne çıkıp, karşımda oturan adama bir şeyler söyledi.</span></p>

  <p><span class="font1">"Hanımefendi!" diye bağırdım ona, "lütfen beni aşağıya indirmesini söyler misiniz?"</span></p>

  <p><span class="font1">Duymamış gibiydi. Bir süre dalgın dalgın yüzüme bakıp kafasını salladı. Ve sonra, gidip sevimli adamın arkasına oturdu.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Tahterevalli canavarlarının elinden spastiklerin bakıcısı kurtardı beni. Onlarca kez özür diledi.</span></p>

  <p><span class="font1">"Şehir turuna çıkmıştık," dedi, "ne kadar eğleniyorlar, bilemezsiniz!"</span></p>

  <p><span class="font1">Sonunda, akıl edip bir polise sordum Posta İdaresi'ni. Posta Sarayı'na kadar eşlik etti bana. Kapının önünde sigara içen meslektaşlarımdan birine eliyle teslim etti.</span></p>

  <p><span class="font1">İşyerim burasıydı işte! On yedinci yüzyıldan kalma, iki katlı, büyük ve gösterişli bir taş bina...</span></p>

  <p><span class="font1">Müdürün odası ikinci kattaydı. Tatil olduğu halde çalıştığını söylediler. Kapısının önünde durdum.</span></p>

  <p><span class="font1">"Sizden önce gelen memurun atama kararını inceliyor," dedi kapıdaki görevli.</span></p>

  <p><span class="font1">Müdürün işini bitirmesini beklerken, duvardaki resimlere ve haritalara göz gezdirdim. Resimlerden birinde, tarihin ilk mektuplarından birinin fotoğrafı vardı. Kil levha üstüne yazılmıştı&nbsp;mektup. Altındaki çeviri metninde şunlar yazılıydı:</span></p>

  <p><span class="font1">"Kısa bir süre önce efendime şunları yazmıştım; Akkaka'daki evin damında bir aslan yakalandı. Eğer bu aslanın efendim gelinceye kadar damın üstünde kalması gerekiyorsa, efendim bunu bana yazsın. Eğer onu efendime yollamam gerekiyorsa efendim bana bunu da yazsın. Ne var ki, efendimin yanıtı şimdiden gecikti.&nbsp;Aslansa beş gündür damın üstünde oturup duruyor. Önüne bir köpekle bir domuz attık. Ekmek de yiyor! Bu gidişle, aslan bir panik yaratacak diye düşündüm, korktum ve aslana ağaçtan bir kafes yaptım. Onu bir gemiye yükleyeceğim, efendime göndereceğim."</span></p>

  <p><span class="font1">Ben, aslanın gemiye yüklenmesinin olası zorluklarını düşünürken müdürün kapısı açıldı.</span></p>

  <p><span class="font1">"Kapıda bekleyen varsa içeri gönderin!" dediğini duydum. "Peki efendim," dedi içerdeki yeni memur.</span></p>

  <p><span class="font1">O anda, henüz içerde olduğu için onu göremiyordum ama, bu sesin kime ait olduğunu hemen anladım. Essau'ydu bu...</span></p>

  <p><span class="font1">Beni görünce, sevinçten ve şaşkınlıktan gözleri açıldı.</span></p>

  <p><span class="font1">"Ne arıyorsun burada?" diye bağırdı.</span></p>

  <p><span class="font1">Müdüre bir aslan getirdiğimi, ben çıkana kadar kapıda beklemesini söyledim ona.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Yalnızca öldükten sonra değil, yaşarken de şanslı biriydim ben. Düşünsenize, evimden kilometrelerce uzakta, bir yıl önce yitirdiğim en iyi arkadaşımla karşılaşıyorum...</span></p>

  <p><span class="font1">Geceyi, Posta Sarayı'ndaki konuk odalarından birinde geçirdik. O ana kadar karşılaştığımız herkesin, kiralık bir ev bulmamızın olanaksızlığından söz etmiş olmasına karşın, ertesi gün ilk işimiz tatilden yararlanıp kiralık bir ev aramaya başlamak oldu.</span></p>

  <p><span class="font1">"Hiç şansınız yok!" demişti müdürün kapıcısı.</span></p>

  <p><span class="font1">Müdürde başını sallamıştı.</span></p>

  <p><span class="font1">"Ortak bir ev satın alırsanız sizin için her şey daha kolay olur," demişti.</span></p>

  <p><span class="font1">Dedim ya, yaşarken de şanslı biriydim ben.</span></p>

  <p><span class="font1">Girdiğimiz ilk sokakta bir ev bulduk. Orta yaşlı bir kadın köpeklerini gezdiriyordu. Köpeklerden biri Essau'ya yakınlık gösterince kadınla konuşmaya başladık, ev aradığımızı söyledik.</span></p>

  <p><span class="font1">Rastlantıya bakın ki, iki oğlu da Posta'da çalışıyormuş kadının. Ve asıl önemlisi, kiraya verebileceği küçük bir çatı katı varmış. Çocukların ikisi de sağır olduğundan, bakımları için birlikte kalmaları gerekiyormuş. Aslında çatı katı çocuklara aitmiş ama&nbsp;onların yalnız kalmalarına göz yumamazmış...</span></p>

  <p><span class="font1">Tanrı, ya bu kadını cezalandırmak ya da çocuklarını korumak istemiş olmalı diye düşünmekten alamadım kendimi. Yol boyunca, evin kapısında, evin içinde durmadan konuştu, durmadan bir&nbsp;şeyler anlattı. Dinleyip dinlemediğimizi umursamayan bir kayıtsızlıkla, yüzümüze bakmadan konuşuyordu.</span></p>

  <p><span class="font1">O, oğullarıyla alt katta oturacak ve bu durum sonsuza dek böyle sürecekti. Biz de Essau'yla çatıdaki iki odalı küçük dairede&nbsp;kalacaktık ve onun gözünde bu durum da sonsuza kadar sürecekti. Odalardan biri çok küçüktü. Öteki odayla arasında kapı yoktu.&nbsp;Tuvaleti, banyosu ve bir de mutfak olarak kullanabileceğimiz iki&nbsp;metrekarelik bir girintisi vardı evin. Buna karşın, ilk izlenimlerimiz yine de keyif vericiydi. Orta boy bir buzdolabı, iki yatak, iki&nbsp;koltuk, bir bilgisayar ve içi boş bir kitaplık bizi bekliyordu. Kitaplık antikaydı, kaçıncı göbek dededen kaldığını kadın da bilmiyordu. Evin reisi olan adam, ev sahibemiz kendisini evden kovduğunda kitaplığı da yanında götürmek istemişti ama, "böyle bir&nbsp;şeye kalkıştığın anda polise haber veririm," yanıtını alınca bu düşüncesinden vazgeçmek zorunda kalmıştı. Kadının söylediğine&nbsp;bakılırsa, beşinci kocasıydı bu.</span></p>

  <p><span class="font1">"Birincisi benden başka her kadına kolaylıkla âşık olabiliyordu," dedi ve ekledi: "Bense hâlâ yalnızca ona âşığım..."</span></p>

  <p><span class="font1">İkincisi bir gemiciydi. Pis işlere bulaşmıştı. Altın kaçırmıştı, eroin kaçırmıştı, para için karşı kıyıdan göçmen kaçırmıştı. Elbette, bütün bunlara göz yumulabilirdi. Bir gemi sahibi aklını kaçırmadığı sürece hoşgörülebilir, hatta âşık bile olunabilirdi ona.&nbsp;Ama bu iki numara, nikâhtan önce söylediği gibi, bir gemi sahibi&nbsp;değil, yalnızca bir tayfaydı... Oğlanların babası da buydu işte!&nbsp;Doğumdan sonra kalkan ilk gemiye tayfa olarak yazılmış, bir daha da ortalarda görünmemişti.</span></p>

  <p><span class="font1">Üçüncüsü, şarap gibi bir beyefendi... Erken ölmüş. Oysa Tanrı onu tam da bir kadının yaşlılığı için yaratmıştı. Dördüncü&nbsp;beş parasız bir adamdı. Evin ve iki dükkânın tapusunun üstüne&nbsp;geçirileceğini umuyordu ve yanıldığını anlar anlamaz kendi yaşında bir sokak kızıyla kayıplara karışmıştı.</span></p>

  <p><span class="font1">Beşinciyi dinlemiştik zaten... Ev sahibemiz, "defol bu evden!" dediğinde, "tamam, gidiyorum, şu antika kitaplığı verirsen hiç sorun çıkarmayacağım," diye yanıt verebilecek cinsten bir&nbsp;adamdı.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Eve</span> <span class="font0">yerleşmemizden iki hafta sonra,</span> <span class="font1">Essau,</span> <span class="font0">bir bar dönüşünde Evita'yı getirdi.</span></p>

  <p><span class="font1">İkisi de sarhoştu ama, Essau'yla başbaşa bir gece geçireceğini uman Evita beni görünce ayıldı.</span></p>

  <p><span class="font1">Güzellik salonlarından, incelik kurslarından çıkmış bir hali vardı. Tanışmak için elimi uzattığımda, nedense annemin elini tutuyormuşum gibi bir duyguya kapıldım. Dişlerimi göstererek çocukça sırıtmaktan alamadım kendimi.</span></p>

  <p><span class="font1">"Nereden buldun bu kızı?" diye fısıldadım Essau'nun kulağına.</span></p>

  <p><span class="font1">"O beni buldu," dedi.</span></p>

  <p><span class="font1">Bizimki barda oturuyormuş. Yalnızmış. Evita da masalardan birinde oturuyormuş. O da yalnızmış. Evita kalkmış, yanına gelmiş ve işte böylece tanışmışlar.</span></p>

  <p><span class="font1">"İnan kötü bir kız değil!" diye ekledi Essau.</span></p>

  <p><span class="font1">İnandım.</span></p>

  <p><span class="font1">"Kız okulunda öğretmen olmalı!" dedim.</span></p>

  <p><span class="font1">Şaşırtıcı bir ağırbaşlılığı vardı Evita'nın. Bunun, çekingenliğinden mi, yoksa kendini olduğundan daha olgun bir kadın olarak göstermek isteyişinden mi kaynaklandığını anlayamamıştım. Sanıyorum biraz da gergindi. Ellerini nereye koyacağını, ayakta nasıl duracağını bilemiyordu. Eşyalara, Essau'ya ve bana bakmaktan ilahi bir haz alıyordu sanki. Bu bakışlar, bu anlayışlı gülümseme, insanda hemen bir şeyler yapması gerektiği, yoksa hayatın&nbsp;bir anda anlamsızlaşıvereceği duygusunu uyandırıyordu. Nitekim, ne Essau ne de ben dayanabildik bu baskıya. Ben, yiyecek&nbsp;bir şeyler hazırlamak için kalkıp ayrıldım yanından. Essau da&nbsp;ayakkaplarını boyamaya koyuldu.</span></p>

  <p><span class="font1">Sonradan daha iyi tanıdım Evita'yı. İlk izlenimlerimin pek çoğunun yanlış izlenimler olduklarını anladım. Ağırbaşlılığının&nbsp;tek nedeni zeki görünmek istemeyişiydi. Ya da gerçekten zeki değildi. Ellerini nereye koyacağını hiçbir zaman bilemiyordu, bunun için gergin olması da gerekmiyordu. Ayrıca öğretmen filan&nbsp;da değildi. İşsizdi. Arada bir geçici işler bulup çalışıyordu ama,&nbsp;çalışmadığı zamanlar çok daha mutluydu.</span></p>

  <p><span class="font1">Küçük bir kasabada doğmuştu. Kuzeyde. Babası bir çiftlik sahibiydi. Çocukluğu atlar, inekler, domuzlar arasında geçmişti.&nbsp;Son dioksin felaketinden sonra, ailesi, çiftliği satıp kuzeyde&nbsp;emeklilerin yaşadığı bir göl kıyısına yerleşmişti.</span></p>

  <p><span class="font1">"Ben burada kalmayı tercih ettim," diyordu Evita. "Bir iş bulup çalışmayı düşünüyorum iki yıldır. Üç yıl çalışıp işsizlik ödeneğine hak kazanacağım. Sonra ne olur, bilmiyorum. Belki çocuk yaparım, ödeneğim kesilmez..."</span></p>

  <p><span class="font1">Bazı geceler saatlerce konuşurduk onunla. Çok iyi bir dinleyici, çok iyi bir yatıştırıcıydı. Kendini, insan ilişkilerindeki ayrıntıların büyüsüne kaptırmış; yaşamını arkadaşlarının, yakınlarının sorunlarının çözümüne adamış gibiydi. Böyle davranmasının nedeni yüreğindeki iyilik etme tutkusu muydu, yoksa o yaşa kadar&nbsp;bir meslek sahibi olamamanın verdiği bir tür "yararlı olma" düşüncesi miydi bilmiyorum ama, işini çok iyi yapıyordu.</span></p>

  <p><span class="font1">Bizimle tanıştıktan bir gün sonra bavullarını getirdi eve. Onu sevmiştik. O da bizi sevmişti galiba. Artık bizimle kalacaktı.</span></p>

  <p><span class="font1">Birtakım düzenlemeler yaptık hemen. Bir giysi dolabı daha aldık. Benim yatağım daha geniş olduğu için Essau'nunkiyle değiştirdik. İki oda arasındaki kapı boşluğunu kalın bir perdeyle kapadık.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Evita yetenekli bir aşçıydı. Aynı malzemeden onlarca çeşit yemek yapabiliyordu. Çoğunlukla okyanus balıkları ve sebze... Balık dışında et yememizi yasaklamıştı.Yalnızca et olsa iyi, peynir ve süt de girmiyordu eve. Babasının öğüdünü tutuyordu Evita; dioksinden kaçıyordu! Sebze satın alırken gösterdiği titizlik paranoya derecesindeydi. Kuzey seralarınınkinden başka sebze yiyemezdik. O da, her mevsimde değil...</span></p>

  <p><span class="font1">Hücre yenilenmesi için hiçbir zaman para biriktiremeyeceğini düşünüyordu. Ayrıca, böyle bir şeyin dini inançlarına da ters olduğunu söylüyordu. Tek şansı, kötü ve ölümcül besinlerden uzak durmaktı. Bu konuda o kadar uzmanlaşmıştı ki, bir domatese hangi dönemde hormon verildiğini bakar bakmaz anlardı. Peşpeşe&nbsp;adlarını sıraladığı tuhaf isimli hastalıklara yakalanmamak için,&nbsp;eline aldığı her sebzeyi sıcak suyla saatlerce yıkardı. Büyük teyzesi ve onun küçük kızının menengokoksemiden öldüğünü söylüyordu. Galiba bu yüzden, insanın kaderine hükmetmesi denen&nbsp;kavramın, sebze ve meyve yıkamak anlamına geldiğini sanıyordu.</span></p>

  <p><span class="font1">İki haftada bir doktora gitmek zorundaydık. Zorluyordu bizi. Bizim için hastane randevuları alıyor, kolumuzdan tutup kliniklere süraklüyordu.</span></p>

  <p><span class="font1">Essau'nun durumu benden de kötüydü. Ona daha çok zaman ayırıyordu, daha fazla dikkat gösteriyordu Evita. Benim zavallı&nbsp;arkadaşım, artık onun yanında öksüremiyordu. Bir de ateşi yükselmişse bütün yaşantımız altüst olurdu. Bir seferinde ambulans&nbsp;bile çağırmış, Essau iki gün radyolojide yatmak zorunda kalınca&nbsp;işe de gidememişti. Evita, sık sık, ilerde bir çocuk yapmak istediğini söylüyordu. Bu konuda, neredeyse bir genetikçi kadar bilgi&nbsp;sahibiydi. Yaptığı her şeyi, radyasyonun kromozom sıralamalarında olağandışı dizgilere yol açmaması için yaptığını söylerdi.&nbsp;Bu sözleri onun ağzından o kadar çok duydum ki, sanki ne anlama geldiklerini biliyor gibiyim şimdi...</span></p>

  <p><span class="font1">Evita bunları broşürlerden öğrenirdi. Grişçenko adlı örgüte üye olan arkadaşları vardı. GPB'ye de sempatiyle bakıyordu ama&nbsp;üye olmayı pek istemiyordu.</span></p>

  <p><span class="font1">Arada bir okumam için bana da bir şeyler verirdi. Doğrusunu söylemek gerekirse, verdiği kitaplardan hiçbirini on sayfadan&nbsp;fazla okuyamadım. İlgi duymadığımdan değil tabii... İşim, zamanımın ve iç huzurumun çoğunu alıp götürüyordu. Yedi saat sokak&nbsp;sokak dolaşıyordum, çantalar dolusu zarf dağıtıyordum evlere.&nbsp;Posta malzemesinin bu kadar çok oluşu, anlayabildiğim bir şey&nbsp;değildi aslında. Herkesin evinde bilgisayar vardı, insanlar iletişim sistemleriyle haberleşebiliyorlardı zaten.</span></p>

  <p><span class="font1">Eve döndüğümde, koltukta bir iki saat uzanmadan kendime gelemiyordum. Her sabah kuşlarla birlikte kalkıp Posta Sarayı'nın yolunu tutuyorduk. Sabahları mahşer yeri gibi olurdu Saray. Binden fazla postacı büyük binanın arkasındaki depoların&nbsp;önünde toplanır, sırtladıkları ağır çantaları arabalara yüklerlerdi.&nbsp;Şapkalı adamlar kuyruklara girer, kuyruklardan çıkar, çantalarıyla oradan oraya koşuşturup dururlardı.</span></p>

  <p><span class="font1">İlk günler, yaşlı bir postacıyla birlikte çalışıyordum. Kamyoneti o kullanıyor, adresleri o gösteriyordu. Bana düşen, kapı numaralanna dikkat etmekti.</span></p>

  <p><span class="font1">Yaşlı iş arkadaşım kırk yıldır postacıydı. Gamsız, neşeli biriydi. Hücre yenilenmesi için daha önce üç kez ameliyat masasına yatmıştı. Dördüncüsü için para biriktiriyordu ve bu yüzden emekliliğini sürekli erteliyordu.</span></p>

  <p><span class="font1">Her gün üç bin civarında zarf, bilgisayar malzemesi ve reklam broşürü dağıtıyorduk. Postacıların sayısı hesaba katıldığında, toplamı üç milyona varan bir malzeme yığınıydı bu.</span></p>

  <p><span class="font1">"Hayır!" demişti bizim yaşlı postacı. "Aslında beş milyona yakın dağıtırız. Çünkü arabaların çoğu tek kişiyle çalışır. Yalnızca işe yeni başlayanların ve stajyerlerin yanına şehri tanımaları&nbsp;için bir postacı daha verilir."</span></p>

  <p><span class="font1">Gereksiz bir işti bizimkisi. İnsanlar, bilgisayar kartlarını, disketleri, CD'leri bir zahmet mağazalara kadar gidip satın alabilirlerdi. Bunların çoğu, reklam amacıyla hazırlanmış, kısa süreli kullanımı olan, para karşılığı satılmayan küçük armağanlar, Posta'nın anlaşmalı olduğu büyük şirketlerin tanıtım ürünleriydi. İçlerinde, gerçek anlamda mektuba benzeyen yüz-yüz elli zarf belki çıkardı.</span></p>

  <p><span class="font1">Şirketlerin pazarlama elemanıydık biz, postacı filan değil. Bir çeşit kuryeydik. Daha çok tüketmeleri için insanları ateşliyorduk.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Mayıs'ın yirmi dördünde, doğum günümden bir gün sonra Profesör Naum'la tanıştım. Hoş bir karşılaşma değildi. Mavi kapılı evin sahibi olarak karşıma pijamalarıyla çıkmıştı ve yüzünden&nbsp;düşen bin parçaydı.</span></p>

  <p><span class="font1">"Ne yapıyorsun öyle?" diye bağırdı, "okuyup yazman yok mu senin?"</span></p>

  <p><span class="font1">"Var," dedim.</span></p>

  <p><span class="font1">Bahçe çitinin üstündeki tabelayı okumamı istedi. Okudum.</span></p>

  <p><span class="font1">"Reklam zarflarını posta kutusuna değil, lütfen hemen yanındaki çöp kutusuna atınız!"</span></p>

  <p><span class="font1">"Onları niye posta kutuma attığınızı sorabilir miyim?"</span></p>

  <p><span class="font1">Zarfları henüz kutuya atmamıştım.</span></p>

  <p><span class="font1">"Bakın," dedim, "atmadım."</span></p>

  <p><span class="font1">Bu işte hiçbir suçum yoktu benim. O sokağa ilk girişimdi ve birkaç günlük yasal postacılık hayatımda ilk kez böyle bir yazıyla&nbsp;karşılaşıyordum. Yazıyı görünce hemen arabaya koşmuş, durumu İhtiyar'a anlatmıştım.</span></p>

  <p><span class="font1">"O ukalalara bakma sen!" demişti İhtiyar. "Çöpe atılır mı hiç, hepsini kutuya at!"</span></p>

  <p><span class="font1">Tam dediğini yapmak üzereyken Naum kapıyı açı vermişti.</span></p>

  <p><span class="font1">Sonra İhtiyar da geldi yanımıza. Naum'a, normal mektuplarla reklam zarflarını ayırmanın çok güç olacağını, bunu alıcı yaparsa&nbsp;işlerin kolaylaşacağını söyledi. Naum ikna olmuşa benzemiyordu&nbsp;pek. Bana döndü. Elimdekileri aldı ve olduğu gibi çöpe boşalttı.</span></p>

  <p><span class="font1">"Bugün hiçbir yerden mektup beklemiyorum!" dedi.</span></p>

  <p><span class="font1">İçeri girip kapıyı yüzümüze çarptı.</span></p>
</body>
</html>
