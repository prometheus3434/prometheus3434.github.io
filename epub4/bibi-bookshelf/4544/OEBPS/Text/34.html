<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><span class="font1"><a id="k34">O</a>TUZ DÖRDÜNCÜ GÜN</span></h2>

  <p><span class="font1">Bu sabah Yakop, kendi hikâyesini anlattı bana... Ve göçü...</span></p>

  <p><span class="font1">Koloni, göç için bir buçuk yıldır hazırlık yapıyormuş. İlk altı ay tartışmalarla geçmiş. Sonra bir kıyı şehrine, daha doğrusu, çölün yuttuğu eski bir şehre yerleşmişler, tekne üretimine başlamışlar. Mikenos adasına doğru yola çıktıklarında yedi yüzden çok&nbsp;tekneleri varmış.</span></p>

  <p><span class="font1">Yakop orada ölmüş. Akciğer kanserinden...</span></p>

  <p><span class="font1">"Ne yapayım, bu kadar dayanabildim," dedi gülümseyerek.</span></p>

  <p><span class="font1">Ölümünü kısa sürede kabul edebilmiş olması şaşırttı beni. Doğrusu, galiba biraz da kıskandım onu.</span></p>

  <p><span class="font1">"Yani, şu anda, öldüğünü biliyor musun?" dedim.</span></p>

  <p><span class="font1">"Dün anladım..."</span></p>

  <p><span class="font1">Doktor Sematyen'e döndüm.</span></p>

  <p><span class="font1">"Herhalde sen söylemişsindir Doktor!" dedim.</span></p>

  <p><span class="font1">"Hayır," dedi Yakop, "kendim anladım, ağrılarım birden kesiliverdi çünkü. Normalde uyku bile uyuyamazdım acıdan. Ağrıkesici de bulamıyorduk. Başka bir açıklamasını yapamadım kendime, herhalde öldüm dedim..."</span></p>

  <p><span class="font1">Doktor Sematyen araya girdi.</span></p>

  <p><span class="font1">"Kaç yıllık ölüyüm, ölümünü iki günde kabul eden birine ilk kez rastlıyorum," dedi.</span></p>

  <p><span class="font1">Yakop durmadan hikâyeler anlatıyor, kısa yaşamının uzun hikâyeleri... Çölde geçirdiği yıllar, anneannesi Arinna, çingeneler, Bulutlu Adam, duvarlarla, elektrikli tellerle çevrili askeri üsler, koloni üyelerinin kavgaları, eğlenceleri...</span></p>

  <p><span class="font1">Onu seveceğimi hissediyorum. Yalnızlık duygum bugünlerde o kadar yoğun ki...</span></p>
</body>
</html>
