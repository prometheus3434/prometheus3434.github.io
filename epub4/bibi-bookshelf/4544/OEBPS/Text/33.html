<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><span class="font1"><a id="k33">O</a>TUZ ÜÇÜNCÜ GÜN</span></h2>

  <p><span class="font1">Dün gece ağladım.</span></p>

  <p><span class="font1">Öldükten sonra ilk kez başıma geldi bu. Demek ki ölüler de ağlayabiliyorlarmış!</span></p>

  <p><span class="font1">Bu kadar duyarsız olmayı nasıl becerebildiğimi bilmiyorum. Bir çeşit kader olmalı! Belki de, yirmi birinci yüzyılda yaşamanın&nbsp;zorluklarından biri...</span></p>

  <p><span class="font1">Zamansız ve yersiz bir şaka gibi hissediyorum kendimi. Lunaparkta bir ölü palyaço...</span></p>

  <p><span class="font1">Ömür boyu duyarsız kalacağıma ne zaman yemin etmiştim ben? Anımsamıyorum.</span></p>

  <p><span class="font1">Dün gece birden uyandım. Hayır, düş filan görmedim. Biraz terlemiştim. Neden bu kadar sıkıldığımı bilmiyorum. Bütün günü&nbsp;evde uzanarak, Sematyen'in kitaplanna göz atarak geçirmiştim.&nbsp;Defterimi açıp tek bir satır yazacak gücü bile bulamamıştım kendimde.</span></p>

  <p><span class="font1">Öğle yemeğinde Sematyen, Vincent'in bana bulaşık yıkatıp yıkatmadığını sormuştu. Yıkattığını, ama kendisinin de yıkadığını söyledim.</span></p>

  <p><span class="font1">"Vincent oranın sahibidir," dedi.</span></p>

  <p><span class="font1">"Nasıl yani?" dedim.</span></p>

  <p><span class="font1">"Öyle işte! Sirene'nin sahibidir o. Tek başına yapmış orayı. Tam kırk altı yılda. Sirene, bir tablonun adıdır. Bir restoran vardır&nbsp;bu tabloda. Ya da ona benzer bir şey. Aynısını yapmış, eksiksiz&nbsp;aynısını..."</span></p>

  <p><span class="font1">O an, Sematyen'in sözlerinin ilginç bir şeyler anlatıyor olmalarının dışında bir anlam taşımadıklarını düşünmüştüm. Vincent'e kabalık etmiş olduğumu aklıma bile getirmemiştim. Ama sonra...&nbsp;Dün gece uyandığımda...</span></p>

  <p><span class="font1">Bana, tablolarının olduğu kitabı vermişti Vincent. Merak&nbsp;</span><span style="text-indent: 0.4in;">edip bakmamıştım bile o kitaba. "Bu gece bende kalsın," diyebilecek inceliği gösterememiştim.</span></p>

  <p><span class="font1">Evet, pek ince biri olmadığımı biliyordum zaten ben. Ama bunun üstünde duracak cesareti daha önce hiç bulamamıştım kendimde. Her zaman, her şeyi, kapalı bir dünyada, kafamın içinde&nbsp;yaşadım. Başkalarıyla, başkalarının durumuyla ilgilenmedim.&nbsp;Bunun, bir tür doğal nezaket anlamına geldiğini sanıyordum.&nbsp;Gerçekte, başkalarının ne yaptığı, ne istediği, nasıl yaşadığı hiçbir zaman umrumda olmadı benim.</span></p>

  <p><span class="font1">Bütün bunları Sematyen'le konuşmak isterdim. Bir de Vincent'le tabii... Ondan özür dilemeliyim.</span></p>

  <p><span class="font1">Şimdi dün geceden daha iyiyim. En azından, bundan böyle iyi bir ölü olacağımı düşünüp avunacak kadar topladım kendimi.&nbsp;Bir günlük aradan sonra, yazmaya devam edebilirim artık.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Naum'un öldürüldüğü gece, Kore ve Essau sabah altıda eve geldiler.</span></p>

  <p><span class="font1">Hiçbir şey konuşmadık. Kore durmadan ağlıyordu. Onu ve Evita'yı Essau’nun yatağına yatırdık. Biz, salonda uyuduk.</span></p>

  <p><span class="font1">Öğleyin, telefon sesiyle uyandım.</span></p>

  <p><span class="font1">Arayan Planör'dü. Hemen bir taksiye atlamamı, verdiği adrese gitmemi istiyordu. Telefonu kapadım. Evde benden başka kimse kalmamıştı. Essau ve kızlar, Naum'un evine dönmüş olmalıydılar. Yastığımın altındaki belgeleri yeniden küloduma soktum, aceleyle giyinip çıktım.</span></p>

  <p><span class="font1">Planör'ün verdiği adres, şehir dışında, bahçeli, iki katlı bir restorandı. Bahçedeki kulübede bağlı duran kurt köpeği, beni görünce uzun uzun havladı.</span></p>

  <p><span class="font1">Kapıyı bir kadın açtı. Planör'ün verdiği ismi söyledim ona.</span></p>

  <p><span class="font1">"Yeriniz ayrıldı,” deyip içeri aldı beni.</span></p>

  <p><span class="font1">Girişte, fraklı bir adam montumu aldı. Bir kravat verdi, takmamı istedi.</span></p>

  <p><span class="font1">Salona girdik.</span></p>

  <p><span class="font1">"Burası!" dedi adam, eliyle bir locayı işaret etti.</span></p>

  <p><span class="font1">Daha henüz oturmuştum ki, gözlüklü, iri kıyım biri gelip karşımdaki koltuğa çöktü. Selâmlaştık, konuşmadan beklemeye başladık.</span></p>

  <p><span class="font1">Bir garson servisi getirdi. Mönüyü bıraktı önümüze, ne içeceğimizi sordu. İkimiz için de beyaz şarap söyledi karşımdaki adam.</span></p>

  <p><span class="font1">Bir süre sonra Planör de geldi. Yanında, elli yaşlarında, beyaz saçlı bir kadın vardı. Masamıza oturdular.</span></p>

  <p><span class="font1">"Tuvalete gitmeliyim," dedim Planör'e.</span></p>

  <p><span class="font1">Kalktım. O iri kıyım adam da geldi peşimden. Ben tuvalete girdim. Belgeleri sardığım naylon torbayı külodumdan çıkardım.</span></p>

  <p><span class="font1">Masaya döndük. Kâğıtları Planör'e uzattım.</span></p>

  <p><span class="font1">"Emniyet müdürünü öldürdüler," dedim.</span></p>

  <p><span class="font1">"Biliyoruz," dedi.</span></p>

  <p><span class="font1">"Naum'u da öldürdüler," dedim.</span></p>

  <p><span class="font1">Yüzüme baktı, bir şey söylemedi. Bunu da biliyor olmalıydı. Kaygılı görünüyordu. Kâğıtları tek tek incelemeye başladı. Diğerleri de haritaların üstüne eğilmişlerdi.</span></p>

  <p><span class="font1">"Askeri koridorlar hakkında hiçbir bilgi yok!" dedi Planör.</span></p>

  <p><span class="font1">İri kıyım adam bana döndü.</span></p>

  <p><span class="font1">"Bunlar, bizim bilmemizi istedikleri bilgiler olmalı," dedi.</span></p>

  <p><span class="font1">Bunu söylerken, tuhaf bir ilgiyle yüzüme bakıyordu. Planör, bir el işaretiyle susmasını istedi ondan.</span></p>

  <p><span class="font1">Vinelli'nin anlattıklarını aktarmaya başladım. Haritalardan başlarını kaldırıp dinlediler bir süre. Sonra, öteki belgelere geçtiler.</span></p>

  <p><span class="font1">O andan sonra konuşulanlardan pek bir şey anladığımı söyleyemem. Körfez girişinde, otuz mil açıktaki iki güvenlik duvarından söz ediyorlardı. İkisi de, merkezi radar sistemine bağlı olarak çalışıyorlarmış bu duvarların. Ve bu nedenle, üç buçuk metreyi&nbsp;geçmeyen sentetik teknelerin dışında ulaşım malzemesi kullanılamazmış...</span></p>

  <p><span class="font1">İri kıyım adam, av sahası olarak birer haftalık dönemsel güvenlik takvimine bağlanan bölgenin üstünde duruyordu. Kadın da katılıyordu onun görüşlerine, Nisan'a kadar beklenmesi gerektiğini, bu süre içinde yeni bir araştırma yapılabileceğini söylüyordu.</span></p>

  <p><span class="font1">Planör, sanki başka bir şey düşünüyor gibiydi. Kadınla adamın sözlerinden etkilenmişe benzemiyordu.</span></p>

  <p><span class="font1">Birden, bir gösteri izliyormuşum duygusuna kapıldım. Bu nasıl oldu bilmiyorum. Bir brifing veriyorlardı sanki. Cümlelerinin sonunda, dönüp bana bakıyorlardı.</span></p>

  <p><span class="font1">"Başka bir açıdan düşünelim!" dedi iri kıyım adam. "Şu anda onlar da ne yapacaklarını tartışıyorlar. Bizim taş sürmemizi bekliyorlar. Öyle değil mi arkadaşım?"</span></p>

  <p><span class="font1">Bunu bana soruyordu... Yanıtımı beklemeden, kadın girdi araya:</span></p>

  <p><span class="font1">"Emniyet müdürünü öldürdüklerine göre, bizim doğru bir biçimde bilgilenmemizi istemiyorlar demektir. Ayrıca, şu anda elimizde bulunan bilgileri edinmemize göz yumdularsa, bunun tek nedeni, göçün olanaksızlığını görüp, bizim göçten vazgeçmemizi&nbsp;sağlamak istemeleri olmalı..."</span></p>

  <p><span class="font1">"Böyle bir eğilim varsa," diye yanıt verdi Planör, "koloniyi sessizce imha etmek isteyen bir başka eğilim de mutlaka vardır."</span></p>

  <p><span class="font1">Yemeklerimiz geldi. Kadın, bana bir şey soracakmış gibi bir mimik yaptı ama sonra sormaktan vazgeçti. Planör, kâğıtları katlayıp masaya koydu.</span></p>

  <p><span class="font1">"Göç tarihini değiştiriyoruz," dedi diğerlerine dönüp. "Kırk beş ya da elli gün sonra... Daha fazla cinayet işlenmesine göz yumamayız..."</span></p>

  <p><span class="font1">Toplantı bitmişti. Yemeğim de bitmişti zaten. İri kıyım adam ayağa kalktı. Eliyle restoranın kapısını gösterip beni uğurlayacağını söyledi.</span></p>

  <p><span class="font1">Vestiyerden giysilerimizi aldık. Dışarı çıktık. Geçen ilk taksiyi durdurmak için elimi kaldırınca engelledi beni.</span></p>

  <p><span class="font1">"Biraz bekleyin!" dedi buyurucu bir ses tonuyla.</span></p>

  <p><span class="font1">Yolun karşı yanına geçtik. Planör ve kadın restorandan çıktılar. Kaldırıma park etmiş arabalardan birine binip hızla uzaklaştılar.</span></p>

  <p><span class="font1">Biz, yarım saat daha bekledik orada. Sonra, iri kıyım adam saatine baktı.</span></p>

  <p><span class="font1">"Gitmem gerekiyor," dedi ve gitti.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Daha düne kadar, göçün gerçekten de ertelenmiş olduğunu düşünüyordum.</span></p>

  <p><span class="font1">O toplantının bir oyun olduğundan kuşkulanmıştım ama yine de inanmak istemiyordum böyle bir şeye.</span></p>

  <p><span class="font1">Dün, Yakop, göçün bu hafta içinde kesinlikle gerçekleşmiş olacağını söyleyince, her şey açıklığa kavuştu.</span></p>

  <p><span class="font1">Planör'ün, benim yanımda göçün ertelendiğini söylemesinin bir tek nedeni vardı. Göç ertelenmemişti. Ama Planör bunu bilmemi istemiyordu. Tersine, benim, koloninin yakın bir zamanda&nbsp;yola çıkmayacağına inanmamı istiyordu... Bu durumda, GPB'deki&nbsp;köstebek bendim! En azından, o toplantıda karşılaştığım üç kişi&nbsp;benden kuşkulanıyorlardı.</span></p>

  <p><span class="font1">Grigen yolculuğum da onların oyunlarından biriydi. Dikkati Grigen'e çekmişlerdi. İstedikleri bilgiyi, daha güvenli ve daha&nbsp;sessiz bir biçimde elde etmiş olmalıydılar...</span></p>

  <p><span class="font1">Zavallı Naum... Bütün bu olanlardan onun da haberi yoktu.</span></p>
</body>
</html>
