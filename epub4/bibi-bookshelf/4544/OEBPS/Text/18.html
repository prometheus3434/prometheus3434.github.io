<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k18">O</a>N SEKİZİNCİ GÜN</span></h2>

  <p><span class="font1">Şu iki hafta boyunca, Doktor Sematyen'e, içinde bulunduğum durumla ilgili o kadar çok soru sordum ki, başlangıçta zevk aldığını düşündüğüm beni aydınlatma işi, şu günlerde sanırım biraz sıkıyor onu. Örneğin, bugün çok az görüştük. Sabahleyin bir ara salonda karşılaştık. Ayakkabılarını giyiyordu. Şimdi saat akşamın&nbsp;yedisi ve hâlâ ortalarda yok. Bütün gün dışarda ne yaptığını merak ediyorum doğrusu. Geçenlerde otomobil avına çıktığını söylemişti. İki gündür de radyo istasyonuna gidiyor. Yayın yapmak&nbsp;için...</span></p>

  <p><span class="font1">Onu ilk gördüğümde, kıvrımlı ve yalın bir çizgi izlenimi bırakmıştı bende. İşinin uzmanı bir modacının yeni bir tasarımı gibiydi sanki bu çizgi. Cetvelsiz, ölçüsüz ama dosdoğru. Özensiz, kaba ama biçimli, modaya uygun ve aynı zamanda doğal... Sanırım, Çinlilerin dik durma alışkanlıklarına bağlı bir görünüm bu.&nbsp;Bir de yargılarının gizemli yumuşaklığına.</span></p>

  <p><span class="font1">Düşüncelerini açıklama biçimi ne kadar dolambaçlı olursa olsun, herhangi bir konuda fikrini sorduğunuzda, genellikle basit,&nbsp;sıradan bilgiler alırsınız ondan. Orijinal olmaya çalışmaz ama&nbsp;orijinaldir. Yalan söylemez ama söyledikleri yalan gibidir. Bazen&nbsp;onu anlamakta zorluk çekiyorum. Ya da anlamak işime gelmiyor.&nbsp;Kendi kendimi hoşgörüyorum o zaman, söylediklerini anlamış&nbsp;gibi yapıyorum.</span></p>

  <p><span class="font1">Merdivenin başında sahanlıkta duruyordu. İlk kez görüyordum onu. Boyu çok kısaydı. Beyaz saçları, beyaz sakalları vardı. Gözlüklerini taktı, eğilip Çinli selamı verdi.</span></p>

  <p><span class="font1">"Kimsiniz?" diye seslendi bana.</span></p>

  <p><span class="font1">Yüzünün ifadesi tuhaftı. Orada bulunmama hem sevinmiş, hem de sıkılmış gibiydi. Yanıt olarak ağzımda bir şeyler geveledim ve gülümsemeye çalıştım.</span></p>

  <p><span class="font1">"Buyrun, yukarı gelin!" dedi.</span></p>

  <p><span class="font1">Yukarı çıktım. Dairesine girince elini uzatıp kendini tanıttı:</span></p>

  <p><span class="font1">"Ben Doktor Sematyen..."</span></p>

  <p><span class="font1">İşte o an, konuşamadığımı fark ettim. Kendimi güçbela bir koltuğa bırakıp düşünmeye çalıştım. Kafamın içinde ve dış dünyada neler olup bittiğini anlamak istiyordum, buna şiddetle ihtiyacım vardı. Ya bir düş görüyordum, ya da... Hayır, başka hiçbir&nbsp;şey gelmiyordu aklıma.</span></p>

  <p><span class="font1">"Bütün o gürültüyü tek başınıza mı çıkardınız?" dedi.</span></p>

  <p><span class="font1">Konuşamıyordum. Başımla olumladım.</span></p>

  <p><span class="font1">"Önce bir cam kırıldı," diye ekledi, "sonra sorularınızı ve şaşkınlığınızı gördüm pencereden, limana doğru gidiyorlardı."</span></p>

  <p><span class="font1">Ayaklarımın altına bir sehpa koydu. Başımın altına bir yastık sıkıştırdı. Hâlâ konuşamıyordum. Karşıma geçip oturdu, başını&nbsp;yana eğdi ve birkaç dakika öyle kalıp bana baktı.</span></p>

  <p><span class="font1">Yaşadığımı, ama yaşamın dışında bir yerde, belki de yokluklar dünyasında bulunduğumu ilk kez o an hissettim. Durumumun akla uygun bir açıklaması olmalıydı. Karşımdaki Çinli'nin Doktor Sematyen olamayacağım düşünüyordum. Bildiğim kadarıyla,&nbsp;Doktor Sematyen ölmüştü. Herkes öyle söylüyordu.</span></p>

  <p><span class="font1">Durmadan bir şeyler anlatıyordu. Kendinden söz ediyordu. Crotone'de radyo yayını yaptığını söylüyordu. Ayrıntılara girmişti bu konuda. Yeterince güçlü bir verici bulamadığından yakınıyordu. Sesi yumuşaktı, yatıştırıcıydı, uyku vericiydi. Ama bu yumuşak, yatıştırıcı, uyku verici ses bile ölmüş olduğuma inandıramazdı beni. En azından, o an, ölümden sonraki yaşamı kabullenebilmek için pek hazırlıklı değildim. Ben değil de, mesela annem&nbsp;ölmüş olsaydı, her şey yolunda giderdi belki. Karşısında, öldüğünü bildiği birini görmek onu korkutmazdı. Hatta sevinirdi buna.&nbsp;İlk gördüğü anda Sematyen'e bir sıfat yakıştırır, onu ya Tanrı, ya&nbsp;da bir çeşit zebani beller, ya ibadetinin ve derin bağlılığının karşılığını aldığına, ya da günahlarının kefaretini ödemeye başladığına hükmedip, hiç değilse içini rahatlatırdı.</span></p>

  <p><span class="font1">Oysa ben dua okumayı bile bilmiyordum. Beni doğurduğu için anneme minnet duymaktan başka, dini sayılabilecek hiçbir&nbsp;duyguya sahip değildim.</span></p>

  <p><span class="font1">Yine de, bir süre sonra, Sematyen'in sözleri etkisini göstermeye başladı. Kaslarım gevşedi, göz kapaklarım ağırlaştı, ağzımdan tek sözcük çıkmasa da konuşmayı deniyordum. İçimden konuşuyordum. Sesim, ruhumun derinliklerinde yankılanıyor, inlemeler halinde dışarı çıkıyordu...</span></p>

  <p><span class="font1">"Adım Haldun," dedim, "postacıyım ve sanırım yanlış adrese geldim."</span></p>

  <p><span class="font1">Doktor, söylediklerimi duymuyordu tabii.</span></p>

  <p><span class="font1">"Ağır bir şok yaşadın," dedi. "Buraya gelen herkesin başına gelir bu. Birkaç gün, birkaç ay, birkaç yıl ya da birkaç yüzyıl içinde her şey yoluna girer, hiçbir şeyciğin kalmaz..."</span></p>

  <p><span class="font1">Başımı sallayıp teşekkür ettim. Doğrusu yüreklendirmişti beni!</span></p>

  <p><span class="font1">"Gömleğini çıkarabilir misin?" dedi.</span></p>

  <p><span class="font1">"Niye?" dedim.</span></p>

  <p><span class="font1">Bunu da duymadı. Yanıma gelip gömleğimi çıkardı. Arkama geçti, öne doğru eğilmemi istedi. Uzun uzun sırtımı inceledi.&nbsp;Eliyle kürek kemiklerimin arasında bir yere dokundu.</span></p>

  <p><span class="font1">"Kalibresi aynı galiba," diye mırıldandı, "bir kemiğe rastlamış olmalı ki, boyun kasının altından çıkmış."</span></p>

  <p><span class="font1">Sonra önüme geçti, göğsüme baktı.</span></p>

  <p><span class="font1">"Görüyor musun?" dedi, "işte buradan girmiş."</span></p>

  <p><span class="font1">Gösterdiği yere baktım. Korkunçtu. Göğsümde bir delik vardı... Kalbimin üstünde...</span></p>

  <p><span class="font1">Ona bir şeyler sormalıydım, bir şeyler anlatmalıydım. Ama yalnızca ellerimi sallayabildim, yüzümü buruşturdum ve sıkıntımı anlasın diye gözlerimi iri iri açtım.</span></p>

  <p><span class="font1">"Biliyorum," dedi, "bir düş olup olmadığını merak ediyorsun. Bana kalırsa şimdi hiç düşünme bunu, anlayacak durumda değilsin çünkü."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Ertesi sabah sesiyle uyandım. Çince bir şarkı söylüyordu. O güne kadar duyduğum en berbat insan sesiydi. Ayağa kalkıp sesin geldiği yöne yürüdüm.</span></p>

  <p><span class="font1">Mutfakta bir taburenin üstüne diz çökmüş bulaşık yıkıyordu.</span></p>

  <p><span class="font1">Yanına gittiğimi duymadı, kendi sesinin büyüsüne kapılmıştı. Tuhaf bir heyecanla, bahçesindeki kuşları kovalamak istiyormuş&nbsp;gibi, kollarıyla geniş daireler çizerek bağırıyordu. Beni fark edince sustu. Fark etmemesi olanaksızdı zaten, kuruladığı tencerenin&nbsp;bir ucundan da ben tutmuştum.</span></p>

  <p><span class="font1">"Uyandın demek," dedi. "Görüyorsun işte, bir Çinli bulaşık yıkamak zorunda kalırsa her zaman bir tabureye ihtiyaç duyar.&nbsp;Bu, doğanın bir yasasıdır. Hiç kimse bir Çinli'nin hayatını kolaylaştırmak için çaba harcamayı düşünmez. Mutfak tezgâhlannı hep&nbsp;kendi boylarına uygun yaparlar. Ve bu yüzden, Çinliler hiçbir zaman oldukları gibi kalmazlar. Evet, boyları hep kısadır, ama zamanla alet kullanma perspektifleri hızla gelişme gösterir... Biz&nbsp;Çinliler felsefeye niçin düşkünüzdür biliyor musun? Bütün hayatımız mutfakta geçer çünkü... Mutfak hayatını severiz ve yalnızca&nbsp;bu yüzden, çağın gerektirdiği biçimde yaşayamayız. Ya da bilerek tercih etmeyiz böyle bir şeyi. Çağın gerektirdiği gibi yaşayamadığımız için, çağın gerektirdiği gibi nasıl yaşayacağımızı düşünür dururuz sonra. İşte felsefe böyle yapılır. Yüzyıllardır böyle&nbsp;yapılıyor. En azından Çin'de..."</span></p>

  <p><span class="font1">Konuşmama fırsat tanımıyordu. Cümlelerinin arasına büyük bir ustalıkla kendi kafa sallamalarını yerleştiriyor, sonra kaldığı&nbsp;yerden devam ediyordu.</span></p>

  <p><span class="font1">"Kusura bakma, o kadar kötü görünüyordun ki, yatağa kadar gidemeyeceğini düşünüp koltukta bıraktım seni."</span></p>

  <p><span class="font1">Uykunun yararları ve zararları hakkında konuşmaya başladı bu kez. Konfüçyus, Buda ve Tao bu konuda pek anlaşamazlarmış.&nbsp;Konfüçyus'a bakılırsa tanrısal bir varoluş biçimiymiş uyku. Buda'ya göre, içsel ve insani bir doğal halmiş...</span></p>

  <p><span class="font1">Durmak bilmiyordu. Susmuyordu. Yüzüme de bakmadığı için çektiğim acıyı göremiyordu. Sonunda, kafa salladığı boşluklardan birinde söze girmeyi başardım:</span></p>

  <p><span class="font1">"Koltuk çok rahattı, ölü gibi uyudum," dedim.</span></p>

  <p><span class="font1">Sesim çıkmıştı. Konuşabiliyordum artık. Sematyen de sevinmişti bu işe. Hatta kahkahalarla güldü. "Ölü gibi ha?" dedi ve ekledi; "biliyor musun, ölüler de uyur."</span></p>

  <p><span class="font1">"Elbette," dedim, "onlar hep uyur..."</span></p>

  <p><span class="font1">"Öyle değil! Biz, normal insanlar gibi uyuruz. Günde sekiz saat."</span></p>

  <p><span class="font1">Yine gülmeye başladı. Gülerken, kuruladığı tencereyi düşürdü, ellerini küçük çocuklar gibi birbirine vurmaya başladı.</span></p>

  <p><span class="font1">Onun bu davranışına kısa zamanda alıştım. Güldüğü zaman, gülmekten başka hiçbir şey yapamıyor Doktor... Ne konuşabiliyor, ne de pantolonunu giyebiliyor. Aynaya bile bakamıyor gülerken. Yalnızca gülüyor, ellerini birbirine vurup gülüyor.</span></p>

  <p><span class="font1">Yere düşen tencereyi unutup, elindeki havluyla bir süre benim ellerimi kuruladı. Sonra salona doğru sürükledi beni. Bir koltuğa oturttu.</span></p>

  <p><span class="font1">"Mizah anlayışınıza hayran kaldım," dedi ve ikinci kez tanıttı kendini: "Ben Doktor Sematyen..."</span></p>

  <p><span class="font1">"Şu psikoloji doktoru Sematyen mi?" dedim.</span></p>

  <p><span class="font1">"Evet, tanışıyor muyduk yoksa? Hastalarımdan biri olamazsınız, sizi anımsamıyorum."</span></p>

  <p><span class="font1">"Hani şu elinden hiçbir iş gelmeyen, her şeyi bildiğini sanan doktor mu?"</span></p>

  <p><span class="font1">Birden, anlamsızca tepinmeye başladı.</span></p>

  <p><span class="font1">"Naum!" dedi,"Naum'u tanıyorsun sen! Bu onun ifadesi..."</span></p>

  <p><span class="font1">Şaşkındım. Bizim yaşlı Profesör'den söz ediyordu karşımdaki Çinli.</span></p>

  <p><span class="font1">"Ukalalığım ve sakarlığım, hayatım boyunca ve öldükten sonra yalnızca onu kötü etkiledi, biliyor musun? O mu gönderdi&nbsp;yoksa seni? Taze bir ölü değil misin?"</span></p>

  <p><span class="font1">O anda, sözlerine bir anlam verebilmem çok zordu. Taze ya da bayat, bir ölü olduğumu söyleyen birine inanamazdım.</span></p>

  <p><span class="font1">"Naum'u tanıyorum," dedim. "Bana Bay Sematyen'den söz eden oydu, ama onun beş yıl kadar önce öldüğünü söyledi."</span></p>

  <p><span class="font1">"İyi ya, bunda hiçbir yanlışlık yok. Ayrıca Naum da bir süre önce öldü. Zaten sırası gelince herkes ölüyor."</span></p>

  <p><span class="font1">Bilemezsiniz, bunu söylerken ne kadar rahattı. Ölmüş bir adam olarak, ölmüş bir başka adamın kendisi hakkındaki referansından söz ediyordu ve bunu yapmaktan mutluluk duyuyormuş&nbsp;gibi bir hali vardı. Sözcükleri güçlükle bir araya getirerek, durumun uygunsuzluğunu açıklamaya çalıştım ona.</span></p>

  <p><span class="font1">"Sizinle oturmuş konuşuyoruz," dedim, "ve birbirimizi anlıyoruz."</span></p>

  <p><span class="font1">"Elbette anlıyoruz," diye yanıtladı. "Çünkü, dediğiniz gibi, konuşuyoruz... Aynı dili konuşuyoruz hem de. Ağzımızdan çıkan&nbsp;sözler birer anlam taşıyor. Buna ne diyorlar, biliyor musunuz? İletişim diyorlar. Bu durumda ne yapacağız? İletişeceğiz tabii... Yeryüzünde ve evrende, iki insanın bir araya geldiği her yerde, gerekli diyemesek de kaçınılmaz bir şeydir bu."</span></p>

  <p><span class="font1">"Ama siz benim öldüğümü söylüyorsunuz..."</span></p>

  <p><span class="font1">"Söylüyorum, sorun nedir ki?"</span></p>

  <p><span class="font1">"Ayrıca, yıllar önce ölmüş bir adam olduğunuzu da söylüyorsunuz bana. Doktor Sematyen olduğunuzu ileri sürüyorsunuz."</span></p>

  <p><span class="font1">"Ne yapayım yani, hatırınız için başka biri mi olayım?"</span></p>

  <p><span class="font1">"Herhalde şaka yapıyorsunuz. Siz yaşıyorsunuz, yalnızca bu neden bile Doktor Sematyen olduğunuza inanmamı engelliyor."</span></p>

  <p><span class="font1">Doktor, ayağa kalkıp şöyle bir uzaktan baktı bana.</span></p>

  <p><span class="font1">"Haklısın," dedi, "mantıklı olmaya çalışıyorsun. İnsanın yaşadığını düşünmesi hiç de fena bir fikir değil. Herkes yaşadığını sanır, kimse öldüğünü sanmaz. Öldüğünü sanan biri düşünüyor&nbsp;demektir, öyle değil mi? Ama bunun tersi de doğrudur. Yaşadığını sanan biri, yeterince düşündüğünü ileri sürebilir mi? Şu halde,&nbsp;ölü birine, birazcık da olsa düşünme hakkı tanınamaz mı yani?..&nbsp;Beni anladığını sanıyorum, zeki bir gence benziyorsun."</span></p>

  <p><span class="font1">"Beş yaşında okuma yazmayı sökmüş olmalısın. Sonra hayat hakkında bilgi edindin. Dikkat et, hayat hakkında diyorum! Kimse sana ölüm hakkında bir şey öğretti mi peki? Hiç sanmıyorum...&nbsp;Konfüçyus da yanıldı biliyor musun? Hayatı öğrenince ölümü de&nbsp;kavrayabileceğimizi düşündü. Oysa, ölümü kavramadan hayatı&nbsp;kesinlikle öğrenemezsiniz..."</span></p>

  <p><span class="font1">"Lütfen bana ölü olduğumu söylemeyin."</span></p>

  <p><span class="font1">"Birkaç gün önce Profesör Naum geldi buraya. Ölmüştü... Sağlığımda sıkı bir arkadaşlığımız oldu onunla, biliyor musun?&nbsp;Gençliğimizde tabii... Yoksa sıkıcı mı demeliydim? Her neyse işte, beni karşısında görünce kriz geçirdi adamcağız, neredeyse&nbsp;ikinci kez ölecekti! Herhalde sinirleri bozulmuştu. Biraz şeydi...&nbsp;Kinciydi... Bak, şu bardakları o kırdı."</span></p>

  <p><span class="font1">Kitaplığın raflarında duran cam parçalarını gösteriyordu.</span></p>

  <p><span class="font1">"Bereket versin çok kötü bir nişancı. Anı olarak saklıyorum bu cam kırıklarını. Ne kadar bardak varsa üstüme fırlattı ama birini bile isabet ettiremedi. Sonuçta, onu kendimden uzaklaştırmak&nbsp;zorunda kaldım. Papaz bir arkadaşım var, ona da söyledim, Naum'u yeniden hayata döndürmesi için Tanrı'ya dua edecek. Yanlış anlamayın, ona yardım etmeye çalışıyorum. Yeni durumuna&nbsp;benim yanımda alışamazdı. Yakınlarda küçük bir kasabaya yerleştirdik. Kasabanın tarih kütüphanesi var. Düşünebiliyor musun,&nbsp;iki yüzyıl sonrasına kadar çıkan bütün kitaplar elinin altında orada. Bir tarihçi başka ne isteyebilir? Yaşamak mı? Aradığı huzuru&nbsp;orada da bulamazsa başka hiçbir yerde bulamaz... İki gün önce&nbsp;görmeye gittim onu. Benimle konuşmak istemedi. Ölü olduğuna&nbsp;inanmıyor. Yanında, karşılaşmayı hiç istemediğim biri de vardı.&nbsp;Otuz yıl sonra gelip buldu onu."</span></p>

  <p><span class="font1">Doktor, kendisine boş gözlerle baktığımı görünce inanmadığımı anladı ve sustu. Cebinden bir kol saati çıkarıp uzattı.</span></p>

  <p><span class="font1">"Bu kol saati ona ait, giderken banyoda unutmuş. Daha önce de görmüş olabilirsin diye gösteriyorum sana. Arkasındaki yazıyı&nbsp;oku!"</span></p>

  <p><span class="font1">Saatin arkasında kısa bir teşekkür yazısı vardı, altında da Sosyal Bilimler Akademisi Rektörü'nün imzası...</span></p>

  <p><span class="font1">"Nasıl inanabilirim?" diye bağırdım. "Profesör Naum öldü! Öldürüldü. Siz de öldünüz. Yani, Doktor Sematyen de öldü demek istiyorum. Siz başka biri olmalısınız. Ne bileyim, sıradan bir&nbsp;Çinli olabilirsiniz. Crotone'de lokantalarda çalışan o kadar çok&nbsp;Çinli var ki... Ya da düş görüyorum. Çünkü, gördüğüm ve anladığım kadarıyla, yaşıyorum ben. Bakın siz de yaşıyorsunuz."</span></p>

  <p><span class="font1">Gelip yanıma oturdu yeniden.</span></p>

  <p><span class="font1">"Görebildiğiniz ve anlayabildiğiniz kadarıyla öteki tarafta da yaşıyordunuz," dedi. "Herkes, görebildiği ve anlayabildiği kadarıyla yaşar zaten. Fakat aynı zamanda herkes, göremediği ve anlayamadığı kadarıyla bir ölüdür... Yaşam ve ölüm... Bunları kim&nbsp;ayırabilir? Şimdi, şunu söylememe izin ver: şu anda, göremediğin&nbsp;ve anlayamadığın kadarıyla yaşıyorsun sen! Ve yakında, umarım&nbsp;uzun sürmez, görebileceğin ve anlayabileceğin gibi, bir ölüsün..."</span></p>

  <p><span class="font1">"Benimle alay ediyorsunuz."</span></p>

  <p><span class="font1">"Olabilir. Ama bu yargın, seni kendin hakkında bir fikir sahibi yapmaz!"</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">O sabah, Sematyen'in sözleri gerçekten incitti beni. Düpedüz, "hortladın" diyordu bana. İnanmadım ona ama sözlerinden etkilenmediğimi de söyleyemem. Hâlâ bir düş gördüğümü düşünüyordum, ama Sematyen karşımda o kadar canlı duruyordu ki, daha önce gerçeğe bu kadar çok benzeyen bir düş görmediğim için&nbsp;bütün inancım sarsılmıştı. Ölmediğime tam olarak kendim de&nbsp;inanmıyordum. Sematyen mantıklı konuşuyordu. Bir hortlak olmadığımı kanıtlamak için hiçbir şey yapamıyordum.</span></p>

  <p><span class="font1">"Ayağa kalk!" dedi.</span></p>

  <p><span class="font1">Kalktım. Çok ciddiydi bunu söylerken. Hatta anlayışsızlığıma kızmış gibiydi.</span></p>

  <p><span class="font1">"Tatsız bir seremoniyi yerine getirmek zorundayız," dedi.</span></p>

  <p><span class="font1">Yine gömleğimi çıkarttı. Eliyle göğsümdeki deliği işaret etti.</span></p>

  <p><span class="font1">"Ne bu?" dedi. "Kulak deliği mi? Yoksa burun deliği mi? Bununla sesleri duyduğunu söyleyemezsin bana. Koku aldığını da söyleyemezsin..."</span></p>

  <p><span class="font1">Parmaklarımla deliğe dokundum. İnançsız bir sesle mırıldandım.</span></p>

  <p><span class="font1">"Delik işte... Rüyalarda insanların başına böyle şeyler gelir, uyanınca eminim ki hiçbir şeyim kalmaz."</span></p>

  <p><span class="font1">Emin değildim. Büzülmüş, pembemsi delik o kadar gerçekti ki...</span></p>

  <p><span class="font1">"Sandığından da uzun sürecek bu rüya," dedi Doktor Sematyen. "Bu deliği sonsuza dek göğsünde taşıyacaksın. Bir kurşun deliği bu. Sen de bir ölüsün... Naum'a da anlatmaya çalıştım. O da&nbsp;rüya gördüğünü sanıyordu. Bardaklardan sonra pencere camını&nbsp;da kırdı. Sözde, uykusu çok hafifmiş, gürültüye uyanırmış. Hiç&nbsp;olmazsa senin kırdığın cam sokaktaydı. Biliyor musun, iki parçası vitraydı camlarımın, Vincent elleriyle boyamıştı onları... Kalbimi de kırdı. Fırsatçı bir sapık olduğumu söyledi bana."</span></p>

  <p><span class="font1">Gözlüklerini sildi. Kızgınlığı geçmişti. Gözlerinde cansıkıcı bir umursamazlık vardı. Hissettirmek istediği şey, durumumun&nbsp;kendisini fazla ilgilendirmediğiydi sanki. Yalnızca, kırılan vitraylarına yanıyor gibiydi. Sözlerine inanmamış olmam hiçbir şey&nbsp;ifade etmiyordu onun için.</span></p>

  <p><span class="font1">"Hoş," dedi, "ölü olduğunu kabul etmiş olsaydı bile, onunla bir arada kalamazdık. Söylemiş miydim, onunla aynı okulda okuduk. O tarih bölümündeydi, ben psikoloji... Öğrenci yurdunda aynı odayı paylaşıyorduk ve bu tür hikâyelerde sık sık rastlandığı&nbsp;gibi, aynı kıza âşık olduk... Fakat sonuç ikimiz açısından da hayal&nbsp;kınklığıydı. Kız sonunda bir atla evlendi. Dülsinya yani... Rosinante ile evlendi."</span></p>

  <p><span class="font1">Gömleğimi giydim. Gülümsediğimi gördü.</span></p>

  <p><span class="font1">"Bakın biraz neşelendiniz," dedi. "Alışacaksınız. Bu konuda Naum'dan yetenekli olduğunuza kalıbımı basanm... Gençken de&nbsp;sorunlu biriydi o. Bir tür uyum güçlüğü çekiyordu. Burada, yanımda bir gece kaldı ve şaklabanlıklarıma, inanın bir kez bile gülmedi..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Bir seferinde, şehirde niye otomobil olmadığını sordum Doktor Sematyen'e.</span></p>

  <p><span class="font1">"Bütün otomobilleri tek tek bölge dışına çıkardım," dedi.</span></p>

  <p><span class="font1">Otomobilleri sevmiyormuş. Zamanı da varmış. Üstelik Vincent denen, şu vitrayları yapan adam da arada bir gelip bu konuda yardım ediyormuş ona. Keyifli bir hobi sayılırmış bu, dilersem&nbsp;benimle de paylaşabilirmiş...</span></p>

  <p><span class="font1">İlk günlerde, merak ettiğim her şeyi kendisine sormamı istiyordu Sematyen. Ben de her şeyi soruyordum. Bu sayede, hem ölümle, hem de Doktor Sematyen'in kişiliğiyle ilgili, gerekli gereksiz birçok şey öğrendim.</span></p>

  <p><span class="font1">Örneğin, Posta Sarayı'nın giriş kapısını o kırmıştı... Zaman zaman intikam ve şiddet duygularını bastıramadığından yakınmıştı bunu söylerken. Sonra, Profesör Naum'la aralarının niye iyi&nbsp;olmadığını da anlattı.</span></p>

  <p><span class="font1">"Dülsinya ve Rosinante," dedi. "Üniversitede, boş zamanlarımızda tiyatro çalışırdık. Naum ve ben. Üçüncü sınıftayken, sevgili Naum ihtiyarı, ben de hizmetkârını oynuyorduk. Rosinante'yi ise yakışıklı, iri kıyım bir arkadaşımız... Dülsinya'nın sonunda o&nbsp;beygirle evlendiğini söylemiştim değil mi sana? Kızcağız iyi mi&nbsp;etti kötü mü etti, aslında bilmiyorum ama, bizim açımızdan, inanıyorum ki en hayırlı sonuç buydu. Öyle bir dilberle evlenen&nbsp;adam, değil doktorasını, lisans programını bile tamamlayamazdı.&nbsp;Nitekim öyle oldu. Bizim beygir, son sınıfta okuldan ayrıldı. Posta'da mürekkep hokkası olarak işe başladı. Ama ne yazık ki, Naum, bir şeyler yitirmiş olduğunu düşünüyordu, öfkesini de benden çıkarıyordu. Çevresinde benden başka Çinli yoktu çünkü.</span></p>

  <p><span class="font1">"Güya, Dülsinya'yı elinden alan benmişim. Üstelik ona sahip olamamış ve bir beygire kaptırmışım. Olacak şey mi hiç? Topu&nbsp;topu bir kez kahve içmeye çıktık kızla. Rolünü bir türlü ezberleyemiyordu. Bir Çinli'den başka kimse yardım edemezdi ona...&nbsp;Elime geçirsem kaçırır mıydım? O sıralar deliler gibi Tao okuyordum. Biricik sevgilim Arinna vardı ama, olsun... Dünyanın ve&nbsp;evrenin en akıllı kadınıyla birlikte de olsam, Dülsinya'yı elimden&nbsp;kaçırmazdım. Hemen evlenirdim onunla."</span></p>

  <p><span class="font1">Dayanamayıp, Posta'da Çinli'lere mürekkep hokkası olarak iş verip vermediklerini sordum. Ölümümden sonra, sanırım ilk&nbsp;şakamdı bu benim. Ve şakanın, hayatı olduğu gibi ölümü de kolaylaştırdığını ilk o gün anladım.</span></p>

  <p><span class="font1">Doktor, gülümseyip sırtımı sıvazlamıştı. Başarılı olduğum anlamına geliyordu bu.</span></p>

  <p><span class="font1">"Akli melekelerin bozulmamış," dedi. "Ölüm şokunu atlatmak, çoğu zaman büyük hasarlara malolur. Şu ilk günlerinde, kişiliğinin parçalanmaması için yapabileceğin çok az şey var aslında. Şaka da bunlardan biri... Belki de en etkilisi... Biliyor musun, yemimi yutmadın. Ayrıca, yutmadığını açıklayacak cesarete sahip olduğunu da gösterdin. Yetenekli olduğunu söylemiştim sana. Kimse mürekkep hokkası olarak işe giremez, öyle değil mi?"</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Gece on bire doğru eve döndü Sematyen. Şimdi saat sabahın üçü...</span></p>

  <p><span class="font1">Ona, sorularımdan sıkılıp sıkılmadığını sordum. Sıkılmadığını, alınganlık göstermememi söyledi. Ben odama çekilmeden önce biraz lafladık. Birkaç gündür en uzun konuşmamız bu oldu, diyebilirim.</span></p>

  <p><span class="font1">"Seninle, Profesör Naum'la olduğundan daha iyi anlaşıyoruz," dedi. "En azından, aramızda bir Dülsinya yok. Benden nefret etmiyorsun. Bu yüzden, sana yardım etmem daha kolay. Belki çok kısa bir zaman içinde ölüme alışabilirsin..."</span></p>

  <p><span class="font1">Ona, nasıl davranacağımı bilmediğimi, ölümün kurallarını henüz tanımadığımı söyledim.</span></p>

  <p><span class="font1">"Bunun önemi yok," dedi. "Ölümün kuralları da yaşamın kurallarına benzer. Zamanla anlaşılır ya da zamanla da anlaşılmaz, zamanla benimsenir ya da zamanla da benimsenmez. Yaşlı birinin sözlerini dinlemenin güç olduğunu biliyorum ama, bana kulak vermeye çalışmalısın. Eski bir Çin töresidir bu. Yaşlılar konuşur ve oturur, gençlerse dinler ve ayakta kalır... Bir bebek hayata&nbsp;nasıl alışırsa sen de ölüme öyle alışacaksın... Hatta, bizim hayatımız, bazı canlılarla kıyaslandığında çok daha kolay bir deneyimdir. Kelebekleri düşün! Dünyaya geldiklerinde birer larvadır onlar. Tam larva olmaya alıştıkları sırada biçim değiştirirler. Bambaşka bir canlı olurlar. Kanatlı..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Bu gece, yanında istediğim kadar kalabileceğimi bir kez daha söyledi Doktor; bir ay, iki ay, bir yıl, ya da sonsuza kadar... Eğer&nbsp;istemezsem gidebilirmişim, rahat edebileceğim bir yere yerleşmem için elinden geleni yaparmış.</span></p>

  <p><span class="font1">Sorularımla onu yeniden bunaltmak istemiyordum ama, bir türlü kafamdan atamadığım bir konuyu açmadan edemedim.</span></p>

  <p><span class="font1">"Crotone'deki bütün ölüler bu kadar mıyız?" diye sordum, "yani bu şehirde sizden ve benden başka ölü yok mu?"</span></p>

  <p><span class="font1">"Şehir içinde yalnız ikimiz varız," dedi. "Ama tabii ki bundan emin olamam. Bazen çok uzaklardan gelen gezginler olur, birkaç&nbsp;gece konaklayıp giderler. Aslında, biz ölüler birbirimizden kaçarız, biliyor musun? Tanışma törenleri sıkıcıdır. 'Ne zaman öldün?', 'öldüğünde kaç yaşındaydm?'... Bir ölünün pek sık duymak&nbsp;istemeyeceği sorulardır bunlar. Bu yüzden, az görüşürüz, az konuşuruz. Tabii bazen istisnalar oluyor. Konferans örneğin... Her&nbsp;yıl bir konferans düzenliyoruz. Bir bilim konferansı. Bu yıl belki&nbsp;birlikte gideriz. Başka ölülerle de tanışırsın! Ha, bir de Sirene var&nbsp;tabii. Orası biraz kalabalıktır, başka yerlere benzemez."</span></p>

  <p><span class="font1">Doktor, kısa zamanda uzun bir yol katettiğimi de söyledi bu gece. Galiba haklı. Arada bir kaderime lanet okuyor olsam da, ölmüş olduğum fikri pek garibime gitmiyor artık. Hatta, zaman zaman göğsümdeki deliğe bakıp, "Ne kadar şanslıyım," diyorum&nbsp;kendi kendime. Ayrıca, artık Doktor da parmağını deliğe sokmaya kalkışmıyor...</span></p>

  <p><span class="font1">Ondan, Profesör Naum'un içler acısı halini dinledikçe, içimden, halime şükretmek geliyor. Naum, hâlâ ve kesinlikle düş gördüğüne inanıyormuş. Evet, bunu bazen ben de düşünüyorum ama, saplantı haline getirmiyorum pek. Şu yaşadığımın ölüm olduğunu, geçen iki hafta içinde aşağı yukarı kabul etmiş durumdayım. Anımsıyorum da, yaşarken başkalarının ölümüne alışmam&nbsp;çok daha uzun sürmüştü.</span></p>

  <p><span class="font1">Babam öldüğünde on bir yaşındaydım. O sıralar, ölülerin toprağın altındaki evlerinde yaşadıklarını, kendileri istemedikçe&nbsp;başkalarının onları göremeyeceğini ve kuşkusuz, kendilerinin de&nbsp;görünmeyi pek istemediklerini düşünürdüm.</span></p>

  <p><span class="font1">Sonra, düşlerimde babamı görmeye başlamıştım. İlk kez, başında melon bir şapkayla, eski evimizin balkonunda otururken gördüm onu. Konuşmuyordu, içkisini yudumluyordu, çok mutluydu. Söylediklerimi sessizce dinlerken başını sallıyor, sevgiyle&nbsp;gülümsüyordu. Evimizin hemen altındaki, dolunayın ışıklarını&nbsp;yıkadığı, pırıltılı, lacivert denize bakıyordu. Bir ara şapkasını çıkardı. Saçlarına hayran kaldım. Upuzundu, jöleliydi. Bir şarkı&nbsp;mırıldanmaya başladı:</span></p>

  <p><span class="font1"><br /></span></p>

  <p style="text-align: center;"><span class="font1">"Ben bir yıldızım&nbsp;</span></p>

  <p style="text-align: center;"><span class="font1">Göz kırparım düşlerinize&nbsp;</span></p>

  <p style="text-align: center;"><span class="font1">Karanlık dökülür dudaklarımdan&nbsp;</span></p>

  <p style="text-align: center;"><span class="font1">Suyunuzu yudumlarken siz"</span></p>

  <p><span class="font1"><br /></span></p>

  <p><span class="font1">Bir bilgisayar firmasında çalışan küçük bir memurdu babam.</span></p>

  <p><span class="font1">Ama ilk düşümde, bir şarkıcı olarak gördüm onu ve hiç yadırgamadım.</span></p>

  <p><span class="font1">Sonraları, pek çok kez düşlerime girdi. Kiminde, karanlık kuzey şehirlerinde taksi şoförlüğü yapıyordu, kiminde de eski heykel tamirciliği...</span></p>

  <p><span class="font1">Babamın ölümüne düşlerimde alışmıştım. Arada bir konuk oluyordu bana. Bu duygu hoşuma gidiyordu. Sanki başka bir yerde, başka bir zamanda yaşıyor gibiydi...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">"Seninle birlikte, sana ait her şeyin öldüğünü sanman çok saçma!" demişti Doktor Sematyen.</span></p>

  <p><span class="font1">"Ama öldüğümü sanmıyorum ki, işte şimdi burada yaşıyorum," demiştim ben de.</span></p>

  <p><span class="font1">"Yalnızca burada mı?" dedi. "Orada da yaşıyorsun. Anılarda ve düşlerde... Şu an burada olmamız neyi değiştirir ki? Oradaki&nbsp;gerçeği mi? Peki, gerçek ne öyleyse? Aynı zamanda, birer kavram değil miydik biz? Kendi kendimizi tasarladık ve gerçekleştik. Tamam, işin kolay algılanan gerçeklikle ilgili yanına bir şey&nbsp;diyemem ama, tanımın ve tasarımın yitip gideceğini düşünmek&nbsp;zorunda da değilim. Tanımını yapabildiğin bir şeyi yok sayabilir&nbsp;misin? Bir parabolik eğriyi çok dikkatli baksan da göremezsin.&nbsp;Bir matematikçi de göremez ama onun varlığı, pekâlâ düşünülüp&nbsp;tasarlanabilir.</span></p>

  <p><span class="font1">"Ne yazık ki, varlık ve yokluk tanımlarıyla her şeyi açıklamış olmuyoruz. Bazı şeyler, bir tasarı olarak da kalsalar gerçekliği&nbsp;ifade ederler. Şu anda, kendimizi böyle tanımlamakta bir sakınca&nbsp;görmüyorum ben. Düşüncenin birer parçasıyız bizler. Parabol eğrileri gibiyiz, anlıyor musun? Eğer kendi kendini tasarlayan evren&nbsp;fikrinin içinde, kendin için bir yer bulunduğu düşüncesindeysen,&nbsp;bunu hissedebiliyorsan, kendi gerçekliğinden kuşkuya düşmemelisin! Yaşamda ya da ölümde, nerede olursan ol!.."</span></p>
</body>
</html>
