<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k100">E</a>PİLOG</span></h2>

  <p><span class="font1">2018 yılının 7 Mayıs sabahı, deniz kıyısındaki küçük kasabanın kilisesine genç bir kadın girdi.</span></p>

  <p><span class="font1">Salonda, kürsünün önünde başını eğmiş dua eden yaşlı bir adamdan başka kimse yoktu.</span></p>

  <p><span class="font1">Az sonra duasını bitirdi adam. İsa'nın ve hemen yanında duran annesinin, tütsü dumanı içinde belirsizleşen yüzlerine gülümseyerek baktı ve haç çıkardı. Sonra arkasını döndü, kadını gördü. Gülümseyişindeki hüzün kayboldu, kollarını açtı, kucaklaştılar.</span></p>

  <p><span class="font1">"Bizi unuttuğunu düşünüyordum artık," dedi. "Kaç yıl geçti, iki mi?"</span></p>

  <p><span class="font1">Genç kadın, adamın siyah giysilerine sinmiş kokuyu bir solukta içine çekti.</span></p>

  <p><span class="font1">"Daha eve uğrayıp babamı bile görmedim, trenden iner inmez buraya geldim," dedi.</span></p>

  <p><span class="font1">Sırt çantasından bir şişe çıkarıp yaşlı adama verdi. Sıralara oturdular.</span></p>

  <p><span class="font1">"Grappa," dedi. "Bir köy istasyonundan aldım, ev yapımı."</span></p>

  <p><span class="font1">Yaşlı adam şişeyi ışığa tuttu, yeşil camın içinde oynaşan pırıltıları izlerken mırıldandı.</span></p>

  <p><span class="font1">"Bir günah işlediysen, Tanrı seni şu anda bağışladı."</span></p>

  <p><span class="font1">Kalkıp kürsünün arkasına gitti, az sonra iki fincan kahveyle döndü. İki yıldır kasabada neler olup bittiğini anlatmaya başladı&nbsp;kadına. Sesi vitrayların renklerine, mermer sütunların çıplaklığına karıştı.</span></p>

  <p><span class="font1">Yarım saat kadar sonra, kürsünün yanındaki kapılardan biri açıldı. Beyazlara bürünmüş iki genç çıktı kapıdan, orgun bulunduğu yükseltiye doğru yürüdüler.</span></p>

  <p><span class="font1">"Gerçekten bir günah işledim," dedi kadın.</span></p>

  <p><span class="font1">Fısıldayarak konuşuyordu. Yaşlı adamın yüzü asıldı, grappa&nbsp;</span><span style="text-indent: 0.4in;">şişesini kucağına koydu.</span></p>

  <p><span class="font1">"Anlatmak istersen bölmeye geçebiliriz," dedi.</span></p>

  <p><span class="font1">"Hayır, burada da anlatabilirim."</span></p>

  <p><span class="font1">İyice sokuldular birbirlerine. Adam başını önüne eğdi.</span></p>

  <p><span class="font1">"Dinlemeye hazırım," dedi.</span></p>

  <p><span class="font1">İki genç orgun tuşlarına dokundular. İsa soluğunu tutmuştu, müziğin geçmişi yeniden yaşatan büyüsüne kapılmış gibi duruyordu çarmıhında. Kadının dudakları titriyordu. Tek bir sözcük&nbsp;döküldü ağzından.</span></p>

  <p><span class="font1">"Öldürdüm," dedi.</span></p>

  <p><span class="font1">Yaşlı adam haç çıkardı. Başını kaldırıp kadının yüzüne bakmak istedi ama beceremedi.</span></p>

  <p><span class="font1">"Biri kızı olduğumu sanıyordu," diye sürdürdü kadın. "Suçsuz bir adam da vardı aralarında. Sonra bir başkası."</span></p>

  <p><span class="font1">Fısıltısı yüksek tavanda yankılanıyor, sonra bir kuş çığlığı olup düşüyordu döşemeye. İsa müziği dinliyordu; sonsuzluğun&nbsp;içindeki evinde, çarmıhında...</span></p>

  <p><span class="font1">"O bana âşık olmuştu... Yapamadım, başka biri halletti onu."</span></p>

  <p><span class="font1">Yaşlı adam söylediklerinden hiçbir şey anlamıyordu artık. Pencereden dışarı bakıyor, kucağındaki şişeyi okşuyordu. Gözyaşlarını silmesi için mendilini verdi kadına. Sonra elinden tutup&nbsp;ayağa kaldırdı onu. Grappa şişesi yere düştü, parçalandı; birbirlerine sarıldılar. Duyulur duyulmaz bir sesle mırıldandı adam:</span></p>

  <p><span class="font1">"Tanrı bağışlayıcıdır," dedi.</span></p>
</body>
</html>
