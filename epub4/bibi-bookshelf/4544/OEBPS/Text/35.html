<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><span class="font1"><a id="k35">O</a>TUZ BEŞİNCİ GÜN</span></h2>

  <p><span class="font1">Saat sabahın dördü.</span></p>

  <p><span class="font1">Kafam karmakarışık...</span></p>

  <p><span class="font1">Bir düş gördüm ben, artık ölüme inanıyorum.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Akşam yemeğinden sonra, Sematyen ve Yakop ayrı köşelere çekilip kitap okumaya başlamışlardı. Odama girip yazı yazmak&nbsp;ya da bir şey okumak istemiyordu canım. Bir ara, Sirene'ye gidip&nbsp;Lethe'yi ve Vincent'i görmek geçti aklımdan. Yol gözümde büyüdü. Ayrıca korktum. Sonra çok gülünç buldum korkumu. Bir ölüyü kim korkutabilir ki? Ama yine de gitmekten vazgeçtim. Vincent’in çağrısı olmaksızın Sirene'ye gitmenin pek yakışık almayacağını düşündüm. Salonda bir koltuğa uzandım ve Yakop'la Sematyen'i izledim sıkıntı içinde.</span></p>

  <p><span class="font1">"Ben gidiyorum," dedim sonra.</span></p>

  <p><span class="font1">"Güle güle," dedi Yakop.</span></p>

  <p><span class="font1">Sematyen, okuduğu kitaptan başını bile kaldırmadı.</span></p>

  <p><span class="font1">Bisiklete atlayıp şehir merkezine gittim. Boş sokaklarda, ıslık çalarak dolaşmaya başladım. Bir süre Posta Sarayı'nın önünde durdum. Sonra yeniden pedala bastım, sokak aralarından kuzeye&nbsp;yöneldim. Sonra geri döndüm, yeniden Posta Sarayı'nın önünden&nbsp;geçtim. Bu kez durmadım. Sekizinci caddeye çıktım.</span></p>

  <p><span class="font1">Geceyarısıydı, Posta Meydanı'ndaki saatin sesini duyduğumda pedal çevirmeyi bırakıverdim. Adlandıramadığım bir şey, bir duygu durmamı emretmişti sanki. Terden sırılsıklam olmuştum,&nbsp;yorulmuştum. Sağ ayağımı kaldırıma dayayıp çevreme bakındım.</span></p>

  <p><span class="font1">Birden, önünde durduğum vitrinin camında bir pırıltı gördüm. Bir şey hareket etmişti sanki orada. Sonra buna, ayışığının&nbsp;</span><span style="text-indent: 0.4in;">saatime yansımasının neden olduğunu anlayıp rahatladım. Ama bir süre daha gözlerimi vitrinden ayıramadım. Saatimin pırıltısı&nbsp;cama yansımıyordu artık, vitrin boş ve karanlıktı. Sonra başka bir&nbsp;şeyi fark ettim. Başka bir ışıltı... Bisikletten inip vitrine doğru yürüdüm. İçi su dolu bir akvaryum vardı vitrinde, ışıldayan şey akvaryumun içindeki taşlardı. Nerede olduğumu anladım. Son yemeğimi yediğim restorandı burası!</span></p>

  <p><span class="font1">İçimde, içeri girip bakma isteği uyandı. Kapıyı ittim, ışığı yaktım.</span></p>

  <p><span class="font1">Hiçbir şey değişmemişti. Yemek salonunu baştanbaşa adımladım. Tuvaletlerin bulunduğu bölüme girdim.</span></p>

  <p><span class="font1">Kılıçbalığı resmi yırtıktı. Ama resmin renkleri değişmişti sanki. Canlı mavi pastele dönüşmüştü. Ya da bana öyle geliyordu. Dışan çıkarken, tuvaletin duvarında başka bir şey daha gördüm. Küçük, yeşil bir kare, zemini kadifeyle kaplı bir kutu. Ve&nbsp;içinde beyaz bir kelebek ölüsü!</span></p>

  <p><span class="font1">Çarmıha gerilmiş gibi duruyordu karşımda. Daha önce, orada böyle bir şeyin olmadığından emindim. Yalnız öldüğüm gece değil, daha önceleri de gelmiştim bu restorana. Tuvalete defalarca&nbsp;girmiştim ama kelebeği hiç görmemiştim.</span></p>

  <p><span class="font1">Salonda bir masaya oturdum. Tezgâhın üstünde bir bardağa ilişti gözüm. Bu da şaşırtıcıydı. Son gördüğümde, tezgâhta bir&nbsp;şey olmadığını çok iyi hatırlıyordum.</span></p>

  <p><span class="font1">Kalkıp bardağı aldım. Temizdi. İçkilerin bulunduğu dolaptan bir şişe şarap çıkardım, bardağı doldurup yeniden masaya oturdum.</span></p>

  <p><span class="font1">Bütün bunları tam bir irade açıklığıyla yaptığımı söylemem çok güç. Davranışlarımı, can sıkıntısına benzer garip bir duygu&nbsp;yönlendiriyordu. Bilincim yerindeydi. Işıkları söndürüp mum yakarken, bardağımdaki şarabı tazelerken, ne yaptığımı biliyordum.&nbsp;Normal olmayan şey, bir an sonra ne yapacağımı kestiremiyor olmamdı. İstesem, benliğimle arama ince bir perde çeken o tuhaf&nbsp;duyguya karşı koyabilirdim, ama karşı koymuyordum. Davranışlarım, anlamını bilmediği bir ayinin gereklerini yerine getiren birinin davranışları gibiydi. Tedirgindim ama aynı şeyleri hayatım&nbsp;boyunca her gün yapmıştım sanki...</span></p>

  <p><span class="font1">Şişenin yansından çoğunu içmiştim. Bakışlarımın akvaryuma kaydığını hatırlıyorum. Yine aynı ışıltıyı görür gibi oldum orada. Ayaklarımdan göğsüme doğru soğuk bir ürperti yükseldi.&nbsp;Bardağı elimden bıraktım.</span></p>

  <p><span class="font1">Titrediğimi düşünüp ellerime baktım. Hayır, ellerimin görünüşünde bir olağanüstülük yoktu. Titremiyorlardı.</span></p>

  <p><span class="font1">Akvaryumun içindeki ışıltının hareket ettiğini fark ettim. Hızla hareket ediyordu; küçük titreşimlerle... Bir rüzgâr gülü gibi, bir pervane gibi... Kanat çırpar gibi...</span></p>

  <p><span class="font1">Gözlerimi ayıramıyordum artık ondan, sonsuza dek öyle kalıp ışıltıyı izlemek istiyordum.</span></p>

  <p><span class="font1">Birden, bir başkası belirdi. Bir başka ışıltı... Önce küçük bir nokta halindeydi. Sonra biraz büyüdü. O da, diğeri gibi akvaryumun içinde dolaşıp duruyordu. Bu ikincinin kanatlarını seçebiliyordum artık. Bembeyazdı, parlaktı, üstündeki siyah halkaların&nbsp;içi fosforluymuş gibi yanıyordu. Ve renklerini ayırt edemeyeceğim kadar gözalıcıydılar.</span></p>

  <p><span class="font1">Bir başkası daha çıktı ortaya... Hareketlerini izleyemiyordum artık. Onun rengi gece mavisiydi, kanadında yine siyah halkalar&nbsp;vardı.</span></p>

  <p><span class="font1">Oradan oraya uçuşuyorlardı. Bir anda çoğalmışlardı. Onlarca olmuşlardı, yüzlerce olmuşlardı, akvaryumdan çıkıp salonun içine doluşuyorlardı. Masamın üstüne, ellerime, burnuma, hatta göz&nbsp;kapaklarıma konup kalkıyorlardı. Yüzlerini görüyordum. Hepsi&nbsp;de güleç yüzlüydüler. Sesleri çıkmıyordu ama şarkı söylüyor gibiydiler. Boğuluyordum sanki aralannda. O kadar çoktular...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Uyandığımda, tuvaletin karo döşemesinin üstünde buldum kendimi. Uzanmış yatıyordum. Yerler yeni paspaslanmış gibiydi. Belki de cilalanmıştı, taşların parlaklığı gözalıcıydı.</span></p>

  <p><span class="font1">Ayağa kalktım. Ceketim masada kalmıştı. Tuvaleti temizleyenlerin beni niye uzandığım yerden kaldırmadıklarını düşünüp kendi kendime söylendim. Kusup tuvaleti kirlettiğim için bana&nbsp;kızmışlardı belki. Fermuarımı kapayıp salona çıktım.</span></p>

  <p><span class="font1">O sırada, henüz hiçbir şey anımsamıyordum. Ne o geceyi, ne&nbsp;</span><span style="text-indent: 0.4in;">de daha öncesini. Salonda önce bir masaya, sonra da tezgâha çarpınca aklım başıma gelir gibi oldu. Salonun ışıkları yanmıyordu. Yanmaları gerekiyor mu, diye sordum içimden. Bir masada oturduğumuzu anımsadım. Beyaz şapkalı bir adam vardı; Aşçı'yı hatırladım... Sonra Kore'yi, Essau'yu ve Giron'u... Birinin son anda&nbsp;işi çıkmış, yemeğe gelememişti. Bir kadındı. Evet, Evita’ydı.&nbsp;Elektrik düğmesine bastım, salon aydınlandı.</span></p>

  <p><span class="font1">İçimde bir ses, bu ânı daha önce yaşadığımı söylüyordu. Birden kelebekleri anımsadım. Ölü kelebekleri... Ölümü düşündüm. Kendi ölümümü... Düşümde öldüğümü görmüştüm. Sematyen&nbsp;adında bir kaçıkla tanışmış, Sirene'ye gitmiş, Lethe'yi öpmüştüm.&nbsp;Restoranın dışına attım kendimi.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Temiz hava iyi geldi. Caddenin görünümü içimi rahatlatmıştı. Işıl ışıldı cadde. Vitrinler, pencereler, her yer ışıl ışıldı.</span></p>

  <p><span class="font1">Bir klakson sesiyle irkildim. Hızla bir otomobil geçti önümden. Onun arkasından bir tane daha... Ve sonra bir tane daha... Durmadan otomobiller geçiyordu.</span></p>

  <p><span class="font1">"Dirildim!" diye bağırdım...</span></p>

  <p><span class="font1">Her şey bir düştü. Her şey bir düş olmalıydı...</span></p>

  <p><span class="font1">Eve dönmek için bir taksi çevirmek istedim. Geçen taksilerden birine işaret ettim ama durmadı. Sonra, başka bir araba, çağırmadığım halde durdu yanımda. Özel bir arabaydı bu, taksi değildi. Biri, pencereden başını çıkardı. Bir kadındı. Gülümsüyordu. Evita'ydı...</span></p>

  <p><span class="font1">"Haldun, atlasana!" dedi.</span></p>

  <p><span class="font1">İnanamıyordum bu olanlara. Daha önce yaşadıklarım gerçekten düş müydü; yoksa asıl düş olan, içinde bulunduğum durum muydu, bilemiyordum bunu. Ama yaşıyor olduğuma inanmamı&nbsp;sağlayacak pek çok neden vardı ortada; ışıklar, otomobiller, şehrin gürültüsü, Evita...</span></p>

  <p><span class="font1">Arabaya bindim, emniyet kemerini bağladım.</span></p>

  <p><span class="font1">"Çok kötü sarhoş olmuşsun!" dedi Evita. "Kore telefonla aradı beni. Seni almamı istedi."</span></p>

  <p><span class="font1">"Evet, galiba fazla kaçırdım," dedim.</span></p>

  <p><span class="font1">Kahkahalar atmamak için, Evita'ya sarılıp kucaklamamak için kendimi zor tutuyordum.</span></p>

  <p><span class="font1">"Onlar nerede?" dedim.</span></p>

  <p><span class="font1">"Aşçı da sarhoş olmuş," dedi. "Kore beni aradığında Aşçı'nın arabasıyla çıkmak üzerelerdi."</span></p>

  <p><span class="font1">"Nereye gittiler peki?"</span></p>

  <p><span class="font1">Evita ters ters yüzüme baktı.</span></p>

  <p><span class="font1">"Ne bileyim? Önce Aşçı'yı evine bırakacaklar herhalde. Sonra da eve dönerler, merak etme!"</span></p>

  <p><span class="font1">Babası öldükten sonra, Kore'nin bizde kaldığını hatırladım.</span></p>

  <p><span class="font1">"Peki, beni niye almamışlar ki?" dedim.</span></p>

  <p><span class="font1">Evita, kızgınlığını iyice belli etti bu kez.</span></p>

  <p><span class="font1">"Ne oluyor sana Haldun?" dedi. "Tuhaf tuhaf sorular sorup durmasana! Şu haline bak, bir de seni mi taşısınlar? Tuvalette kusup sızmışsın, uyandıramamışlar."</span></p>

  <p><span class="font1">Bir yandan seviniyordum ama bir yandan da korkunç bir kuşkuyla tutuşuyordu içim...</span></p>

  <p><span class="font1">Essau'nun, böylesine sıkıntılı günler yaşarken beni yalnız bırakmış olmasını anlayamıyordum. Essau bıraksa, Kore bırakmazdı. Tamam, bana bir sevgili olarak bir türlü ısınamamıştı, ama gerektiğinde güvenliğim için herhalde bir şeyler yapardı.</span></p>

  <p><span class="font1">"Tuvalet tertemizdi!" dedim, Evita'ya dönüp.</span></p>

  <p><span class="font1">Yanıt vermedi. Direksiyonu çevirip sahil yoluna döndü. Oysa eve gitmek için Grande'ye çıkmalıydık...</span></p>

  <p><span class="font1">Birden frene bastı, arabayı kumsala sürdü. Başım ön cama çarptı önce. Sonra, geriye doğru hızla savruldum. Sola döndüğümde, göğsüme bir tabancanın dayalı olduğunu gördüm.</span></p>

  <p><span class="font1">Evita hiçbir şey söylemedi. Göz gözeydik. Tetiği çekti...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Uyandığımda masadaydım.</span></p>

  <p><span class="font1">Kelebekler gitmişti.</span></p>

  <p><span class="font1">Şarap şişesi boştu.</span></p>

  <p><span class="font1">Dışarı çıktım. Bisikletime bindim.</span></p>

  <p><span class="font1">Nereye gideceğimi biliyordum... Grande Caddesi, 204 numara... Doktor Sematyen'in evi; her türlü anlayış, anımsama ve bilinç uyanışı için ücretsiz hizmet...</span></p>
</body>
</html>
