<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k30">O</a>TUZUNCU GÜN</span></h2>

  <p><span class="font1">Günlük yazmaya iki gün ara verdim.</span></p>

  <p><span class="font1">Buralarda değildim.</span></p>

  <p><span class="font1">Sihirli bir rüzgâr esti ve önüne katıp sürükledi beni. Kendime geldiğimde, bütün sıkıntılarımdan kurtulmuş gibiydim.</span></p>

  <p><span class="font1">İki gün boyunca serserilik yaptım. Vincent’in deyimiyle, "eğlendim". Poker oynadım, içki içtim, nefis yemekler yedim ve olağanüstü bir kadınla tanıştım.</span></p>

  <p><span class="font1">Bu arada, evimize bir konuk geldi. Taze bir ölü. Adı Yakop.</span></p>

  <p><span class="font1">Dün gece geç saatte, iki günlük gezimin sonrasında eve döndüğümde, salonda bir gencin oturduğunu gördüm. Şaşırdım tabii, daha önce hiç görmemiştim onu.</span></p>

  <p><span class="font1">"Doktor Sematyen nerede?" dedim.</span></p>

  <p><span class="font1">"Az önce yatıp uyudu. Ama sizin geleceğinizi söylemişti," dedi.</span></p>

  <p><span class="font1">Dili biraz bozuktu. Oturduğu koltuktan kalkıp saygıyla gülümseyerek elini uzattı.</span></p>

  <p><span class="font1">"Benim adım Yakop."</span></p>

  <p><span class="font1">On beş on altı yaşlarında, fazlasıyla uysal bir çocuk Yakop. Daima gülümsüyor. Her zaman bir şeyler yapmak, bir işe yaramak istiyor. Bu sabah kahvaltıyı o hazırlamış. Sonra, öğle yemeğini de o hazırladı. Doğrusu, Doktor'un da, benim de çok hoşumuza gitti bu.</span></p>

  <p><span class="font1">Yakop'a kimliğiyle ilgili bir şey sormadım daha. Doktor da bir şey anlatmadı. Hiç yalnız kalamadık onunla, Yakop'un yanında da sormak istemedim. Kahvaltıdan sonra onlar şehir turuna&nbsp;çıktılar. Öğle yemeğinden sonra yine çıktılar ve şu ana kadar hâlâ&nbsp;dönmediler.</span></p>

  <p><span class="font1">Sematyen'i, iki gün önce bıraktığımdan farklı bulduğumu söylemeliyim. Sabahleyin gülümseyip duruyordu. Yakop'un gülüşü bulaşmıştı sanki yüzüne. Aynca, gözlerinde hüznün özel&nbsp;ışıltısı parlıyordu. Kahvaltıda, yolculuğumun nasıl geçtiğini sordu. Çok eğlendiğimi söyledim.</span></p>

  <p><span class="font1">"Bundan sonra, Sirene'ye sık sık gideceğim," dedim.</span></p>

  <p><span class="font1">Güldü.</span></p>

  <p><span class="font1">"İlk günlerimde, her hafta sonu Sirene’ye giderdim," dedi.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">İki gün önce, her zamanki gibi öğleye doğru uyanmıştım. Sematyen, pencerenin önünde oturmuş, gömleğinin düğmesini dikiyordu. Gözlüğünün üstünden baktı.</span></p>

  <p><span class="font1">"Kahvaltı hazırlayacaksan bana da bir şeyler getir!" dedi.</span></p>

  <p><span class="font1">Kahvaltısını getirip masaya bıraktım.</span></p>

  <p><span class="font1">"Otur!" dedi.</span></p>

  <p><span class="font1">Oturdum. Gömleği dizlerinin üstüne koydu.</span></p>

  <p><span class="font1">"Sıkıntılarının olduğunu biliyorum," dedi.</span></p>

  <p><span class="font1">Doğrusu ondan böyle bir incelik beklemiyordum.Yöntemi bu değildi Sematyen'in. Bir sorundan söz edeceksek, konuya hiçbir&nbsp;zaman doğrudan girmez, sorunlarımla ilgilense bile, ilgilendiğini&nbsp;kesinlikle belli etmezdi. Bu yüzden şaşırdım, yanıt veremedim&nbsp;ona. Anladığım kadarıyla yanıt vermemi de beklemiyordu zaten.&nbsp;Aynı ciddi ses tonuyla sürdürdü:</span></p>

  <p><span class="font1">"Vincent geldi," dedi.</span></p>

  <p><span class="font1">Vincent'in gelmesiyle sıkıntılarım arasında bir bağ kurmaya çalıştıysam da başaramadım. Vincent'e ilk görüşte ısınmıştım&nbsp;ama onu yeniden görecek olmam, ölüm acımı dindirmeye, sorularımı yanıtlamaya yetecek kadar büyük ve önemli bir olay değildi.</span></p>

  <p><span class="font1">"İyi," dedim, "şu senin konferans raporlarını almaya gelmiştir herhalde."</span></p>

  <p><span class="font1">"Hayır, seni almaya geldi. Ona senden söz etmiştim. Ölü kelebeklerin dansını görme olanağının olup olmadığını sormuştum. Olabileceğini söyledi..."</span></p>

  <p><span class="font1">Susup kaldım.</span></p>

  <p><span class="font1">Öldüğüm günden beri bir kelebek lafıdır gidiyordu ama, ne olduğunu tam olarak kavrayamadığım bu gizemli durum, artık rahatsız etmeye başlamıştı beni. Birden, içi çay dolu bardağım masanın üstünden kayıp yere düştü, ikimiz de hiçbir harekette bulunmadık.</span></p>

  <p><span class="font1">"Vincent az sonra gelip seni alacak, iki günlük bir tatile çıkacaksın," dedi Sematyen.</span></p>

  <p><span class="font1">Kendimi toparlamaya çalıştım.</span></p>

  <p><span class="font1">"Dansa mı gideceğiz?" diye sordum.</span></p>

  <p><span class="font1">Ne demek istediğimi anlamıştı. Kelebeklerden söz ettiğimi biliyordu ama oralı olmadı.</span></p>

  <p><span class="font1">"Olabilir,” dedi, "istersen dans da edebilirsin, Sirene eğlenceli bir yer, kadınları da iyi dans eder...”</span></p>

  <p><span class="font1">"Ölü kelebeklerle dansetmekten iyidir," diye geçirdim içimden.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Vincent geldi. Üstünde, ilk karşılaştığımız günkü giysileri vardı; kalın bir palto ve yün bir pantolon... Deri başlığını elinde tutuyordu bu kez. Salona girince, Sematyen'e selam bile vermeden bana&nbsp;yöneldi.</span></p>

  <p><span class="font1">"Hazır mısın delikanlı?" dedi.</span></p>

  <p><span class="font1">Başımı salladım, eşyalarımı almak için odama girdim.</span></p>

  <p><span class="font1">Evden ayrıldığımızda saat ikiye geliyordu. Bisikletlerimize bindik ve yola çıktık.</span></p>

  <p><span class="font1">Kaç köy, kaç kasaba geçtiğimizi şu an hatırlamıyorum. Akşamın sekizine kadar pedal çevirdik. Yol boyunca hiç konuşmadı Vincent. Ne zaman gözucuyla ona baktıysam, gözlerini kısarak&nbsp;dikkatle yolu izlediğini gördüm. Saat sekizde, sahilde, küçük bir&nbsp;marketin bulunduğu yerde durduk.</span></p>

  <p><span class="font1">"Acıktıysan içerden bir şeyler al, ben biraz kestireceğim," dedi.</span></p>

  <p><span class="font1">Marketteki buzdolabından bir şişe kokakola aldım. Kıyıda bir taşın üstüne çöküp, yavaş yavaş bastıran gece karanlığının ve&nbsp;denizin hüzün verici sessizliğine bıraktım kendimi. Öldükten&nbsp;sonra, Crotone’den ilk kez bu kadar uzaklaşmıştım. Birdenbire,&nbsp;yolculuk düşünceleri uyandı kafamın içinde. Sonsuza dek Sematyen'in yanında kalamayacağımı düşündüm. Başka yerlere gidebileceğimi... Doğduğum şehre, annemin evine, ya da daha önce hiç&nbsp;</span><span style="text-indent: 0.4in;">bulunmadığım bir başka yere, doğuya, batıya, kuzeye...</span></p>

  <p><span class="font1">Kola şişesini suya attım. Taşlara çarpıp parçalandı.</span></p>

  <p><span class="font1">Vincent saat onda uyandı. Bisikletlerimize atladık, yeniden yola koyulduk.</span></p>

  <p><span class="font1">Gittiğimiz yeri söylemiyordu. Bildiğim bir tek şey vardı; Sirene... Bir saat daha yol aldık. Vincent’in suskunluğu sürüyordu. Bir ara ıslık çalmaya başlayınca yüreklendim. Beni nasıl eğlendireceğini sordum ona.</span></p>

  <p><span class="font1">"Herkes nasıl eğleniyorsa öyle!” dedi.</span></p>

  <p><span class="font1">Sahil yolundan ayrılıp batıya yöneldik.</span></p>

  <p><span class="font1">"Herkes nasıl eğleniyor?" dedim.</span></p>

  <p><span class="font1">Bisikletlerimiz iyice yaklaşmıştı birbirine. Küçük römorkuna çarpmamak için biraz geriledim.</span></p>

  <p><span class="font1">"Sen hiç eğlendin mi?" diye sordu.</span></p>

  <p><span class="font1">"Herhalde eğlenmişimdir,” dedim. "Dans partilerinde, Noel partilerinde, doğum günü partilerinde...”</span></p>

  <p><span class="font1">"Hep partilerde mi?"</span></p>

  <p><span class="font1">"Galiba. Sen nasıl eğlenirsin peki?"</span></p>

  <p><span class="font1">"Birçok biçimde... insanın eğlenmesi kadar kolay bir şey var mı? Kumar, kadın, içki, ot..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Sabaha karşı saat üçte küçük bir köye girdik.</span></p>

  <p><span class="font1">"Geldik!" dedi Vincent.</span></p>

  <p><span class="font1">Bisikletlerimizden indik. Hafif eğimli bir patikadan, bir tepeyi tırmanmaya başladık. Tepenin üstünde, patikanın sonunda, bütün pencereleri aydınlık, iki katlı, upuzun bir bina vardı, içerden müzik sesi geliyordu.</span></p>

  <p><span class="font1">"Burası bir eğlence merkezi mi?" diye sordum.</span></p>

  <p><span class="font1">"Hayır!” dedi. "Burası bir kumarhane. Aynı zamanda bir meyhane, aynı zamanda bir kerhane, ama kesinlikle eğlence merkezi değil... Bu tür ifadeler kullanmayı Doktor Sematyen öğretmiş olamaz sana! Ne demek eğlence merkezi?"</span></p>

  <p><span class="font1">Yirmi yaşlarında bir genç kapıda karşıladı bizi. Vincent, iki sessiz oda istediğini söyledi. Çocuk önümüze düştü.</span></p>

  <p><span class="font1">Girişte, sağdaki kapı geniş bir salona açilıyordu.</span></p>

  <p><span class="font1">"Burası kumarhane," dedi Vincent.</span></p>

  <p><span class="font1">Merdiveni çıkınca, iki kat arasında bir kapı daha gördük.</span></p>

  <p><span class="font1">"Burası restoran," dedi, "yemekler ve içkiler harikadır."</span></p>

  <p><span class="font1">İkinci kata çıktık. Karşılıklı odaların sıralandığı dar bir koridor boyunca yürümeye başladık. "Burası da genelev olmalı," dedim içimden.</span></p>

  <p><span class="font1">"Burası da kerhane!" dedi Vincent.</span></p>

  <p><span class="font1">Bize yol gösteren genç, koridorun sonunda, yanyana iki odanın kapısını açtı ve yanımızdan ayrılırken yiyecek bir şey isteyip istemediğimizi sordu. Vincent, yorgun olduğunu, yatacağını söyledi. Ben de istemedim.</span></p>

  <p><span class="font1">Odam güzeldi. Güzel de ne demek? Harikaydı! Ortada, neredeyse beş kişilik yuvarlak bir yatak duruyordu. Kırmızı kadife perdeler, küçük bir ceviz masa, büyük bir ceviz gardrop ve ortadaki sehpanın üstündeki içki şişelerinin yanında bir kap dolusu&nbsp;buz... Ve bir şey daha... Yatağın bulunduğu yerde, duvarda, kutulara hapsedilmiş dört ölü kelebek!</span></p>

  <p><span class="font1">Bir süre pencereden dışarı baktım. Sonra yatağa uzandım. Kelebekleri düşünürken uyuyakalmışım.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Öğleyin, Vincent’in sesiyle uyandım.</span></p>

  <p><span class="font1">Giysilerimi üstüme fırlatıyor, bağırıyordu.</span></p>

  <p><span class="font1">"Kalk! Hemen giyin!"</span></p>

  <p><span class="font1">Dediğini yaptım. Söze dökülmeyen, üstü kapalı bir anlaşma vardı aramızda. Nedense, güveniyordum Vincent'e. O emredecekti, ben yapacaktım. Fazla soru sormayacaktım, yalnızca emirlerini yerine getirecektim. Nedenini bilmiyordum ama Vincent'in&nbsp;beni anladığını düşünüyordum.</span></p>

  <p><span class="font1">"Ölüm ânımı hatırlamama yardım eder misin?" diye sordum, restorana girerken.</span></p>

  <p><span class="font1">Bu sorumdan hoşlanmadı. Yanıtlamadı bile... Eliyle boş masalardan birini gösterdi. Oturduk.</span></p>

  <p><span class="font1">"Burada herkes gönüllü çalışır," dedi. "Şu gördüğün garsonlar, aslında buranın müşterileridir. Yarın, akşam yemeğinden sonra, mutfakta çalışacağız biz de..."</span></p>

  <p><span class="font1">Siparişlerimizi verdikten sonra, cebinden bir kitap çıkarıp masanın üstüne koydu.</span></p>

  <p><span class="font1">"Bu benim hayat hikâyem," dedi. "Doktor Sematyen'e beni tanımadığını söylemişsin. Doğrusu şaşırmadım. Ayrıca sevindim&nbsp;de... Unutulmuş olmak hoş bir duygu. İnsana güven veriyor."</span></p>

  <p><span class="font1">Yemek sırasında, hakkımdaki düşüncelerini anlattı bana. Zayıf bir insan olduğumu söyledi. Ama bunun için kaygılanmamalıymışım. Kendisi de zayıf biriymiş ve halinden hiç de şikâyetçi değilmiş.</span></p>

  <p><span class="font1">Burcumu bilip bilmediğini sordum. Güldü.</span></p>

  <p><span class="font1">"Peki," dedim, "nasıl böyle kesin yargılarla konuşabiliyorsun?"</span></p>

  <p><span class="font1">Masanın üstündeki kitaptan rastgele bir sayfa çevirip önüme uzattı.</span></p>

  <p><span class="font1">"Ben düşünürüm," dedi. "Doğa, eşyalar, insanlar üstüne düşünürüm. Bu benim mesleğim."</span></p>

  <p><span class="font1">Kitabın açık sayfasına baktım.</span></p>

  <p><span class="font1">"Ne görüyorsun?" dedi.</span></p>

  <p><span class="font1">Kirli, kara bir çift postal resmi vardı karşımda.</span></p>

  <p><span class="font1">"Pabuçlar!" dedim.</span></p>

  <p><span class="font1">"Tarif edebilir misin onları, neye benziyorlar?"</span></p>

  <p><span class="font1">"Pabuca benziyorlar herhalde."</span></p>

  <p><span class="font1">"Gerçekten de pabuca benziyorlar. Ama adlarını söyle demedim, tarif et dedim!"</span></p>

  <p><span class="font1">"Peki... Ayakkabı, insanların yürürken rahat etmek için kullandıkları bir eşyadır..."</span></p>

  <p><span class="font1">"İfaden çok başarılı! Adres tarifi gibi. Artık bir pabucun ne olduğunu ben de biliyorum ama o resimde ne olduğunu hâlâ bilmiyorum."</span></p>

  <p><span class="font1">Tabloya uzun uzun baktım bu kez. Ne söylememi istediğini anlar gibi olmuştum. İki pabuç... Birbirlerine sokulmuşlardı.&nbsp;Bağları çözüktü. Kader ortağıydılar ama yalnızdılar. Üzgündüler&nbsp;ama vurdumduymazdılar. Sakindiler ama başkaldıran bir yanları da vardı.</span></p>

  <p><span class="font1">"Domuz derisi bunlar!" dedim.</span></p>

  <p><span class="font1">"Aferin!" dedi Vincent. "Devam et!"</span></p>

  <p><span class="font1">"Ne bileyim, birbirlerine sokulmuş iki kedi yavrusuna benziyorlar."</span></p>

  <p><span class="font1">Bu kez neşeyle güldü. Yüzündeki yüzlerce kırışığı ilk kez gördüm.</span></p>

  <p><span class="font1">"Şimdi oldu!" dedi. "Çünkü onlar canlı. Benim amacıma hizmet ediyorlar."</span></p>

  <p><span class="font1">"Estetik mi bu amaç? Bu işlerden pek anlamam ama..."</span></p>

  <p><span class="font1">Kitabı kendine doğru çevirdi.</span></p>

  <p><span class="font1">"Çok basit!" dedi. "Her insan bir çift pabucun içine sığar.”</span></p>

  <p><span class="font1">Yemekten sonra köye inip dolaştık. Dönüşte, yanımızdan bir otomobil geçti hızla. Vincent, hiç beklemediğim bir şey yaptı o&nbsp;an. Saldırdı otomobile... Elinde kuru bir dal vardı. Açık pencereden sürücüye doğru, küfrederek savurdu onu.</span></p>

  <p><span class="font1">"Saçmalık!" dedi.</span></p>

  <p><span class="font1">Otomobil için mi söylemişti bunu, yoksa kendi davranışı için mi, anlayamadım.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Akşam yemeğinden sonra bulaşık yıkarken, kumarhaneye girmeden önce terasta otururken, defalarca kelebekleri sormak istedim Vincent'e. Soramadım ama. Cesaret edemedim.</span></p>

  <p><span class="font1">Geceyarısına doğru, mutfaktaki işimizi bitirip odalarımıza çıktık, giysilerimizi değiştirip kumarhaneye indik.</span></p>

  <p><span class="font1">"Ne kadar oynayacaksın?" dedi Vincent, kapıda.</span></p>

  <p><span class="font1">"Ne bileyim?" dedim. "Ne oynayacağız?"</span></p>

  <p><span class="font1">"Ne istersen... Ne kadar oynarsın?"</span></p>

  <p><span class="font1">"Ne önemi var ki, nasılsa ortada para yok! Sen ne kadar oynarsan, ben de o kadar oynarım, iyi mi?"</span></p>

  <p><span class="font1">Altmış marka istedi gişedeki adamdan. Marka kutusunu aldı, içinden on marka çıkarıp bana verdi.</span></p>

  <p><span class="font1">"Bu kadar oynayacaksın!" dedi.</span></p>

  <p><span class="font1">"Olur," dedim.</span></p>

  <p><span class="font1">Bir görevli yanımıza geldi. Poker oynamak isteyip istemediğimizi sordu. Vincent, başıyla olumladı. Görevlinin peşinden yürüdük. Salondaki masalar doluydu. Hemen hemen herkesle selâmlaştı Vincent.</span></p>

  <p><span class="font1">Girişteki masada poker oynuyorlardı. Terasa bakan bölümde, iki büyük bakara masası duruyordu. Çevrelerini saran insanlar,&nbsp;heyecanla birbirlerine sokulmuşlardı.</span></p>

  <p><span class="font1">Görevli, salonun loş bir köşesinde, küçük bir masaya oturttu bizi. Diğer oyuncularla tanıştık. Kimi, nazikçe ayağa kalkıp elimizi sıktı, kimi de oturduğu yerden gülümsemekle yetindi.</span></p>

  <p><span class="font1">İki kadın oyuncu vardı masada. İkisi de gençti. Sanşın olan Vincent'in karşısındaydı, esmer ve daha zayıf olansa benim yanımda... Bir de, yaşlı bir adam ve iki kadının arasında oturan neredeyse çocuk yaşta bir genç vardı.</span></p>

  <p><span class="font1">Bir görevli, oyun kâğıtlarını dağıtmaya başladı. Önüme kapalı gelen kâğıda göz attım. Karo kızdı... Tuhaf bir oyun kâğıdıydı bu; köşelerinde rengârenk kelebek desenleri vardı. İkinciyi istedim. Diğerleri de istediler. Bu kez sinek onlusu açıldı önüme. Onlunun üstünde de aynı desenleri gördüm. Üçüncü turda pas geçtim.</span></p>

  <p><span class="font1">Bundan sonraki oyunda dört kâğıt aldım ve yine pas geçtim. Bir sonraki oyunda, Vincent iki turda rest çekti. Kimse görmedi.&nbsp;Ben ilk tura bile girmemiştim zaten. Oysa Vincent'in önündeki&nbsp;kâğıtlar ikili ve dörtlüydü. Diğerlerinin kâğıtlarında da bir şey&nbsp;yoktu ama hiç değilse Vincent'inkilerden yüksektiler.</span></p>

  <p><span class="font1">Vincent markaları önüne çekti. Benimse, elimde yalnızca iki marka kalmıştı. Borç verip veremeyeceğini sordum ona.</span></p>

  <p><span class="font1">"Hayır, gidip gişeden alabilirsin," dedi, soğuk bir ifadeyle.</span></p>

  <p><span class="font1">Gişeye gittim. Elli marka istediğimi söyledim. Gişe görevlisi, dar pencereden başını güçlükle çıkarıp bana baktı.</span></p>

  <p><span class="font1">"Bedelini biliyor musunuz?" dedi.</span></p>

  <p><span class="font1">"Hayır," dedim, "öylesine oynuyoruz biz..."</span></p>

  <p><span class="font1">"Öylesine oyun olmaz! Kaybettiğiniz her marka için, bu tesiste bir ay çalışmak zorundasınız! Kuralları bilmiyor muydunuz?"</span></p>

  <p><span class="font1">"Bilmiyordum... Ya kazananlar?"</span></p>

  <p><span class="font1">"Kazanırsanız, bu tesiste çalışmak zorunda kalmazsınız!"</span></p>

  <p><span class="font1">Elli marka önümde duruyordu. Almadım. Masaya döndüm.</span></p>

  <p><span class="font1">Vincent'in kolunun altında bir yığın marka birikmişti. Kulağına eğildim,</span></p>

  <p><span class="font1">"On ay burada mı çalışacağım?" dedim, telaş içinde.</span></p>

  <p><span class="font1">Sırtımdan ter boşanıyordu, kendimi fena halde kazıklanmış hissediyordum. Sesimi biraz yükseltmiş olmalıydım ki, Vincent&nbsp;dışında herkes bana baktı masada.</span></p>

  <p><span class="font1">Vincent, eliyle, arkasındaki sandalyeye oturmamı işaret etti. Oyun devam ediyordu. Vincent'in kapalı kâğıdını görmemiştim&nbsp;ama, açık kâğıtlarından ikisi dörtlü, biri de üçlüydü. Ve tabii,&nbsp;hepsinin üstünde kelebekler...</span></p>

  <p><span class="font1">Vincent on iki marka sürdü ortaya. Yalnızca, iki kadının arasında oturan genç gördü onu, dört markayla oyunu arttırdı.</span></p>

  <p><span class="font1">"Rest!" dedi Vincent.</span></p>

  <p><span class="font1">Delikanlı, önünde duran iki asa ve bir yediliye baktı bir süre. Sonra oyundan çekildi.</span></p>

  <p><span class="font1">Vincent bana döndü.</span></p>

  <p><span class="font1">"Huzuru, tehlikeye tercih ediyorsun," dedi.</span></p>

  <p><span class="font1">Mırıldanarak konuşuyordu. Yanıt vermedim, markaları toplamasına yardım ettim.</span></p>

  <p><span class="font1">"Ama bu o kadar kötü bir şey değildir," diye sürdürdü. "Şu var ki, her zaman her şeyin aynı kalmasını isteyecek kadar aşırıya&nbsp;kaçıyorsun."</span></p>

  <p><span class="font1">Bu sözler, Sematyen'in anlaşılmaz düşünce salgılarından da beterdi.</span></p>

  <p><span class="font1">"Ne diyorsun sen?" diye bağırdım. "Bu işten nasıl kurtulacağımı söyler misin bana?"</span></p>

  <p><span class="font1">"Git marka al!"</span></p>

  <p><span class="font1">Gittim marka aldım.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Oyun bittiğinde saat sabahın dördüydü. Zararımı gidermiş, hatta kâra geçmiştim. Vincent’in elindeyse, oyuna başlarken aldığı elli&nbsp;marka kalmıştı.</span></p>

  <p><span class="font1">Gözlüklü ihtiyar ve sanşın kadın masadan kalktılar. Bir soda ısmarladım. Koltuğuma yayılıp, öteki masalarda oturan insanları&nbsp;izlemeye koyuldum.</span></p>

  <p><span class="font1">"Aşk hakkında ne düşünüyorsun?" dedi birden, yanımdaki kadın.</span></p>

  <p><span class="font1">Oyun süresince hiç konuşmamıştı. Sesi etkileyiciydi.</span></p>

  <p><span class="font1">"Yoksa düşünmüyor musun?" dedi.</span></p>

  <p><span class="font1">Vincent'in, koltuğundan kalkıp sessizce uzaklaştığını fark ettim.</span></p>

  <p><span class="font1">"Aşk hakkında ne düşündüğünü merak ediyorum," diye üsteledi kadın.</span></p>

  <p><span class="font1">Bu soruyu nasıl yanıtlayacağımı bilemiyordum. Derin bir soluk aldım, alnımda biriken teri sildim ve anlamsız bir yanıt verdim.</span></p>

  <p><span class="font1">"Bir ölü olarak mı?" dedim.</span></p>

  <p><span class="font1">"Elbette, bir ölü olarak..."</span></p>

  <p><span class="font1">"Ölülerin aşk yapıp yapmadıklarını bilmiyorum."</span></p>

  <p><span class="font1">"Denemedin mi?"</span></p>

  <p><span class="font1">"Hayır."</span></p>

  <p><span class="font1">"Tek başına da mı denemedin? Ama becerip beceremeyeceğini kestirebilirsin herhalde, öyle değil mi?"</span></p>

  <p><span class="font1">Sustum. Yüzümde çarpık bir gülümseyişle, öylece kalakalmıştım.</span></p>

  <p><span class="font1">"Dans etmek ister misin peki?" dedi, "yoksa dans edip edemeyeceğini de mi bilemiyorsun?"</span></p>

  <p><span class="font1">Daha önce pek çok kez dans ettiğimi, ama bu konuda yetenekli olmadığımı söyledim.</span></p>

  <p><span class="font1">"Olsun," dedi. "Davranışlarının uyumlu olduğunu düşünmen yeterli! Ayaklarınla pisti adımlayacaksın, kollarınla da bana sarılacaksın. İstersen sanlmayabilirsin de tabii... Kollarını sağa sola&nbsp;sallaman bile yeter. Kimse sana dansçı demeyecek, hatta kimse&nbsp;dans ettiğini düşünmeyecek belki ama sen dans etmiş olacaksın.&nbsp;Bence, böyle bir şeyin kimseye zararı olmaz. Merak etme, sana&nbsp;da olmaz..."</span></p>

  <p><span class="font1">Terasa çıktık. Bizden başka kimse yoktu terasta. Çevremizde karanlık vardı. Yalnızca kumarhanenin ışıkları yanıyordu. Patika&nbsp;yolu seçemiyordu gözlerim. Rüzgâr da yoktu, ses de yoktu.</span></p>

  <p><span class="font1">Bir şarkı söylemeye başladı. Sesi pek güzel sayılmazdı ama çekici ve gizemliydi. Dans etmeye başladık.</span></p>

  <p><span class="font1">"Beni güzel buluyor musun?" dedi şarkıyı kesip.</span></p>

  <p><span class="font1">Yüzüne baktım. İnce, biçimli bir burnu vardı. Gözleri iriydi.</span></p>

  <p><span class="font1">Yüksek alnı, belli belirsiz elmacık kemikleri hafif bir ışıltıyla parıldıyordu.</span></p>

  <p><span class="font1">"Evet," dedim, "güzelsin."</span></p>

  <p><span class="font1">Adını söyledi sonra. Lethe... Benim adımı sordu. Kaç yaşında olduğumu, nasıl öldüğümü, öte tarafı özleyip özlemediğimi... Arada, şarkısını mırıldanmayı sürdürüyordu. Dans ediyorduk.</span></p>

  <p><span class="font1">Sonra tamamen sustu.</span></p>

  <p><span class="font1">"Oturalım mı?" dedim. "Böyle, müziksiz dans etmek biraz tuhaf geliyor bana."</span></p>

  <p><span class="font1">Gülümsedi.</span></p>

  <p><span class="font1">"Müziği duymuyor musun?" dedi.</span></p>

  <p><span class="font1">Başımı kaldırıp, olmayan seslere kulak kabarttım.</span></p>

  <p><span class="font1">"Ayak seslerinde," dedi. "Duyuyor musun şimdi?"</span></p>

  <p><span class="font1">"Hayır."</span></p>

  <p><span class="font1">"Benim adımlarımı dinle öyleyse."</span></p>

  <p><span class="font1">Gözlerine dikkatle baktım o an. Karşı koyamadığım bir güç, yüzümü onun yüzüne doğru itiyordu. Dudağımı dudaklarının arasında buldum. Kafamda baş döndürücü bir rüzgâr esmeye başladı. Sonra, uyumlu seslerin kulaklarımda art arda yankılandığını&nbsp;hissettim. Lethe, yavaşça çekti dudaklarını.</span></p>

  <p><span class="font1">"Şimdi duydun mu müziği?" dedi.</span></p>

  <p><span class="font1">Hâlâ dans ediyorduk. Ayak seslerimizden başka hiçbir şeye dikkatimi veremiyordum artık. İçimdeki melodi biraz daha açığa&nbsp;çıkmıştı. Çeşitleniyordu, çalgıları ayırt edebiliyordum. Önce yalnızca keman vardı. Sonra, çello ve klarinet de katıldılar ona. Çenemi Lethe'nin başına dayadım, birbirimize sıkıca sarıldık.</span></p>

  <p><span class="font1">Zamanın nasıl geçtiğini anlayamamıştım. Dinlenmek için terastaki koltuklara oturduğumuzda, saatim yediyi gösteriyordu.</span></p>

  <p><span class="font1">"Geçmişini özlüyorsun değil mi?" dedi.</span></p>

  <p><span class="font1">"Galiba," dedim.</span></p>

  <p><span class="font1">"Bu duygu yaratıcı yapar insanı... Özlem..."</span></p>

  <p><span class="font1">"Sen özlemiyor musun?"</span></p>

  <p><span class="font1">"Bilmiyorum. O kadar uzun zaman oldu ki..."</span></p>

  <p><span class="font1">Çantasından bir sigara çıkarıp yaktı. Bir süre, ağzından çıkan dumanlan izledi gözleriyle.</span></p>

  <p><span class="font1">"Orospuydum ben," dedi. "Hâlâ orospuyum... Aşkın, orospular için ne anlama geldiğini biliyor musun?"</span></p>

  <p><span class="font1">"Hayır," dedim, "sanırım bilmiyorum."</span></p>

  <p><span class="font1">Kollarını terasın korkuluğuna yaslayıp eğildi. Gülümsüyordu.</span></p>

  <p><span class="font1">"Aşk, orospunun tanrısıdır," dedi.</span></p>

  <p><span class="font1">Neden böyle düşündüğünü sordum.</span></p>

  <p><span class="font1">"Çünkü," dedi, "iyi olan şeyler yitirildiklerinde tanrılaşırlar, tıpkı Tann'nın kendisi gibi..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Güneş yükselmeye başladığında hâlâ terastaydık, hâlâ konuşuyorduk. Kumarhane çoktan kapanmıştı. Restoran bölümünden sesler geliyordu. Yürümek istediğini söyledi Lethe.</span></p>

  <p><span class="font1">Patikadan inip köye girdik. Boş evlerin arasında, konuşmadan, sessizce yürüdük. Geri dönerken, patika yola daha yeni girmiştik ki, birden bağırdı.</span></p>

  <p><span class="font1">"Gördün mü?" dedi. "Bir kelebek..."</span></p>

  <p><span class="font1">Kurumuş bir ağaç gövdesini gösteriyordu.</span></p>

  <p><span class="font1">"Şuraya bak, aşağıya! Dansediyor sanki..."</span></p>

  <p><span class="font1">Baktım. Hiçbir şey göremedim. Gözlerimi ayırmadan ağaca doğru yürüdüm. Orada, gövdenin toprağa yakın bir yerinde, bir&nbsp;şey parlar gibi oldu. Ama hemen kayboldu.</span></p>

  <p><span class="font1">"Göremedim," dedim.</span></p>

  <p><span class="font1">Sirene'ye döndük. Onu odasına bıraktım. Ateşli bir öpücük kondurdu dudaklarıma.</span></p>

  <p><span class="font1">"Ölü kelebeği görmeliydin!" dedi, "öyle hoştu ki!"</span></p>
</body>
</html>
