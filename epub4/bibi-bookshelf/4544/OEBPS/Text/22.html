<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k22">Y</a>İRMİ İKİNCİ GÜN</span></h2>

  <p><span class="font1">Dün sabah erken saatte Papaz geldi. Onun yakınlarda bir yerde kaldığını sanıyordum ben. Oysa evi yokmuş, havari gibi durmadan geziyormuş.</span></p>

  <p><span class="font1">"Sağlığımdan kalma bir alışkanlık bu," dedi. "Misyonerlik tehlikeli bir iştir. Sürekli aynı yerde kalırsanız, bu ancak bir tek&nbsp;şeye yarar; düşmanlarınızın sayısının artmasına..."</span></p>

  <p><span class="font1">Kahvaltımızı o hazırladı. Ananas, muz ve adını bilmediğim çeşit çeşit meyvalar vardı masada. Sematyen burun kıvırdı.</span></p>

  <p><span class="font1">"Ben maymun değilim, jambonu tercih ederim," dedi ve mutfağa gitti.</span></p>

  <p><span class="font1">"Onları çöpe attım!" diye bağırdı arkasından Papaz. "Domuz eti yememelisin..."</span></p>

  <p><span class="font1">Elinde bir paket jambonla geri döndü Sematyen.</span></p>

  <p><span class="font1">"Sen öyle san," dedi, "artık jambonlarımı saklıyorum."</span></p>

  <p><span class="font1">Papaz'a, niye jambon düşmanı olduğunu anlayamadığımı söyledim. Onun yerine Sematyen yanıt verdi:</span></p>

  <p><span class="font1">"Dikkatli bak ona, karşında Müslüman bir papaz var."</span></p>

  <p><span class="font1">Müslümanlık hakkında fazla bilgi sahibi değildim ama kendi din adamlarına papaz demediklerini biliyordum.</span></p>

  <p><span class="font1">"Şaşkınlığınızı anlıyorum," diye açıkladı Papaz. "Ama o kadar da karmaşık değil. Ölmeden önce papazdım, öldükten sonra Müslümanlığı seçtim, hepsi bu. Aslında siz de Müslüman olmalısınız, adınız bir Müslüman adı."</span></p>

  <p><span class="font1">"Evet," dedim. "Büyük dedem Müslümanmış, 1960'larda Almanya'ya yerleşmiş. Ama babam inanmıyordu. Ben de inanmıyorum."</span></p>

  <p><span class="font1">Kahvaltıdan sonra bisikletlerimize binip kısa bir şehir turuna çıktık. Crotone'de her şey bıraktığım gibi duruyordu. Ölmeden&nbsp;önce, şehre ilk geldiğim gün, beni gürültüsü ve aydınlığıyla şaşkına çeviren lunapark sessizlik içindeydi. Dönme dolabın çelik&nbsp;iskeleti ihtiyar bir hayvan gibi inliyordu.</span></p>

  <p><span class="font1">Posta Sarayı'nın hayaleti karşısında, saygı duruşundaymışçasına, kısa bir süre hareket etmeden bekledik. Sonra, bana yeni bir çift ayakkabı almak üzere kunduracılar çarşısına gittik. Niyetim,&nbsp;ölmeden birkaç gün önce göz koyduğum mokasenleri bulmaktı.</span></p>

  <p><span class="font1">Bulamadım ama...</span></p>

  <p><span class="font1">"Biri benden önce davranmış," dedim Sematyen'e.</span></p>

  <p><span class="font1">Güldü.</span></p>

  <p><span class="font1">"Yoo!" dedi. "Kimse almış olamaz, çünkü ölü dünyada ayakkabı sektörünün son ürünü 1976 tarihli..."</span></p>

  <p><span class="font1">Başka bir ayakkabı beğenip giydim.</span></p>

  <p><span class="font1">Eve dönerken Papaz'la Sematyen'den ayrıldım, biraz daha dolaşacağımı söyledim onlara. Bisikletimi deniz kıyısına doğru&nbsp;sürdüm; kıyıdan gizlice mektup kolilerini aldığımız koylardan birine...</span></p>

  <p><span class="font1">Soyunup denize girmek aklımın ucundan bile geçmiyordu ama suyu öyle kıpırtısız, sakin görünce dayanamadım. Üstümdekileri çıkardım, balıksız ve martısız maviliğe bıraktım kendimi.</span></p>

  <p><span class="font1">Saatlerce yüzdüm, kulaç atmaktan kollarıma ağrılar girdi.</span></p>

  <p><span class="font1">Sudan çıktığımda hava kararıyordu.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Papaz dün gece bizde kaldı. Uyumadan önce biraz konuştuk onunla. Ölüm ve yaşam üstüne sorular sordu bana. Alışıp alışamadığımı sordu. Ölümümden, başka bir şehre taşınmışım gibi söz&nbsp;ediyordu. Sesinde, beni yatıştırmak, avutmak isteyen bir yumuşaklık vardı. Bütün eşyalarımı yanıma alamadığım için üzülmemem gerektiğini öğütlüyordu sanki.</span></p>

  <p><span class="font1">Oysa, artık bunu çok az düşünüyorum. İlk günlerde yaşadığım zorluklar, gözüme, başka birinin yaşadığı anlar olarak görünüyor şimdi. Tabii, sorunlarım da yok değil. Nasıl öldürüldüğümü hâlâ bilmiyorum...</span></p>

  <p><span class="font1">Papaz, genel ölüm şokunu bu kadar kısa zamanda atlatmış olmamı hayranlıkla karşılıyor. Çok uyumlu olduğumu söylüyor.</span></p>

  <p><span class="font1">Gerçekten öyle olmalıyım. Kendisinin, öldüğünü kabul etmesi için tam yüz yirmi yıl beklemesi gerekmiş.</span></p>

  <p><span class="font1">Kaç yıl önce öldüğünü sordum ona.</span></p>

  <p><span class="font1">"Anımsamıyorum," dedi, "ama beş yüz on, beş yüz yirmi yıl arası bir şey."</span></p>

  <p><span class="font1">Fakat böylesi daha iyiymiş. Kendini, hiç de beş yüz yaşında hissetmiyormuş.</span></p>

  <p><span class="font1">"O kadar yaşlı gösteriyor muyum?" dedi. "En fazla otuz..."</span></p>

  <p><span class="font1">Yirmi sekiz yaşında ölmüş Papaz. Sonsuza kadar bu yaşta kalacağı için şanslı olduğunu söylüyor.</span></p>

  <p><span class="font1">"Ben her şeyi acı çekerek öğrendim," dedi. "Geçmişimin, öte taraftaki hayatımın izlerini yüzlerce yıl kafamın içinde taşıdım.&nbsp;Bazı şeyleri unutamıyordum. Bazı şeyleri ise anımsayamıyordum. Bilirsin işte, bir misyonerin hayatı... Okul yıllarım, kilise&nbsp;yıllarım... Afrika'ya da gittim, biliyor musun? Doğuya da gittim.&nbsp;Bazen, dünyada işlerin niye bu kadar kötü gittiğini düşünürüm.&nbsp;Sematyen, arada bir dünyanın son halini anlatır bana. Birçok şey&nbsp;değişmiş gibi... Ama hiçbir şey değişmemiş gibi... Savaş, yıkım,&nbsp;açlık, cehennemin ta kendisi! Bütün bunları Tanrı istiyor olabilir&nbsp;mi sence? Bütün bunları insanlar istiyor olabilir mi? Peki, o zaman kim istiyor diyorum kendi kendime."</span></p>

  <p><span class="font1">Bunları söylerken, Sematyen yatak odasından bağırdı bize.</span></p>

  <p><span class="font1">"Saçmalamayın da uyuyun!" dedi. "Tanrı'nın karışmadığı bir tek savaş gösterebilir misiniz siz bana?"</span></p>

  <p><span class="font1">Bu sabah da aynı tonda bir çığlıkla uyandım. Odamdan çıktım. Doktor Sematyen, yerde diz çökmüş bir halde kendisine bakan Papaz'a bağırıyordu.</span></p>

  <p><span class="font1">"Bu işin kuralları var," diyordu. "Öyle, istediğin gibi namaz kılamazsın. Kıble pencere tarafıdır, yüzünü oraya dönmelisin."</span></p>

  <p><span class="font1">Papaz, Tanrı'nın her yerde olduğunu, istediği yere dönebileceğini söyledi yanıt olarak.</span></p>

  <p><span class="font1">"Siz Taocular bunu anlayamazsınız!" diye de ekledi.</span></p>

  <p><span class="font1">"Ben Taocu değilim," dedi Sematyen, "ateistim..."</span></p>

  <p><span class="font1">"Her ne olursan ol! Çinli değil misin?"</span></p>

  <p><span class="font1">"Bak bu doğru. Belki de bu yüzden, Tanrı'yla aram her zaman iyi olmuştur. O benden uzak durmuştur, ben de ondan... Oysa sen, neye nasıl inanacağını bile bilmiyorsun daha. Tanrı'yla aranı bu yüzden düzeltemiyorsun. Görmüyor musun, sana acımıyor..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *&nbsp;</span></p>

  <p style="text-align: center;"><span class="font1"><br /></span></p>

  <p><span class="font1">Az önce kısa bir ziyaretten döndük; Profesör Naum'un bulunduğu yerden.</span></p>

  <p><span class="font1">Öğleye doğru çıkmıştık yola. Sematyen, Papaz ve ben. Onlar, sabahki olay nedeniyle birbirlerine küsmüşlerdi. Sematyen, bisikletiyle arkamızden geldi hep. Ben, bize yetişebilmesi için&nbsp;yavaşladıkça, o da bizden uzak kalabilmek için pedal çevirmeyi&nbsp;bırakıyordu.</span></p>

  <p><span class="font1">Papaz, olanlara aldırmamış görünüyordu ama, belli ki, Tanrı'nın her yerde olduğu inancı biraz sarsılmıştı. Sematyen, sabahki tartışmanın sonunda ırkçı olmakla suçlamıştı onu. Bir de, "ortaçağ yabanisi" gibi bir söz etmişti...</span></p>

  <p><span class="font1">İnce ruhlu, duygusal bir adam bizim Papaz. Her insandan, her sözden hemen etkileniyor. Bisikletle yan yana giderken, niçin&nbsp;Müslümanlığı seçtiğini sordum bir ara ona.</span></p>

  <p><span class="font1">"Tanrı inancımı yitirmemek için," dedi. "Teknik bir sorun yüzünden."</span></p>

  <p><span class="font1">İki yüzyıl cenneti aramış. Sonraki iki yüzyıl da, kendisini cehenneme göndermesi için Tanrı'ya dua etmiş.</span></p>

  <p><span class="font1">"Amerika dışında tüm kıtaları dolaştım," dedi. "Ne cennetine, ne de cehennemine kabul etti beni, ikisini de bulamadım."</span></p>

  <p><span class="font1">"Peki, ya Tanrı?"</span></p>

  <p><span class="font1">"Tanrı?.. Hayır, onu aramak bir din adamı için yanlış bir davranış olurdu."</span></p>

  <p><span class="font1">"Gerçekten inanıyor musun ona?"</span></p>

  <p><span class="font1">"Elbette inanıyorum, papazım ben! Ama görüyorsun işte, öyle bir yerdeyiz ki, ne Eski Ahit'te ne de İncil'de sözü ediliyor buranın..."</span></p>

  <p><span class="font1">Bana niçin Tanrı'ya inanmadığımı sordu. Birçok şeyin eksikliğini hissetmediğim bir yaşamda, Tanrı'nın yokluğuna da kolayca alışabildiğimi söyledim ona.</span></p>

  <p><span class="font1">"Hayat üstüne düşündüğün zaman, kendine bir muhatap aradığın da mı olmuyor?" dedi.</span></p>

  <p><span class="font1">"Hayır," dedim, "sizinle konuşmak daha kolay, hiç olmazsa varlığınızdan eminim..."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *&nbsp;</span></p>

  <p style="text-align: center;"><span class="font1"><br /></span></p>

  <p><span class="font1">Profesör Naum'un yaşadığı yer, Crotone yakınlarında küçük bir kasaba...</span></p>

  <p><span class="font1">Bisikletlerimizi, geniş pencereli, eski bir yapının duvarına dayayıp, üstünde "Tarih Kütüphanesi" yazan cam kapıdan içeri&nbsp;girdik.</span></p>

  <p><span class="font1">Danışma kulübesinde, zayıf, uzun boylu, deri yelek ve deri pantolon giymiş, otuz yaşlarında bir kadın oturuyordu. Doktor&nbsp;Sematyen, olabildiğince sempatik bir tavırla selamladı onu.</span></p>

  <p><span class="font1">"Biraz disket karıştıracağız Madam," dedi.</span></p>

  <p><span class="font1">Kadın kaşlarını kaldırdı, Doktor'u tepeden tırnağa süzdü.</span></p>

  <p><span class="font1">"Bugün olmaz!" dedi.</span></p>

  <p><span class="font1">"Yarın?"</span></p>

  <p><span class="font1">"Yarın da olmaz!"</span></p>

  <p><span class="font1">"Peki, bekleriz... Yarından sonra?"</span></p>

  <p><span class="font1">"Yarından sonra da olmaz. Gelecek hafta da olmaz, gelecek ay da olmaz! Profesör Naum sizi görmek istemiyor, Doktor Sematyen!"</span></p>

  <p><span class="font1">Kadın, cam bölmedeki sandalyesinden kalkıp, kendinden emin bir tavırla önümüze geçti. Çıkmamız için kapıyı açtı. Sematyen yeniden kapadı kapıyı.</span></p>

  <p><span class="font1">"Gerçekten kitap için geldik Madam," dedi. "Bakın, bu papaz çok uzaktan geldi. Kıyafetine aldırmayın, gerçek bir papaz o!&nbsp;Kendisi, aynı zamanda bir tarihçidir. Niyeti, mümkün olduğu kadar çok kitap okuyup Tanrı'ya nasıl inanılacağını öğrenmek. Şu&nbsp;genç de bir tarih öğrencisi..."</span></p>

  <p><span class="font1">Kadın, bu kez de Papaz'ı ve beni süzdü.</span></p>

  <p><span class="font1">"Bunlar tarihçi değil!" dedi.</span></p>

  <p><span class="font1">"Siz onların hep gülümsüyor olmalarına bakmayın," diye yanıtladı Sematyen, "genç kuşak tarihçiler böyle oluyor."</span></p>

  <p><span class="font1">Kadın, bir süre daha yüzümüze kuşkuyla baktıktan sonra salona aldı bizi.</span></p>

  <p><span class="font1">"Profesör'ü görmeyi aklınızdan çıkarın!" dedi. "Şu anda yukarda dinleniyor. Ona, geldiğinizi haber vereceğimi sanmayın. Çalışmak için yalnızca iki saatiniz var, saat dörtte salonu kapatacağım."</span></p>

  <p><span class="font1">"Gelin şunu beş yapalım!" dedi Sematyen.</span></p>

  <p><span class="font1">"Doktor Sematyen! Naum'un sizi görmeye tahammülü yok, anlamıyor musunuz?"</span></p>

  <p><span class="font1">Bunu söylerken Sematyen'in üstüne yürüdü. Doktor bir iki adım geriledi.</span></p>

  <p><span class="font1">Duvarları baştanbaşa disket kutularıyla dolu bir salona girdik. Eski tarz bir konser salonuna benziyordu burası. Üstüste üç kat, balkonla çevrilmişti. Tavandan salonun ortasına doğru, kamyon büyüklüğünde bir avize, düşecekmiş gibi sarkıyordu.</span></p>

  <p><span class="font1">Toz içindeki kutuların birçoğuna uzun süredir dokunulmamıştı. Kadının peşimizden geldiğini gören Sematyen, kutulardan birini çekip içinden birkaç disket çıkardı ve tozları ona doğru üfledi.</span></p>

  <p><span class="font1">"Kim bu kadın?" diye fısıldadım kulağına.</span></p>

  <p><span class="font1">"Koruyucu meleği!" dedi bağırarak. "Kanat olarak dilini kullanır."</span></p>

  <p><span class="font1">"Kimden koruyor ki Naum'u?"</span></p>

  <p><span class="font1">"Kimden olacak, benden tabii..."</span></p>

  <p><span class="font1">"Burada mı tanıştılar?"</span></p>

  <p><span class="font1">"Hayır, öyle mi görünüyor?"</span></p>

  <p><span class="font1">"Evet, dikkatimi çekti. Sanki... Ne bileyim, karısıymış gibi davranıyor."</span></p>

  <p><span class="font1">"Karısı zaten... Eski karısı. Onu terk eden karısı..."</span></p>

  <p><span class="font1">"Şansa bak!"</span></p>

  <p><span class="font1">"Biliyor musun, siz gençlerin şanssızlığı şansla tanımlamaları çok hoşuma gidiyor."</span></p>

  <p><span class="font1">Doktor, elindeki disketleri paylaştırdı bize. Bir masaya oturup gözlerimizi monitörlere diktik. Kadın az ötemizde ayakta duruyor, gözucuyla bizi izliyordu.</span></p>

  <p><span class="font1">"Merak etme!" dedi Sematyen. "Naum'u göreceğiz..."</span></p>

  <p><span class="font1">Papaz, kadına kahve içip içemeyeceğimizi sordu. Okuma salonunda içemeyeceğimizi söyledi kadın.</span></p>

  <p><span class="font1">"Binanın karşısında bir kahve makinesi var," dedi.</span></p>

  <p><span class="font1">Ben, Marco Polo'nun anılarına doğru eğildim. Sematyen'se Çorba Tarifleri başlıklı bir yazıyı okuyordu.</span></p>

  <p><span class="font1">"Bu kadını yıllardır tanıyorum," diye fısıldadı. "Öldükten sonra Crotone'ye geldi. Herhalde Naum'un ölmesini beklemek&nbsp;için... Bazen sokakta karşılaşıyorduk onunla. Ama hiç konuşmadık. Soğuk soğuk bakardı bana. Sonrasını biliyorsun, umudu gerçekleşti, Naum öldü ve aramıza geldi... Önce beni buldu, tıpkı senin gibi o da Grande Caddesi'ndeki ışığa yürüdü. Sonra karısıyla&nbsp;karşılaştı. Yalnızca iki gün kalabildik Naum'la. Biliyorsun, ona&nbsp;her şeyi açık açık anlattım ama öldüğünü kabul edemedi. Eğer bir&nbsp;gün daha kalsaydı ve karısıyla da karşılaşmasaydı herhalde ikna&nbsp;ederdim. Sonunda, buraya gelmelerini öğütledim onlara. Hiç olmazsa mesleğiyle ilgili bir şeyler yapabilir, avunabilirdi. Ama&nbsp;görünüşe bakılırsa tarihle pek ilgilenmiyor artık. Baksana, her&nbsp;yer toz içinde. Bu kadın onu mahvediyor. Öldüğünü bildiği halde&nbsp;bunu Naum'a söylemiyor. Eskiden de böyleydi. Hep yalan söylerdi. Şimdi de yalan söylüyor. Naum dinleniyor dedi ya, Naum&nbsp;mutlaka başka bir şey yapıyordur. Ya balık avlamaya çıkmıştır ya&nbsp;da yürüyüşe..."</span></p>

  <p><span class="font1">"Ama denizde balık yaşamıyor ki!" dedim.</span></p>

  <p><span class="font1">"Olsun!" dedi. "Naum için fark etmez, iskeleye oturup oltasını denize sallar o."</span></p>

  <p><span class="font1">"Aslında, kadının içinde bulunduğu durum çok kötü," dedim. "Kızının doğumunda ölmüş ve hiç görmemiş onu. Düşünebiliyor&nbsp;musun, öldükten sonra da büyük bir sabırla yıllarca kocasını bekliyor ve sonunda buluyor..."</span></p>

  <p><span class="font1">Papaz, benim önümdeki monitörün üstüne eğilmiş, cebinden çıkardığı küçük bir deftere notlar alıyordu. Ne yazdığını sordum.</span></p>

  <p><span class="font1">"Safranlı makarna tarifi," dedi. "Ama safranı nerede bulabileceğimi bilmiyorum."</span></p>

  <p><span class="font1">"Süpermarkette!" dedi Sematyen. "Beş yüz yıldır, Tanrı'yı rahatsız etmenin dışında başka işlerle de meşgul olsaydın, bu soruyu sormazdın şimdi."</span></p>

  <p><span class="font1">Papaz, yeni bir tartışmaya meydan vermemek için sustu. Hatta Doktor'un sözlerini barışmak için söylenmiş şeyler olarak değerlendirmiş olmalıydı ki, nezaketle gülümsedi.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *&nbsp;</span></p>

  <p style="text-align: center;"><span class="font1"><br /></span></p>

  <p><span class="font1">Saat dörde doğru Madam başımıza dikildi. Sematyen'le ağız dalaşına başladılar.</span></p>

  <p><span class="font1">"Peynirli kaz yumurtası tarifini de yazıp gideceğiz," dedi Sematyen.</span></p>

  <p><span class="font1">Madam benim monitörüme baktı dikkatle.</span></p>

  <p><span class="font1">"Bu bir Çin yemeği değil!" dedi. "Marco Polo nereden bilecek bunu?"</span></p>

  <p><span class="font1">Sustuk. Yanımızdan ayrıldı, gidip salonun ışıklarını kapadı.</span></p>

  <p><span class="font1">"İçimden bir ses Naum'un dönüş saatinin yaklaştığını söylüyor," dedi Sematyen.</span></p>

  <p><span class="font1">Ve kadının arkasından bağırıp yeni bir tartışma başlattı.</span></p>

  <p><span class="font1">"Niye kandırıyorsunuz onu?"</span></p>

  <p><span class="font1">Madam yeniden yanımıza geldi.</span></p>

  <p><span class="font1">"Lütfen dışarı çıkın, yoksa zor kullanacağım!" dedi.</span></p>

  <p><span class="font1">Papaz'la ben utanarak birbirimize baktık. Gitmek için ayağa kalktık, ama Sematyen eliyle oturmamızı işaret etti. Oturduk.</span></p>

  <p><span class="font1">"Onu niye kandırdığınızı sordum," dedi.</span></p>

  <p><span class="font1">Kadın sinirlenmişti. Dişlerinin gıcırtısı yankılanıyordu salonda. Tepemizde asılı duran avizenin kristalleri hışırdamaya başlamışlardı sanki.</span></p>

  <p><span class="font1">"Sorumu yanıtsız bırakırsanız gitmeyeceğim," dedi Sematyen. "Onu niye kandırdığınızı söyleyin bana!"</span></p>

  <p><span class="font1">Kadın iyice yaklaştı Sematyen'e. İlk kez yüzüne dikkatle bakma cesaretini buldum o an. Burnu Kore'nin burnuna benziyordu. Ama yalnızca burnu.</span></p>

  <p><span class="font1">"Ben onu kandırmıyorum pis Çinli!" dedi.</span></p>

  <p><span class="font1">Papaz'la ben, utancımızdan başımızı önümüze eğdik. Hiç istemediğimiz bir durumdu bu. Ve işin garip yanı, Sematyen, kendisine yönelen hakaretlere rağmen tartışmanın seyrinden memnun görünüyordu.</span></p>

  <p><span class="font1">"Hayır, onu kandırıyorsunuz," dedi sakin bir tavırla. "Ona bir ölü olduğunu söylediniz mi hiç?"</span></p>

  <p><span class="font1">Burunburunaydılar artık.</span></p>

  <p><span class="font1">"Siz her zaman bir yıkımdınız zaten," diye sürdürdü Sematyen. "Biliyor musunuz, öteki taraftayken de yaşadığını anımsatmıyordunuz ona."</span></p>

  <p><span class="font1">"O neye inanmak istiyorsa ona inanır," dedi kadın. "Yaşadığına inanma özgürlüğüne sahip olamayacak mı? Sen mi engelleyeceksin bunu? Birilerinin hayatını düzene sokmaktan başka bir şey bilmez misin sen? Doktor Sematyen!"</span></p>

  <p><span class="font1">Avize sarsılmaya başlamıştı artık, üstümüzde küçük daireler çiziyordu. Ve belki de tam düşmek üzereyken kapı açıldı. Hepimiz o yöne döndük. Profesör Naum, baştan ayağa ıslak bir halde&nbsp;kapıda belirdi. İşte tam o an, yani şu satırları yazmadan üç dört&nbsp;saat önce, ölmüş olduğumu kesin olarak anladım ben de...</span></p>

  <p><span class="font1">Kadın ve Papaz hemen yardımına koştular. Ben de gitmek istedim ama Sematyen engel oldu.</span></p>

  <p><span class="font1">"Sen otur!" dedi. "Hazırlıksız karşılaşırsanız yine şok geçirebilir."</span></p>

  <p><span class="font1">Kadın, o anda nereden bulduysa, bir bornoz uzattı ona. Naum, titreye titreye soyundu, bornozu sırtına geçirdi. Danışma bölümündeki koltuğa kadar güçlükle taşıdılar onu. Az sonra Papaz bizi çağırdı.</span></p>

  <p><span class="font1">"Gelebilirsiniz," dedi, "galiba bayıldı."</span></p>

  <p><span class="font1">Yanına gittiğimizde, Profesör Naum ağzını açmış, bir çocuk gibi uyuyordu. Az sonra horlamaya başladı.</span></p>

  <p><span class="font1">Alnının ortasında, benim göğsümdeki deliğe benzer bir delik vardı.</span></p>

  <p><span class="font1">"Ölmeden önce daha dinç görünürdü," dedim Sematyen'e.</span></p>

  <p><span class="font1">Kadın birden bana döndü.</span></p>

  <p><span class="font1">"Ne demek istiyorsun sen?" diye bağırdı.</span></p>

  <p><span class="font1">Cevap vermeye cesaret edemedim. Benim yerime Sematyen konuştu.</span></p>

  <p><span class="font1">"Bu kadına bir şey mi demek istedin sevgili Haldun? Yani, sence Naum'un yaşlanmasının nedeni bu kadın mı?"</span></p>

  <p><span class="font1">"Hayır tabii," dedim sıkıntı içinde. "Rica ederim, beni bu işe bulaştırmayın!"</span></p>

  <p><span class="font1">Kadın birden Naum'la aramıza girdi. Kollarını birer kanat gibi açtı.</span></p>

  <p><span class="font1">"Gidin buradan!" dedi. "Ondan uzak durun!"</span></p>

  <p><span class="font1">Doktor Sematyen, sakin bir hareketle sağ elini kadının omuzuna koydu. İki parmağıyla omuzunu kavradı ve birkaç saniye bekledi. Kadının gözleri iri iri açıldı önce. Sonra da bembeyaz oldular...</span></p>

  <p><span class="font1">Bayılırken hiçbirimiz tutmadık onu, kendiliğinden Naum'un kucağına yığılışını izledik.</span></p>

  <p><span class="font1">Naum sarsılarak uyandı. Ben aceleyle kapıdan dışarı süzülüp görüş alanının dışına çıktım. Naum, koltuğa karısını oturtup ayağa kalktı.</span></p>

  <p><span class="font1">"Ne yaptın ona?" diye bağırdı Sematyen'e.</span></p>

  <p><span class="font1">Doktor, sağ elinin iki parmağını kerpeten gibi açıp kapadı.</span></p>

  <p><span class="font1">"Hiçbir şey!" dedi. "Küçük bir Çin numarası... Kadın vücudunda sakinleşmeye yarayan noktaların da varolduğunu bilmemen çok kötü."</span></p>

  <p><span class="font1">"Öldürdün onu!"</span></p>

  <p><span class="font1">"Saçmalama, o zaten ölü... Yalnızca bayıldı, yanm saat sonra kendine gelir. Gerçi dört beş kez ölmeyi çoktan haketti ama ne&nbsp;yazık ki böyle bir şey mümkün değil..."</span></p>

  <p><span class="font1">Naum aptal aptal bakıyordu ona. Başını çevirse beni de görecekti.</span></p>

  <p><span class="font1">"Bak, kimi getirdim sana!" dedi Sematyen sonunda.</span></p>

  <p><span class="font1">Naum, işaret ettiği yere, bana baktı. Ve karısının kucağına düştü...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Sematyen, bu kez tokatlayarak uyandırdı onu. Gözlüğünü taktı Naum. Ben yeniden cam bölmenin içine girmiştim.</span></p>

  <p><span class="font1">"Sen de mi?" dedi.</span></p>

  <p><span class="font1">Ne suç işlediğimi bilmiyordum.</span></p>

  <p><span class="font1">"Hayır," dedim.</span></p>

  <p><span class="font1">Sematyen araya girdi.</span></p>

  <p><span class="font1">"Evet, o da," dedi sevinç içinde.</span></p>

  <p><span class="font1">Naum, birden ellerimi tutup yalvarmaya başladı bana.</span></p>

  <p><span class="font1">"Ne olur yardım et Haldun! Sen iyi bir gençsin, iki aydır uyanamıyorum bu rüyadan."</span></p>

  <p><span class="font1">"Bak, Haldun da öldü!" dedi Sematyen. Sonra bana döndü;&nbsp;</span><span style="text-indent: 0.4in;">"ona öldüğünü söylesene Haldun!"</span></p>

  <p><span class="font1">Naum hâlâ yalvarıyordu.</span></p>

  <p><span class="font1">"Bu şeytanı düşümden kov, ne olur! İki aydır uyanamıyorum. Her gün denize atıyorum kendimi. Tam boğulmak üzereyken bir&nbsp;şeyler oluyor ve su yüzüne çıkıyorum..."</span></p>

  <p><span class="font1">Onu o halde görmeye daha fazla dayanamadım, cam bölmeden dışarı fırladım. Kütüphanenin giriş kapısında bekledim bir süre.</span></p>

  <p><span class="font1">Döndüğümde yerde oturuyordu. Boş gözlerle Sematyen'e bakıyordu.</span></p>

  <p><span class="font1">"Kızının da ölmüş olabileceğini söyledim ona!" dedi Semat</span><span style="text-indent: 0.4in;">yen.</span></p>
</body>
</html>
