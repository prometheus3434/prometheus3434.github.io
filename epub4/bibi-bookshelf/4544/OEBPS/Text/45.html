<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k45">G</a>ALİBA KIRK BEŞİNCİ GÜN</span></h2>

  <p><span class="font1">Akşamüstü Papaz dostumuz geldi ve bana yine Tanrı'dan söz etti. Sözlerinin hiçbirine katılmadığımı söyledim ona.</span></p>

  <p><span class="font1">"Tanrı bağışlayıcıdır, ben buna inanıyorum," dedim.</span></p>

  <p><span class="font1">Salonun ortasına kilimini yayıp namaz kıldı yine. Hep birlikte onu izledik; Sematyen, Arinna, Yakob, Arinna'nın çingene sevgilisi, Bulutlu Adam ve ötekiler...</span></p>

  <p><span class="font1">Gösterisi bitince, Papaz yanımıza oturdu. Bulutlu Adam'ın başının yarım karış üstünde duran buluta dokunup oynadı bir süre.</span></p>

  <p><span class="font1">"Nedir bu?" diye sordu.</span></p>

  <p><span class="font1">"Oyuncak!" diye yanıtladı Bulutlu Adam.</span></p>

  <p><span class="font1">"Yani nasıl bir şey?"</span></p>

  <p><span class="font1">"Küçüklüğümden beri taşıyorum onu. Bir ara modaymış. Annem almış. Çok basit bir şey aslında. Deri altına yerleştirilen küçük bir manyetik alıcıya bağlı, sıkışık atomlu bir gaz metal kümesi..."</span></p>

  <p><span class="font1">Papaz anlamış gibiydi! Arinna'nın çingene sevgilisi araya girdi:</span></p>

  <p><span class="font1">"Yalan söylüyor," dedi, "aslında annesi filan almamış o bulutu, o kadar karamsar ki, sonunda kafasının üstünde siyah bir bulut çıkmış işte!"</span></p>

  <p><span class="font1">Sematyen Papaz'a döndü:</span></p>

  <p><span class="font1">"Vincent nasıl?" dedi.</span></p>

  <p><span class="font1">"O dönek mi?" dedi Papaz. "Hepimizden daha iyi."</span></p>

  <p><span class="font1">"Sirene'den mi geliyorsun?" dedim Papaz'a.</span></p>

  <p><span class="font1">"Evet, o günah yuvasından geliyorum. Sana da bir mektup getirdim.”</span></p>

  <p><span class="font1">Cebinden bir zarf çıkarıp uzattı. Odama gidip zarfı açtım. Vincent yazmıştı mektubu.</span></p>

  <p><span class="font1"><br /></span></p>

  <p><span class="font1">Sevgili Haldun,</span></p>

  <p><span class="font1">Bugün, Çinli dostum Sematyen'den bir mektup getirdi Papaz. Ben de hemen yanıt yazıp ona veriyorum. Sanırım yarın eline geçer.</span></p>

  <p><span class="font1">Doktor, ölü kelebeklerin dansını gördüğünü yazmış. Umarım, deneyimin sancısız geçmiştir.</span></p>

  <p><span class="font1">Senin, ölü dünyaya gelişinden üç hafta kadar sonra, Doktor, Papaz'la bir haber yollamıştı bana. Kendi varlığını fazla önemsemekten doğan birtakım sıkıntıları olan, yeni ölmüş genç bir arkadaşı olduğunu söylüyordu. Bu sendin... Sıkıntın, ölümü kabullendiğin halde, ölümü yaşamayı kabullenememen ve ölüm ânını&nbsp;anımsayamamandı.</span></p>

  <p><span class="font1">İşin önemsemekle ilgili patolojik yanlarına girmeyeceğim, bunları merak ediyorsan Doktor'a sorabilirsin.</span></p>

  <p><span class="font1">Senin durumundaki ölülerin düş görmeleri olanaksızdır. Düş görmeyi öğrenmeleri gerekir. Zaten yalnızca bir tek düş görebildiğimizi de biliyorsun sanırım.</span></p>

  <p><span class="font1">Benzeri olaylara, daha önce yüzlerce kez tanık olduğumu bilmeni isterim. Ayrıca, senin durumundaki bir ölünün göreceği düş, sıradan bir düş değildir. Tıpkı yaşam gibi, insanın başına bir&nbsp;kez gelir ve insan o düşte kendi ölümünü görür. Bunun da tecrübe&nbsp;ile sabit olduğuna inanabilirsin.</span></p>

  <p><span class="font1">Ölü kelebeklerin dansına gelince...</span></p>

  <p><span class="font1">Bu tamamen doktorun fikriydi. İfade, çok şiirsel gelmiş ona, hoşuna gitmiş. Bu yüzden, bu sözleri düşe koşullandırma aracı&nbsp;olarak kullandık.</span></p>

  <p><span class="font1">Aslında ölü kelebeklerin dans etmediğini, ölü dünyada kelebek bulunmadığını hepimiz biliyoruz. Fakat kim bilir, bir gün ölü bir kelebeğin dans ettiğine de tanık olabiliriz, öyle değil mi? Hayatta ve ölümde ne olacağını önceden kim kestirebilir ki?</span></p>

  <p><span class="font1">Koşullandırmanın ne olduğunu Doktor'a sorabilirsin. Ben de bir zamanlar ondan öğrenmiştim. Ama yine de kısaca anlatayım.&nbsp;Sana, bir ay boyunca düzenli bir biçimde etkide bulunduk. Seni&nbsp;bir düşe hazırladık. Başarılı olamayabilirdik. Fakat başanlı olduysak, bu senin de başanlı olduğun anlamına gelir. Düş görmek&nbsp;</span><span style="text-indent: 0.4in;">kolay değildir çünkü...</span></p>

  <p><span class="font1">Lethe, sana sevgisini iletmemi istiyor. Şu an yanımda. O gece, onunla neler yaşadığınızı bilmiyorum ama her şey istediğin gibi olmadıysa, bunda Lethe'nin bir kusuru olmadığını bilmeni isterim. Yapması ve yapmaması gereken şeyleri ben söylemiştim&nbsp;çünkü ona. İyi bir dosttur o, tanıdığım kadınların en iyisidir.</span></p>

  <p><span class="font1">Bu mektubu alır almaz Sirene'ye gelmek isteyeceğini biliyorum.</span></p>

  <p><span class="font1">Gel!</span></p>

  <p style="text-align: right;"><span class="font1">Vincent</span></p>
</body>
</html>
