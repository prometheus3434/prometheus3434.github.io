<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k31">O</a>TUZ BİRİNCİ GÜN</span></h2>

  <p><span class="font1">Bu sabah, Yakop'un nereden ve nasıl geldiğini öğrendim sonunda.</span></p>

  <p><span class="font1">Sematyen, o ve ben, sandviçlerimizi alıp deniz kıyısına gittik. Yakop bir ara yanımızdan uzaklaştı, paçalarını sıvayıp suyun içinde yürümeye başladı.</span></p>

  <p><span class="font1">"Nereden çıktı bu çocuk?" diye sordum Sematyen'e.</span></p>

  <p><span class="font1">"Kıyıda buldum," dedi. "Kumaş parçalarıyla küçük bir sala bağlanmıştı. Karşı kıyıdan geliyor. Yeni ölmüş, cesedini denize&nbsp;bırakmışlar. Biliyor musun, senin şu sözünü ettiğin koloniden&nbsp;Yakop... Eski bir arkadaşımın, Arinna'nın torunu üstelik!"</span></p>

  <p><span class="font1">"Şu senin Arinna'nın mı?"</span></p>

  <p><span class="font1">"Evet, anlatmış mıydım sana?"</span></p>

  <p><span class="font1">Az sonra, Yakop da yanımıza geldi.</span></p>

  <p><span class="font1">"Planör'ü tanıyor musun?" dedim ona.</span></p>

  <p><span class="font1">"Hayır," dedi kayıtsızca.</span></p>

  <p><span class="font1">"Hani, kanatları var, kırmızı ışığı hep yanıp söner..."</span></p>

  <p><span class="font1">Gözleri parladı.</span></p>

  <p><span class="font1">"Büyük Kuş!" diye bağırdı. "Sen Büyük Kuş'tan söz ediyorsun!"</span></p>

  <p><span class="font1">Sanırım, onunla iyi arkadaş olacağız. Akıllı ve içten bir çocuk. Sematyen gibi ukala değil, Sematyen kadar kinci değil ve en önemlisi, o geldiğinden beri, Sematyen daha az kırıcı ve daha az&nbsp;ukala...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Şimdi hikâyeme devam etmek istiyorum. Şu benim gerçek yaşamıma...</span></p>

  <p><span class="font1">Sicilya yolculuğum düş müydü, gerçek miydi, bundan hâlâ emin değilim.</span></p>

  <p><span class="font1">Gerçeğin kıyılarında dolaşırken, görünmez eller, birdenbire düş denizinin içine çekmişti beni. Karşı koyamamıştım, bağıramamıştım, çırpınamamıştım. Basiretim bağlanmıştı; bağırmak,&nbsp;çırpınmak için çaba gösteremiyordum.</span></p>

  <p><span class="font1">Kaderime doğru sürüklendim, karanlık suların içine hesapsızca atladım. Görünmez eller, arada bir başımı suyun üstüne çıkarmama izin veriyorlardı. Biraz soluk alıyordum o zaman, kıyıya göz atma fırsatı buluyordum. Kim olduğumu hatırlıyor, Sicilya denen o adada, Grigen denen o yerde ne aradığımı soruyordum kendi kendime.</span></p>

  <p><span class="font1">Gemiden indiğimde, nefesleri kokan bir yığın kasketli adamın arasında buldum kendimi. Kadınlar da vardı. Yırtmaçları bellerine kadar açıktı, açık saçık şarkılar söylüyorlardı.</span></p>

  <p><span class="font1">Limanı çevreleyen kahveler, tıkabasa insan doluydu. Kıyı boyunca volta atan adamlar, sokak lambalarının ışığında, dans&nbsp;eden gölgeler gibiydiler.</span></p>

  <p><span class="font1">Planörün söz ettiği kahveyi bulmam zor olmadı. Bir kız çocuğu, biraz para verince, Etrüsk'ü gösterdi bana.</span></p>

  <p><span class="font1">Etrüsk’e girdim. Barın arkasındaki adama San Vinelli’yi nerede bulabileceğimi sordum?</span></p>

  <p><span class="font1">"Ne kadar vereceksin?" dedi.</span></p>

  <p><span class="font1">"Ne kadar istiyorsun?" dedim.</span></p>

  <p><span class="font1">"Elli," dedi.</span></p>

  <p><span class="font1">Yirmiye anlaştık. Cüzdanımı çıkarıp parayı verdim. O da, arkasındaki perdeyi aralayıp içeri bağırdı;</span></p>

  <p><span class="font1">"Biri seni istiyor!"</span></p>

  <p><span class="font1">Genç bir adamdı Vanilli. Barın arkasından elini uzattı, tanıştık.</span></p>

  <p><span class="font1">"Babamı gördün mü?" dedi.</span></p>

  <p><span class="font1">"Evet," dedim, "gördüm."</span></p>

  <p><span class="font1">"Ne kadar verdin?"</span></p>

  <p><span class="font1">"Yirmi."</span></p>

  <p><span class="font1">Cebinden bir yirmilik çıkarıp bana verdi.</span></p>

  <p><span class="font1">"Kusura bakma," dedi, "bunu yapmazsa kendini aptal hissediyor."</span></p>

  <p><span class="font1">Dışarı çıktık, limanın kalabalığına karıştık.</span></p>

  <p><span class="font1">"Beni Planör gönderdi," dedim. "Anlamıştım," dedi.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Pis, rezil bir otele götürdü beni.</span></p>

  <p><span class="font1">"Yüz iki numara," dedi resepsiyondaki sakallı adam.</span></p>

  <p><span class="font1">Bunu söylerken yüzümüze bakmadı, televizyon izlemeye devam etti. Parayı aldığı zaman, kısa bir an, başını hafifçe çevirdi, koklamak istermiş gibi burnuna götürdü.</span></p>

  <p><span class="font1">Odaya Vinelli'yle birlikte çıktık. Sabah yedide gelip beni alacağını, randevu yerine kadar eşlik edeceğini söyledi. Çıkarken, kiminle görüşeceğimi bilip bilmediğimi sordu.</span></p>

  <p><span class="font1">"Biliyorum," dedim. "Ama sen bilmiyorsan, söylemem yersiz olur."</span></p>

  <p><span class="font1">"Tamam," dedi. "Polisten adamlarımızla görüşeceksin. Dışarı çıkmamaya çalış, yemeğini buraya getirtebilirsin."</span></p>

  <p><span class="font1">Ertesi sabah, sözleştiğimiz saatten bir saat kadar önce kapıyı çaldı.</span></p>

  <p><span class="font1">"Ben Vinelli, aç kapıyı!" diye seslendi dışardan.</span></p>

  <p><span class="font1">İçeri aldım onu. Girer girmez bir bardak su istedi. Soluk soluğaydı, yüzünün beyazlığı alacakaranlıkta ürkütücü görünüyordu.</span></p>

  <p><span class="font1">"Buluşma gerçekleşmeyecek!" dedi.</span></p>

  <p><span class="font1">Ne olduğunu sordum. Yanıt vermedi. Üstelemedim ben de, yatağın üstündeki battaniyeyi sırtına attım. Ceket cebinden bir tomar kâğıt çıkarıp elime tutuşturdu.</span></p>

  <p><span class="font1">"Birileri, attığınız her adımı sayıyor!" dedi.</span></p>

  <p><span class="font1">Planör'ün istediği bilgileri alamadım Vanilli'den. Asıl bilgiyi verecek olan emniyet müdürünün ön buluşmaya gelmediğini söyledi. Bu konuda, daha fazla bilgi sahibiydi sanki, ama hiçbir şey&nbsp;anlatmadı.</span></p>

  <p><span class="font1">Verdiği belgelerin arasında iki harita vardı. Bunlar, güney kıyısı boyunca, yirmi milden sonraki mayın yerleşim planlarını gösteriyordu. Bir de, 2017 yılına ait "haftalık merkezi güvenlik takvimi" başlıklı küçük bir defterdeki çizelgeler...</span></p>

  <p><span class="font1">"Daha bir gün kalabilirim burada," dedim ona ve asıl ulaşmak istediğimiz belgeleri bulup bulamayacağını sordum.</span></p>

  <p><span class="font1">Birden telaşlandı.</span></p>

  <p><span class="font1">"Hayır!" diye bağırdı. "İlk gemiyle ayrılman gerekiyor adadan. Nedenini bana sorma! Yapacağınız işin ne olduğunu bilmiyorum ama, fazlasıyla belalı... Kendimi daha fazla tehlikeye atamam. Hem ne yapabilirim ki? Gidip emniyet müdürlüğünün kasasını mı soyayım? Yarın hayatta olup olmayacağımdan bile emin değilim şu anda. Grigen sokaklarında, hiç görmediğim kadar çok polis var. Ortada garip tipler dolaşıyor ve neler olduğunu,&nbsp;nasıl bir iş yaptığınızı anlamıyorum."</span></p>

  <p><span class="font1">Doğrusu, nasıl bir iş yaptığımızı tam olarak ben de bilmiyordum. Yani, biliyordum da, bunun kıyıdan posta almak gibi bir şeye benzediğini, gürültüsüzce işin üstesinden gelebileceğimizi düşünüyordum. Yasal olmasa da masum bir işti bu. Karşı kıyıdan bir göç! Evet, işte bu kadar masum... Planör'ün anlattıkları arasında ölümcül bir şey yoktu. Söylediğine bakılırsa, karşı kıyıda, bir&nbsp;yıldır geniş çaplı bir koloni oluşturuluyordu. Çoğunluğu kadın ve&nbsp;çocuktu. Aralarında bilim adamları ve sanatçılar da vardı. Planör,&nbsp;göçün güvenliğini sağlamak için, Malta adasının güneyindeki güvenlik yerleşimleri hakkında bilgiye gereksinme olduğunu söylemişti yalnızca.</span></p>

  <p><span class="font1">"Kıyılardaki radar ve mayın sistemi, belirli bir takvime göre yılın değişik haftalarında, her hafta da değişik zamanlamalarla&nbsp;devreye giriyor," demişti.</span></p>

  <p><span class="font1">Grigen emniyet müdürlüğünden almam gereken asıl belgeler, bu bilgileri sağlayacaktı işte örgüte... Ayrıca, her zaman güvenlikte olan askeri koridorlar hakkında da bilgi edinecektik. Böylece, koloninin güvenliği bir ölçüde sağlanmış olacaktı.</span></p>

  <p><span class="font1">Vinelli'yle birlikte akşama dek bekledik odada. Dışarı çıkmadık, yemek bile yemedik. Hava kararınca Vinelli gitti. Ben, yatağa uzanıp, tavandan sarkan örümcekleri izledim bir süre. Sonra pencereyi açtım. Kırmızı kiremitli damları, güvercinleri, martıları, teraslardaki çiçekleri seyrettim. Dışarı bakmaktan sıkılınca yeniden yatağa uzandım. Kendi kendime, bu işin gerçekten masum&nbsp;ve insanca olduğunu söyleyip durdum. Vinelli gittikten iki saat&nbsp;kadar sonra, verdiği belgeleri bir torbaya koydum, külotuma soktum ve ayrıldım otelden.</span></p>

  <p><span class="font1">Gemiye tam zamanında yetiştim. Yolculuğum da sorunsuz geçti. Tabii, bir tek şeyi saymazsak...</span></p>

  <p><span class="font1">Gemiye binmeden önce, bir akşam gazetesi almıştım. Limandan ayrılır ayrılmaz, kafeterya bölümüne geçip bir koltuğa oturdum ve gazeteyi açtım. İlk sayfada iri puntolarla verilen haberi okuduğumda, korkudan ve dehşetten bütün vücudumun titrediğini hissettim.</span></p>

  <p><span class="font1">"Sürgündeki müdür terör kurbanı..."</span></p>

  <p><span class="font1">Gazete, cinayeti ayrılıkçı bir örgütün üstlendiğini yazıyordu. Görgü tanıkları, sakallı, genç bir adamdan söz ediyorlardı. Sağ alt&nbsp;köşede, müdürün kariyeriyle ilgili kısa bir yazı çerçevelenmişti.</span></p>

  <p><span class="font1">"Genç Emniyet Müdürü, 1983 yılında Alsas'ta doğdu. Hukuk ve Politikoloji okudu. 2010 Ağustosu nda, Grişçenko ve GPB adlı&nbsp;yasadışı örgüt hakkmdaki soruşturmalarla ilgili olarak açığa alındı. Aynı yılın sonunda, göreve iade edildi. Bask bölgesinde, Alsas'ta ve Korsika'da, çeşitli kademelerde görev yaptı. İki yıl önce&nbsp;Grigen'e atanmıştı."</span></p>

  <p><span class="font1">Gazeteyi katlayıp güverteye çıktım. Uzun süre gezindim orada. Açıklara bakıp düşündüm. Bulutlann birbirlerini kovalamalarını, dev dalgaların soğuk dansını izledim. Sonra içeri girdim. Koltuklarda uyuklayan yolculann arasına kanştım ve gemimiz&nbsp;Crotone'ye yaklaşana dek orada kaldım.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Eve gelir gelmez Naum’u aradım. Geceyarısıydı. Telefonu meşgul çalıyordu. Bir duş yaptım ve kendimi yatağıma attım.</span></p>

  <p><span class="font1">Vinelli'nin dediği gibi, birileri attığımız her adımı sayıyordu. Ne yaptığımızı, ne yapacağımızı biliyorlardı sanki. Korkuyordum. Yakalanmaktan, yitirmekten, ölmekten korkuyordum. Korku, bir ürperti halinde vücudumu sarıyor, düşüncelerimi kemiriyordu. Tiron’un ve emniyet müdürünün ölümü, çevremizin kuşatıldığını gösteriyordu. Aramızda olduklarından kuşkum kalmamıştı artık.</span></p>

  <p><span class="font1">Bir süre sonra, ter içinde uyandım. Kalkıp radyoyu açtım. Naum'u bir kez daha aradım, telefonu yine meşgul çaldı. Yeniden&nbsp;yatağa uzandım.</span></p>

  <p><span class="font1">Bir otomobil gürültüsüyle uyandığımda, saat sabahın dördüydü. Bizimkiler, Essau ve Evita hâlâ dönmemişlerdi eve. Pencereden dışarı baktım. Otomobil uzaklaştı.</span></p>

  <p><span class="font1">Bir iki dakika sonra Evita açtı kapıyı. Perişan görünüyordu. Islanmıştı, titriyordu.</span></p>

  <p><span class="font1">"Yağmur mu başladı?" dedim.</span></p>

  <p><span class="font1">Evita'ya sıcak davranmak gelmiyordu içimden. O an, ondan kuşkulandığımı fark ettim. Hoşgeldin bile dememiştim kıza. Oysa, zavallının hiçbir şeyden haberi yoktu. Islak paltosunu koltuğa&nbsp;attı ve birden üstüme atılıp boynuma sarıldı.</span></p>

  <p><span class="font1">"Ne var Evita?" dedim, "kötü bir şey mi oldu?"</span></p>

  <p><span class="font1">Ağlıyordu.</span></p>

  <p><span class="font1">"Kore'nin babasını öldürdüler!" dedi hıçkırarak.</span></p>
</body>
</html>
