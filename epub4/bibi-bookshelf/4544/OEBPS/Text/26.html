<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k26">Y</a>İRMİ ALTINCI GÜN</span></h2>

  <p><span class="font1">Bir gün, bir ölü olarak da düş görebileceğime inanmak istiyorum.</span></p>

  <p><span class="font1">Yalnızca bir kez olurmuş bu. Ölüler yalnızca bir kez düş görürlermiş.</span></p>

  <p><span class="font1">"Ama bir ölü için bu bile bir başarıdır!" dedi Doktor Sematyen, "çünkü çoğunlukla hiç düş görmezler."</span></p>

  <p><span class="font1">Düşsüz bir yaşama nasıl katlanabileceğimi bilmiyorum. Belki alışarak... Belki de Doktor Sematyen'in yaptığı gibi, güpegündüz hayaller kurup onların gerçek düşler olduğuna inanarak...</span></p>

  <p><span class="font1">Bir seferinde, iyiliği gördüğünü söyledi bana dün. Crotone dışında, çıplak ağaçların ve bir gölün bulunduğu tepeden yuvarlanırken görmüş iyiliği.</span></p>

  <p><span class="font1">"Demek ki siz düş görebiliyorsunuz," dedim, bunu söyleyince.</span></p>

  <p><span class="font1">"Hayır!" diye yanıtladı, "iyiliği gerçekten gördüm ben, düş filan değildi!"</span></p>

  <p><span class="font1">İyilik, tepeden kanlar içinde yuvarlanıyormuş. Kayalara, ağaçlara çarparak, devedikeni cesetlerinin arasında sürüklenerek&nbsp;parçalanıyormuş. Bu iyilik dediğimiz şey, pudra şekeriyle pamuk&nbsp;karışımı bir maddeymiş. Sentetik bir tadı varmış ve hiç kuşku&nbsp;duymamalıymışım ki, taştan daha hafifmiş. Dokunduğunuzda, ki&nbsp;öyle yuvarlanıp parçalanırken bile dokunabiliyormuşsunuz ona,&nbsp;memnuniyetle iç çekiyor, sevgili küçük ağzını okyanuslardaki&nbsp;dip çukurları kadar kocaman açıp, huzur içinde esniyormuş.</span></p>

  <p><span class="font1">Bir başka seferinde, içtenliği de görmüş o tepeden yuvarlanırken. O sırada, Doktor, tepenin üstündeki krater gölünün kıyısında piknik yapıyormuş. Yanından hızla geçmiş içtenlik. Her yeri kan içindeymiş. Sonra, yüzleri maskeli bir takım görevliler, bir itfaiye arabasının şoför koltuğuna yatırmışlar onu. Pembe benekli, beyaz bir eteklik giydirmişler, eline de bir gayda tulumu tutuşturmuşlar. İçlerinden biri, onun bir kelebeğe benzediğini söylemiş. Bir diğeri de, "sönmüş bir gemici feneri taşıyan, sarhoş, aptal bir miçoyu andırıyor bu haliyle," demiş.</span></p>

  <p><span class="font1">Doktor, içtenliğin içinde bulunduğu durumu görünce, nedense, onun, başkalarını baştan çıkarmaya yetecek kadar uzun bir süre gözönünde kalmamak için böylesine şımarık bir hızla yol aldığını düşünmüş. Kendini güzel buluyor olmalıymış içtenlik. Esrikliğini de, şaşkınlığını da kendine yakıştırıyormuş. Kimbilir, belki de hoş bir şeymiş yaşadığı; kanlar içindeyken bile gülümsüyormuş çünkü...</span></p>

  <p><span class="font1">Sonra kahkahayı, o erdemle giyinmiş yaratığı da görmüş. Bir yandan tepeden aşağı yuvarlanıyor, bir yandan da kalpsizlikle kınştırıyormuş. Ya da Doktor'a öyle geliyormuş... Oyun adını verdikleri, doğması muhtemel gayrimeşru çocukları da peşlerindeymiş...</span></p>

  <p><span class="font1">Bütün gün, Doktor Sematyen'in bana bunları niye anlattığını düşündüm durdum. Gerçekten düş görüyor olamaz. Bir ölünün&nbsp;yalnızca bir kez düş görebileceğini kendisi söylemişti bana. Ama&nbsp;öte yandan, anlattıklarının, her zaman olduğu gibi gizli birer anlam taşıdıklannı da biliyorum.</span></p>

  <p><span class="font1">"Pek o kadar gizli değil!" dedi, bunu söylediğimde. "Pek o kadar anlamlı da değil. Anlattığım olay, benim için yalnızca bir&nbsp;bilgi. Senin için de öyle olmasını dilerdim."</span></p>

  <p><span class="font1">Anlıyor musunuz? Doktor Sematyen, yalnızca benim ve sizin bilmediklerimizi değil, kendi bilmediklerini de biliyor! Bunu aynen söyledim ona. Kahkahalarla güleceğini sanıyordum ama&nbsp;gülmedi.</span></p>

  <p><span class="font1">"Doğru!" dedi, büyük bir ciddiyetle, "bak, benim hakkımda gerçek bir bilgi edindin sonunda!"</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Biri çıkıp, hayatımın son günlerinin bir tahterevallinin üstünde geçeceğini, bir gün yere çakılıp kıçımın kırılacağını, ertesi gün&nbsp;göklere yükselip yüreğimin hop edeceğini söylese, ona inanmazdım. Ama bütün bunlar başıma geldi benim; yere çakıldım, göğe&nbsp;uçtum...</span></p>

  <p><span class="font1">Kore daha gelmeden âşık olmuştum ona. Hakkında hiçbir şey bilmiyordum ama aramızda bir şeyler geçeceğinden emindim.</span></p>

  <p><span class="font1">Yalnızca fotoğrafını görmüştüm. Bir de, Naum'un elinde tuttuğu mektuptaki elyazısını... Bu da yetmişti bana. Kalbim, büyük bir aşka hazır olmam gerektiğini söylüyordu. Öyle yüksek perdeden haykırıyordu ki bunu başkaları da duymasın diye, sürekli bağıra çağıra şarkı söylüyordum.</span></p>

  <p><span class="font1">Zaman yitirmeden planlar yapmaya, önlemler almaya koyuldum. Onu çarpmayı düşünüyordum. Karşımda titretmeyi, mahvetmeyi... Geceleri yatakta, ilk karşılaştığımızda ona nasıl davranacağımın hesabını yapıyordum.</span></p>

  <p><span class="font1">Sağlam bir başlangıç olmalıydı. Çağımın bir kahramanı gibi, yani içimden geldiği gibi davranacaktım. Buna hakkım vardı.&nbsp;Korkunç savaşlar için, onur veren mücadeleler için yetiştirilmiştim ben. Ve böyle birinin aşkı, sürükleyici olmalıydı!</span></p>

  <p><span class="font1">Raşel’e ya da Pino’ya göründüğüm gibi görünemezdim ona. Önce kuaföre gittim. Bir çeşit abazanlık yasının gereği olarak&nbsp;uzun süredir makas görmeyen, sözümona özgürlük alameti saçlarımı kestirdim. Kullanmak alışkanlığım olmadığı halde, Kore'nin&nbsp;hoşuna gideceğini umduğum bir şişe parfüm satın aldım. Onun&nbsp;geldiği güne kadar geçen dört gün boyunca ve daha sonra da ölümüme kadar, her sabah yarım saat erken kalkıp, aynadaki görüntüme, Senbernar gibi bakmaması gerektiğini haykırdım.</span></p>

  <p><span class="font1">İki kışlık montum vardı. Harikaydılar, koyun derisiydiler. İkisini de Essau'ya verdim. Altı aylık maaşıma bedel, gösterişli&nbsp;bir palto aldım, taksitle. Aynı yerden, üç ipek kravat, üç ipek&nbsp;gömlek ve üç çift de ipek çorap aldım.</span></p>

  <p><span class="font1">Bütün bunlar için boş yere para ve zaman harcadığımı nasıl bilebilirdim ki?..</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Yedi Şubat günü karşılaştık...</span></p>

  <p><span class="font1">Ben, kozasında bir ipekböceği kadar şıktım. O, dizleri öne doğru balon gibi şişmiş ucuz bir kot pantolon giymişti. Elini sıktığımda, zahmet edip nasılsın bile demedi. Büyüklerin çocuklara&nbsp;yaptığı gibi, gözlerini kırpıştınp sırıttı. Gardaki gişe memuru bile&nbsp;daha içten davranıyordu bana. Posta Müdürü bile, gördüğünde&nbsp;"nasılsın evlat" diye gürlerdi. Ama belki de isabet vardı benden&nbsp;kaçmasında. Geldiğinin üçüncü günü, Naum'un veteriner bir arkadaşının yanında işe başladı. Sosyoloji okumuştu ama olsun!&nbsp;Boş kalmak istemiyordu. Büyük bir olasılıkla hayvan koktuğunu&nbsp;düşünüyordum. Yanına yaklaşamıyordum. Bazen, özellikle geceleri yatağa uzandığımda, hayatımın o en acıklı anlarında, bu kokuya bile alışabileceği mi düşünürdüm. Biz de hayvanlara insan&nbsp;kokmuyor muyuz, derdim kendi kendime.</span></p>

  <p><span class="font1">"Farkında mısın?" dedim bir gün Essau’ya, "Kore köpek kokuyor."</span></p>

  <p><span class="font1">Hiç şaşırmış görünmedi Essau. Derin bir iç çekti.</span></p>

  <p><span class="font1">"Öyle bir köpekle bir kez yatmak için neler veririm biliyor musun?" dedi saygısızca.</span></p>

  <p><span class="font1">Yangınımı körüklemişti. Onun bu sözünden sonra iki gün kendime gelemedim. "Demek gerçekten güzel kız bu Kore," diye&nbsp;mırıldanıp durdum hep...</span></p>

  <p><span class="font1">On gün sonra, işi oluruna bırakmaya karar verdim. Umudumun tümünü olmasa da, etkileyiciliğimle ilgili bölümünü yitirmiştim. Essau'dan montlarımı istedim. Ancak birini verebildi, ötekini satmıştı. İpekli giysilerimi ona verdim. Paltomu da verdim. Gerçek şu ki, mezarlıklardan parça parça alıp topladığı motosikletinin üstünde, bu giysilerle, benim gözüme bile çekici görünmüştü Essau...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Tahterevallide otururken, kendini birdenbire gökyüzünde bulan yalnızca ben değildim. Profesör Naum tanınmayacak haldeydi.&nbsp;Zorunlu olmadıkça gülümsemeyen bu adam, artık kahkahalarla&nbsp;gülüyordu. Olur olmaz şeylere gülüyordu üstelik; Essau'nun sallapati yürüyüşüne, Tiron'un sözlerine, hatta kendi sözlerine de...&nbsp;Posta kutusu, reklam zarflarıyla, eşantiyon disketlerle dolup taşmıştı. Aldırış etmiyordu, umrunda değildi. Gözlüğünü, pipolarını&nbsp;daha sık kaybediyordu ama bulamayınca eskisi gibi somurtmuyordu.</span></p>

  <p><span class="font1">Neredeyse her akşam onda toplanıyorduk, önceleri, GPB toplantıları dışında da onunla birlikte olmayı garipsemiştik. Ama&nbsp;baktık ki o bundan rahatsızlık duymuyor, hemen uyum sağladık&nbsp;ortama. Mutfağına teklifsizce girip çıkıyorduk, disketlerini, kitaplarını karıştırabiliyorduk. Elimizde yiyecek paketleriyle salona dalıp, elini sıkmadan koltuklara yayılabiliyorduk. Gerçi Essau, Naum'un bu yarı hoşgörülü, yarı umursamaz tavrını kullanmadı değil! Yemek yerken, evde yaptığı gibi, tabağını kucağına&nbsp;alıyor, ayaklarını da Naum'un burnuna doğru, yemek masasının&nbsp;üstüne uzatıyordu. Konuşurken ayağa kalkıp, salonun içinde kocaman adımlarıyla aşağı yukarı yürüyor, eline geçirdiği bir topu&nbsp;ya da başka bir şeyi duvara atıp tutuyordu. Ve işin kötü yanı, bütün bunları, Naum'un sınırlarını tanımak için yaptığını söylüyordu.</span></p>

  <p><span class="font1">"Göreceksin bak!" dedi bana bir kez, "onu dudaklarından öpeceğim."</span></p>

  <p><span class="font1">"Kimi?" diye sordum, "Kore'yi mi?"</span></p>

  <p><span class="font1">"Hayır, Naum'u..."</span></p>

  <p><span class="font1">Noel eylemimiz, kriz günleri, her şey yüzyıllar öncesinde kalmıştı sanki.</span></p>

  <p><span class="font1">Her gün birlikteydik. Dışarı çıkmamışsak, diskoya, bara ya da sinemaya gitmemişsek evde oturup kızmabayan oynuyorduk.&nbsp;Bazen, ikizlerin annesi ev sahibemiz de katılıyordu bize. Profesör&nbsp;Naum'u gözüne kestirdiği her halinden belli oluyordu. Ancak,&nbsp;mart ayından sonra bir daha görmedik onu aramızda.</span></p>

  <p><span class="font1">"Çok hoppa bir adam!" demişti Naum için, "yaşının gerektirdiği olgunlukta davranmıyor."</span></p>

  <p><span class="font1">Naum'un gözü, Kore'den başka hiçbir şeyi ve hiç kimseyi görmüyordu o sıralar. Bir tanrıçaydı sanki Kore. Naum'a yeniden&nbsp;yaşamı bağışlamış, karşılığında da Naum'un verebileceğinden&nbsp;fazlasını istememişti.</span></p>

  <p><span class="font1">Kuştüyü bir yatak satın almıştı Kore için. Raflarla kuşatılmış iki odasından birini tamamen boşaltmış, yatağı oraya koymuştu.&nbsp;Yıllardır üstünde uyuduğu sevgili pirinç karyolasını salonun daha&nbsp;karanlık bir köşesine çekmiş, hoplayıp zıplaması için Kore'ye yer&nbsp;açmıştı.</span></p>

  <p><span class="font1">Kızının hep yanında kalmasını istiyordu. Korkusundan, ne zaman gideceğini soramıyordu ona. Dilediği tek şey, ölünceye&nbsp;dek kızıyla birlikte olmaktı. Öyle de oldu...</span></p>

  <p><span class="font1">Duvarlardaki tabloları kaldırıp yatağın altına atmıştı. Onların yerine, bar afişlerine benzeyen başka şeyler astı; renk doyumsuzları için yapılmış, bakarken insana karışık dondurma yiyormuş&nbsp;duygusu veren elvâniler...</span></p>

  <p><span class="font1">GPB toplantıları hafta içine ve akşam saatlerine alınmıştı. Kore'nin, sabahları fısıltılarımızla uyanmasına gönlü razı olmamıştı Naum'un. Haftada iki gün iş çıkışlarında toplanıyorduk. Kore işten dönünce kahve servisi yapıyordu bize. GPB üyesi değildi&nbsp;Kore. Ama dünyadan habersiz de sayılmazdı. Bazen sorularıyla&nbsp;katılırdı toplantılara. Böyle anlarda Naum susar, öncelikle bizim&nbsp;yanıt vermemizi beklerdi.</span></p>

  <p><span class="font1">Toplantılarımızın eski ciddi havası kalmamıştı artık. Yarım saatlik ayinimiz, Kore'nin işten dönmesiyle zenci kiliselerindeki&nbsp;şenliklere dönüşüyor, hep birlikte şarkılar söylemeye başlayıp&nbsp;Tanrı’yı unutuyorduk. Arada bir eyleme çıktığımız da oluyordu.&nbsp;Kıyıdan posta alma işi geçici bir süreyle yeniden bizim gruba verilmişti.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Ne yaparsam yapayım, Kore'ye duyduğum ilginin dinlenip dinlenip ortaya çıkmasına engel olamıyordum. Onunla tanıştıktan sonra yaşadığım birkaç hafta, hayatım boyunca duyduğum en abartılı sevinçlerin, en sarsıcı yürek darlıklarının çağı oldu.</span></p>

  <p><span class="font1">Halbuki o kadar da güzel değildi Kore. Hatta Raşel'le karşılaştırıldığında pek sünepe bir şeydi. Gelmeden önce babasına yolladığı fotoğrafında çok daha güzel görünmüştü gözüme. Saçları uzundu, makyajlıydı, gülümsüyordu...</span></p>

  <p><span class="font1">Durup durup sarılıyordu Naum'a. O zaman nedense ben de mutlu oluyordum. "Bu kızın sevgiye ihtiyacı var," diyordum kendi kendime, "ve bu sevgiyi ona ancak ben verebilirim!"</span></p>

  <p><span class="font1">Gerçekten de verebilirdim ama olmadı işte! Kabul etmedi beni. Ona ne zaman yaklaşsam, kalbim, bir buzdağına çarpmışım gibi birden soğuyordu. Cesaretim donup kalıyordu. Böyle anlarda, tenindeki o kokuyu, hasta hayvan kokusunu duymaya başlıyordum.</span></p>

  <p><span class="font1">Geceleri Evita da katılıyordu bize, dansa gidiyorduk. Naum da bizimle geliyordu tabii. Yaşlı profesörün, kızı için girmediği&nbsp;kılık, yemediği halt kalmamıştı. Arada bir marijuana bile içiyordu. Ölümünden birkaç gün önce, esaslı bir motosikletin kaça patlayacağını sormuştu Essau'ya...</span></p>

  <p><span class="font1">Dansa gittiğimizde, Kore'yle dansetmek için kendisinden izin istememize bayılıyordu. Bu durumda, sorumuza yanıt vermez, eliyle Kore'yi ve pisti gösterir, söylediğine bakılırsa yirmi&nbsp;yıl sonra yeniden içmeye başladığı viskisinden koca bir yudum&nbsp;alırdı.</span></p>

  <p><span class="font1">Doktor Sematyen'e, onun, ölümünden kısa süre önceki bu delişmen halinden söz ettiğimde hiç şaşırmış görünmedi.</span></p>

  <p><span class="font1">"Gençliğinde de tıpkı anlattığın gibiydi," dedi. "Delidoluydu, sevindiğinde abartılı tepkiler gösterirdi. Biraz dengesizdi..."</span></p>

  <p><span class="font1">Öte yandan, hep birlikte oluşumuz başka bir açıdan da büyük kolaylık sağlamıştı Naum'a; günlerini, kızı ve kızının arkadaşlarıyla geçiren kaçık profesör görüntüsü, GPB grubunun çalışmalarını gizlemek için hiç de kötü bir kamuflaj değildi...</span></p>
</body>
</html>
