<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><span class="font1"><a id="k38">O</a>TUZ SEKİZİNCİ GÜN</span></h2>

  <p><span class="font1">Gecenin bir yarısında, uzaklardan gelen bir gürültüyle uyandım.</span></p>

  <p><span class="font1">Önce, yine düş gördüğümü sandım, kelebekleri arandım çevremde.</span></p>

  <p><span class="font1">Uğultu aralıksız sürüyordu. Fırlayıp çıktım yataktan, salona geçtim.</span></p>

  <p><span class="font1">Sematyen de uyanmıştı. Salonun penceresini açmış, kafasını dışarı çıkarmış, uğultuyu dinliyordu.</span></p>

  <p><span class="font1">"Gürültü yapma!" dedi beni görünce, "Yakop uyuyor."</span></p>

  <p><span class="font1">Yakop, salonun bir köşesinde mışıl mışıl uyuyordu.</span></p>

  <p><span class="font1">"Ne olabilir bu ses?" dedim Sematyen'e.</span></p>

  <p><span class="font1">"Ben ne bileyim?" dedi, "mutfaktaki çekmecelerden birinde el feneri var, onu al yanına!"</span></p>

  <p><span class="font1">Böylece, çıkıp bakmaya karar verdik.</span></p>

  <p><span class="font1">Pantolonumu giymeye çalışırken Sematyen'den azar işittim. Baloya gitmediğimizi, pijamayla da çıkabileceğimi söyledi.</span></p>

  <p><span class="font1">Yine de giydim pantolonumu. Merdiveni üçer beşer indik.</span></p>

  <p><span class="font1">Sematyen, köpeklerin yaptığı gibi, başını havaya kaldırıp kokladı.</span></p>

  <p><span class="font1">"Sesler sahilden geliyor," dedi.</span></p>

  <p><span class="font1">"Fırtına çıkmış olmasın?" dedim.</span></p>

  <p><span class="font1">"Salaklaşma!" dedi, "kıyıdaki fırtına buraya kadar gelmez mi sanıyorsun? Üstelik, böyle bir şey daha önce hiç olmadı!"</span></p>

  <p><span class="font1">Hızlı hızlı yürümeye başladık; o önde, ben arkada. Uğultu, giderek daha belirgin bir hale geliyordu. Bir ara durduk. Sematyen yeniden havayı kokladı. Koklamasına gerek yoktu aslında,&nbsp;seslerin sahilden geldiği açıkça anlaşılıyordu artık. Üstelik, ne olduğu da belliydi...</span></p>

  <p><span class="font1">"Birileri konuşuyor," dedim, "insan sesi bunlar."</span></p>

  <p><span class="font1">"Epeyce kalabalık olmalılar," dedi.</span></p>

  <p><span class="font1">İkimiz de heyecanlanmıştık. Korkmuştuk. Buna karşın, hızımızı kesmeden yürümeye devam ettik.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Sahile çıktığımızda artık sesleri ayırt edebiliyorduk. Sahil yolundaki ağaçların arkasına saklanıp kumsala baktık.</span></p>

  <p><span class="font1">"Benim gördüğümü sen de görüyor musun?" dedi Sematyen.</span></p>

  <p><span class="font1">Gözlerimi ovuşturdum.</span></p>

  <p><span class="font1">"Görüyorum," dedim.</span></p>

  <p><span class="font1">Kumsalda yüzlerce insan vardı. Kimi oradan oraya koşuşturuyor, kimi de olduğu yerde, kımıldamadan duruyordu.</span></p>

  <p><span class="font1">Hallerinden, gürültü çıkarmak istemedikleri anlaşılıyordu. Ama fısıltıları, birbirlerine alçak sesle ama heyecanlı seslenişleri&nbsp;bir araya gelince o korkunç uğultu ortaya çıkıyordu.</span></p>

  <p><span class="font1">"Kim bunlar?" dedi Doktor Sematyen.</span></p>

  <p><span class="font1">Gözleri hayretten kocaman açılmıştı.</span></p>

  <p><span class="font1">"Bilmiyorum!" dedim.</span></p>

  <p><span class="font1">Ağaçları siper alarak ilerledik. Ben biraz daha cesur davranıp sessiz bir koşuyla kumsala en yakın ağaçlardan birinin arkasına&nbsp;gizlendim.</span></p>

  <p><span class="font1">Kalabalık şaşkın bir durumdaydı. Kendi aralarında gruplaşmış, tartışıyorlardı. Sematyen arkada kaldığı için yeterince iyi göremiyordu onları.</span></p>

  <p><span class="font1">"Ne oluyor, ne oluyor?" diye fısıldayıp duruyordu arkamda.</span></p>

  <p><span class="font1">Ben de bilmiyordum ki ne olduğunu. Çekirge gibi sıçrayıp yanıma geldi.</span></p>

  <p><span class="font1">"Dikkat et, bizi fark edecekler!" dedim.</span></p>

  <p><span class="font1">Ve fark ettiler...</span></p>

  <p><span class="font1">Bize en yakın grup, bir anda çil yavrusu gibi dağıldı. Her yöne doğru kaçışıyorlardı. Sonra içlerinden biri bağırdı. Ne dediğini anlayamamıştık ama o bağırdıktan sonra yüzlerce kişi aynı anda&nbsp;yüzükoyun yere yattı...</span></p>

  <p><span class="font1">"Bunlar,” dedi Doktor Sematyen, "eğer Afrika'dan gelmiş ölü bir barbar kabilesi değilse..."</span></p>

  <p><span class="font1">"Mutlaka kolonidir..." diye tamamladım sözünü.</span></p>

  <p><span class="font1">Ortaya çıkıp onlara doğru yürümeye başladık. Sematyen bağırdı:</span></p>

  <p><span class="font1">"Kimsiniz siz? Dilimi anlıyor musunuz?"</span></p>

  <p><span class="font1">Sonra Çince bir şeyler söyledi. Sanırım bu da aynı anlamı taşıyordu.</span></p>

  <p><span class="font1">"Bir Çinli'nin barışsever ve zararsız olduğunu düşünebilirler!" dedi bana dönüp.</span></p>

  <p><span class="font1">Birçok yanıt geldi Sematyen'in sorusuna. Sonra, içlerinden biri ayağa kalktı. Hepsi sustu.</span></p>

  <p><span class="font1">Ayağa kalkan bir kadındı. Kuşkucu bir hayvan gibi yaklaşmaya başladı bize. On adım kadar ötemizde durdu.</span></p>

  <p><span class="font1">"Mülteciyiz!" dedi, "karşı kıyıdan geliyoruz."</span></p>

  <p><span class="font1">Sematyen el fenerini kendi yüzüne doğru tuttu önce. Birden, bir çığlık attı kadın. Öyle bir çığlık ki, Sematyen'e bir şeyler olduğunu düşünüp koluna girdim. Sonra kadının yüzüne nişanladı fenerini. Bu kez de Sematyen, çığlığa benzer garip bir ses çıkardı.&nbsp;Ve aniden birbirlerine doğru koşup sarıldılar. Bütün bunlar üç&nbsp;dört saniye içinde olmuştu. Ne ben, ne de kumsaldaki kalabalık&nbsp;bir şey anlamıştık bu işten...</span></p>

  <p><span class="font1">Birkaç dakika sonra Sematyen yanıma geldi. Yüzü karmakarışıktı. Sevinçten, heyecandan, korkudan ve panikten oyulmuş bir büst gibiydi.</span></p>

  <p><span class="font1">"Ne yapacağız?" dedi.</span></p>

  <p><span class="font1">"Neyi?" diye sordum.</span></p>

  <p><span class="font1">Onu ilk kez bu kadar çaresiz görüyordum.</span></p>

  <p><span class="font1">"Koloniyi..." dedi, "şu senin koloniyi!"</span></p>

  <p><span class="font1">Koloni hâlâ yüzükoyun yatmaktaydı. Kadın, heyecandan kalk komutunu vermeyi unutmuş, az ötemizde bizi izliyordu.</span></p>

  <p><span class="font1">"Tam bin üç yüz kişiler!" dedi Sematyen."Eminim ki, birinin bile öldüğü geçmiyordur aklından!"</span></p>

  <p><span class="font1">Omuzları çökmüştü. Bu kadarıyla o da baş edemezdi herhalde.</span></p>

  <p><span class="font1">"Tek tek gelselerdi," dedi, "hepsini halledebilirdim, ama bin üç yüz kişiyle uğraşmak, onları ölmüş olduklanna ikna etmek bin&nbsp;üç yüz yılımı alır benim."</span></p>

  <p><span class="font1">"Şimdilik hiçbir şey söylemeyin onlara," dedim.</span></p>

  <p><span class="font1">"Ne diyeyim peki?" diye yanıtladı. "Hükümet iltica başvurunuzu yanıtladı, kabul etti mi diyeyim yani?"</span></p>

  <p><span class="font1">Kısa bir süre durumu değerlendirdik. Kadının, Yakop'un büyük annesi Arinna olduğunu söyledi Sematyen.</span></p>

  <p><span class="font1">"Büyük bir olasılıkla Arinna durumdan kuşkulanmıştır," dedi.</span></p>

  <p><span class="font1">"Sanmıyorum," dedim."Birkaç gün içinde Arinna'ya öldüğünü söyleyebilirsin ama. O da koloninin önde gelenleriyle konuşur sonra..."</span></p>

  <p><span class="font1">Bu çözüm Sematyen'in aklına yattı. Ancak, sorun bu kadarla kalmıyordu tabii... Karşımızda bin üç yüz insan vardı. Onları şehre yerleştirmeliydik önce...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Sandığımız kadar zor olmadı.</span></p>

  <p><span class="font1">Bin üç yüz kişiyi şehre dağıttık. Öylece, sokaklara... İstedikleri marketten istedikleri şeyleri alabileceklerini, istedikleri evde kalıp uyuyabileceklerini, hükümetin koloni geldiği için bütün&nbsp;şehri boşalttığını ve bir çeşit bayram ilan ettiğini söyledik.</span></p>

  <p><span class="font1">Sabahleyin, gün ağarmak üzereyken üç kişi kalmıştık sahilde. Sematyen, Arinna ve ben...</span></p>

  <p><span class="font1">Sematyen, Arinna'yı eve götüremeyeceğimizi, Yakob'u görmesinin iyi olmayacağını söyledi ve benden eve gitmemi istedi. Arinna'ya döndü sonra.</span></p>

  <p><span class="font1">"Haldun'un gitmesi gerekiyor Arinna," dedi. "Bizde bir otele gidip uyuyacağız."</span></p>

  <p><span class="font1">Bir kahkaha atıp ekledi arkasından:</span></p>

  <p><span class="font1">"Tıpkı gençliğimizdeki gibi..."</span></p>

  <p><span class="font1">"Gençliğimizdeki gibi olacağından biraz kuşkuluyum!" dedi Arinna.</span></p>

  <p><span class="font1">Onları, kalacakları otelin kapısında bıraktım. Kapıda öylece durup, birbirlerine baktılar. Birkaç adım uzaklaşmıştım ki, Arinna'nın sözleri çalındı kulağıma.</span></p>

  <p><span class="font1">"Söylesene Sem," dedi, "biz öldük mü?"</span></p>

  <p><span class="font1">Sematyen'in yanıtını duyamadım.</span></p>

  <p><span class="font1">Ben eve girdikten on beş dakika sonra kapıyı çaldılar. Yakop uyandı. Arinna, torununu bir dev gibi sardı.</span></p>
</body>
</html>
