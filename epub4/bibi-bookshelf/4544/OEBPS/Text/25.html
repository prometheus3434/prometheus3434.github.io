<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font1"><br /></span></h2>

  <h2><a id="bookmark0"></a><span class="font1"><a id="k25">Y</a>İRMİ BEŞİNCİ GÜN</span></h2>

  <p><span class="font1">İşte, plaj yolu üzerindeki kafelerden birindeyim. Sematyen evden çıkmadı, işi başından aşkın; dosyaları inceliyor...</span></p>

  <p><span class="font1">Az önce, çocukluğuma ait bir şeyler hatırladım. Durup dururken oldu bu. Gübre fabrikasının dev siluetine bakıyordum. Birden aklıma geldi. Bir Noel gecesi, babam, annem ve ben...</span></p>

  <p><span class="font1">Dışarda sağanak halinde yağmur yağıyor. Annem kalorifer radyatörüne sırtını vermiş, televizyon izliyor. Bütün oyuncaklarımı salona taşıdığım halde bana kızmıyor. Az sonra kapı açılıyor,&nbsp;yağmurun sesi evimizin içini dolduruyor. Dışarda, acaip hayvanların dolaştığını, içeri giren babamın onlardan kaçıp kurtulduğunu düşünüyorum.</span></p>

  <p><span class="font1">Babam çantasını çıkarıyor. Çantasının içinde, konuşan, küçük bir ayıcık bulunduğunu bilmiyorum henüz. Sabah uyandığımda, ayakkabılarımın yanında göreceğim o ayıcığı.</span></p>

  <p><span class="font1">Yemekte durmadan konuşuyor babam. Annemse durmadan gülümsüyor. Her şey yolunda. Hindi, patates püresi, meyveli dondurma ve beyaz şarap... Biz mutlu bir aileyiz, biz mutlu bir üçgeniz.</span></p>

  <p><span class="font1">Sonra birer kadehçik likör içiliyor. Ben çikolata yiyorum. Sonra pasta... Ortadaki ananas diliminin göbeğinde, küçük, mavi&nbsp;bir mum yanıyor.</span></p>

  <p><span class="font1">Babam bilgisayarın karşısına oturuyor. Bir ara annemle beni susturuyor ve yanına çağırıyor. Gidiyoruz.</span></p>

  <p><span class="font1">Monitörde yanıp sönen harfleri okumaya çalışıyorum.</span></p>

  <p><span class="font1">"GPB yeni yılınızı kutlar, dayanışmanız için teşekkür eder..."</span></p>

  <p><span class="font1">Babam seviniyor.</span></p>

  <p><span class="font1">Monitörde bir başka yazı beliriyor ve uzun süre kalıyor. Karşı kıyılardan yazılmış bir mektup bu. Babam yüksek sesle okuyor. Annem dinleme nezaketi gösteriyor. İlgili görünüyor, ama babamın, yanımda acıklı şeylerden söz edip beni üzmesini anlayamıyor Arada bir, babama yeniden konyak ya da çikolata isteyip istemediğini sorarak sıkıntısını açığa vuruyor. Babam okumayı sürdürüyor.</span></p>

  <p><span class="font1">"Şimdi üstünde oyun oynadığımız tarla, ben doğmadan çok önce meyva bahçesiymiş. Bana annem söyledi bunu. Daha da eskiden, bütün bu çevre, bütün bu tepeler zeytinlikmiş. Bunu da anneme babası söylemiş. Bir kez, su çıkarmak için kuyu kazdıklarında, çok derinde çürümüş ağaç kökleri bulmuşlardı. Bunu gözlerimle gördüm ben. Daha önce, daha büyük bir oyun alanımız&nbsp;vardı ama annem oraya gitmemi yasakladı. Söylediğine göre, mayın döşemişler oraya. Aslında yalan bu. Yalan olduğunu biliyorum. Annem oyun oynamamızı istemiyor. Terleyip hasta olmamızdan korkuyor. Şimdi, yeni oyun yerimiz için nasıl bir yalan&nbsp;uyduracağını merak ediyorum."</span></p>

  <p><span class="font1">"Pek haksız değil. Hasta olduğumuzda ilaç bulamıyoruz. Çocukluğumda, yani çok daha küçükken, Noel'de, uçaklardan ilaç paketleri atılırdı."</span></p>

  <p><span class="font1">Babam konyağını yudumluyor. Yüzünü buruşturuyor. Monitör birden kararıyor. Sonra başka bir mektup çıkıyor ortaya.</span></p>

  <p><span class="font1">"Ben on sekiz yaşında bir genç kızım. Bulunduğum yer, kuraklığın en erken başladığı yerlerden biri. Yardımsever insanların gönderdiği kitapları okuyarak bilgimi arttırmaya çalışıyorum.&nbsp;İtalyanca'yı ve İspanyolca'yı böyle öğrendim. Şimdi küçük bir&nbsp;okul açtık burada. Ne yazık ki fazla ilgi yok. Aslında ilgi olmaması çok normal, çocukların zekâ düzeyleri çok düşük. Ayrıca,&nbsp;bütün gün yiyecek peşinde koşuyorlar. Küçük bir turp bulabilmek her şeyden daha önemli burada."</span></p>

  <p><span class="font1">"Büyükler ve kitaplar, eskiden bambaşka bir yaşam olduğunu söylüyorlar. Ama her şeyin nasıl olup da değiştiğini hiç kimse söylemiyor. Kimileri, bütün bu olanlara anarşi ve talanın yol açtığını ileri sürüyor. Kimileri de, hükümetin hukuki güvenceleri kaldırmasına bağlıyor olanları."</span></p>

  <p><span class="font1">"Birçok aile, hâlâ, batıya ya da kuzeye göç etmenin hayaliyle yaşıyor. Fakat, giderlerse sonlarının ne olacağını kimse bilemez.&nbsp;Göç edenler, eskiden, deniz kıyısında askerler tarafından engellenirnıiş. Şimdi artık askerler de yok. İki yüz kilometre kadar uzağımızda bir askeri bölge varmış ama hiç dışarı çıkmıyorlarmış&nbsp;oradan. Yalnızca uçaklar inip kalkıyormuş."</span></p>

  <p><span class="font1">"Denize açılanların ölümden kurtulamadıklarını söylüyor annem. GPB de aynı şeyi söylüyor. Deniz, yüzlerce mayınla doluymuş. Mayınlardan kurtulanları karşı kıyıdaki askerler geri çeviriyorlarmış. Eskiden, göç etmek isteyenlerin sayısı çok daha fazlaymış. Birleşmiş Milletler'in, baskıyla karşılaşan göçmenlerin haklarını koruyan sözleşmeleri tamamen geçersiz saymasından&nbsp;sonra, bunlar, kıyılarda bir araya gelip koloniler oluşturmuşlar.&nbsp;Kendiliğinden göçmen kampları türemiş. Yakınımızda hâlâ böyle bir kamp var. Daha güneyde, daha kalabalık kampların olduğu&nbsp;söyleniyor. Bunların tümünü, bölgedeki bir askeri üs kontrol ediyor."</span></p>

  <p><span class="font1">"Ben ve ailem, yaşamımızın sonuna dek burada kalacağız. En çok istediğim şey, karşı kıyıdan, sizlerden biriyle mektuplaşmak... Sanırım, dilimi ilerletmem için çok iyi bir şey olurdu bu...&nbsp;Ama GPB’nin buradaki birimleri, böyle bir şeyin şimdilik olanaksız olduğunu söylüyorlar."&nbsp;</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">"Bunların gerçekten doğru olduğuna nasıl inanabiliriz ki?" diyor&nbsp;annem.</span></p>

  <p><span class="font1">Bunu söylemesi gerekiyor. Baskı altında olduğunu hissettirerek, sesindeki çekingenliği özellikle ele vermeye çalışarak söylemesi gerekiyor.</span></p>

  <p><span class="font1">Babam onu azarlıyor. Hiç hoşuma gitmiyor bu. Yıllardır, güneye niçin yolcu uçağı kalkmadığını, uzaydaki güneye ait televizyon uydu sistemlerinin niçin devre dışı bırakıldığını soruyor. Annem susuyor. Kadehine konyak dolduruyor.</span></p>

  <p><span class="font1">Ertesi sabah, konuşan ayıcığı, mektup yazan çocuklardan birine göndermek istediğimi söylüyorum babama.</span></p>

  <p><span class="font1">"Merak etme!" diye yanıtlıyor beni. "Onlara da birer tane yolladım..."</span></p>

  <p><span class="font1">Mutlaka yollamıştır, diye düşünüyorum. Sarışın, çocuk başımın içinde, uzaklardaki çaresiz insanların yüzleri, başka çocukların zayıf, çelimsiz görüntüleri canlanıyor. O üç gizemli harfin, GPB'nin onları koruduğuna inanıyorum. Tıpkı Noel Baba gibi...</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Yıllar sonra, yine bir Noel gecesi, Posta Sarayı'nın bitişiğindeki depoları kundaklarken, örgütün o insanları koruduğuna hâlâ inanıyordum.</span></p>

  <p><span class="font1">Giriştiğimiz, sıradan bir eylem değildi. Birimimiz, iki hafta önceden bütün işlerini başka birimlere devretmişti. Crotone'ye&nbsp;bir süre posta da gelmeyecekti. Planör, başka bir şehre götürecekti postayı.</span></p>

  <p><span class="font1">Doğrusunu söylemek gerekirse, depoların ne kadar önemli olduğunu başlangıçta bilmiyorduk. Bilgisayar iletişiminin yanında çok küçük bir payı vardı postanın. Batı kıyı şeridinden gemilerle gelen koliler, kuzeye gönderilmek üzere bu depolarda tutulurdu. Genellikle reklam ve tanıtım mektuplarıydı bunlar. Ya da&nbsp;biz öyle olduğunu düşünüyorduk. İşin başında, alım satım işlerindeki karşılıklı son anlaşma mektuplarının postayla iletildiğini de&nbsp;bilmiyorduk çünkü.</span></p>

  <p><span class="font1">Noel'den bir gün önce, Naum evine çağırdı beni. Yüzü her zamankinden daha asıktı. Eğer yakalanırsak nasıl davranmamız&nbsp;gerektiğini uzun uzun anlattı. Eylemden sonra, GPB'den hemen&nbsp;hemen kimse kalmayacaktı Crotone'de. Kendisi de bir süreliğine&nbsp;başka bir yere gidecekti.</span></p>

  <p><span class="font1">"Her şey yolunda giderse yalnızca siz kalacaksınız. Herhangi bir terslik olursa Roma'ya gideceksiniz," dedi ve içinde uçak biletlerimizle bir miktar paranın olduğu büyükçe bir zarf verdi bana.</span></p>

  <p><span class="font1">Eylem planına geçti sonra. Üç kişi gerçekleştirecektik eylemi; Essau, üniversiteden Tato adında bir genç ve ben... Üstümüzde balo giysileri olacaktı. İşler yolunda giderse, depolardan Posta Sarayı'nın balo salonuna yirmi saniye içinde dönebilirdik. Küçük&nbsp;bir zamanlama hatası, bir dikkatsizlik, yangın alarmının zamanından önce çalışmaya başlaması yakalanma riskimizi arttıracaktı.</span></p>

  <p><span class="font1">Plan hakkındaki konuşması bitince, diyeceğim bir şey olup olmadığını sordu.</span></p>

  <p><span class="font1">"Yok!" deyip ayağa kalktım.</span></p>

  <p><span class="font1">Oturmamı istedi.</span></p>

  <p><span class="font1">"Sana bu eylem hakkındaki düşüncelerimi söylemek istiyorum," dedi.</span></p>

  <p><span class="font1">Şaşırmıştım. Daha önce böyle bir şey yapmamıştı Naum.</span></p>

  <p><span class="font1">"Bu eyleme onay vermediğimi bilmeni isterim," diye söze başladı ve yarım saat kadar, eylemle ilgili GPB içindeki tartışmaları anlattı.</span></p>

  <p><span class="font1">Söylediğine göre, eylemin belirlenen ilk tarihi 8 Aralık'tı. Naum bunu kabul etmemişti, Noel tatili içinde herhangi bir gün önermişti. Önerisine karşı çıkılacağını ve bir itiraz hakkı daha elde edeceğini ummuştu ama yönetim önerisine uymuştu.</span></p>

  <p><span class="font1">Sonunda açıktan karşı çıkmıştı eyleme.</span></p>

  <p><span class="font1">"GPB, bu işi küçük bir protesto eylemi olarak görme yanlışını sürdürüyor," dedi. "Oysa gerçek bir tahrip bu, sonuçlarını nasıl&nbsp;göğüsleyeceğimizi bilmiyorum."</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">O gece her şey o kadar kolay oldu ki, balo salonuna girdiğimizde, işlerin yolunda gitmiş olmasından duyduğumuz garip rahatsızlıkla üçümüz de tuhaf tuhaf gülümsüyorduk.</span></p>

  <p><span class="font1">Crotone halkının, balo için Posta Sarayı'na doluştuğu saatte, depolardaki kolileri bir şişe benzinle ateşe verdik. Kimsenin canı&nbsp;yanmadı, kimse yakalanmadı. Tato'yu gözcü olarak depolara giden sokağın başında bıraktık. Essau'yla ben, ana deponun küçük&nbsp;kapısını maymuncukla açıp içeri girdik. Şişeye bir ateşleyici monte etmiştik. Elimizde de otuz saniyelik bir fitil vardı. Şişeyi deponun tam ortasına yerleştirdik, fitili kapıya kadar uzattık ve tutuşturduk.</span></p>

  <p><span class="font1">Yangın alarmı çalışmaya başladığında ben adını bile bilmediğim bir kadınla dans ediyordum. Essau hemen Evita’yı bulmuştu, geciktiği için özür dileyip duruyordu. Balo salonuna gelmemiz&nbsp;on beş saniye bile sürmemişti.</span></p>

  <p><span class="font1">Yangın haberi bir anda kulaktan kulağa yayıldı salonda. Kalabalıkta önce bir kıpırdanma oldu. Sonra müzik sustu. Posta Müdürü sahneye çıktı ve ortalığı yatıştırmaya çalıştı. Yangının dışarıya sıçrama olasılığı yoktu. En fazla çevre depolara yayılabilirdi. Kimse paniğe kapılmamalıydı, nöbetçi itfaiye ekipleri hemen harekete geçmişlerdi...</span></p>

  <p><span class="font1">Bizde inanmıştık Müdür’e. Müzik yeniden başladı. Dansı yanda kalanlar yeniden hareketlendiler. Bizim bile her şeyin bittiğini düşünüp rahatladığımız bir anda, bir kaosun başlamakta olduğunu kim bilebilirdi ki?</span></p>

  <p><span class="font1">İtfaiye, Noel dolayısıyla yalnızca iki ekip gönderebildi o gece. Onlar da, yangın depo kapılarını sardığı için içeri giremediler. Dışardan su püskürtmekle yetindiler.</span></p>

  <p><span class="font1">Depolarda binlerce koli vardı. Büyük çoğunluğu son bir hafta içinde gelmiş, kuzeye gönderilmek üzere geçici olarak depolara&nbsp;konmuştu.</span></p>

  <p><span class="font1">Essau ve ben, balonun sona ermesini beklemeden dışarı çıktık. Siyah, dev dumanların göğe yükselişini izledik. Üstümüzde helikopterler uçuyordu. Arada bir, dumanların içinden, siyah, metal kuyrukları görünüyor, boşlukta kuklalar gibi sallanıyorlardı.</span></p>

  <p><span class="font1">Depolar, yaralı birer canavar olmuşlardı. Yanlarına hiç kimse yaklaşamıyordu. Dehşet ve korku içinde debelenip tepiniyorlardı&nbsp;sanki.</span></p>

  <p><span class="font1">Olaydan üç saat sonra yangın hâlâ sürüyordu. Baskı boyasının, sentetik malzemenin ağır kokusu posta meydanından şehrin caddelerine hızla yayılıyordu.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Boyumuzu aşan bir işe girmiş olduğumuzu, Noel'den sonraki iki haftada olan biten sayesinde anladık.</span></p>

  <p><span class="font1">Noel'i ateşleyen yalnızca biz değildik. GPB, kuzeyden güneye bütün kıtayı aydınlatmaya yetecek büyüklükte bir ateş yakmıştı.</span></p>

  <p><span class="font1">Naum, eylemden dört gün sonra Crotone'ye döndü.</span></p>

  <p><span class="font1">"Ne olacağını kestiremeyiz," dedi ilk karşılaşmamızda, "bu kez biraz fazla ileri gittiğimizi düşünüyorum."</span></p>

  <p><span class="font1">Anlattığına göre, bu tür eylemler daha önce de yapılmıştı. GBP'nin ikinci kuruluş yıldönümünde, belli başlı başkentlerde&nbsp;posta depoları, televizyon istasyonlan kundaklanmış, bunun sonrasında haftalar süren bir kaos yaşanmıştı.</span></p>

  <p><span class="font1">Noel'den sonra, önce homurdanmalar başladı. O güne kadar sessizliğine, sakinliğine alıştığımız evler homurdanıyordu. Açılıp&nbsp;kapanan posta kutularının sesi leylek taktakaları gibi göğe ağıyor,&nbsp;sokak aralarında pijamalı erkekler, bigudili kadınlar bağıra çağıra&nbsp;tartışıyorlardı. Haftalar önce verdikleri siparişler hâlâ ellerine&nbsp;geçmemişti. İnternet kilitlenmişti, ne sipariş verebiliyorlar, ne de&nbsp;gecikmelerin nedenini öğrenebiliyorlardı. İlk iki gün içinde telefonlar da kilitlenmişti. Büyük şirketler, haberleşme için özel kurye birlikleri kurmuşlardı.</span></p>

  <p><span class="font1">Her şey birbirine karışmıştı. Metroda, sağlık hizmetlerinde, enerji sektöründe o güne kadar görmediğimiz aksaklıklar oluyordu. Can sıkıcı bir moralsizlik çökmüştü insanların üstüne. Herkes&nbsp;marketlere saldırıyor, kuyruklarda kavgalar çıkıyordu. Borsa değerleri altüst olmuştu, kredi kartları ortadan kalkmış, alım satım&nbsp;nakitle yapılır hale gelmişti.</span></p>

  <p><span class="font1">Televizyon kanalları sık sık yayınlarını kesiyorlar, lanetli haber hakkında son gelişmeleri aktarıyorlardı.</span></p>

  <p><span class="font1">Eylemlerin, terörist bir grubun işi olduğu anlaşılmıştı. Yangın bombalarının el yapımı olduğu sanılıyordu ama bu konuda kesinleşmiş bir bilgi yoktu. Bir süre için yazılı reklam servisi yapılmayacaktı. Zorunlu olmadıkça otoyollar kullanılmamalıydı,&nbsp;posta kamyonlarının sürücüleri haberleşme için ellerinden geleni&nbsp;yapıyorlardı. Kimse paniğe kapılmasındı. Şirketler, reklam ve sipariş hizmetleri için çözüm anyorlardı. Kimse bir süre faks ve telefon kullanmasındı. Hatların bir an önce açılması için özveride&nbsp;bulunmak gerekiyordu.</span></p>

  <p><span class="font1">Yanyana, üstüste dizilmiş, geniş pencereli, dar pencereli, tül perdeli, güneşlikli, bahçeli, bahçesiz evler, olan biteni dehşet içinde izliyorlardı. Sabahları kapılardan kaos çıkıyordu. Akşamları kapılardan kaos giriyordu. Kıtanın en büyük üç şirketi, kendi kurye sistemlerini birleştirip özel bir posta servisi oluşturdular. Bu&nbsp;üç tröst, reklam maliyetlerini altı ay süreyle tüketiciye yansıtmayacaklannı açıkladılar. Yalnızca reklam ve sipariş yayını yapan&nbsp;iki televizyon kanalına yenileri eklendi. İşin reklam kısmıyla ilgili bir sorun çıkmıyordu ama sipariş hizmetlerinin gereklerini eski&nbsp;</span><span style="text-indent: 0.4in;">kanallar bile yerine getiremiyorlardı.</span></p>

  <p><span class="font1">Öte yandan, ilk beş gün, posta trafiğinin olağan akışı sürdü. Önce, yirmi tırlık bir konvoy geldi kuzeyden. Hemen ardından,&nbsp;yedi yük gemisi. Onlarca ton koli demekti bu. Havaalanı ve liman&nbsp;yetkililerinden depo istendi. Sonra sıra ordunun depolarına geldi,&nbsp;ve en sonunda da demiryolunun depolarına...</span></p>

  <p><span class="font1">Postadaki durum içinden çıkılmaz haldeydi. Her yerde yangının izleri vardı, kimse ne iş yapacağını bilmiyordu. Resmi kuruluşların işleri dışında kalan her şey kendi kaderine terk edilmişti.</span></p>

  <p><span class="font1">Beş Ocak'ta, kuzeye koli götüren ve kuzeyden koli getiren kamyonlar, şehrin çıkışında, kilometrelerce uzunlukta bir kuyruk&nbsp;oluşturdular. Tatil, gerçekten bitmişti artık. Bütün kıta, kuyruklardaki kamyonların, ağız ağıza postayla dolu vagonların, gemilerin baş döndürücü gürültüsüyle uğulduyordu.</span></p>

  <p><span class="font1">Sekiz Ocak günü, bir hafta önce onarılan bilgisayar sistemi yeniden devreden çıktı. Aynı günün gecesi, bir kara kuvvetleri&nbsp;generali, televizyonda yönetimin beceriksizliğinden söz etti. Noel tatili bittiğinde işlerin yoluna gireceğini düşünen en kötümser&nbsp;sosyologlar bile yanılmışlardı. Üniversiteler, büyük bir gürültüyle iletişim toplumunu tartışıyordu. Hagen'li bir papaz, bütün bu&nbsp;olanların Tanrı'nın isteğiyle gerçekleştiğini, cezaya katlanmak&nbsp;gerektiğini, iletişim denen şeyin bir tür dini sapkınlık olduğunu&nbsp;yayıyordu çevresine.</span></p>

  <p><span class="font1">Dokuz Ocak'ta, ordu yetkilileri, depolarındaki kolilerin imhası için hükümete başvurdu. Bakanlık bu isteği reddetti. Sonra, liman yetkilileri de aynı şeyi önerdiler, depolarının ağzına kadar&nbsp;dolu olduğunu, artık Posta İdaresi'ne depo kiralamayacaklarını&nbsp;açıkladılar.</span></p>

  <p><span class="font1">Dağıtım işindeki yükü azaltmak için geceyarılanna kadar mesaiye kalıyorduk. Depolar dolu olduğundan, resmi ve ivedi&nbsp;mektup kolilerini koridorlarda çantalara dolduruyorduk. Posta&nbsp;Müdürü, uykusuzluktan şişmiş gözleriyle bizi izliyor, önüne gelene bağırıyordu.</span></p>

  <p><span class="font1">On bir Ocak'tan sonra, gelen kolileri Posta Meydanı'na yığmaya başladık. Önce, meydanın ortasında küçük bir tepe oluştu. Sonra giderek büyüdü bu tepe, neredeyse bir dağ kadar oldu. Lunaparkın bulunduğu köşe de dahil olmak üzere, her yer çağın dışkısıyla, reklam kolileriyle doldu.</span></p>

  <p><span class="font1">Hükümet, ordunun önerisinden iki hafta sonra kolilerin imhasına karar verdiğinde, kıtadaki birçok şehir gibi Crotone de tam bir çöplük görünümündeydi.</span></p>

  <p><span class="font1">Kaos, yirmi altı Ocak sabahına kadar sürdü. O sabah, çöpler, karayollarının araçlarına, orduya ait kamyonlara yüklenip şehir&nbsp;dışındaki çöp fabrikalarına taşındı. Telefon bilgisayar sistemindeki aksaklıklar da giderilmişti artık...</span></p>

  <p><span class="font1">Bize gelince... GPB olarak ne kazandığımızı, ne yitirdiğimizi henüz bilmiyorduk. Bildiğimiz tek şey, altın bir çağ yaşamış olduğumuzdu. Üç haftadan fazla bir süre, binlerce eve GPB’nin zarflarından başka tek bir zarf bile girmemişti.</span></p>

  <p style="text-align: center;"><span class="font1"><br /></span></p>

  <p style="text-align: center;"><span class="font1">* * *</span></p>

  <p style="text-align: center;"><span class="font1"><br /></span></p>

  <p><span class="font1">Şubat ayının üçüncü gününde, Profesör Naum'un birdenbire değiştiğini gördük. Evet, birdenbire ve neredeyse bir kurt adam gibi...</span></p>

  <p><span class="font1">O gün, uzun süren bir toplantıdan sonra, ilk kez kahve sundu bize. Gerçekten ilk kez yapıyordu bunu ve tuhaf olan da yalnızca&nbsp;kahve sunması değildi.</span></p>

  <p><span class="font1">Heyecanlıydı o gün. Ayrıca, heyecanını gizlemek için hiçbir şey yapmıyordu. Belki yapıyordu da gizleyemiyordu...</span></p>

  <p><span class="font1">O mutfağa gidince, Essau kulağıma eğildi.</span></p>

  <p><span class="font1">"Bugüne kadar bize niye kahve yapmadığını anladın mı?" dedi ve sorusunun yanıtını kendi verdi: "Adam kahve yapınca heyecanlanıyor, görmüyor musun?"</span></p>

  <p><span class="font1">Naum, Noel yangınından da söz etmedi o gün.</span></p>

  <p><span class="font1">"Dikkatli olun, sistem bu eylemi bağlamayacaktır," bile demedi.</span></p>

  <p><span class="font1">Tuhaflık bununla da kalmıyordu. Kahve tepsisini önümüzdeki sehpaya bırakırken gülümsüyor ve ellerinin titremesine aldırmaz görünüyordu.</span></p>

  <p><span class="font1">Giron ve Tiron şaşkındı. Naum, nazik ve içten bir tavırla, "birer kahve içelim mi çocuklar?" diye sorduğunda, ayağa kalkıp ellerini uzatmışlardı ona. Bu davranışlarının, sağırlıklarıyla uzaktan yakından bir ilgisi yoktu. Eğer donakalmasaydık, aynı şeyi Essau ve ben de yapabilirdik. İkizler, Naum ayağa kalkınca, onun,&nbsp;"görüşmek üzere beyler!" dediğini düşünmüşlerdi.</span></p>

  <p><span class="font1">"Görüşmek üzere!" diye bağırdı Giron.</span></p>

  <p><span class="font1">Naum gülmekten alamadı kendini.</span></p>

  <p><span class="font1">"Lütfen oturun!" diye yineledi sesini yükselterek, "kahve getireceğim."</span></p>

  <p><span class="font1">Naum'la birlikte evi de değişikliğe uğramıştı. Hayır, duvarlar ya da raflar boyanmamıştı. Eşyaların yerleri de değişmemişti.&nbsp;Ama rahatsız edici bir hava vardı salonda.</span></p>

  <p><span class="font1">"Rafların tozu alınmış!" dedi Essau.</span></p>

  <p><span class="font1">Rafların tozu alınmıştı. İnanılır gibi değildi.</span></p>

  <p><span class="font1">"Etrafta tütün paketi görebiliyor musun?" dedim ona.</span></p>

  <p><span class="font1">Halının ve koltukların üstünde tek bir tütün paketi bile yoktu. Değişimden de fazla bir şeydi bu; eksiklikti. Pipolar, kimi kılıfının içinde, kimi de çıplak, raflara özenle yerleştirilmişlerdi.</span></p>

  <p><span class="font1">Bütün bunları, o kahvelerimizi getirmeye gittiği zaman fark ettik. Pencerenin önündeki masada, her zaman dağınık, üstüste&nbsp;yığılmış bir halde duran disketler, CD'ler, kitaplar ortadan kaybolmuştu. Masa örtüsü, perde, kumaş namına ne varsa hepsi yıkanmış, ütülenmiş, eski yerlerine konmuştu. Sonra, akılalmaz bir&nbsp;şeydi bu, Naum'un aylardır üstünden çıkarmadığı pantolonu da&nbsp;ütülüydü...</span></p>

  <p><span class="font1">Şeker almak için yeniden mutfağa girdiğinde, Essau, raflardan birinde duran bir fotoğrafı işaret etti.</span></p>

  <p><span class="font1">"Bunu daha önce görmüş müydük?"</span></p>

  <p><span class="font1">Görmemiştik... Dördümüz, koltuklarımızdan kalktık ve fotoğrafın bulunduğu yere gittik. Sonra, yanımıza gelen Naum da eğildi fotoğrafın üstüne.</span></p>

  <p><span class="font1">"Kızım!" dedi. "Kızım Kore..."</span></p>

  <p><span class="font1">Sustuk. Birbirimize baktık.</span></p>

  <p><span class="font1">"Bir kızınız olduğunu bilmiyorduk," dedim.</span></p>

  <p><span class="font1">Uzun, siyah saçlı bir kızdı. Yüz çizgileri, güzelliğinden çok kişiliğini vurguluyordu.</span></p>

  <p><span class="font1">"Ben de bilmiyordum," dedi Naum. "Annesi beni terk ettiğinde hamileymiş. Söylememişti. Yirmi beş yıl kadar oldu. Bir daha haber alamadım ondan. Gerçi, haber almak için çaba harcadığım&nbsp;da söylenemez ama... Hamile olduğunu gerçekten bilmiyordum.&nbsp;Doğumda ölmüş. Kore devlet yurtlarında büyümüş. Bir yıldır beni arıyormuş. Götürüldüğü ilk yurdun kayıtlarını bulmuş bilgi&nbsp;bankasında. Oradan doğduğu hastaneyi öğrenmiş. Ve sonra benim üniversitedeki kayıtlarımı... Bir mektup geldi bana ondan.&nbsp;Elime birez geç ulaştı, herhalde yangınlar yüzünden. Yazdıklarına bakılırsa geçen hafta sonu burada olması gerekiyordu."</span></p>

  <p><span class="font1">Naum'un bir başkası için kaygı duyması görülmüş şey değildi. Essau ve ben, onun, bazı yerleri biyomekanik sistemlerle çalışan bir kütüphane androiti olduğunu düşünürdük. Oysa birdenbire sıradan bir insan haline gelmişti işte!</span></p>
</body>
</html>
