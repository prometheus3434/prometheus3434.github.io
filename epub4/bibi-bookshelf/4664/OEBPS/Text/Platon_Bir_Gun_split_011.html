<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Platon Bir Gun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_9">{VIII}<br class="chapter"/>
   <br class="chapter"/>
  Toplum ve Siyaset Felsefesi</h1>

  <p class="ortaitalik">Toplum ve siyaset felsefesi, toplumdaki adalet<br class="chapter"/>
  meseleleriyle uğraşır. Hükümetler neden lazımdır bize?<br class="chapter"/>
  Mallar nasıl paylaştırılmaldır? Adil bir toplumsal<br class="chapter"/>
  sistemi nasıl kurabiliriz? Bir zamanlar bu tür<br class="chapter"/>
  meseleler en güçlünün elindeki kemiği diğerlerinin<br class="chapter"/>
  kafasına indirmesiyle hallediliyordu ama toplum ve<br class="chapter"/>
  siyaset felsefesiyle geçen asırların sonunda insanlık<br class="chapter"/>
  füzelerin daha etkili olduğunu öğrendi.</p>

  <p class="indentmetin">DIMITRI: Valla istersen morarana kadar felsefe konuşabiliriz ama iş yaşamın itiş kakışına geldiğinde, gerçekte tek istediğim başımı sokacak bir dam, bir koyun, bir de üç öğün yemektir benim...</p>

  <p class="indentmetin">(Tasso, Dimitri'yi itekler.)</p>

  <p class="indentmetin">DIMITRI: E, ne bu şimdi ya!</p>

  <p class="indentmetin">TASSO: Canım istediğinde seni veya başkalarını itip kakmamı ne engelleyecek?Dimitri: İtiraf ediyorsun yani? Felsefe sırf semantikten ibaret!</p>

  <p class="indentmetin">DIMITRI: Devlet muhafızları tabii!</p>

  <p class="indentmetin">TASSO: İyi de onlar ne yapacaklarını ve niçin yapacaklarını nereden biliyorlar?</p>

  <p class="indentmetin">DIMITRI: Zeus aşkına! Yine felsefeye döndük, değil mi?</p>

  <p class="h2baslik">Doğal Durum</p>

  <p class="normal">Thomas Hobbes, John Locke ve Jean-Jacques Rousseau gibi on yedi ve on sekizinci yüzyıl siyaset filozofları, doğal durumunun alt üst oluşları içinde yaşayan insanın hissettiği güvensizlik karşısında devlet oluşturmasının ardında yatan itkileri incelediler. Ancak onlar sadece doğadaki vahşi hayvanların yarattığı tehlikelerden bahsetmiyorlardı; yasasızlıktan, iki yönlü trafiğin risklerinden, gürültücü komşulardan, eş kaptırmaktan ve benzerlerinden de bahsediyorlardı. Tüm bu sıkıntılar insanları egemen devletler şeklinde örgütlenmeye yöneltmişti. Bireysel özgürlüğe konan sınırlar, devletin yararlarına karşılık ödenen bir bedel olarak kabul ediliyordu.</p>

  <p class="normal1">Bir yaban tavşanı yakalanır, Ulusal Sağlık Enstitüsü laboratuarlarına götürülür ve aynı kafese konduğu, laboratuarda doğup büyümüş bir başka tavşanla arkadaşlık kurar.</p>

  <p class="normal1">Bir gece kafesin iyi kapatılmadığını gören yaban tavşanı kaçmaya karar verir. Laboratuar tavşanını da davet eder. Beriki, daha önce hiç laboratuar dışına çıkmadığından önce tereddüt eder ama sonra kabullenir ve birlikte kaçarlar.</p>

  <p class="normal1">Kurtulmalarının ardından yaban tavşanı, "Seni şimdi üçüncü en şahane yere götüreceğim," der ve laboratuar tavşanını bir lahana tarlasına götürür.</p>

  <p class="normal1">Tıka basa yedikten sonra yaban tavşanı, "Haydi, şimdi ikinci en şahane yere gidiyoruz," der. Bir süre sonra bir havuç bahçesindedirler.Yine tıka basa yerler.</p>

  <p class="normal1">Yaban tavşanı, "Sıra geldi en şahane yere gitmeye," der ve çok geçmeden dişilerle dolu bir tavşan kolonisine ulaşırlar. Cennet gibidir; sabaha kadar sevişirler...</p>

  <p class="normal1">Şafak sökerken laboratuar tavşanı, laboratuara dönmesinin gerektiğini söyler.</p>

  <p class="normal1">"Neden?" der yaban tavşanı hayretle. "Sana üçüncü, ikinci ve en şahane yerleri gösterdim... Niye laboratuara dönmek istiyorsun?"</p>

  <p class="normal1">Laboratuar tavşanı sıkıntıyla bakar: "Bir sigara yakmazsam delireceğim çünkü!"</p>

  <p class="normal">Örgütlü toplumun faydaları!</p>

  <p class="normal">Hobbes devletsiz insan yaşamının neye benzeyeceğini anlatırken, doğal durum içindeki insanı şu sözlerle betimler: "Yapayalnız, zavallı, kötücül, gaddar ve kısa ömürlü." Bildiğimiz kadarıyla Hobbes öyle komiklik meraklısı değildi ama tıpkı kaldığı otelde yediklerinden yakınırken, "soğuktu, iyi pişmemişti, tiksindiriciydi – ve, ve... porsiyonlar çok küçüktü," diyen kadın örneğindeki gibi, listelerin sonuna "zınk" diye kayayı dayamanın komik bir yanı hep vardır.</p>

  <p class="normal">İnsan doğasının, Hobbes'un öngörmediği yüzlerinden biriyse doğal duruma dahil olan aşktı —birçok kişinin kendi içlerindeki yabaniyi keşfetme peşine düştüğü günümüzde bunun önemini görmezden gelmek mümkün değildir.</p>

  <p class="normal1">Trudy ve Josephine, Avustralya kırsallarında safariye çıkar. Bir gece çadırda uyurlarken aniden bir aborjin çıkagelir ve Trudy'yi omzuna vurduğu gibi ormana kaldırır. Safariye katılanlar Trudy'yi ertesi sabah bir ağacın dibinde baygın bulur, derhal en yakın hastaneye yetiştirirler. Josephine, ertesi sabah arkadaşını ziyarete gider.</p>

  <p class="normal1">"Ah, tatlım, kendini berbat hissettiğine eminim."</p>

  <p class="normal1">"Ya ne olacaktı? Şu hale bak! Yirmi dört saatten fazla geçti, ne çiçek yolladı ne de kart! Aramadı bile!"</p>

  <p class="h2baslik">Güç Eşittir Hak</p>

  <p class="normal"><span class="ideitalik">Prens</span>'in yazarı Niccoló Machiavelli, Rönesans prenslerine kabul görmüş erdem standartlarını boş verip "gerektiğinde kötülüğe başvurmayı" öğütlemesinden dolayı aynı zamanda modern devlet aygıtının babası da sayılır. Devletten daha yüksek otorite tanıma dığından Machiavelli'nin prenslere tavsiyesi, tabii ki, "Makyivalist olun!" olacaktı. Machiavelli, erdem ölçütünün prensin siyasal anlamda hayatta kalması için ne gerekiyorsa o olduğunu da açıkça söylemişti: Prens için korkulmak sevilmekten daha hayırlı olabilirdi ama iktidarını tehlikeye sokabileceği için nefret edilmekten de kaçınmalıydı. En iyisi, namuslu görünürken iktidarı acımasızca kullanmaktı...</p>

  <p class="normal1">Bir kadın, bir adama, kendisine domuz dediği için hakaret davası açmıştır. Adam suçlu bulunur ve tazminat ödemeye mahkûm edilir. Dava bitiminde adam yargıca, "Yani ben artık Bayan Harding'e domuz diyemeyecek miyim?" diye sorar.</p>

  <p class="normal1">"Öyle," der yargıç.</p>

  <p class="normal1">"Peki, bir domuza Bayan Harding diyebilir miyim?"</p>

  <p class="normal1">"Tabii," der yargıç, "herhangi bir domuza Bayan Harding diyebilirsiniz."</p>

  <p class="normal1">Adam bunun üzerine Bayan Harding'e bakar, "İyi günler dilerim, Bayan Harding," der.</p>

  <p class="normal">Makyavelist aldatmaca fıkralarda her daim yer bulmuştur. Yakalanmayacağımızdan emin olmak, hepimiz için baştan çıkarıcıdır.</p>

  <p class="normal1">Adamın birisi kumarda 100.000 dolar kazanır ve kimsenin bilmesini istemediğinden, tutup parayı bahçesine gömer. Ertesi sabah kalkar, parasını gömdüğü yere gider ve koca bir delikle karşılaşır. Delikten komşusunun evine giden ayak izlerini görür. Komşusu sağır ve dilsiz olduğu ve sadece işaret diliyle iletişim kurabildiği için sokağın diğer ucunda oturan profesörden yardım ister.Tabancasını alır ve profesörle birlikte sağır-dilsiz komşunun kapısına dayanırlar. Komşu kapıyı açtığı anda adam tabancasını çeker ve profesöre, "Söyle şuna, paramı geri vermezse vuracağım!" der.</p>

  <p class="normal1">Profesör söyleneni işaret diliyle aktarır. Komşuysa korkar ve yine işaret diliyle parayı kendi bahçesindeki kiraz ağacının dibine gömdüğünü söyler.</p>

  <p class="normal1">Profesör adama döner, "Söylemiyor," der, "ölürüm daha iyi, diyor."</p>

  <p class="normal">Machiavelli'nin ölüm cezasını desteklemesi şaşırtıcı değildir çünkü fikrince merhametli görünmektense acımasız görünmek, prensin yararınadır. Bir başka deyişle, o "Ölüm cezası, bir daha asla 'Yine mi sen?' demek zorunda kalmamaktır," diyen kötümser alaycıyla aynı düşüncededir.</p>

  <p class="normal">Görünüşte —hatta zihnimizde bile— ne kadar namuslu görünürsek görünelim, Machiavelli'ye göre hepimiz özde Makyavelistizdir.</p>

  <p class="normal1">Bayan Parker jüri görevine çağrılır fakat idam cezasına inanmadığını belirterek görevden affını ister. Savcı, "Ama bayan," der, "bu bir cinayet davası değil. Basit bir hukuk davası... Kadının biri, doğum gününde banyoyu yenileteceği sözüne rağmen parayı kumara yatıran eski kocasını dava ediyor..."</p>

  <p class="normal1">"Ha, iyi..." der Bayan Parker. "Ben galiba idam cezasını yanlış anlamışım."</p>

  <p class="indentmetin"><span class="indentmetin1">*   *   *</span></p>

  <p class="indentmetin">Fakat bir dakika! Kim kimle dalga geçiyor? Dalga geçilen biz olabilir miyiz acaba? Bugün bazı tarihçiler Machiavelli'nin bir tür ters-Makyavelizm uygulayarak damarımıza basmaya çabaladığını, esasen bildik erdemlerden yana dururken kötülük yanlısıymış gibi göründüğünü düşünüyorlar. Yoksa Machiavelli aslında despotizmi mi eleştiriyordu? Pulitzer ödüllü tarihçi Garrett Mattingly, "Prens: Siyasi Bilim mi yoksa Siyasi Satir mi?" başlıklı denemesinde, Machiavelli'nin haksız yere suçlandığını söyler: "Bu küçük kitabın hükümet üzerine ciddi, bilimsel bir eser olmayı amaçladığı fikri, Machiavelli'nin hayatı, yazdıkları ve dönemin tarihiyle ilgili bildiğimiz her şeyle çelişiyor."</p>

  <p class="indentmetin">Bir başka deyişle Mattingly, Machiavelli'nin kurt postuna bürünmüş kuzu olduğunu öne sürüyordu...</p>

  <p class="indentmetin"><span class="indentmetin1">*   *   *</span></p>

  <p class="h2baslik">Feminizm</p>

  <p class="normal">İşte size onlarca yıldır milletin aklını karıştırmış bir bilmece:</p>

  <p class="normal1">Oğlunun feci bir bisiklet kazası geçirdiğini gören baba hemen davranır, çocuğu kaptığı gibi arabaya atlar ve soluğu acil servis girişinde alır. Oğlan acil ameliyata alınırken ameliyata girecek cerrah, "Aman Tanrı'm! Bu benim oğlum!" diye bağırır.</p>

  <p class="normal1">Bu nasıl olabilir?</p>

  <p class="normal">E, ne var bunda? Cerrah elbette oğlanın annesidir.</p>

  <p class="normal">Günümüzde bu bilmece Rush Limbaugh'nun<sup class="calibre3"><a href="Platon_Bir_Gun_split_022.html#footnote-100-15" id="footnote-100-15-backlink">[15]</a></sup> bile kafasını karıştırmaz çünkü kadın cerrah sayısı hızla erkek cerrah sayısına yaklaşmaktadır. Ve bu durum, yirminci yüzyılın son yarısındaki feminist felsefenin gücü sayesinde gerçekleşmiştir.</p>

  <p class="indentmetin"><span class="indentmetin1">*   *   *</span></p>

  <p class="indentmetin">BBC'nin dinleyicileri arasında yaptığı dünyanın en büyük filozofu konulu ankette ilk yirmiye hiçbir kadın girememişti (Karl Marx birinci gelmişti). Dünyanın pek çok bölgesinden kadın akademisyen ve biliminsanı bu durum karşısında öfkelendi. Yeni-Platoncu Yunan filozof Hypatia neden yoktu? Ya da ortaçağ denemecisi Bingen'li Hildegard? Neden on ikinci yüzyıldan Heloise dışlanırken, ondan en az onun kendisinden öğrendiği kadar şey öğrenmiş Abelard oy alabiliyordu (ilk yirmiye girememişti gerçi)? Peki, ya on yedinci yüz yıldan proto-feminist Marty Astell neredeydi? Ya modern çağın büyük isimleri Ayn Rand, Iris Murdoch ve Hannah Arendt neden yoktu?</p>

  <p class="indentmetin">Eğitimli kitlenin bu büyük filozoflara ilişkin cehaletinin nedeni Akademik dünyanın şovenizmi miydi? Yoksa esas suçlanması gerekenler, dönemlerinde bu müthiş kadınları ciddiye almamış domuzlar mıydı?</p>

  <p class="indentmetin"><span class="indentmetin1">*   *   *</span></p>

  <p class="normal">Feminist felsefenin gerçek başlangıcı on sekizinci yüzyıla ve Mary Wollstonecraft'ın yeni bir tohum atan (doğuran mı demeli?) çalışması <span class="ideitalik">Kadın Haklarının Gerekçelendirilmesi</span>'ne dayanır. Wollstonecraft bu eserinde, kadınlar için düşük bir eğitim sistemi öneren Jean-Jacques Rousseau'ya yüklenmiştir.</p>

  <p class="normal">Feminizm yirminci yüzyılda filozof (ve Jean-Paul Sartre'ın hayat arkadaşı) Simone de Beauvoir'ın İkinci Cins adlı eserinin yayınlanmasıyla varoluşçu bir yeniden yorumlanma yaşamıştır. Simone de Beauvoir, özsel kadınlık diye bir şey olmadığını, bunun kadınlara erkeklerin zorla giydirdiği bir deli gömleği olduğunu öne sürüyordu. Kadınlar, kadın olmanın kendilerine ait yorumunu yaratmakta özgürdüler.</p>

  <p class="normal">Ama kadınlık kavramı ne kadar esnektir? Doğuştan gelme üreme organlarımızın cinsiyetimizle hiç mi ilgisi yoktur? Post-de Beauvoir feministlerinin bazılarına göre, cinsel açıdan boş bir sayfa olarak doğarız, cinsiyetimizi daha sonra toplum ve ebeveynlerimiz eliyle kazanırız.</p>

  <p class="normal">Bu günlerdeyse cinsiyete dayalı rolleri öğrenmek gittikçe karmaşıklaşmaktadır:</p>

  <p class="normal1">İki erkek eşcinsel bir köşede dikilmiş sohbet ederken yanlarından muazzam albenili bir sarışın kadın geçer. İkili kadının arkasından bakarken bir tanesi iç çeker, "Böyle zamanlarda," der, "lezbiyen olsaydım keşke diyorum."</p>

  <p class="normal">Peki, geleneksel cinsiyet rolleri, kadınları aşağıda tutmak için erkekler tarafından icat edilmiş toplumsal yapılardan mı ibarettir? Yoksa bu roller biyolojik yoldan mı belirlenir? Bu bilmece filozoflarla psikologları bölmeye devam etmektedir. Kimi derin düşünür, tümüyle biyolojik yoldan belirlenen farklılıklar tarafındadır. Örneğin Freud, "anatomi kaderdir" derken, kadın bedeninin yapısının kadının toplumdaki rolünü belirlediğini söyleyen teleolojik bir savı kullanmıştı. Tabii ütüyü kadınların yapması gereğini hangi anatomik özelliğe bağladığını bilemiyoruz. Bir diğer biyolojik-belirlemeci, Dave Barry<sup class="calibre3"><a href="Platon_Bir_Gun_split_022.html#footnote-100-16" id="footnote-100-16-backlink">[16]</a></sup> ise bir kadının aynı anda tehlikede olan bir çocuk ile beysbol maçında üzerine gelen topu yakalamak arasında seçim yapmak durumunda kaldığında, "base"de bekleyen birinin bulunup bulunmadığına bile bakmadan çocuğa koşacağını vurgulamıştır.</p>

  <p class="normal">Bir de, "Erkekler de mi biyolojik açıdan belirlenir?" sorusu var. Örneğin erkeklerin eş seçerken ilkel ölçütlere başvurmaları anatomik yapılarının bir sonucu mudur?</p>

  <p class="normal1">Adam, üç kadınla birden görüşmekte ve hangisiyle evleneceğine karar vermeye çabalamaktadır. Parayla ne yapacaklarını görmek için üçüne de beşer bin dolar verir.</p>

  <p class="normal1">Birinci kadın baştan aşağı değişime girer: güzellik salonuna gider, saç, cilt bakımı, manikür, vesaire yaptırır ve yeni giysiler satın alır. Adama, ona daha çekici görünmek istediğini çünkü onu çok sevdiğini söyler.</p>

  <p class="normal1">İkinci kadınsa adama armağanlar alır: yeni bir golf takımı, bilgisayarı için aksesuarlar ve pahalı giysiler... Adama bütün parasını onun için harcadığını çünkü onu çok sevdiğini söyler.</p>

  <p class="normal1">Üçüncü kadınsa parayı borsaya yatırır ve beş bin doları misliyle kazanır. Beş bini geri verir ve kalanla ortak bir hesap açtırır. Adama, geleceğimize yatırım yapıyorum çünkü seni çok seviyorum, der.</p>

  <p class="normal1">Soru: Adam hangisini seçer?</p>

  <p class="normal1">Yanıt: En iri göğüslü olanı elbette!</p>

  <p class="indentmetin"><span class="indentmetin1">*   *   *</span></p>

  <p class="indentmetinbold">Sınav sorusu</p>

  <p class="indentmetin">Yukarıdaki anti-feminist bir fıkra mıdır yoksa bir anti-şovenist-domuz fıkrası mı?Yukarıdaki anti-feminist bir fıkra mıdır yoksa bir anti-şovenist-domuz fıkrası mı?</p>

  <p class="indentmetin"><span class="indentmetin1">*   *   *</span></p>

  <p class="normal">İşte size kadınla erkek arasındaki temel bir farkı öne süren bir metin daha: Buradaki fark temel olmalı çünkü İlk Erkek toplumsal yapılanmalardan azadeydi ve bu yüzden düşüncesizliği doğuştandı...</p>

  <p class="normal1">Tanrı, cennet Bahçesi'nde Âdem ile Havva'ya görünür ve ikisi için birer hediye getirdiğini ve hediyeleri seçmeyi onlara bırakacağını söyler. "Birinci hediyem," der, "ayakta işeyebilme yeteneği..."</p>

  <p class="normal1">Âdem hiç düşünmeden, "Ayakta işemek ha!" diye atlar, "şahane! Ben onu istiyorum!"</p>

  <p class="normal1">"Tamam," der Tanrı. "O senin olsun. Havva, diğeri de senin o zaman."</p>

  <p class="normal1">"Neymiş o peki?"</p>

  <p class="normal1">"Çoklu-orgazm."</p>

  <p class="normal">Feminizm, oy hakları, tecavüz kurbanını korumaya yönelik yasalar, iş yerinde daha iyi muamele görme ve tazminat gibi bir çok toplumsal ve siyasal sonuca yol açtı. Yakın dönemdeyse feminizmin bir başka yan ürünü, erkek tepkisi ortaya çıktı ve bu tepkiden yeni bir kategori doğdu: siyaseten yanlış<sup class="calibre3"><a href="Platon_Bir_Gun_split_022.html#footnote-100-17" id="footnote-100-17-backlink">[17]</a></sup> espriler.</p>

  <p class="normal">Feminizmle dalga geçmeye kalkan her fıkra ve espriye siyaseten yanlış yaftası yapıştırıvermek espriye yeni bir boyut katmaktadır: "Tamam, bu fıkranın kabul görmüş liberal felsefeye ters düştüğünü biliyorum ama ne? Hiç mi eğlenemeyeceğiz artık?" Espri sahibi, fıkrasının altına bu katmanı ekleyerek saygısızca hakaret hamlesine kalkmaktadır. Bu yol, izleyen fıkradaki gibi hem şakayı daha gülünç kılmakta hem de anlatan için toplumsal anlamda daha büyük tehlike arz etmektedir:</p>

  <p class="normal1">Atlantik okyanusu üzerinde uçan uçak, sürekli hava boşluklarına düşmekte, çılgınca sarsılmaktadır. Derken kanada bir yıldırım isabet eder ve işler iyice kötüye gitmeye başlar.</p>

  <p class="normal1">Yolcular arasındaki bir kadın herkesten daha beter paniğe kapılır. Ayağa fırlar ve "Bu genç yaşta ölmek istemiyorum!" diye bağırmaya başlar. "Eğer öleceksem, son anlarımın unutulmaz olmasını isterim! Bugüne dek kimse kendimi gerçek bir kadın gibi hissetmemi sağlamadı benim! Yetti canıma! Bu uçakta bana kendimi gerçek bir kadın gibi hissettirecek kimse yok mu?"</p>

  <p class="normal1">Bir anda herkes susar. Tehlike unutulmuş, tüm gözler ve dikkatler kadına çevrilmiştir. Derken en arka koltuktan iri yarı, simsiyah saçlı bir adam ayağa kalkar ve gömleğinin düğmelerini açmaya başlayarak kadına doğru yürür.</p>

  <p class="normal1">Kimse kıpırdamaz. Adama yaklaşırken kadını heyecan sarar. Adam gömleğini çıkarır. Kasları göz kamaştırıcıdır. Kadının yanına varır, gömleği uzatır: "Ütüle şunu!"</p>

  <p class="normal">Siyaseten yanlış şakalar fırtınasıysa yepyeni bir türe giden yolu açtı: tipik, klasik şoven anlayışla başlayıp sonuna ani manevralar eklenmiş fıkralar.</p>

  <p class="normal1">Canları sıkılan iki krupiye, zar altılan masanın başında sohbet etmektedir. Son derece çekici bir sarışın gelir ve tek atış için 25.000 dolar koyar. "Umarım rahatsız olmazsınız ama çırılçıplakken kendimi çok daha şanslı hissederim ben," der ve soyunmaya başlar. Çırılçıplak kaldığında zarları alır, avucunda çalkalarken, "Haydi, yavrum, anneciğe giysi lazım," der ve atar. Zarlar durduğu anda da sevinçle haykırarak zıplamaya başlar: "EVET! EVET! KAZANDIM!" Krupiyelere sarılır, kazandığını alır ve elbisesini toplayıp gider. Krupiyeler şaşkınlıkla birbirlerine bakarlar.</p>

  <p class="normal1">"Kaç attı?</p>

  <p class="normal1">"Ne bileyim? Sen bakıyorsun sandım!"</p>

  <p class="normal">Ahlâki ders: tüm sarışınlar aptal değildir ama tüm erkekler erkektir.</p>

  <p class="normal">Neo-feminist tarzdan bir örnek daha:</p>

  <p class="normal">Uçakta sarışın bir kadınla bir avukat yan yana düşer. Avukat vakit geçirmek için kimin genel kültürü daha iyi oyunu oynamayı teklif eder. Kadın aldırmaz. Bunun üzerine, "Her bilemediğiniz soru için siz bana beş dolar verin, ben her bilemediğim sorunuz için size elli dolar vereyim," der. Kadın kabul eder.</p>

  <p class="normal">"Peki," der avukat, "Dünyanın güneşe uzaklığı ne kadardır?"</p>

  <p class="normal">Kadın yanıt vermez, çantasından çıkardığı beş doları uzatır. Sıra ondadır:</p>

  <p class="normal">"Dağa üç ayakla tırmanıp dört ayakla inen nedir?" Avukat düşünür, düşünür ama bulamaz. Elli dolar çıkarıp kadına uzatır. Sarışın, tek söz etmeden parayı çantasına koyar.</p>

  <p class="normal">Avukat, "Dur bir dakika," der. "Yanıt neydi?"</p>

  <p class="normal">Kadın avukata beş dolar uzatır.</p>

  <p class="h2baslik">Ekonomi Felsefeleri</p>

  <p class="normal">Robert Heilbroner, klasik eseri <span class="ideitalik">İktisat Düşünürleri</span>'nin ilk cümlesinde, "Bu kitap, şöhreti ilginç bir yoldan yakalayan birkaç kişi hakkındadır," der. Evet, ekonominin bile kendi filozofları vardır.</p>

  <p class="normal">İskoç ekonomi filozofu Adam Smith, çığır açan eseri <span class="ideitalik">Ulusların Zenginliği</span>'ni, Amerika'nın bağımsızlığını ilan ettiği yıl yazmıştı. Serbest-pazar kapitalizminin yolunu açan kitap, bu kitaptır.</p>

  <p class="normal">Smith'e göre kapitalizmin güçlü yanlarından biri ekonomik yaratıcılığı teşvik etmesiydi. Göründüğü kadarıyla aklın odaklanmasını sağlayan şeyler kişisel çıkar meseleleridir. Asılma tehlikesi gibi...</p>

  <p class="resimalti"><img alt="" class="calibre10" src="../Images/08.jpg"/><br class="chapter"/>
  "Evet, tatlım, annenin, günün birinde beyin cerrahlığına geri<br class="chapter"/>
  dönmek isterse diye ellerini pürüzsüz tutması gerekiyor..."</p>

  <p class="normal1">Adam bankaya girer ve altı aylığına 200 dolar kredi almak istediğini söyler. Kredi görevlisi, nasıl bir teminat vereceğini sorar. "Bir Rolls Royce'um var," der adam. "İşte anahtarları. Borcumu ödeyene kadar sizde kalsın."</p>

  <p class="normal1">Altı ay sonra adam bankaya gelir, 200 doları ve 10 dolarlık faizini ödeyip arabasını geri alır. Kredi memuru şaşkındır: "Beyefendi," der, "affedersiniz ama Rolls Royce sahibi birisi ne demeye 200 dolar krediye gereksinim duysun, merak ettim doğrusu."</p>

  <p class="normal1">"Altı aylığına Avrupa'ya gitmem gerekti," der adam. "Rolls Royce'umu 10 dolara altı aylığına başka nereye bırakabilirdim?"</p>

  <p class="normal">Kapitalist teoride ekonomiyi düzenleyen "pazar disiplini"dir. Örneğin sıkı envanter kontrolü, iş hayatında rekabet avantajı yaratmaktadır:</p>

  <p class="normal1">Muhabir: Kısa sürede muazzam bir servet kazandınız. Nasıl?</p>

  <p class="normal1">Milyoner: Tüm paramı posta güvercini işinden kazandım.</p>

  <p class="normal1">Muhabir: Öyle mi? Müthiş doğrusu. Kaç güvercin sattınız acaba?</p>

  <p class="normal1">Milyoner: Sadece bir tane. Her seferinde geri geldi.</p>

  <p class="normal">Kapitalizm gelişirken, ekonomi felsefeleri peşinden koşturmak durumunda kaldı. Piyasadaki icat ve keşifler ne Adam Smith'in ne de diğer klasik ekonomi filozoflarının önceden hayal edebildiği karmaşık yapılanmalara vardı. Örneğin sağlık sigortası, alıcının parasının karşılığını almamasının çıkarına olduğu yepyeni bir bağlam yarattı. Klasik piyasa yasalarının pek işlemediği bu icatlardan biri de eşya piyangosudur:</p>

  <p class="normal1">Adam, yaşlı çiftçinin eşeğini 100 dolara alır. Çiftçi eşeği bir gün sonra teslim edeceğini söyler. Ertesi gün çiftçi adamın evine gelir, "Üzgünüm," der, "haberler kötü. Eşek maalesef sizlere ömür."</p>

  <p class="normal1">Adam kamyonetin arkasına bakar, "E, iyi," der, "paramı geri ver o zaman."</p>

  <p class="normal1">"Veremem," der çiftçi. "Harcadım bile."</p>

  <p class="normal1">"Hım. O halde eşeği indir."</p>

  <p class="normal1">"Ne yapacaksın ölü eşeği?"</p>

  <p class="normal1">"Piyangoda satacağım."</p>

  <p class="normal1">"Piyangoyla ölmüş eşek mi satacaksın yani? Mümkün değil."</p>

  <p class="normal1">"Elbette mümkün. Öldüğünü söylemeyeceğim."</p>

  <p class="normal1">Aradan bir ay geçer, çiftçi yolda adama rastlar. "E," der, "ne yaptın bizim ölü eşeği?"</p>

  <p class="normal1">"Dedim ya, piyangoyla sattım. İki dolardan beş yüz bilet sattım ve toplamda 898 dolar kâr ettim."</p>

  <p class="normal1">"Kimse şikâyet etmedi mi yani?"</p>

  <p class="normal1">"Sadece kazanan etti. Ona da parasını iade ettim."</p>

  <p class="normal">Klasik ekonomistler bizim bugün "gizli değer" dediğimiz şeye (örneğin ev kadınlarının karşılıksız kalan emekleri) de pek dikkat etmemişti. Gizli değer kavramını şu fıkrayla daha açık anlayabileceğinizi düşünüyoruz:</p>

  <p class="normal1">Ünlü bir sanat eserleri koleksiyoncusu, bir gün sokakta yürürken bir dükkânın önünde, bir tastan süt içen bir kedi görür. Bir anda gözleri fal taşı gibi açılır: tasın çok değerli olduğunu bir bakışta anlamıştır. Derhal dükkâna girer ve dükkân sahibine kediyi iki dolara satın almak istediğini söyler.</p>

  <p class="normal1">Dükkân sahibi, "Kusura bakmayın," der, "kedi satılık değil."</p>

  <p class="normal1">"Ama lütfen," der koleksiyoncu, "evime fareler dadandı. Tamam, yirmi dolar vereyim."</p>

  <p class="normal1">"Peki," der dükkân sahibi, çıkar, kediyi kucağına alıp koleksiyoncuya uzatır, "buyurun."</p>

  <p class="normal1">"Şey," der koleksiyoncu, "yirmi dolar vermişken, acaba diyorum, tasını da alabilir miyim? Hani hayvancağız sütünü bundan içmeye alışmıştır diye..."</p>

  <p class="normal1">"Valla kusura bakmayın beyefendi," der dükkân sahibi. "O tas bana uğurlu geliyor. Sayesinde bu hafta otuz sekiz sokak kedisi sattım."</p>

  <p class="normal">Adam Smith'in dizginlenmeyen kapitalizmin tekellerin büyümesi gibi bazı tehlikelerini görebildiğini söylememek haksızlık olur. Ama kapitalizmin doğasındaki kaçınılmaz mal dağılımı haksızlığına saldıran ekonomi felsefesini geliştirmek on dokuzuncu yüzyılda Karl Marx'a düştü. Marx, devrimle gelecek olan "ayaktakımının" iktidarının zengin ve yoksul arasındaki, mülkiyete dayalı her türlü ayrıcalığı ortadan kaldıracağını söylüyordu.</p>

  <p class="normal">Şu fıkrayı Havana'ya gittiğimizde, bir gece kulübünde dinledik:</p>

  <p class="normal1">José: Bu nasıl dünyadır yahu? Para verebilecek zenginler krediyle alışveriş yapabiliyor ama beş parasız yoksullar nakit ödemek zorunda... Marx olsa tersi olmalı demez miydi? Yoksulun krediyle almasına izin verilmeli ve nakit ödemek zenginlere kalmalı...</p>

  <p class="normal1">Manuel: E, iyi de, yoksula veresiye veren veya kredi açan dükkân sahipleri de çok geçmeden yoksullaşır o zaman!</p>

  <p class="normal1">José: Daha iyi ya! O zaman onlar da krediyle alışveriş yapabilirler işte!</p>

  <p class="normal">Marx'a göre devrimle birlikte gerçekleşecek olan "ayaktakımının" diktatörlüğünün ardından "devlet sönümlenecektir" ve ortadan kalkacaktır. Sonra kalkıyor Marx'a radikal anarşistlikten sabıka yazıyoruz...</p>

  <p class="indentmetin"><span class="indentmetin1">*   *   *</span></p>

  <p class="indentmetinbold">Sınav sorusu</p>

  <p class="indentmetin">Aşağıdaki Marx'lardan hangisi daha anarşisttir?</p>

  <p class="indentmetin">Karl: "Ezilen ve sömürülen sınıfların ayağa kalkıp zincirlerinden kurtulmaları kaçınılmazdır."</p>

  <p class="indentmetin">Groucho: "Köpeğin dışı, insanın en iyi dostudur. İçiyse okunamayacak kadar karanlıktır."</p>

  <p class="indentmetin"><span class="indentmetin1">*   *   *</span></p>

  <p class="normal">Belki kendi kendinize, "Kapitalizmle komünizm arasındaki fark nedir?" diye soruyorsunuzdur. Belki sormuyorsunuzdur. Her halükârda yanıt gayet basittir: Kapitalizmde insan insanı sömürür. Komünizmde tam tersi geçerlidir.</p>

  <p class="normal">Bu sert çelişkili durum kapitalizmle sosyalizm arasında sosyal demokrasi adıyla bilinen uzlaşmayı doğurmuştur. Sosyal demokrasi işçilere ve işsizlere bir takım sosyal hakların sağlanmasını ve bunların yasalarla güvence altına alınmasını savunur. Ancak söz konusu uzlaşma bazı solcuların olmadık yatak arkadaşları edinmesine yol açmıştır:</p>

  <p class="normal1">Bir sendikacı, Paris'te toplanan bir konferansa katılır. Konferans çıkışındaysa geneleve gitmeye karar verir.</p>

  <p class="normal1">Genelev kapısındaki madama sorar: "Burası sendikalı mı?" "Hayır."</p>

  <p class="normal1">"Kızlar ne kazanıyor peki?"</p>

  <p class="normal1">"Sen bana 100 Euro veriyorsun, 80'i işletmeye gidiyor, 20'sini kız alıyor."</p>

  <p class="normal1">"Resmen sömürü bu!"</p>

  <p class="normal1">Adam kızgınlıkla bir başka eve gider. "Burası sendikalı mı?"</p>

  <p class="normal1">"Evet."</p>

  <p class="normal1">"Peki, ben şimdi size 100 Euro verince kızın eline ne geçecek?"</p>

  <p class="normal1">"80 Euro."</p>

  <p class="normal1">"Aha! Güzel. O zaman Colette'i isterim."</p>

  <p class="normal1">"İstersin tabii," der madam, "ama kıdem hakkı Thérèse'de."</p>

  <p class="normal">Ekonomi teorisi özellikle "fark olmayan yerde ayrım belirlemek" yanılgısına sıkça düşer. Örneğin, ilkesel anlamda "yoksullara refah" ile "zenginlere vergi indirimi" arasında gerçekte ne fark vardır?</p>

  <p class="normal">Aşağıdaki fıkrada Bay Fenwood, farklılıktan yoksun bir ekonomik ayrım stratejisi uyguluyor:</p>

  <p class="normal1">Bay Fenwood'un bir ineği vardır ama otlağı yoktur. Sonunda komşusu Bay Potter'a başvurur ve ayda yirmi dolar karşılığında ineğini otlağında otlatmayı teklif eder. Bay Potter kabul eder. Aradan aylar geçer, inek Bay Potter'ın otlağında otlar ama Bay Fenwood hiç para ödemez. Sonunda Bay Potter, Bay Fenwood'un kapısına dayanır:"Tamam, paradan yana darsın, biliyorum. Bir anlaşma yapalım: On aydır ineğin benim otlaktan besleniyor, yani bana 200 dolar borcun var. İnek de aşağı yukarı bu kadar ediyordur. İnek benim olsun, ödeştik diyelim, tamam mı?"</p>

  <p class="normal1">Bay Fenwood biraz düşünür ve "Tamam," der. "Bir ay daha sende kalsın, o zaman ödeşmiş oluruz."</p>

  <p class="h2baslik">Hukuk Felsefesi</p>

  <p class="normal">Hukuk felsefesi, "Yasaların amaçları nelerdir?" türü temel sorularla uğraşır.</p>

  <p class="normal">Birkaç temel teori vardır. Aristoteles'in etiğinden çıkarılmış "erdem hukuku" yasaların erdemli karakterin gelişimini teşvik etmesi gerektiğini söyleyen bakış açısıdır. Erdem hukuku taraftarları, Umumi Adap Yasası'nın (ortalıkta işememek) tüm gruplarda (özellikle ortalıkta çıkarıp işeyenlerde) yüksek ahlâk standartlarını teşvik etmeyi amaçladığını öne sürerler. (Ortalığa edenlerden kurulu bir jürinin farklı karar vermesi mümkündür elbette.)</p>

  <p class="normal">Immanuel Kant'ın desteklediği Deontolojiyse yasaların amacının ahlâki ödevleri düzenlemek olduğunu söyleyen bakış açısıdır. Deontologa göre Anti-Çiş Yasası, tüm yurttaşların diğerlerinin hassasiyetlerine saygı gösterme görevini desteklemektedir.</p>

  <p class="normal">On dokuzuncu yüzyıl faydacısı James Bentham, yasaların amacının en fazla sayıda insan için en uygun sonuçları üretmek olduğunu söylemiştir. Yararcılara göre A.Ç.Y. kamuya açık alanlarda işeyenler için doğuracağı olumsuz sonuçlara (uzun soluklu alışkanlıklarından vazgeçmek) oranla çok daha fazla kişi için olumlu sonuç doğurmaktadır.</p>

  <p class="normal">Ama felsefede alışılageldiği üzere, sıradan insanın bu teorisyenlere soracağı soru şudur: "Bu şeker teoriler arasında fark var mı peki?" Bu üç teorinin üçü de sadece Umumi Adap Yasası'nı değil, bir suça karşılık bir ceza vermenin adalet terazisinde dengeyi yaratacağı türünden iyice yerleşmiş pek çok yasal ilkeyi gerekçelendirmekte kullanılabilir. Cezalandırma, erdem geliştirme açısından (rehabilitasyon), deontolojik açıdan (sivil ödevlerin ihlalini cezalandırma) veya yararcı açıdan (gelecekte doğacak kötü sonuçlara karşı caydırıcılık) gerekçelendirilebilir.</p>

  <p class="normal">Filozof olamayanlar şunu da sorabilir: "E, hepiniz sonuç konusunda aynı fikirdeyseniz, <span class="ideitalik">niçin</span> cezalandırıldığımızın ne önemi var?" Buradaki tek dünyevi mesele yasadışı bir eylemle (mesela mahkemede görevliye hakaret) cezayı eşleştirmektedir (20 dolar). Peki, şu eşleştirmeye ne buyrulur?</p>

  <p class="normal1">Adam bütün gün boyunca mahkemede sırasını beklemiştir. Nihayet sırası gelir, yargıcın karşısına çıkar ve tam derdini anlatacakken yargıç yarın gelmesini çünkü mahkemenin bugünlük mesaisinin bittiğini söyler. Adam öfkelenir: "Ha siktir be!"</p>

  <p class="normal1">Yargıç tokmağı indirir: "Mahkemeye hakaretten yirmi dolar!"</p>

  <p class="normal1">Adam derhal cüzdanını çıkarır.Yargıç, "Acele etmeyin," der, "yarın ödeyebilirsiniz."</p>

  <p class="normal1">"Yok," der adam cüzdanına bakarak, "iki laf daha edeceğim, param yetiyor mu, ona bakıyorum."</p>

  <p class="normal">İyi bilinen hukuk ilkelerinden biri de ikinci derece delillerin güvenilmezliğidir. Soyut teorilerimizin üçü de bu ilkeyi destekleyecektir. Erdem hukuku teorisyeni mahkemede yüksek adalet standardının yurttaşlık konusunda bir erdem modeli sunacağını öne sürecektir. Deontoloji yanlısı için ikinci derece delil, başkalarına vicdanen adil davranma gibi evrensel bir ödevin ihlal edilmesine yol açabilir. Yararcıya göreyse ikinci derece delillerin kullanımı masum birisinin hapsedilmesi gibi istenmeyen bir sonuç doğurabilir.</p>

  <p class="normal">Biz sıradan faniler bir kez daha söz alıp, "İkinci derece delillere <span class="ideitalik">niçin</span> ihtiyatla yaklaştığınız kimin umurunda?" diye sorarız. Uygulamada bize gereken, tıpkı aşağıdaki fıkradaki kadın gibi onun güvenilmezliğini öne sürmektir. (Kadının <span class="ideitalik">reductio ad absurdum</span>'u ustalıkla kullanışına dikkat!)</p>

  <p class="normal1">Evli çift, balıkçılıkla ünlü bir tatil yöresine gider. İlk gün adam şekerleme yaparken, karısı kayığı alıp gölün ortasında güneşlenmeye ve kitap okumaya karar verir. Kadın kayıkta güneşlenirken yerel polis şefi, bir başka tekneyle yanaşır:</p>

  <p class="normal1">"Gölün bu kısmında balık avlamak yasaktır, hanımefendi. Tutuklusunuz."</p>

  <p class="normal1">"İyi de," der kadın, "ben balık tutmuyorum ki."</p>

  <p class="normal1">"Hanımefendi, balıkçılık için gerekli bütün donanıma sahipsiniz. Sizi içeri almak zorundayım."</p>

  <p class="normal1">"E, peki," der bu sefer kadın, "o zaman ben de sizi tecavüzle suçlarım."</p>

  <p class="normal1">"Size elimi bile sürmedim."</p>

  <p class="normal1">"Öyle. Ama gerekli bütün donanıma sahipsiniz."</p>

  <p class="normal">Ama anlaşılan, aşağıdaki fıkranın gösterdiği üzere, hangi temel teoriyi aldığımıza göre büyük farklılıklar gösteren hukuki ilkeler vardır:</p>

  <p class="normal1">Yargıç davalı ve davacı tarafın avukatlarını odasına çağırır:</p>

  <p class="normal1">"Burada bulunmamızın nedeni," der, "ikinizin de bana rüşvet vermiş olması." Avukatlar içlerinden bir 'eyvah' çekerler.Yargıç devam eder: "Sen bana 15.000 dolar verdin. Sen de 10.000..." Çekmecesini açar, beş bin dolarlık bir desteyi 15.000 veren avukata uzatır. "Şimdi eşit olduğunuza göre, davada kararı tamamen hakça verebilirim."</p>

  <p class="normal">Rüşveti yasaklamanın tek amacı adaletin herkese eşit dağıtılabilmesini sağlamaksa, eşit oranda rüşvet almanın hiç almamakla aynı sonuca varacağı konusunda yargıçla hemfikir olabiliriz. Aynı durum, iyi sonuçların yararcı üretiminde eşit ele sahip olmayı garantileme amacıyla rüşveti yasaklamak için de söylenebilir. Ama eşit oranda rüşvet almanın yargıç veya avukat meslek grupları için erdemi teşvik ettiğini söylemeye kalkarsak ayıp ederiz.</p>

  <p class="normal">Avukat fıkrası anlatmadan buraya kadar gelmemiz büyük başarı. Ama sonuçta hepimiz insanız:</p>

  <p class="normal1">Avukat müşterisine mesaj yollar:</p>

  <p class="normal1">"Frank, dün seni kent merkezinde gördüğümü sandım. Merhaba demek için derhal caddenin karşısına geçtim. Ama yanılmışım; sen değilmişsin. Altı dakikalık ücretim: 50 dolar."</p>

  <p class="indentmetin"><span class="indentmetin1">*   *   *</span></p>

  <p class="indentmetin">DIMITRI: Var ya, ilham verdin bana, Tasso. Umumi Adabı Koruma Savcılığına adaylığımı koymaya karar verdim. Oyunu bana verirsin, değil mi?</p>

  <p class="indentmetin">TASSO: Aşk olsun dostum, ne demek? Seçimler kapalı sandık usulü yapıldığı sürece oyum sanadır.</p>
</body>
</html>