<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Platon Bir Gun</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11">{X}<br class="chapter" />
   <br class="chapter" />
  Metafelsefe</h1>

  <p class="ortaitalik">Felsefenin felsefesi.<br class="chapter" />
  Felsefenin felsefesinin felsefesiyle karıştırılmamalıdır.</p>

  <p class="indentmetin">DIMITRI: Olayı iyice kapmaya başladım, Tasso.</p>

  <p class="indentmetin">TASSO: Hangi olayı?</p>

  <p class="indentmetin">DIMITRI: Felsefeyi tabii.</p>

  <p class="indentmetin">TASSO: Sen buna felsefe mi diyorsun?</p>

  <p class="ortayazi">*   *   *</p>

  <p class="normal">Temelde "ötesinde ve gerisinde kalan her şeyi içeren" meta öneki, dili betimlemede kullanılan dil anlamına gelen meta-dil veya etik ilkelerimizin nereden geldiği ve ne anlam taşıdığını inceleyen meta-etik gibi, felsefenin hemen her yerinde karşımıza çıkıp durur. Yani meta-felsefenin ortaya çıkması an meselesiydi, onu diyoruz.</p>

  <p class="normal">Metafelsefe, malum yakıcı soruyla, "Felsefe nedir?" sorusuyla boğuşur. İnsan tabii filozofların işe dalmadan önce bunun yanıtını bildiklerini düşünüyor. Filozofların filozof olmadan önce ne olmak istediklerini nasıl bilebildiklerini merak ediyor insan. Mesela kuaförlerin, "Kuaförlük nedir?" sorusu üstüne kafa patlattıklarını hiç</p>

  <p class="normal">duymamışızdır; kuaförlüğün ne olduğunu bilmeyen kuaför, yanlış meslekte demektir. Böylesine saç yaptırmak istemeyiz haliyle...</p>

  <p class="normal">Bununla birlikte, modern filozoflar felsefeyi sürekli yeniden tanımlamaktadır. Yirminci yüzyılda Rudolf Carnap ve mantıkçı pozitivistler metafiziğin anlamsız olduğunu ilan ederek felsefeden koca bir parçayı tanım dışına itivermiş, "Felsefenin tek görevi bilimsel önermeleri çözümlemektir," demişlerdir.</p>

  <p class="normal">Carnap'ın çağdaşı, gündelik dil felsefesinin babası Ludwig Wittgenstein daha da ileri gitmiştir. Tüm felsefi önermelerin — kendisininki dâhil— anlamsız olduğunu kanıtladığını düşündüğü ilk büyük kitabıyla felsefe tarihini bitirdiğini düşünmüştür. Felsefenin hesabını dürdüğünden emin olduğundan felsefeyi bırakıp ilkokul öğretmenliğine başlamıştır. Ama bir kitabı kapamak o kadar kolay mı? Birkaç yıl sonraysa kitabı, yeni bir kavramla, "terapi" kavramıyla açmış ve şu kafa karıştırıcı dilimizi düzeltip, güçlendirirsek anlamsız felsefi soruların üstümüze çöktürdüğü hüznü tedavi edebileceğimizi ummuştur.</p>

  <p class="normal">Günümüzün "kiplik mantıkçıları" —önermeleri mümkün ve zorunlu önermeler olarak ayıran mantıkçılar— kendi önermelerinin hangi kategoriye girdiğini düşünmektedir. Vallahi bize, ta dibe kadar hep meta-önermeymiş gibi geliyor!</p>

  <p class="normal">İşte Seamus'u bu Metafelsefe geleneği içinde buluveriyoruz:</p>

  <p class="normal1">Seamus ilk defa bir kızla çıkacaktır. Feci çapkın geçinen ağabeyine danışır:</p>

  <p class="normal1">"Nasıl konuşmam, neler demem lazım? Azıcık tüyo ver..."</p>

  <p class="normal1">"İşin sırrı şu," der ağabeyi, "İrlanda kızları üç konudan bahsetmeye bayılır: yiyecek, aile ve felsefe. Bir kıza hangi yemekleri sevdiğini sormak, o kızla ilgilendiğini gösterir. Ailesini sorarsan, hakkında gayet iyi niyetli olduğunu göstermiş olursun. Felsefe tartışmansa zekâsına saygı duyduğun anlamına gelir."</p>

  <p class="normal1">"Sağ ol," der Seamus. "Yiyecek, aile ve felsefe... Beceririm herhalde."</p>

  <p class="normal1">Aynı akşam kızla buluşurlar ve Seamus derhal, "Lahana sever misin sen?" diye girişir.</p>

  <p class="normal1">"Ne? Hayır," der kız şaşırarak.</p>

  <p class="normal1">"Kardeşin var mı?"</p>

  <p class="normal1">"Yok."</p>

  <p class="normal1">"Peki, bir kardeşin olsaydı lahana sever miydi?"</p>

  <p class="normal">İşte felsefe budur.</p>

  <p class="indentmetin"><span class="indentmetin1">*   *   *</span></p>

  <p class="indentmetin">Çağdaş düşünürlerden William Vallicella şöyle yazmıştır: "Metafelsefe, felsefenin felsefesidir ve mesela dinin bir kolu olmayan din felsefesinin veya bilimin bir kolu olmayan bilim felsefesinin aksine, felsefenin bir koludur."</p>

  <p class="indentmetin">Vallicella'yı partilerin aranan adamı yapan işte bu türdeki dehşet saptamalarıdır.</p>

  <p class="indentmetin"><span class="indentmetin1">*   *   *</span></p>

  <p class="normal">İşbu kitabın altında yatan tez yine haklı çıkıyor: Metafelsefe varsa, Meta-fıkra da vardır.</p>

  <p class="normal1">Gezgin bir satıcının arabası yolda bozulur. Epey yürür ve sonunda büyükçe bir çiftliğe ulaşır. Çiftlik sahibine, bu gece burada yatıp yatamayacağını sorar.</p>

  <p class="normal1">"Tabii," der çiftçi. "Eşim yıllar önce öldü; biri yirmi bir, diğeri yirmi üç yaşındaki iki kızımsa üniversitedeler.Yani evde yapayalnızım ve bir sürü boş odamız var."</p>

  <p class="normal1">Satıcı derhal döner ve uzaklaşmaya başlar.</p>

  <p class="normal1">Çiftçi, "Hey!" diye seslenir, "dediklerimi duymadın mı? Bir sürü boş odam var!"</p>

  <p class="normal1">Satıcı durur, döner ve "Duydum," der, "yanlış fıkraya gelmişim."</p>

  <p class="normal">Ve tabii meta-fıkraların esası:</p>

  <p class="normal1">Bir kör, biz lezbiyen ve bir kurbağa bara girer. Barmen bakar ve "Ne bu?" der, "fıkra mı?"</p>

  <p class="normal">En sondaysa siyaseten yanlış meta-fıkralar var. Metafelsefenin, meta-filozoftan genel anlamda felsefenin nasıl anlaşıldığına dair bir miktar bilgi talep etmesi gibi, meta-fıkralar da genel anlamda fıkraların nasıl anlaşıldığına dair bilgi gerektirir. Bizim örneğimiz bir Polonyalı fıkrası:</p>

  <p class="normal1">Adam kalabalık bir bara girer ve yüksek sesle yepyeni, müthiş bir Polonyalı fıkrası öğrendiğini duyurur. Ama fıkrayı anlatmaya başlayamadan barmen, "Dur bakalım," der. "Ben, Polonyalıyım."</p>

  <p class="normal1">"E, o zaman," der adam, "çok ama çok yavaş anlatayım."</p>

  <p class="ortayazi">*   *   *</p>

  <p class="indentmetin">DIMITRI: Bütün günü felsefe tartışarak harcadık ve sen felsefe nedir, onu bile bilmiyorsun, öyle mi?</p>

  <p class="indentmetin">TASSO: Neden soruyorsun?</p>
</body>
</html>
