<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Platon Bir Gun</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_1">Felsefespri<br class="chapter" />
   <br class="chapter" />
  <span class="ideitalik">Sunuş</span></h1>

  <p class="indentmetin">DIMITRI: Dünyayı Atlas taşıyorsa, Atlas'ı ne taşıyor?</p>

  <p class="indentmetin">TASSO: Kaplumbağa.</p>

  <p class="indentmetin">DIMITRI: İyi de, kaplumbağa neyin üstünde duruyor peki?</p>

  <p class="indentmetin">TASSO: Bir diğer kaplumbağanın.</p>

  <p class="indentmetin">DIMITRI: Peki, o kaplumbağa neyin üstünde?</p>

  <p class="indentmetin">TASSO: Sevgili Dimitri, ondan sonrası <span class="ideitalik">ta dibine kadar hep kaplumbağa işte</span>!</p>

  <p class="normal">Bu kadim Yunan diyalog parçası, felsefede sonsuz gerileme denilen kavramı ne de güzel örnekliyor. Yaşamın, evrenin, uzay ve zamanın, en önemlisi de bir Yaratıcı'nın ilk nedenini sorduğumuzda kendimizi birdenbire sonsuz bir sürecin içinde buluruz. Sorunun mantığına göre, Yaratıcıyı da bir şey yaratmış olmalıdır; bu neden zincirini ne Yaratıcı durdurabilir ne de kaplumbağa. Her son yaratıcının gerisinde başka bir yaratıcı, her son kaplumbağanın gerisinde başka bir kaplumbağa bulunur. Aşağı ya da isterseniz yukarı doğru birbiri ardına hiç durmadan Yaratıcılar (ya da kaplumbağalar) sıralanır. İşte bu sonsuz gerilemedir.</p>

  <p class="indentmetin"><span class="indentmetin1">*   *   *</span></p>

  <p class="indentmetin">Bu sonsuz gerilemenin sizi içine soktuğu yolda çaresizce kalakaldıysanız belki <span class="ideitalik">creatio ex nihilo</span> —hiçlikten yaratılış— anlayışına, ya da biraz farklı bir bağlamda söylenmiş olsa da John Lennon'un şu öğretisine sığınabilirsiniz :"Elvis'ten önce hiçbir şey yoktu"</p>

  <p class="indentmetin"><span class="indentmetin1">*   *   *</span></p>

  <p class="normal">Biz yine yaşlı dostumuz Tasso'ya kulak verelim. Yapıştırıverdiği yanıtın—"ta dibine kadar hep kaplumbağa !"— iki yüzü vardır: Hem konuyu aydınlatır, hem de fıkraların sonlarındaki vurucu cümleciklerin yankısını taşır. "<span class="ideitalik">Zınk!</span>"</p>

  <p class="normal">Bu aslında hiç de şaşırtıcı değil. Fıkra ve esprilerin kuruluşu ve etkisiyle felsefi kavramların kuruluşu ve etkisi aynı malzemelere dayanır. İkisi de aynı şekilde aklımızı gıdıklar. Bu yüzden ikisi de aynı itkiyle hareket ederler: olayları algılama tarzımızda karışıklık yaratarak bizi şaşırtma, dünyalarımızı altüst etme, hayatın saklı, sıklıkla huzur kaçırıcı gerçeklerini bulup çıkarma. Filozofun içgörü dediği şeyle fıkracının "<span class="ideitalik">zınk</span>" diye oturttuğu esprisi aynıdır.</p>

  <p class="normal">Örneğin şu çok bilinen şakaya bakalım. İlk bakışta budalaca görünebilir, ama biraz yakından bakıldığında bu şaka İngiliz deneyci felsefesinin kalbindeki soruyu açığa çıkarır: Dünya hakkında ne tür bilgiye bel bağlayabiliriz?</p>

  <p class="normal1">Morty eve geldiğinde en yakın dostu Lou'yu yatakta karısıyla yakalar. Daha Morty bir şey demeye kalmadan Lou yataktan fırlar ve "Bir şey söylemeden önce cevap ver eski dostum" der, "bana mı inanacaksın, gördüklerine mi?"</p>

  <p class="normal">Burada Lou duyusal deneyimin üstünlüğüne meydan okuyarak şu sorularla bizi karşı karşıya bırakıyor: Hangi veriler kesindir ve niçin? Dünya hakkında bilgi toplamanın bir yoluna (mesela, <span class="ideitalik">görmeye</span>) diğerinden (mesela, Lou'nun anlatacağına inanmaya) daha mı fazla güvenmek gerekir?</p>

  <p class="normal">İşte size, bu kez "iki sonuç benzerse nedenleri de benzer olmalıdır" ilkesine göre işleyen Analojiye Dayalı Kanıtlama'ya dair bir felsefespri örneği:</p>

  <p class="normal1">Doksan yaşında bir adam doktora gider ve "Doktor," der, "on sekiz yaşındaki karım hamile"</p>

  <p class="normal1">Doktor, "Size bir öykü anlatayım," der. "Adamın birisi ava gitmiş ama yanına tüfeğini alacağına dalgınlıkla şemsiyesini almış. Birden bir ayı saldırınca adam can havliyle şemsiyesini doğrultmuş, ateş etmiş ve ayıyı vuruvermiş."</p>

  <p class="normal1">"Ama imkânsız bu, doktor!" der yaşlı adam. "Mutlaka başkası vurmuştur."</p>

  <p class="normal1">Doktor gülümser: "Ben de onu diyordum."</p>

  <p class="normal">Şimdilerde Akıllı Tasarım (mesela, gözbebeği diye bir şey varsa o halde "Göklerde bir Gözbebeği Tasarımcısı" olmalıdır) tartışmalarında kullanılan felsefi numarayı, yani Analojiye Dayalı Kanıtlamayı anlatmak için bundan iyi örnek bulmak zordur.</p>

  <p class="normal">İşte böyle sonsuza kadar gidebiliriz –ve gerçekten de Agnostisizmden Zen'e, Yorumsamadan Sonsuzluğa, gideceğiz. Felsefi kavramların esprilerle nasıl aydınlatılabileceğini, ne kadar çok fıkranın büyüleyici felsefi içerik barındırdığını göreceğiz. Ama bir dakika... Bu iki kavrayış yolu, yani felsefe ile espri aynı mı yoksa? Şey, biraz düşünüp sonra söylesek?</p>

  <p class="normal">Felsefe dersine ilk adımını atan öğrenci ne bekler? Öğrenciler hiç de alçakgönüllü değildir. Bir anda her şeyin anlamı üzerine bir bakış açısı kazanma umudu taşırlar. Derken karşılarına biri çıkar, ayrı renkte çoraplarıyla biraz çatlak görünüşlü biri, ve "anlam"ın anlamı üzerine nutuk çekmeye başlayıverir.</p>

  <p class="normal">Her şeyin sırası var, der. Sorular sorular... Küçük büyük fark etmez, bir soruya yanıt vermeden önce sorunun ne anlama geldiğini kavramamız gerekir. Önce gönülsüzce dinleseniz de, bir süre sonra söyledikleri size son derece ilginç gelmeye başlar.</p>

  <p class="normal">İşte böyledir felsefe, ve flozoflar. Sorular soruları doğurur ve doğan sorulardan bir sorular nesli ürer.. <span class="ideitalik">Ta dibine kadar hep soru!</span></p>

  <p class="normal">Temel sorularla başlayabiliriz: "Tüm bunların anlamı nedir?", "Tanrı var mıdır?", "Kendime nasıl dürüst olabilirim?" ve "Yanlış sınıfa mı düştük, ne?" gibi. Ama kısa sürede, ilk soruları yanıtlamak için başka sorulara gerek olduğunu fark ederiz. İşte bu süreçten, her biri belli Büyük Sorularla uğraşan bir dizi felsef disiplin doğmuştur. Her felsef disiplin kendi Büyük Sorusu'nun altında yatan soruları sormaya ve bunları yanıtlamaya çalışır.</p>

  <p class="normal">Metafzik adıyla bilinen disiplin "Tüm bunların anlamı nedir?" sorusuyla boğuşurken, Din Felsefesi "Tanrı var mıdır?" sorusuyla uğraşır."Kendime karşı nasıl dürüst olabilirim?" varoluşçuluk ekolüne düşerken, "Yanlış sınıfa mı düştük nedir?" sorusunu "Felsefe nedir?" sorusunu soran Meta-Felsefe adlı yeni sektör ele alır. Ve işte bu böyle, her felsefe küresinin farklı soru ve kavramları ele alışıyla devam eder...</p>

  <p class="normal">Kitabımızı zamandizinsel olarak değil, felsefe sınıfına ilk girdiğimizde aklımızda dolanan bu sorulara ve bu sorularla ilgilenen disiplinlere uygun olarak düzenledik. Tüm bu disiplinlerle aynı kavramsal bölgeyi işgal eden bir avuç şakanın varlığıysa ortada... (Tamamen şans mı? Sahiden Akıllı bir Tasarımcı mı var yoksa?) Ve tüm bunların bunca ortada oluşunun kocaman bir nedeni var: O sınıftan çıktığımızda kafamız karmakarışık ve şaşkındık; tüm bu kafa isteyen dalgaları asla sökemeyeceğimize emindik. İşte o sırada son sınıf öğrencilerinden birisi karşımıza çıkıp Morty'nin eve gelişi ve en yakın arkadaşı Lou ile karısını yatakta yakalayışı fıkrasını anlattı, "İşte bu felsefedir!" dedi.</p>

  <p class="normal">Biz felsefespri dedik.</p>

  <p class="indentmetin">Thomas Cathcart</p>

  <p class="indentmetin">Daniel Klein</p>

  <p class="indentmetinitalik">Ağustos, 2006</p>
</body>
</html>
