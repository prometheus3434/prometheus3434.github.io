<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">DİLBİLGİSİ BİLGİNİ VE KAYIKÇI</h1>

  <p class="normal1">Bir gün, gururlu bir bilgin, kıyıda duran bir kayığa binip karşıya geçmek istedi. Kıyıda müşteri bekleyen kayıkçılardan birine seslendi; kayık yanaştı, bilgin de kayığa atladı. Kayık denizin üzerinde ilerlerken, bilgin, kayıkçıya sordu:</p>

  <p class="normal1">“Sen hiç dilbilgisi okudun mu?”</p>

  <p class="normal1">“Hayır! Ben bilgisiz bir kayıkçıyım. Bir besmele bilirim, başka bir şey bilmem.”</p>

  <p class="normal1">Bilgin:</p>

  <p class="normal1">“Vah vah, çok üzüldüm. Demek yarı ömrün boşa gitti...” diyerek, küçümser bir şekilde kayıkçıya baktı.</p>

  <p class="normal1">Tam bu sırada bir fırtına koptu; kayık denizin ortasında yalpalıyor, kayıkçı bütün gücüyle tehlikeyi atlatmak için çalışıyordu. Fırtına gittikçe arttı, kayık batmak üzereyken, kayıkçı karşısında korkudan tir tir titreyen bilgine sordu:</p>

  <p class="normal1">“Ey, her şeyi bilen bilgin dostum. Şimdi ben sana soruyorum: Yüzme bilir misin?”</p>

  <p class="normal1">Bilgin:</p>

  <p class="normal1">“Hayır,” yanıtını verince, kayıkçı:</p>

  <p class="normal1">“Vah vah, sen ömrünü boşa harcamışsın. Şimdi, senin bütün ömrün gitti; çünkü birazdan kayık batacak. İyi bil ki, burada dünya bilgisi değil, Tanrı’da yok olma bilgisi<sup class="calibre2"><a href="Mesneviden_secme_hika_split_030.html#footnote-12626-9" id="footnote-12626-9-backlink">[9]</a></sup> gerekli. Eğer, yokluk bilgisini biliyorsan, tehlikesizce denize dal!”</p>

  <p class="normal1"><span class="idebold">İstersen dünyada zamanın en büyük bilgini ol; ama, dünyanın yokluğunu da gör, zamanın yokluğunu da... Dilbilginini size, yok olma bilgisini öğretmek için anlattık. Fıkıhı bilmeyi de, yok olmada bulursun; dünya bilgisini öğrenmeyi de...</span></p>
</body>
</html>