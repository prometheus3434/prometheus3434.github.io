<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">İBRAHİM EDHEM</h1>

  <p class="normal1">O, adaletli, şanlı bir padişahtı. Bir gece tahtında otururken damda bir tıkırtı, hay huylar duydu. Sarayın damında sert sert adımlar atılıyordu.</p>

  <p class="normal1">İçinden, “Kim acaba bu densiz?” dedikten sonra başını dışarı uzattı:</p>

  <p class="normal1">“Kim o?” diye seslendi.</p>

  <p class="normal1">Aklından da, “Bu herhalde peri olmalı; yoksa insanlardan kimin haddine düşmüş, bu saatte sarayın tepesinde gürültü etmek!” diye geçiriyordu.</p>

  <p class="normal1">O zamana kadar hiç görmediği bir bölük halk damdan başını uzatarak dedi ki:</p>

  <p class="normal1">“Kayıbımız var, gece vakti onu arayıp duruyoruz.”</p>

  <p class="normal1">İbrahim Edhem:</p>

  <p class="normal1">“Ne arıyorsunuz?” dedi.</p>

  <p class="normal1">“Develerimizi,” dediler.</p>

  <p class="normal1">İbrahim Edhem:</p>

  <p class="normal1">“Damda deve arandığını kim görmüş,” deyince:</p>

  <p class="normal1">“Peki... öyleyse sen taht üstünde oturup padişahlık ederken, Allah’ı arayıp bulmayı nasıl umuyorsun?” dediler.</p>

  <p class="normal1">Bundan sonra İbrahim Edhem’i kimse görmedi. Peri gibi insanların gözünden kayboldu. Aslında halkın önündeydi ama, anlamı gizli idi.</p>

  <p class="normal1"><span class="idebold">Zaten halk sakaldan, hırkadan başka neyi görür ki? Kendi gözünden de kayboldu, halkın gözünden de! İşte ondan sonra Zümrüd-ü Anka<sup class="calibre2"><a href="Mesneviden_secme_hika_split_030.html#footnote-12626-4" id="footnote-12626-4-backlink">[4]</a></sup> gibi dünyada ünlü oldu. Hangi kuşun canı Kafdağı’na geldiyse, bütün dünya onu söyler, ondan söz eder...</span></p>
</body>
</html>