<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">ÖLÜMSÜZLÜK AĞACINI<br class="chapter"/>
  ARAYAN ADAM</h1>

  <p class="normal1">Bilginin biri, bir söyleşide, masala benzer bir olay anlattı. Dediğine göre, Hindistan’da bir ağaç varmış; kim o ağacın meyvesini yerse, ne yaşlanır, ne ölürmüş.</p>

  <p class="normal1">Padişahın biri bunu duydu; bu ağaca ve meyvesine âşık oldu. İş bilir, güvenilir adamlarından birini o ağacın meyvesini getirmek için Hindistan’a yolladı. Adam ağacı bulmak için yıllarca Hindistan’ın her yanını gezdi, dolaştı. Meyveyi bulmak için şehir şehir gezdi; ne ada bıraktı, ne dağ; ne ova bıraktı, ne çöl.</p>

  <p class="normal1">Kime sorduysa, bıyık altından güldüler ona:</p>

  <p class="normal1">“Allah aşkına! Akıllı adam böyle bir şey arar mı? Kesinlikle deli bu adam,” diyorlardı.</p>

  <p class="normal1">Kimileri dövdü onu, kimileri de ermiş gözüyle baktı ona.</p>

  <p class="normal1">Yıllarca aradı, durdu. Padişah ona mal ve para gönderiyordu; yeter ki aradığını bulsun... ama aramasından hiçbir sonuç alamamıştı. Artık usanmış, yorulmuştu; geri dönmeye karar verdi. Hem ağlıyor, hem de gidiyordu.</p>

  <p class="normal1">Yolda adını ve ününü duyduğu bir şeyh vardı. Adam umutsuzca:</p>

  <p class="normal1">“Varayım huzuruna gideyim. Belki bana yardımcı olur...” dedi.</p>

  <p class="normal1">Yağmur gibi gözyaşı dökerek şeyhin yanına vardı:</p>

  <p class="normal1">“Efendim,” dedi, “Bana acı ve yardım et; çok çaresizim!”</p>

  <p class="normal1">Şeyh:</p>

  <p class="normal1">“Derdini söyle bakalım... ne istiyorsun? Ne istedin de, ulaşamadın?”</p>

  <p class="normal1">Adam:</p>

  <p class="normal1">“Efendim, padişah beni bir ağaç bulmakla görevlendirdi. Eşi güç bulunur bir ağaç varmış. Onun meyvesi ölümsüzlük veriyormuş. Yıllarca aradım, ama insanların alaycı bakışlarından, aşağılanmadan başka bir şey bulamadım. Derdim bu!”</p>

  <p class="normal1">Şeyh güldü ve dedi ki:</p>

  <p class="normal1">“Sen şimdi bu ağacı mı arıyorsun?”</p>

  <p class="normal1">“Evet, efendim.”</p>

  <p class="normal1">“A saf gönüllü adam! O senin aradığın, bilgi ağacıdır. Bilen kişinin bilgisidir. Sen yanlış yola girmişsin. Git padişahına söyle, bilgiye ve bilgiliye sarılsın.”</p>

  <p class="normal1">Şaşkın adam, şeyhin yanından sevinçle kalktı, hemen yola koyuldu.</p>
</body>
</html>