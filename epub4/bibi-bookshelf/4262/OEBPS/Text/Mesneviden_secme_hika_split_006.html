<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">DİKEN EKEN ADAMIN HİKÂYESİ</h1>

  <p class="normal1">Sert huylu bir adam, yolun kenarına dikenler ekti. Dikenler büyüyüp çoğalınca yoldan geçenleri rahatsız etmeye başladı. Yoksulların ayaklarını kanatıyor, giysilerini yırtıyordu. Yoldan geçenler:</p>

  <p class="normal1">“Bu dikenleri sök, insanları rahatsız etmesin,” demeye başladılar.</p>

  <p class="normal1">Ama adam bunlara aldırmıyordu. Bir gün Allah’ın bir ermişi ona:</p>

  <p class="normal1">“Kesinlikle bu dikenleri sök!” dedi.</p>

  <p class="normal1">Adam yanıt verdi:</p>

  <p class="normal1">“Elbet bir gün sökerim.”</p>

  <p class="normal1">Adam dikenleri sökme işini “yarın”, “yarın” diyerek erteledikçe, dikenler büyüyüp çoğalıyordu.</p>

  <p class="normal1">Ermiş, adama:</p>

  <p class="normal1">“Ey verdiği sözünde durmayan adam, sök şu dikenleri artık,” dedi.</p>

  <p class="normal1">Adam:</p>

  <p class="normal1">“Bugün işim çok; bugün olmazsa yarın... bir gün kesinlikle sökeceğim...” dedi.</p>

  <p class="normal1">Allah’ın ermişi, bunun üzerine şu sözleri söyledi:</p>

  <p class="normal1">“Sen, hep yarın diyerek bu işi erteliyorsun, ama şunu bil ki her geçen gün o dikenler büyüyüp güçleniyor; dikenleri sökecek olan sense, gücünü kaybediyorsun. Dikenler gün geçtikçe çoğalıp gençleşiyor, sense yaşlanıyorsun.”</p>
</body>
</html>