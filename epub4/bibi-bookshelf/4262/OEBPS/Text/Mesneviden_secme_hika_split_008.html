<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">NAMAZDA KONUŞAN HİNTLİLER</h1>

  <p class="normal1">Dört Hintli Müslüman bir mescitte namaza durmuştu. Bu sırada mescidin müezzini yanlarına geldi. Hintlilerden biri namazda olduğunu unutup müezzine sordu:</p>

  <p class="normal1">“Müezzin, acaba ezanı okudun mu? Yoksa namaza daha vakit var mı?”</p>

  <p class="normal1">Arkadaşı, namazda olduğu halde, kendisini tutamayarak kızdı: “Sus yahu, namazda konuşulur mu? Namazın bozuldu!”</p>

  <p class="normal1">Üçüncü Hintli, ikincisine çıkıştı: “Ona ne karışıyorsun, asıl sen kendine bak! Sen de konuştun, senin de namazın bozuldu!”</p>

  <p class="normal1">Bu sırada dördüncüsü söze karıştı:</p>

  <p class="normal1">“Hepinizin namazı bozuldu. Hamdolsun ben, sizin gibi yanlış davranıp konuşmadım ve namazımı bozmadım!”</p>

  <p class="normal1">Böylece, gevezelikleri yüzünden dördünün de namazı bozulmuş oldu.</p>

  <p class="normal1"><span class="idebold">Ne mutlu o kişiye ki, kendi ayıbını görür; kim birinin ayıbını görürse, o ayıbı kendisinde bulur.</span> <span class="idebold">Sende o ayıp yoksa da, yine emin olma; çünkü o ayıbı bir gün sen de yapabilirsin; o ayıp seni de bulur.</span></p>
</body>
</html>