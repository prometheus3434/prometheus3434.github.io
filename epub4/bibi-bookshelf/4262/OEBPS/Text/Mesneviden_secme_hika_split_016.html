<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">HIRSIZ</h1>

  <p class="normal1">Vaktiyle hırsızın biri, bir bahçedeki en güzel meyve ağacına çıktı; ama meyvelerin olmuşlarına uzanamadı. Dalları silkerek meyveleri yere dökmeye başladı. Bahçe sahibi durumu görünce, koşarak ağacın yanına gelip adama bağırdı:</p>

  <p class="normal1">“Hey utanmaz herif, ne yapıyorsun? Kimsin? Bütün meyvelerim yere döküldü. Allah’tan korkmaz mısın? Bahçemin meyvelerini mahvediyorsun,” dedi.</p>

  <p class="normal1">Ağaçtaki hırsız hiç oralı olmaksızın, sanki kendi malıymış gibi konuştu:</p>

  <p class="normal1">“Ne bağırıyorsun be adam! Tanrı’nın bağından, Tanrı’nın kulu bir meyve yerse, bu suç mudur? Nedir yani, ne demek istiyorsun?” dedi.</p>

  <p class="normal1">Bahçe sahibi:</p>

  <p class="normal1">“İn bakalım aşağı, in de görüşelim!” dedi.</p>

  <p class="normal1">Hırsız indi, bahçe sahibi hırsızın elini kolunu güzelce bağlayıp hizmetlisini çağırdı:</p>

  <p class="normal1">“Al şu sopayı, vur şu herife!” dedi.</p>

  <p class="normal1">Hizmetli sopayı vurdukça, hırsız bağırıyordu:</p>

  <p class="normal1">“Aman efendim, ne olur yapmayın, etmeyin. Allah’tan korkun!” diyerek bağırıp çağırdı.</p>

  <p class="normal1">Bahçe sahibi:</p>

  <p class="normal1">“Ne bağırıp çağırıyorsun be adam! Sopa Allah’ın, vuran Allah’ın bir kulu, Allah’ın bir buyruğunu yerine getiriyor: bunun ne günahı var?” dedi.</p>
</body>
</html>