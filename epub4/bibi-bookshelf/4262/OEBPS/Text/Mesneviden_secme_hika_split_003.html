<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Mesneviden secme hika</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">ÖNSÖZ</h1>

    <p class="normal1">Mevlânâ Celâleddîn-i Rûmî, 30 Eylül 1207’de, günümüzde Afganistan sınırları içinde yer alan Horasan bölgesindeki Belh kentinde doğdu. Asıl adı Muhammed Celâleddin’dir.</p>

    <p class="normal1">“Efendimiz” anlamına gelen “Mevlânâ” sözcüğü, İslam dünyasında saygı belirtmek için önemli kişilerin adlarının önünde kullanılan bir sandır. Bu san kendisine, daha pek gençken, Konya’da ders vermeye başladığı sırada verilmiştir. “Rûmî” ise, “Anadolulu” demektir; Mevlânâ’nın, bu sanla tanınmasının nedeni, eskiden “Diyâr-ı Rûm”, yAni “Roma Ülkesi” denen Anadolu’nun bir ili olan Konya’da uzun süre oturması, ömrünün büyük bir bölümünün orada geçmesi ve türbesinin burada bulunmasıdır.</p>

    <p class="normal1">Babası, Belh kentinin ileri gelenlerinden bilgin Bahâeddin Veled; oğlu, daha sonra Mevlânâ’nın kurduğu tarikatı geliştirecek olan şair Sultan Veled; annesiyse, Belh Emîri Rükneddin’in kızı Mümine Hatun’dur. Dedesi Hüseyin’in lakabı, Celâleddin’dir.</p>

    <p class="normal1">Mevlânâ henüz çocukken, babası Belh’ten ayrılmayı uygun gördü; bunun nedenini kimi kaynaklar, Moğol istilasını sezen Bahâeddin Veled’in Bağdat’a çağrılması olduğunu belirtir. Bahâeddin Veled, Belh’ten 1212 ya da 1213’te ayrıldı. Hac görevini yerine getirdikten sonra, dönüşte Şam’a uğradı. Daha sonra da 1222’de Anadolu’ya geçerek Karaman’a yerleşti ve burada yedi yıl kaldı. Mevlânâ, 1225’te Şerefeddin Lala’nın kızı Gevher Hatun ile bu kentte evlendi; Sultan Veled ve Alâeddin Çelebi adlı iki oğlu oldu.</p>

    <p class="normal1">Bu yüzyılda Anadolu’nun büyük bir bölümü Selçuklu egemenliğindeydi. Bu devletin başkenti Konya’ydı. O sırada Konya sanat ve bilim bakımından en parlak dönemini yaşıyordu. Bahâeddin Veled, Selçuklu hükümdarı Alâeddin Keykubâd’ın çağrısını kabul ederek, 1228’de, ailesiyle birlikte Konya’ya yerleşti; 1231’de de orada öldü.</p>

    <p class="normal1">Mevlânâ Celâleddin, ilk tasavvuf bilgilerini babasından aldı. Babası öldüğünde yirmi dört yaşında olan Celâleddin, babasının makamına geçti. Bu arada da çeşitli bilginlerden ders görerek tasavvuf kültürünü geliştirdi.</p>

    <p class="normal1">Mevlânâ, din biliminde ve tasavvufta daha çok derinleşmek için Haleb’e, sonra Şam’a gitti; burada, kendisinden çok etkileneceği Şems-i Tebrîzî ile tanıştı. Şems, 1244’te Konya’ya geldikten sonra, Mevlânâ’nın bilimle dolu dünyasında, tasavvufçu “Tanrı aşkı”yla yepyeni ufuklar açtı.</p>

    <p class="normal1">Mevlânâ, bundan sonra yıllar boyunca Mevlevîlik tarikatını geliştirmekle uğraştı. 1273’te birden hastalanıp yatağa düştü ve kısa bir süre sonra öldü. Mevlânâ’nın ölüm gecesine “Şeb-i Arûs” (Düğün Gecesi) adı verilir.</p>

    <p class="normal">Yapıtları</p>

    <p class="normal1"><span class="ideitalik">Mesnevî:</span> Mesnevî klasik doğu edebiyatında, aa bb cc diye uyaklanan ve roman gibi uzun konuları işleyen bir şiir türünün adıdır; ama genel olarak “Mesnevî” dendiği zaman, akla Mevlânâ’nın <span class="ideitalik">Mesnevî</span>’si gelir. Şimdi Konya Mevlânâ Müzesi’nde olan, 1278 tarihli en eski Mesnevî yazmasına göre beyit sayısı 25 618’dir; aruz ölçüsüyle yazılmıştır.</p>

    <p class="normal1"><span class="ideitalik">Divan-ı Kebir</span> (Büyük Divan): Divan şairlerinin şiirlerini topladıkları deftere, “divan” denir. Mevlânâ’nın bütün şiirlerini derleyen bu yapıtındaki şiirler Farsça’dır; ancak içinde Türkçe, Arapça ve Rumca şiirler de vardır.</p>

    <p class="normal1"><span class="ideitalik">Mektûbât</span> (Mektuplar): Mevlânâ’nın başta Selçuklu hükümdarlarına ve devrin ileri gelenlerine öğüt için ya da kendisine sorulan soruları açıklamak üzere yazdığı 147 mektubu içerir.</p>

    <p class="normal1"><span class="ideitalik">Fîhi Mâ Fih:</span> “Fîhi mâ fih”, “Ne varsa içindedir” anlamında Arapça bir cümledir. Kitapta Mevlânâ’nın söyleşileri yer alır.</p>

    <p class="normal1"><span class="ideitalik">Mecâlis-i Seb’a:</span> “Mecâlis-i seb’a” “yedi meclis” demektir; Mevlâna’nın yedi vaazını bir araya getirir.</p>
  </div>
</body>
</html>