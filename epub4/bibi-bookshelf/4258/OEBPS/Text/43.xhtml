<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kara Mübarek</h3>

  <p>- Öncee kuş olduuk uçtuuk semaayaaa... Soonaa bakanlık münasip görmeedii indiik semaadaan. Semaayaa tüfeng atmaak suuretiyleee ecdadımızınnn... Hi o da ne?</p>

  <p>- Ne, ne kız Sıdıka? Du, du bakiim. “Kara mübarek” çıkmış senin suratında. Kan çıbanı.</p>

  <p>- Ay evet... Ben de onu gördüm demin. Daha doğrusu, çıbandan geriye kalan yerde yüzümün bi kısmını görebildim. Bu bir nedir yaa? Mayın çıkmış resmen suratımda. Gerçi kolay patlıycak gibi gözükmüyo ama.</p>

  <p>- Elleme kız. Git açık arazide oyna çıbanınla.</p>

  <p>- Kalk anne kalk. Hastaneye gidip bi cildiyeciye gösterelim şunu. Normal bişiy diil bu. Yüzünde bulunması için ruhsat felan alınması gerekiyodur belki. Ya da vergisi mergisi varsa, gidip birinci taksidini yatıralım hiç olmazsa.</p>

  <p>- Kara mübarek beynine saldırdı galiba. Çocuk çocuk konuşma. Canına mı susadın sigorta hastanesine gidicen? Kolunu bacaanı koparırlar, içinde alet edevat, sedye, ambulans düdüğü felan unuturlar, ahirete kadar naanii naanii diye ötersin. Ben şimdi otoyol kenarındaki otlaklara çıkıp “Yılan pancarı” toplarım sana. Akşam ısıtıp sararız üstüne. Sabaha iner gider.</p>

  <p>- Tıp bilimi diye bişey var hayatta anne.</p>

  <p>- Hadi yaa, o da ne? Bir sosis çeşidi mi? Hep duyuyoruz, şişman sosis, şirin sosis, öfkeli ve uykucu sosisler, bilgin sosis... Bu da ööle bi şey herhal. Hihihi...</p>

  <p>- Makara yapma Sıdıka’ya... Ben gayet ciddiyim anne.</p>

  <p>- İyi... Ciddiyeciye de gösterelim seni o vakit... Hazır hastaneye gitmişken.</p>

  <p>-Laf oyunu yapma Sıdıka’ya! Baksana bana, ıkınır sıkınır dört tane daha çıkarırım şu çıbanlardan, mahallede “Safiyaanım eve uzaylı alıyo” diye dedikodu çıkar valla.</p>

  <p>- Gomgomgom... Hihihi.</p>

  <p>- Gomgom denilmez kızına.</p>

  <p>- Hey kurban olduğum Rabbım, sen ne büyüksün. Gün oldu, devran döndü, şu karı benim çeneme düştü ya, ölsem de gam yemem artık. Demek panikledin haa güzeel. Kara mübarek’e tıp ne yazsın. Hele sigorta hastanesi hiç çakmaz. Mecbursun ananın kocakarı ilaçlarına. Fazla hen hün edersen, tedavi etmem, kalırsın ööle bak.</p>

  <p>-Niye kocakarılar “hipokrat yemini” etmiyo mu, mecbur diil misin? Biyere başvurur kocakarılık belgeni iptal ettiririm... Filan yani. Yaparım işte bişeyler. Hakkımı sonuna kadar aranm anlıycaan. Sen vatandaşı sahipsiz mi sanıyosun hanım. En azından sivil toplum örgütleri var memlekette. Habitat Kocakarılar Kozası gitmiş midir acaba?</p>

  <p>- Çok konuşma da cevap ver. Gece “bubuk” diye bi ses duydun mu, baykuş ötüşü?</p>

  <p>- Ne diyosun sen anne yaa? Abuk bubuk konuşma insanla.</p>

  <p>- Asıl sen dambıl düdük konuşup durma annenle cimcoloz kaltak. Tedavinle yakından ilgili ki soruyoruz. Cevap ver, gece “bubuk” diye bi ses duydun mu?</p>

  <p>- Hayır, duymadım. Hem baykuş nerden gelsin bu mahalleye. Serçeler bile gri gri, salak salak, “Cik” diycek mecalleri yok, bubuk ne ki?</p>

  <p>- Hımm senin durumun psikolojik o zaman. Yılan turbuna felen da gerek yok. Al şu beşbin lirayı, çıbanın üstüne sür, camdan atarken, “Karıncanın yurdu yok, bende çıban derdi yok. Aynaşanın kaynaşanın yol üstünde oynaşanın, elek satan kör paşanın, cümle alemin gözüne tüh tüh” deyip savur yola. Sabaha bişey kalmaz...</p>

  <p style="text-align: center;">* * *</p>

  <p>- Öncee kuş olduuk, soona baykuş bubuk demek suuretiyleee... Hii, gözlerime inanamıyorum kız annem. Geçmiş resmen, izi bile yok.</p>

  <p>- Ne zannettin yaprak?</p>

  <p>- Bravo valla. Ben de tam seni “Söz Fato’da” programına şikayet etmeyi düşünüyodum. Şimdi, Reha Muhtar’ın tuhaf yetenekleri olan insanlar haber birimini arıyciiz mecburen. Kız anne hakkaten, nasıl geçti, bunun bilimsel bi açıklaması olmalı.</p>

  <p>- Naşı geçtiğini kimseler bilemez. Bana kalırsa korkudan geçiyo. Çünkü çulsuz sessiz insanlara hastane diye bişey yok artık. Gitse bile sağlam kolunu kanadını kırıp, böbreğini afirtiyolar. Korkunun kudretinden vücüt makinesi kendini tamir ediyo işte. Adrenalin şeysi. İlmen böölc izah edilebilir. Ne gülüyosun kız, ayı mı oynuyo. Dalga geçme anneyle. İki tane üfürürüm suratına, kurbağaya dönersin.</p>
</body>
</html>
