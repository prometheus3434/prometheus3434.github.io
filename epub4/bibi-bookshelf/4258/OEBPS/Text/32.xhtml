<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Propaganda Maçanda Burinata...</h3>

  <p>- Hay partiniz kafanıza çöksün... Yetti be; seçim otobüsleriyle tee orta kulağıma girdi manyaklar... Bangada bangada... Hasta mı var, çoluk çocuk mu uyuyo... Umurlarında, iplerinde değil... Oparlörü insanın ırzına sokup “böğ böğ böğ” diye bağırıyorlar... Şu seçim hayırlısıyla, ben sağır olmadan, kafayı yemeden bi bitsin; horoz kesicam horoz...</p>

  <p>- Efendim anne, bişi mi dedin... Siroz mu? Hıı? Ay evlerden uzak... Abim iki bira içmeyle hemen siroz olmaz be, korkma sen...</p>

  <p>- Ne sirozu kız? Sen de Hacivat Karagöz yapma anneye... Yanlış anlamanın da bi sınırı var... Horoz nerde, siroz kim... Salak... Zaten cinlerim tepemde... İki satır uyuyamadım şurda... Geceleyin mahallenin gerzekleri her boka konvoy, dattiri dattiri dolanı yolar... Bi de sabahın köründe bu seçim otobüsleri geçiyo... Uykusuzluktan elim ayağım titriyo vallahi... Dün gece yine konvoy vardı... Mahallenin oğlanları, zil zurna, arabalardan yarı bellerine kadar sarkmış, boru gibi sesleriyle hem korna öttürdüler, hem böğürdüler... Silah, torpil, gırla gitti... Az kaldı zeytinyağı kızdırıp dökücektim balkondan aşağı...</p>

  <p>- Kaşağı mı? Diildir herhalde... İnsan niye durduk yere “kaşağı” desin ki... Yok yok... Kesin, sen bişey sööledin, ben “kaşağı” şeklinde algıladım... İyisi mi şu kulağımdaki balmumu topaklarını çıkarayım, evet anne şimdi duyabilirim, enson ne dedin?...</p>

  <p>- Vay cadı! Lan, madem kulağın tıkalı, niye iki saattir baattırıyosun anneyi? Herhangi bir ses düzeni olmaksızın başçavuşun eşşeği mi yelleniyo burda? Meğer karı kulağını tıkamışmış...</p>

  <p>- Ay naapiim anne? Genç bir kız olarak, kulak zarımı da korumak zorundayım... Bu yaşta sağır kalmayı kim ister...</p>

  <p>Geceleri, niye bi araya geldiği anlaşılamayan, sarhoş mağalak konvoyları, sabahları seçim otobüsleri... Ostaki borumun içine parti amblemi yapıştırdı ayılar... Bu kadar gürültüye can mı dayanır... Allahtan dün yolda bi adam, seçim eşantiyonu olarak parti armalı kulak tıkacı-balmumu topakları dağıtıyodu, iki tane kapıp, kulaklarıma tıktım... Bi güzel uyunuyo vallah!...</p>

  <p>- Kız bana bak, bidaha duymıyım! İnsan, elin herifinin dağıttığı her şeyi alıp orasına burasına tıkmaz... Seçim ayağına ortalıkta tuhaf adamlar dolaşıyo zaten... Haşan Celal Güzel diye biri var mesela; yolda yakaladığını öpüyo adam... Dikkat etmek lazım... “Altı milyon kişiyi öptüm” diyo ağzıyla... Herife yakalanırsın, öpüşürken mahalleden birileri görür, baban parlamenter demokrasiyi 12 yerinden pıçaklar... Ona göre...</p>

  <p>- Eh tabi... Henüz parlemanter demokrasiden bu kadar anlıyoruz zaten... Seçim konvoyları yanyana geçerken, birbirlerinin camlarını çerçevelerini indiriyo... Hiç bi halt edemeseler, aynı konvoyda arabalarını zincirleme tokuşturup, öfkeyle kafa göz yarıyolar... Gümrük Birliği’ne girme sevinciyle konvoy oluşturup, havai fişek atarken kendi kendini yaralayabilen kaç insan oğlu vardır ki yerkürede... Ya İngiltere 96 kupa çekilişini biralı kafayla TRT-3’ten naklen izleyip, “şanslı kura” sevinciyle yollara dökülerek sarhoş nâra atan kaç canlı türü vardır kainatın galaksilerinde... Kavga gürültü, böğürme, haykırma... Panayır yerinde aklını başına alıp da kim kendisi ve ülkesi için “düşünerek” oy vericek şimdi?.. En iyisi bi süre sağır kalmak, bu gürültüde insan olan aklını da oynatır... Şu benim balmumlarım gördün mü anne? Hişt... Balmumlarım diyorum...</p>

  <p>- Hı? Yol kumlarını mı? Faraş bul kendin şeet... Uşağın mı var...</p>

  <p>- Anne... Benim balmumlarım dedim... Almışın galiba...</p>

  <p>- Ney?</p>

  <p>- Yaa onlar benim ama... Hadi sen başka bi tane bul... Hadi bi tanem...</p>

  <p>- Habitat iki mi? Ne diyosun kız, duymuyorum.</p>

  <p>- Aman cadı, kaptı tıkaçlarımı.</p>

  <p>- Cadı deme anneye! Duydum işte cadı dedin.</p>
</body>
</html>
