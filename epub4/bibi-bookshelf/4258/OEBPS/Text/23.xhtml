<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Habitat Delileri</h3>

  <p>- Gidelim bari... Biz, gidelim anasını satıyım, madem Habitatçılar geliyo, biz gidelim bu lstanbuldan. Az kaldı be, az kaldı, şehir suyuna uyuşturucu kalıp, “ayakaltında dolaşmasınlar” diye, bütün şehri uyutucaklar. Lütfen şoförle konuşunuz hanımefendi, haksız mıyım?</p>

  <p>- Bariz haklısınız şoför bey. Fakat elden bişey gelmez. İstanbul’u bırakıp bi yerlere gitme isteğiniz tamamen bir ütopya. Görüldüğü gibi henüz İstanbul içinde, Merter’den Florya’ya gidemiyoruz. Diyelim ki gittik, bakalım Florya yerinde mi?</p>

  <p>- Bakın hanımefendi esasen ben de Florya’ya giden bi insan dilim. Nasıl söölesem... Müşteriydim ben... Dört saat önce binmiştim, havaalanına gidiyoduk. Şoför trafikten delirdi, arabayı bırakıp gitti. Kapıyı açtı, “Sosis seni yerim” diye bağırarak sırra kadem bastı. Atik davranıp arkasından ben de kaçamadım. Diğer şoförler “zaten trafik tıkalı cav cav etme geç direksiyona da yürü, yolu iyice şeetme “şeklinde ısrar ettiler. Linç oluyodum.</p>

  <p>- A a? Deli mi ne! Peki beni niye aldın kardeşim o zaman.</p>

  <p>- Araba... Mecburen size bırakıcam. Ben gidince direksiyona geç. Kullanmayı bilmene gerek yok, vites boşta, arkadan itiyolar. Kaçmak zorundayım. Dayanamam... Arkadakiler “kadın” diye sana bişey yapmaz belki.</p>

  <p>-Ama. Hişt beyefendi. Kardeşim hüoo. Lan! A, kaçtı herif resmen. Vay başıma gelen... Sakin ol Sıdıka. Siz de korna çalıp durmayın be. Kornayı “Lavabo Aç” gibi bişey sanıyo herifler.. . Düdüğe abanınca “Hörrşş” diye bütün trafik akıp gidicek sanki. Bağırma kardeşim, ben şoför diilim, müşteriydim bu takside. Ayıya bak, hiç dinliyo mu? Dur da bi çözüm bulalım be adam... Valla şuracıkta, yolun ortasında yakarım bu taksiyi, 3200 gün trafik kitli kalır. Yok canım... Bu bi rüya. Gerçek olamaz. Sanal düzlemdeyiz. Atari bu. Kâbus.</p>

  <p>- Pıhh... Merkezden bütün araçlara... Merkezden bütün araçlara... Durakta taksi yok, durağa en yakın olan haber versin tamam. Pıhh.</p>

  <p>- Hii, yaşasın, telsiz taksi... Telsiz var bu arabada... Pıhh. Merkez, pıhh pıhh... Ben Sıdıka Saka...</p>

  <p>- Ne kadarı güzel isminiz var, hanfendi... Memleket nere? Pıh?</p>

  <p>- Saçmalama merkez. Bak kardeşim, sizin durağın bi arabasında mahsur kaldım. Şoför yok... Delirmiş adam... Pıh.</p>

  <p>-Sen mi delirttiniz... Pıh? Evaat... Güsell. Kendim İskenderunluyum.</p>

  <p>- Bana bak adam... Siz durak olarak kafayı yemişsiniz galiba. Nüfus bilgileriyle bozmuş herif yaa. Bak iyi dinle... Şimdi, sizin taksilerden biri Habitat trafiğine sıkışmış...</p>

  <p>- Pıh? Innh.</p>

  <p>- Delirtme insanı pıh kurusu!</p>

  <p>- Bana mı dedin?</p>

  <p>- Hayır, arkadakilere. Ben bu arabayı süremiyorum, trafik iyice kitleniyo ve fakat kimse olayı anlıycak durumda diil, herkes çıldırmış. Alayı manyak bu adamların. Gelip beni kurtarmazsanız, çok fena olay çıkıcak. Arabanızı falan parçalıycaklar bak. Sen kalkmış benle telsiz başında makara yapıyosun. Ayıp ayıp, iki dakka efendi ol, aklını başına topla. Pıh. Artık anlaşılsın lütfen merkez. Pıh.</p>

  <p>- Genelde bu şofor esnafını yanlış anlıyolar hanfandi. Esasen ekmek parası peşinde efendi kimseleriz. Şimdi diyceksin ki aranızda hiç mi ahlaksıs terbiyesis yok. Her meslekte bi kaç uğursuz var tabi. Şahsen ben, onüç yıldır şu duraktayım. Bin çeşit insanla muatap oluyos. Sarhoşu hırsızı... Orda mısınız hanfandi pıh?</p>

  <p>- Artık çok geç merkep merkez.</p>

  <p>- Geç kalmış sayılmayız hanfendi, ben askerden yeni döndüm. Ciddiyseniz bi yuva kurabiliriz.</p>

  <p>- Demek cevap vermiyosunuz. Hemen vermeyin tabi, bi süre düşünün.</p>

  <p style="text-align: center;">* * *</p>

  <p style="text-align: center;">Trafik Cinneti.</p>

  <p>Habitat nedeniyle onarım çalışmalarına hız verilen E-5 karayolu, Havaalanı Çobançeşme Kavşağı, dün cinnet gösterilerine sahne oldu.</p>

  <p>Yaklaşık dört saat tıkalı kalan trafikte bunalan sürücüler, dengesiz hareketleriyle kent halkına korkulu dakikalar yaşattılar. Nadir Çıtak adlı sürücü öndeki aracın kimliği belirlenemeyen sürücüsünü asvaltlarken, bir başka yolcu, bindiği otobüsün şoförü tarafından kitlendiği bagajda otobüsün hidrolik yağını içerek intahara teşebbüs etli. Sıdıka Saka adındaki bir taksi şoförü ise, tartıştığı, gezici kütüphane otobüsünün sürücüsü tarafından, kafasına Şifalı Bitkiler Ansiklopedisi vurularak yaralandı...</p>
</body>
</html>
