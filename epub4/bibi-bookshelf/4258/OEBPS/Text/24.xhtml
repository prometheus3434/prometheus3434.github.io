<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Sus Kız!..</h3>

  <p>- Abi lütfen yavaş git... Sağa çeker misin abi? Ya içindeki hayvanı indir, ya beni...</p>

  <p>- Sus kız dikkatim daalıyo...</p>

  <p>- Dikkatin, araba ve yuvamız, hep beraber daalıcaz biraz sonra, ama... Lan yavaş... Bakınız sayın sürücü, içinizdeki hayvana bişey söylemek istiyorum... 120 kilometre bolü saatte giden bir araç, fren yaptığı anda en erken 60 metre sonra durabilir... 100’le gidiyora 50 metre, 80’le gidiyosa 40 metre sonra... Yani yarı yarıya... Fifti fifti... Bu durumda sen, arkamızdaki ve önümüzdeki arabalar, dolayısıyla içlerindeki hayvanlar az sonra “akordiyonlar” olucaz...</p>

  <p>- Sus kız...</p>

  <p>- Niye susucakmışım... Sen beni yanma hava yastığı diye mi aldın? Biz de şurda biyolojik bi varlık olarak, akordiyon olmaya eğilimli bir araç içerisinde seyir halindeyiz...</p>

  <p>- Bişey olursa o zaman konuş... Sus şimdi...</p>

  <p>- Diyelim ki sağ çıktık, yine de koridorları “sus işareti yapan hemşire” fotoğraflarıyla dolu biyerde olucaz... Bu bakımdan iş işten geçmeden konuşmakta fayda görüyorum...</p>

  <p>- Sus kız...</p>

  <p>- Babam arabaya “sus kız” diye öten havalı korna mı takdirdi?</p>

  <p>- Sus kız...</p>

  <p>- Yavaş lan!</p>

  <p>- Sus kız...</p>

  <p>- Sinop eşrafından Sayın Zekeriya ve Safiye Saka’nın değerli oğulları, Sıdıka’nın biricik abisi güzel insan Samim Saka! Sana sesleniyorum... Abi, bak fizik kuralları diye bişiy var hayatta... Tamam, kader diye de bişey var elbet... Ve fakat tevekkül müessesesini hatırlatmak zorundayım... “Eşşeğini sağlam kazığa bağla kaybolmasın” denilmiştir... Kaldı ki bu da fizik olayı... Eşeğin kazığa uyguladığı kuvvet, kazıkla zemin arasındaki sürtünme kuvvetini aşmamak durumundadır... Burdan arabaya gelicek olursak... Tekerleklerle... Yavaş lan!</p>

  <p>- Sus kız!</p>

  <p>- Ne diyodum?</p>

  <p>- Eşek!</p>

  <p>- Bak eşeği anlamışın, bu iyiye işaret... Hii viraj...</p>

  <p>- Sus kız...</p>

  <p>- Lan abi vijdan olurum sana bak... Geceleri rüyana girer gırtlağını sıkarım... Bak bana bişey olursa hortlar geri dönerim, sabaha kadar kâbuslarında fizik problemleri çözerim...</p>

  <p>- Sus kız...</p>

  <p>- Ulan hadi fizik kanunlarından korkmuyosun... Trafik kanununu zaten kimse takmıyo ve bilmiyo, peki orman kanunundan da mı korkmuyosun? Demin tamponuna yapışıp korna, ses ve ışık gösterileriyle “yol istediğin” metalik gri Tempra az sonra bu durumu “erkegliğe sürülmüş bir leka” olarak yorumlayıp bizi sıkıştırırsa ve adet olduğu üzere bagajında pompalı tüfekle dolaşan, insan-ayı-kütük ve odunsu madde karışımı bir yaratıksa?..</p>

  <p>- Aman abi, senin reflekslerin de yavaşlamış... Demin uç saniye bi boşluk ve sessizlik oldu, arada bana “sus kız” diye bağırmadın... İyi misin?</p>

  <p>- Sus kız... Sus kız...</p>

  <p style="text-align: center;">* * *</p>

  <p>-Sıdıkağ... Benim, abin... İyi misin? İyiysen “iyiyim” de... Çok önemli bişey olmadı zaten... Kamyonu sıyırıp şarampolde durduk... Aç bakiim ağzını, dilini filan mı ısırdın? Konuşsana kız...</p>

  <p>- Sus lan salak...</p>

  <p>- Naapalım, kamyon sıkıştırdı, biz yolumuzda gidiyoduk, azcık sürat vardı tabi... Normaldi yani... Normal... Hem bu trafik bööle bişiy zaten... Normal... Oluyo... Cana geliceene... Öhö... Gaste de yazıyo zaten son 8 ayda 79 bin 321 kaza şeetmiş... Olmuş... Normal... Dokanınca acıyan biyerin var mı? Hıı... Konuşsana kız...</p>

  <p>- Sus lan salak...</p>

  <p>- Salak deme abiye... Veya de istersen... Normal... Normal tabi...</p>
</body>
</html>
