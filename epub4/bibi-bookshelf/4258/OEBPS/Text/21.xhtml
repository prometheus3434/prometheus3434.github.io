<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Tatil Fotoğrafları</h3>

  <p>- Kız, eskiden böyle miydi; ailecek stüdyolara gidilir, ya da eve fotoğrafçı çağırılır; bi güzel giyinilip kuşanılıp resim çektirilirdi... Şimdi cırttadanak çekinip, yarım saat soona elinde bakıyosun fotoğrafa. Biz ilkokul diploması için üç-buçuk yaşında resim çekiniyoduk, mezuniyete anca yetişiyodu.</p>

  <p>- Ne güzel işte annecim. Şimdi ekspress baskı olayı, yirmi dakkada tab ediyolar. Bak işte, bayram fotoğraflarımızı anında bastırıverdin. Tab fişi bitir işi... Hadi çatlatma insanı, ver de bakalım şu resimlere. Tam iki saattir gözlüğünü anyosun. Getir bari ben bakiyim, sana da anlatırım... E hadi ama anne!... Ekspres baskı olayından kazandığımız zamanı senin gözlüğüne harcıyoruz.</p>

  <p>- Dur kız ibibik! Çatlama... Dokuz ay on gün naşı durdun sen benim karnımda? Hayret valla nasıl oldu da seni normal bi doğumla dünyaya getirdim. İyi ki vaktinde, senin aceleciliğin yüzünden ebesiz doktorsuz kendime jiletle sezeryan yapmaya kalkışmamışım. Hani o Manisa’daki kadıncaaz gibi. Mucize vallahi.</p>

  <p>- İç geçirme kız anneye! Öff felan deme... Buldum işte gözlüğü... Çek elini, önce ben bakcam, sırayla... Eveet. Bunlar kim kız?</p>

  <p>- Kodak Bey ve eşi. Mistir Alfred Kodak ile karısı Susannalı Kodak. Anne saçmalama yaa. Fotoğrafları koydukları zarfın üstündeki reklam resmi o... İnadına yapıyosun dimi...</p>

  <p>- Kodağın karısı da pek kaltak bişiy, gözlere baksana “gel kocamı boynuzlayalım” gibisinden bakıyo. Adamın başını belaya sokar bu karı, “Kodak Krizi” çıkar durduk yere. Ay yazık vallahi adama, Allah sabır versin.</p>

  <p>- Lan anneciğim ama yaa!</p>

  <p>- Tamam tamam... Bak Sinop’taki koç... Kurbanlık... Ben çektiydim... Canım, pek sevimliydi... Bu da o... Profilden, ot yirken. Koç ve ağaç... Ağaçta bi sürü bahar çiçeği var, ikisi de güzel çıkmışlar, iyi çekmişim... Koç ağaçta asılı... Kendi bacaandan... Bu, enişten koçu şişirirken... Şu da koçun işkembesi, kırmızı leğende tütüyo.</p>

  <p>- Anlamıyorum seni anne yaa, bu koça neden onbeş poz harcadın ki? İki kare daha olsa kısa film dalında festival bünyesine giricekmişsin. Şuna bak ortalık kan revan içinde, bir mayıs fotoğrafları gibi. Tövbe tövbe... Provakatörler ve kasaplar derneği ödüllerini kesinlikle alırsın.</p>

  <p>- Bu herif kim kız, resimdeki, elele tutuşmuşsunuz.</p>

  <p>- Ekber Dayımların küçük oğlu. Peşpeşe çekmişiz, filmler üstüste pinmiş. O yüzden yanyana gibi duruyoruz. Teknik bişii yani. Ver onu yırtıyim, kimse görmesin. Yoksa açıklayıncaya kadar, babam beni aile albümümüzden kör maket bıçağıyla kazır.</p>

  <p>- Yani... Abinin de yaptığına bak... 40 yaş yaşlandırmış beni. İnsan çekerken haber verir. Gıdımla göbeğimi içeri alırdım. Yok, yok, ben de bunu yırtıcam, bu ne be; dişi şiş şişman fil gibi... Uçamıyan balon!..</p>

  <p>- Ölümü gör yırtma anne, çok sevdim valla ben onu. Getir, gözlerini bantlar, kendi albümüme koyarım.</p>

  <p>- O gözünü oyarım ben senin, ebediyyen bant takarsın korsanlar gibi... Şuna bak sen çektin dimi abini bööle kapkara. Bil Kozbi gibi çıkmış nur yüzlü evladım.</p>

  <p>- Benim kabahatim dil valla.. O salak, banyo aşamasında negatiften pozitife geçememiştir.</p>

  <p>- Yırt çabuk şunu da, oğlan delirir valla görürse. İçine talaş doldurup mumyalar seni.</p>

  <p style="text-align: center;">* * *</p>

  <p>- İyi de kız anne 36 pozdan toplam 30 tanesini çeşitli sakıncalar nedeniyle yırttık. Yok babam yarım bıyıklı çıkmış, abim sana kulak yapmış, sen, Reha Muhtar’ın başörtü takmışı gibi çıkmışın bilmemne... Geriye beş on tane koyun anatomisi fotoğrafı kaldı ki; bunlar da anca veterinerlik fakültesinde “Koyuna Giriş 1” dersinin ders notlarını süsleyebilir. Babam bu gereksiz fotoğraf masrafı karşısında bizi el yapısı kızılcık sopasıyla dövmeden edemez.</p>

  <p>- Film yanmış deriz.</p>

  <p>- Yine döver. “Niye dikkat etmediniz” konulu iki yumruk alırız en azından.</p>

  <p>- Sen üstüne al o zaman, yaşın küçük... “Ben yaptım” de... Sana girişirse, önüne atlayıp, ilk bi kaç yumruğu ben alıveririm, paylaşırız yani. Bi tane de hap veriyim sana, uyuşursun ruhun duymaz. Naapalım oldu bi kere, yırttık işte resimleri.</p>
</body>
</html>
