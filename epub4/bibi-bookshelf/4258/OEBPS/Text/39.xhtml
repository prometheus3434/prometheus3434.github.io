<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kapı Çarpmaları</h3>

  <p>- Ufak bi sorum olucak abi müsait misin?</p>

  <p>- Buyur, hani kafamın bastığı bişeyse şeediyim. Ama şimdiden sööliyim, sabah sabah makara yapmak için bi acayiplik tezgahlıyosan; fena hırpalarım, kimse alamaz elimden. Senin gibi dünyaları bilen bi karı, durduk yere soru sormaz insana. Kesin bi uyuzluk yapıcan şimdi.</p>

  <p>- Aaa ama!.. Paranoyak mısın kız sen abi? Arada bi gidip geliyolar galiba sana. Bööle deli manyaklar gibi herşeyden kuşkulanırsan işimiz var. Bayram tatilinde kaplıcalara falan git bari... İyi gelir... Silivri’de şifalı diazem suyu kaymyomuş, git içine atla, dört bidon felan iç, ferahlarsın kuşkuların geçer. Hatta bin varil, bin ton iç... Altı üstü bi soru sorucaktık, cinayete kurban gidicem sanrısına kapıldı salak...</p>

  <p>- Az bi sus kızım yaa! Hayret bi olaysın... Tamam sor sorunu... Olayla ilgim varsa cevaplıyım, bitsin bu aşkın ızdırabı. Hay ağzına tüküriyim, sabah sabah kim yazdı bu karıyı benim hayatıma yaa.</p>

  <p>- Aaa deliye bak! Lan yapışık ikiz diiliz, bişiy diiliz... Bildiğin normal kardeşleriz... Kızkardeşine katlanamıyosan çeker gidersin kaavene! Sırtına mı biniyom ben senin?.. Hıh, hayatına yazılmışmışız...</p>

  <p>- Bi çarpıcam, duvarla yapışık kalçan şimdi!</p>

  <p>- Tamam tamam vazgeçtim sormuyorum... Teşekkür ederim abi, bugünkü görüşmemiz bitmiştir. Hayırlı bayramlar! Esenlikler dilerim, güle güle...</p>

  <p>- Sen kimsin kız, beni kovuyosun, zilli yılan. Çıngıraklı!</p>

  <p>- Peki, daha fazla çıngırdamıyım, ben gidiyim o zaman.</p>

  <p>- Dur şurda! Kırık çıkık işi çıkarma sabah sabah. Ne sorcaksan sor hadi...</p>

  <p>- Hadi sor sor.</p>

  <p>- Çayda kahvaltıda yenir.</p>

  <p>- Lan!??</p>

  <p>- Tamam tamam, refleks olarak şeetim. Çene kasım bilinçdışı tekerleme yaptı... Sen öfkelenme, gayet ciddi bi soru sorucam. Müsabaka adabıyla ilgili... Sen bu alemlerdeki bütün raconları bilirsin. Şimdi, bu Kasparov’la bilgisayar, satranç maçı yapıyolar ya... Diyelim ki olay İstanbul Haznedar’da geçiyo. Maçın en heyecanlı yerinde; küt, elektrikler gidiyo. Orda olmaz ama, İstanbul’da bööle bişey dakka başı olabilir. Şimdi sorum şu: Elektirikler kesildiği zaman, bilgisayar durduğunda, alet hükmen mağlup mu sayılır? Kafama takıldı da...</p>

  <p>- Şurasına mı.takıldı kafanın! (küt!). Hani benle makara yapmıycaktın kız? Engerekli zilli çıngırak.</p>

  <p>- Bilmiyorsan bilmiyorum de... Manyak, ne \mruyosun insanın en hayati yerlerine. Kendi beynin yok diye, elalemin kafasına vurunca acımıyo zannediyosun dimi? Normal insanlar kafalarına vurulunca acı çeker abi.</p>

  <p>- Sen de bilebilicaam bi soru sor... Satranç maçı bilgisayar felan, nerden anlıyım... Mekintoş veziri miyim ben. Kasten soruyosun ki hır çıksın... Naapalım okuyamadık işte işte, cahiliz var mı? Piton yılanı!</p>

  <p>- Aman niye kompleks yapıyosun abi yaa? Sanki ben Masaçuset Teknoloji Enstitüsü mezunuyum. Öölesine sordum, sohbet olsun diye... Herkes herşeyi bilmek zorunda diil ki. Bunun okulla felan ne ilgisi var? Mevzuu nerden senin erkekliğine dokandıda, bana yumruk attın anlayabilmiş diilim. Bu kadar komplekslenme yazık sana... Valla, geyik çevirip gülücaz sanmıştım.</p>

  <p>- Ben bu evin maymunu muyum lan? Gülücekmişmiş... Hadi gelsin de kurtarsın bakalım seni, Kasparovlan kompüteri... Gel kız kaçma daha fena döverim bak...</p>

  <p style="text-align: center;">* * *</p>

  <p>- Bana bak Sıdıka, babam yanağındaki morluğu sorarsa “kapıya çarptım” diyceksin.</p>

  <p>- İyi! Sen de yanağındaki cırmıkları sorduklarında. “Sırtlanla kavga ettim, yırtıcı kuş saldırdı" felan de. Façalı surat delikanlı kısmının şanındandır. Yeter ki kızdan dayak yediğin belli olmasın.</p>

  <p>- Bak hâlâ konuşuyo! Bana bak cadı, suratının öbür tarafına da çarpıverir soona o kapı... Demedi deme.</p>

  <p>- İyi tamam tamam... Çok kapı var zaten bu canına yandığımın evinde. Dün gece anneme de büyük kapı çarpmış, mor mor dolaşıyo kadıncaaz.</p>
</body>
</html>
