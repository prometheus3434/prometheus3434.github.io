<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Aşk Kapıyı Çalınca...</h3>

  <p>- Alo Sıdıka, ben Kenar... Gümrük Birliğini kutlıycaktım, onun için aradım...</p>

  <p>- Çok sağol Kenarcım...</p>

  <p>- Ayrıca takvime baktım, Zemheri soğukları başlıyo, onun için de uyarıyım dedim... Bi de şey... Ben Tempra almaktan vazgeçtim... Şimdi biz gümrük birliğine girdik ya... Araba fiyatlarında hem ucuzluk olcak, hem çeşit bollaşıcak diyolar. Başka bi marka aliyim diyorum. Sen ne dersin?...</p>

  <p>- Elinin körü derim... Sabah sabah, sen bir nesin yaa? Eve geyik sürüsü saldırmış gibi car car car...</p>

  <p>- Geyik içli bi hayvandır, asla saldırmaz Sıdıka.</p>

  <p>- Bak Kenar, seni uyarıyım... Bi tane yüksek frekanslı düdük aldım... Telefon sapıkları için geliştirilmiş... Ahizeye üfürünce karşı taraftaki şahsın beyni infilak ediyo... istersen bi “do” sesi veriyim o düdükle...</p>

  <p>- Koy o düdüğü cebine, gerek yok Sıdıka birazdan kapancam... Dediğim gibi, ben tamamen temiz hislerle, Gümrük Birliği’ni kutlamak için aramıştım... Kutlu olsun...</p>

  <p>- Kıvanç içindeyim, teşekkür ederim Kenar... Hadi ört şu telefonu...</p>

  <p style="text-align: center;">* * *</p>

  <p>- Tak tak... Kapıyı bi açabilir miyiz acaba...</p>

  <p>- Kim o?</p>

  <p>- Senin Kenarın...</p>

  <p>- Hii, herif gelip sonunda kapıya da dayandı... Anam sen naaptm, kafayı mı yedin? Babamla abim seni çeşitli yerlerinden bıçaklarlar... Kimlik tesbiti için geriye test yapılacak DNA’n bile kalmaz...</p>

  <p>- Ben hayırlı bi iş için geldim...</p>

  <p>- Lan git!... Bizim sana verilicek kızımız yok... Yani babam ööle diyo... Der valla...</p>

  <p>- Hayırlı bi iş dediysem, memleket için hayırlı bi iş... Bi içeri al da izah ediyim...</p>

  <p>- Kenar’cım, henüz kimliğin tesbit edilebilir haldeyken insan gibi gitsene şurdan... Ben seni niye içeriye alıyım?...</p>

  <p>- Yaa, bizim partinin bez afişini sizin balkona bağlıycaz... Bi ucunu karşıya bağladık bile... Sizin balkona da düğümlersek sokağa gerilmiş olacak...</p>

  <p>- Lan salıncak kurucak başka balkon bulamadınız mı? Babam o iple sizin partinin ilçe örgütünü toptan asar... Demokrasi adına haneye tecavüz olur mu ööle... Gidip başka yere bağlayın, bizim ev olmaz...</p>

  <p>- Sıdıka bi kere bee... Aç şu kapıyı... Bi kerecik.</p>

  <p>- Aaa... Terbiyesiz!</p>

  <p>- Hayır yani bi kere bağlıyım, soona beş yıl daha pankart felan bağlanmaz, taa önümüzdeki seçimlere kadar...</p>

  <p>- Senin önümüzdeki seçimleri görebiliceen şüpheli Kenar... Kısa vadeli düşün... On onbeş dakka kadar... Hayır, birazdan abim işten gelicek, merdivende karşılaşmaksınız da... Bence bir oy bir oydur... En azından partiniz için yaşasan iyi olur...</p>

  <p>- Ööle diyosun ama iktidara gelince bizim borumuz ötücek Sıdıka... İstersen sana da veririm boruyu üflersin...</p>

  <p>- Vay eşşek! Abi... Babaa... Annee... Polis... Şimdi canına okıycam lan senin...</p>

  <p style="text-align: center;">* * *</p>

  <p>- Oğlum bak doğru konuş adalete yardımcı ol... Bak görenler var, seni Sıdıka Zekeriya ve Samim Saka adlı şahıslar ayağından pankart halatıyla bağlamak suretiyle balkondan aşşa sarkıttılar mı? Şikayetçi misin?</p>

  <p>- Şikayetçi diilim komserim... Bangi camping yapıyodum... Suç benim... Sayın Saka ailesinin olayda bir kabahati yok...</p>

  <p>- Bak şikayetçi değilsen salacam hepsini...</p>

  <p>- Amirim sadece Sıdıka’yla ikimizi salsanız...</p>

  <p>- Lan get, divane midir nedir...</p>
</body>
</html>
