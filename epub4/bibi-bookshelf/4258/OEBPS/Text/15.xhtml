<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Deli Danalar Girmiş Bostana</h3>

  <p>- Sıdıka, akşama şey pişirelim diyorum... Bakla... Şööle tere otlu felan. Göbek salata yapalım, yanına bi de kıymalı makarna uydururuz...</p>

  <p>- Yoğurtlu olsun, kıyma yaş iş... “Deli Dana Hastalığı” ortalığı kırıyo... Yahut yanında Diazem de pişirmek lazım ki, delirir melirir insan.</p>

  <p>- Manyağa bak, sanki yoğurdu tavuktan yapıyolar. O da sığır şeysi.</p>

  <p>- Canım orası ööle de, koyun yoğurdu olabilir mesela... Daha çok büyükbaş hayvanlar kafayı üşütmüş diyolar. Yani, benim medyadan anladığım o. Deli Dana, Manyak Manda, Sayko Camış gibi laflar geçiyo... Bana kalırsa ufakbaşlarda daha hafif psikolojik rahatsızlıklar vardır. Kleptoman Koyun, Histerik Kaz, Kabız Kuğu felan gibi... Anlatabiliyo muyum? Hem olay İngiltere’de geçiyo zaten... Daha buralara sıçramamıştır belki.</p>

  <p>- Belliydi zaten, Ingilizler ufak ufak kafayı yemeğe başlamışlardı... Leydi Di... Sen kalk prens kocayı boynuzla, iki çocukla dul kal. Normal insan işi diil bu. Elalem, prens olanını bırak düz koca bulamıyo daha... Otur sarayında kek pişir, ata bin, gününü gün et...O, Musa Kömeağaç’ın karısı Sara da normal bi kız diilmiş gibi geliyo bana. İngiltere’deki okulunun kantininde deli dana etinden sucuklu tost felan yedi heralde. Üşüttü kafayı. Taa Kahramanmaraş’tan kara kuru bi oğlana tutuldu...</p>

  <p>- Büyük konuşma, bahane verme anne... Gönül bu, kime konucaa belli olmaz. Hem, dünya küçüldü artık. Bak, bütün gasteler dizüstü bilgisayar veriyo... Ben de kescem kuponumu, alcam bilgisayarımı, ver elini İnternet... Bütün dünya ayaklarımın altında... İngiliz’ler delirdi diyelim, Belçika’dan arkadaş bulurum, Hollanda’dan Norveç’ten.</p>

  <p>- Eh, teknoloji ilerledi artık... Diz üstüne sığan pezevenk yaptı şşoğleşşekler. Elalemin çoluğu çocuğu oturduğu yerden kötüyola düşücek...</p>

  <p>- Senin kalbin kötü kız anne. Her şey kötü manada almasana. Bi düşün, ne güzel olucak. Cam kenarında, oturtucam minnacık bilgisayarımı dizimin üstüne, pıtı pıtı...</p>

  <p>- Bak bak dizinin üstüne oturtucakmış kaltak... Oranı buranı da yalat bari!... Lan, elinde makasla o gastelerden birine kupon kesmeye yaklaştığını göriyim; makası böğrüne saplarım alimallah. Bu eve bilgisayar girerse, cenaze çıkar işte o kadar!</p>

  <p>- Siber Uzay’ın bir sürü iletişim, efendime sööliyim bilgi alışverişi olanağı var sırf pezevenklik şeysi diil ki.</p>

  <p>- O Siber Turnagöl için de iyi konuşmuyolar... Gazinocular kralının oğlunun yuvasını yıkmış. Gaste yazdı.</p>

  <p>- Hohohoho... Hihih, Ayhohoh... Yuh yani.</p>

  <p>- Gülünücek bişey varsa hep beraber gülelim Sıdıka Hanım. Nooluyo ööle hakkıdı hikkidi, sulu viski içmiş pavyon karıları gibi?</p>

  <p>- Yok bişi!</p>

  <p>- Var var...</p>

  <p>- A aa, yok dedim anne... Öölesine güldüm sinirlerim boşaldı. Valla yok bişiy. Paronoyaklaşma.</p>

  <p>- Ben anlamam... O dizüstü pezevengi dağıtan gastelerden hiçbiri girmiycek bu eve. Bitek Memedali’nin gastesi girebilir. O çocuk efendi birisi... Hem cennet vatanını da terk etmiycekmiş. Üç ay önceden, yanlış duymadın tam üç ay önceden vercek vaadettiği televizyonları. Neler dediler çocuk hakkında ama... “Kandırıldılaar” Akai ilke ve inkılaplarına bağlı dürüst bi gaste sahibisi o çocuk. Bi parça memleket sevgisi olan, iyi terbiye edilmiş bi kızsan, onunkinden başka kupon kesmezsin. Yoksa yersin makası, o olur. Memleket ve milletini, hayağğ ve namuus.</p>

  <p>- Peki annecim peki.</p>

  <p>- Adriyatikteeeaan, Çin seddineeeaaa...</p>

  <p>- Olur anne, sakin ol. İn o masanın üstündan. Hadi ama.</p>

  <p>- lktizaa edersee yelkenleri atlastan gemilerleee.</p>

  <p>- Annecim lütfen. Gel istersen eczaneye gidip tansiyonunu felan ölçtürelim... Ciddi söölüyorum anne, pek iyi diilsin sen. Deli Ana Hastalığın depreşti yine.</p>

  <p>- Eczane ne! Garp cephesine gidip televizyon alalım... Sen atımı eğerle.</p>
</body>
</html>
