<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Şuursuz Şiddet Günleri</h3>

  <p>- Sıdıka, evladım kime konuşuyo o televizyon? Sen mutfakta, ben yatak odasında. Bakan yok, eden yok. Haybeye çalışıyo alet. Yazık, elektirik saati, lunaparktaki Alis’in etekleri gibi fırfır dönüyodur şimdi.</p>

  <p>- Ben haberleri dinliyorum anne. Masraf oluyosa gidip bi koşu Anadolu Ajansı’ndan bi koca bulıyım. Herif akşam sağ gelirse eve haber getirir. Televizyonu da satar, parasını İmar Bankası’na koyarız. Ya da at nah bi mıknatıs edinip, elektirik saatine yapıştıralım, az yazar. Nasılolsa Bulgarların elektiriği, memleketimize kazık atıyo sayılmayız.</p>

  <p>- Hay at tepsin o çeneni senin!</p>

  <p>- Bence sen yine terlikte çalış çeneme. At masraf çıkarır. Arpası, nalbantı, yele kesimi, kılı tüyü.</p>

  <p>- Kişneme anneye!</p>

  <p>- İftira ediyosun anne. Ne şimdi, ne de önceki hayatlarımda asla sana kişnemedim. Çemkirmiş, cavcav yahut tantana etmiş, bıdırdamış, dırlanmış, gevgev, çençün etmiş olabilirim ama kişnemedim.</p>

  <p>- Vay başımıza gelen. Yine çenesinin zembereği boşaldı karının. Tamam evladım pes ediyorum. Televizyon edebiyete kadar açık kalsın, istersen Atatürk barajının suyunu da harcayabilirsin... Yeter ki sus.</p>

  <p>- Konuşurum tabi. Abimle babam, Avrupa Kupası naklen yayınları, maç özetleri, şık gollerin tekrarı, fikstürün son durumu, tarihteki mühim müsabakalar derken, önümüzdeki beş yılın elektiriğini harcıyolar, biz şurda iki dakka haberleri dinleyince olay olay oluyo oluyo.</p>

  <p>- Yankı yapma anneye! Kan laf bulamayınca bi lafı iki kere söölüyo ki, arada çenesi durmuş olmasın. Suç bende... Ağzımı bi kere açıp uyuyan yılanı uyandırdım, çene savaşı başlattım. Beni İzmir’den denize dökmeden rahatlamaz şimdi bu cadı.</p>

  <p>- Ha şunu hileydin! Susmıycam. Zira susarsam, sıra uzayda kapladığım yere gelicek. Tasarruf olsun diye öz kızınızı ortadan kaldırıcaksınız. Zati memlekette faşizan kazanlar kaynıyo. Az kaldı fırına doldurup adam yakıcaklar. Gazeteci, mahkum, öğretmen, öğrenci, işçi, memur, simitçi kahveci gazozcu, baylar bayanlar merdivenden kayanlar, cümle mahlukat, yaşına başına işine bakmadan sopa yiyiyo. Dikkat ettim televizyonda dayak yerken seyretmediğim bi kaç meslek grubu kaldı. Astrologlar, denizfeneri bekçileri, şarap tadımcıları, hallaçlar, kalaycılar, seyisler.</p>

  <p>- Sus kız, bi duyan olucak. Elin vurduğu sopa benim attığım terliğe benzemez. Şu kadar işimin arasında “Kayıp Anası” olmıyım bi de. Çok konuşup başını belaya koyma...</p>

  <p>- Yok yaa. insan olan insan, onur...</p>

  <p>- Evladım, “insan” felan deme. Yerin kulağı var. Sussana çocuğum hadi artık.</p>

  <p>- Ama...</p>

  <p>- Kız susmazsan kendimi terliklerim bak.</p>

  <p>- Hii. Yapma kız annem. Dur bari kafana vurma. Oto darp yoluyla kendini aptal edicen.</p>

  <p>- (Toc) bak hâlâ (Toc) konuşuyo bak. Sus bak, hastanelik ederim kız kendimi. Sosis beni yerim. Yerim beni sosis.</p>

  <p style="text-align: center;">* * *</p>

  <p>- Kızım konuşsana kim soktu ananı bu hale. Sıdıka! Sana soruyorum nooldu bu kadına bööle.</p>

  <p>- İşaret diliyle konuşma babayla. Ne diyeceksen adam gibi sööle. Ver bakiyim ver, ne yazdın o pusulaya... “Babacığım konuşmam mümkün diil ben konuşunca annem kendini dövüyo” Ne demek kız şimdi bu? Lan Safiye, niye dövüyon lan kendini. Aklınızdan zorunuz mu var, hoplak karılar. Hıu? Gelin lan buraya... Gelin kaçmayın. Kendine bi yumruk daha atarsan ağzını burnunu kırarım senin kadın. Sen de “deli işareti” yapıp durma kız. El kol hareketi çekme, bükerim kolunu kanadını. Sizi yerim sosis.</p>
</body>
</html>
