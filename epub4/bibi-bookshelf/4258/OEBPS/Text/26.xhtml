<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Sarhoştu, Ağlıyordu...</h3>

  <p>- Şu evin haline bak, darmadağın... Tomahavvk füzesi düşmüş gibi... Kız abi, sen “haftasonu arkadaşlarla eğlenicez” dediydin ama CHP evde kurultay yapmış gibi bir hal var... Ortalık “kurultay sonrası salonu” hâlinde, açık konuş bizden habersiz evde delege mi attın?..</p>

  <p>- Sus kız, zaten kafam arı kovanı gibi...</p>

  <p>- Beyninin içinde bişeyler olması hoş labi... Hadi bi el al, toplayalım şurayı... Yoksa çöp dökme alanı bulamayan İstanbul Belediyesinin kurbanı olucaz... Evi yeııi çöp dökme alanı sanıp, kamyonlar üşüşüecek...</p>

  <p>- Az konuş...</p>

  <p>-Peki... peki... peki... peki... peki... peki...</p>

  <p>- Niye trilyon kere “peki” diyosun kız?</p>

  <p>- Valla ben bikere söyledim, kafanda yankılanıyo senin... lçmeseydiniz o kadar birayı... Beyinleri köpürtmüşsünüz... Senin kovandaki arılar benim söylediğim her lafa vokal yapıyo anlaşılan... şılan... lan... Şişşt... Kusçan mı leğen getiriyim mi, niye tuttun karnını...</p>

  <p>- Yanıyo kız... Sanki kirpi yutmuşum, midemde sağa sola dönüy...</p>

  <p>- Ay çok enteresan, bu akşam ben de içim bari... Anladığım kadarıyla insan fazla kaçırınca kendini Ali Baha’nın Çiftliği gibi hissediyo... İçinde anlar, kirpiler... Tamam abi, anlaşıldı... Sen git yat, annemler gelinceye kadar ben toplarım buraları... Hadi çabuk, kalkınca bi de banyo yapar açılırsın acık...</p>

  <p style="text-align: center;">* * *</p>

  <p>- Hihihi... Kız Sıdıka... Demincek sen dedin ya Ali Baha’nın Çiftliği diye... Şimdi de... Yani demin... Hihihi... beni... Yani beynimin içini diyorum manda yalıyomuş gibi oldu... Hahohohöhöhö... Hips... Çiflik... Hakkaten...</p>

  <p>- Abi? Hün? Hay katır tepsin seni... Bu halinle daha ne birası içiyosun yaa! Ver o elindeki kutuyu... Biz de yatıyo sanıyoruz... Ver dedim...</p>

  <p>- Çiçivi çiniyi... Çivi çiviyi sökerter... Valla daha iyi oldu demincek ölüyordum sanıyordum... Çifliğinde çivileri vaır... Böğk böğğk diye bağırır, çiftliğinde aliyy babamın... Höhöhö... Hiin... Hıh...</p>

  <p>- Amatem... Ama temincek geberiyodun, hani bidaha iç-miycektin lan! Çivi çiviyi sökermiş... En fazla yarım saat sonra yine gelir o arılar karıncalar kirpiler sana... Soona bi çivi daha... Akşama da babam seni duvara çiviler... Var mısın iddiasına, marmarasına? Akşamleyin, r’leri söyleyemiceksin, hatta a’ları b’leri ve diğer harfleri de, çünkü haham ağzını kırıcak...</p>

  <p style="text-align: center;">* * *</p>

  <p>- Küs müyüz abi?</p>

  <p>- Kuşuz... Suratına kusarım, git burdan...</p>

  <p>- Valla ben babama bişey söylemedim... Heryeri fıstık gibi topladım, bitane bira kabuğu, sigara izmariti bırakmadım, sen sarhoştun hatırlamıyosun ama, ağzın içki kokmasın diye sana zorla karanfil bile yedirdim, anlıycağın benim bi suçum yok... Geçen geceki aleminizde, bi taneniz yatakodasındaki dolaba işemiş sarhoşkene... Babam ordan uyandı işte... Annemgille “Dam akmıştır” felan dedik... Sonra pijamasının cebinde bira kokusu karışmış yarım zeytinyağlı dolma ve üzüm taneleri bulunca olan oldu... Hişt... Aglıyo musun?.</p>

  <p>- Yogh... Hünzk... Hırf... Gözüme tavuk gagaladı... Ali Baha’nın Çiftliğiyiz ya biz... Naapıcagını bilmeyen manyağız ya... Rahat batıyo da yok yere kakınım geçiriyoruz ya... Hırf... Yaşamımın en güzel yıllarında beyni uyuşmuş, bi ağlayıp bi gülen, kaldırımlarda sürünüp yollara işeyen salağın tekiyim ya... Sevgiyi bilmem... Öküzüm ya... Hırf... Kendimden başka kimin için ne yaptım ki, ne ürettim, neye yardım ettim, kimi gerçekten sevdim, nelere inandım... Hıyarım ya ben... Eşşeğim... Sen cam kenarında özgür değilsin ama; küplerle reklamların gazına gelip “bööle eğleniliyo, şööle seviliyo, bakın bööle olunca özgür olursunuz” geyiğine kapılanlar da özgür değil... Hepsi aynı... Bırikolüm brikolsün... brikol... Bırikolüm ben... Hırf...</p>

  <p>- Hii, aman Allahım hepsini aklında tutmuş... Valla ayılınca aklında kalıcagını bilsem söölemezdiırı... Sen şimdi hepsini birden unut bunların... Gerekirse "unutmak için” iç... Çünkü bunlar daha fazla acı verir insana... Babam ayyaşlığını “delikanlılığına” verir ama, “entelliğini” affetmez... Oyar bizi... Ayy ne fena... Öz abimi tiner koklamaya alıştırıyomuş gibi oldum... Kafaya takıcak düşünücek, iş alıcaz başımıza...</p>

  <p>- Brikolüm...</p>

  <p>- Tamam tamam... Farklı bi bırikolsün ama sen...</p>
</body>
</html>
