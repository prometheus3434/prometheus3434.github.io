<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Tavku'l-Hamame</h3>

  <p>Tavhu’l-hamame fi’l- ülfe vel-üllef. Kitabın adı güzel bi kere... Sanki, insan birkaç kez gökyüzüne bakıp tekrarlarsa, cümle aşk acıları uçup semaya karışacak, söylenene bir ruh ferahlığı çökücek, dua gibi... Türkçesi, “Güvercin Gerdanlığı/Sevgiye ve Sevenlere Dair” Endülüslü hukukçu, metod bilgini, muhaddis (hadis derleyici), dilbilimci ve şair, İbn Hazım 1027 yılında yazmış. Görüldüğü gibi on parmağında on marifet, çalışkan bi insanmış. Şimdi yaşasa, en azından bi kere Siyaset Meydam’na çıkmış olurdu, bir çoğumuz daha fazla tanırdık.</p>

  <p>Gerçi ben tanıdıktan sonra yaşamımda bir değişiklik olmadı. Fazladan, kitabın ismi ağzıma takıldı, bilincim dışında tekrarladığım pop nakaratlarıyla dolu listeye birinci sıradan girdi. Hemen ardından “Naapçaz şimdi aoom yatçaz şimdi aoom” nakaratıyla Nazan Öncel geliyor... İbn Hazm’la Nazan Öncel ve Mustafa Sandal arasında gidip gelen şizofrenik hal istediği kadar bilinçdışı anlamsız tekrarlamalardan ibaret olsun, pek de iyi bişey diil tabii. Esasen, ben, bu kitabı da, söz konusu hallere bi çare olsun diye okumaya karar vermiştim. Aşk meşk işlerinde 969 yıl önce yazılmış bi kitap çare olur mu diyen gafillere de iki çift laf ediyim; batıklar aşkı bizden aldı aslanım. Yeri gelsin Erbakan bu konuya da değinicek. Biz şimdi gidip batıdan, afedersin oral seksin patentini istesek, ekonomileri iflas eder, parasını ödeyemeyip afedersin kötü yola düşerler. Afedersin...</p>

  <p>İyi lan, bak, vakit geçti işte... Kitap mevzuusu açıldı, bi araba geyik çıktı... Kısa süreyle kendimizi arızalı ruh hallerinden araklama imkanına kavuştuk. Zaten, bu nedenledir ki, kitap en iyi arkadaştır. Okurken üstünde karpuz yediğinizi kimseye söölemez, karpuza ortak çıkmaz, daha da güzeli ve konumuzla ilgili olanı; siz günün birinde “Ah ulan, ben vaktinde kitapla beraber karpuz yemiştim” diye efkarlanmazsınız. Kitap, karpuz ve sizin bir meyhanede beraber çekilmiş fotoğrafınız yoktur.</p>

  <p>Vaktiyle, halifelerin halılarını çiğnemiş, kralların sofralarına misafir olmuş üstadın yazdıkları 969 yıl sonra aynen geçerli. “Aşkın mahiyeti, emareleri, mektuplaşma, aracı, itaat, kavuşma, vefa, ihanet, ayrılık...” Hemen hiçbir hususta öyle köklü bir değişiklik olmamış. Aynı salak ruh hah... O tuhaf hissin pençesine düşenler, her dem, bir nevi manyak olmuşlar. Günümüzde, ağır aşk ve kıskançlık vakalarında, Antalyalı Şerın Emel gibi kocasını “fantaazi” maksadıyla yatağa bağlayıp, bıçaklayan, batı etkisinde kurbanlara rastlandığı gibi; kuma getirmek isteyen bıyık şampiyonu kocasının bıyıklarını hunharca kestirten kadının “müslüman mahallesi” işi “oriyent” cinnetine de Taşlanabiliyor. Şerın Emel kocasına âşık, bıyık şampiyonu komşudaki tazeye tutulmuş... Hep beraber onların başına gelenlerle vakit geçirip, kendi tuhaf hallerimizi unutmaya çalışıyoruz. Yani, en azından ben ööleyim. Bu kitapla vakit geçirmeye başlamadan önce, uzun bir süre her televizyonun haber bülteni bekleyip, şampiyonun bıyıkları kesilmiş halini izlemek için ahir ömrümden zaman ayırdım. Hatta bir gazetede yapılanla yetinmeyerek, HBR’nin makintoşuna şampiyonun bıyıklı fotoğrafını yükleyip, fotoşop programıyla adamın bıyıklarını yok etmeye çalıştım. O esnada kazaen, hazırlanmakta olan derginin işlerinden birini, bilgisayarcıların deyimiyle “uçurdum” Bu yüzden, soyadı nedeniyle derginin bilgisayarını kendi çocuğu saman İrfan Sayar’dan bi araba laf işittim... Bikaç saati de ööle yedim işte...</p>

  <p>Neticede, vakit geçsindi... Çünkü, “Güvercin Gerdanlığı”nda aşkın hallerinden söz ederken, doğal olarak “telefon tripleri” hususuna değinilmemişti. Oysa, eski vakitlerin “mektup bekleme çilesine”, söz konusu telefon tripleri beş basar. Siz karşılıklı eziyet halinde “bakalım önce hangimiz diğerine telefon edicek” diye beklerkene, akla hayale gelmedik bi sürü ikincil arıza çıkıp bu sado mazo ortamın mengenesini iyice sıkar... Gecenin bir yarısı çalan telefona, “aha, döküldü işte bizimki, kesin biyerde bira filan içti, sarhoş kafa aklına düştüm” şeklinde yersiz bir hezayanla koşanınız olmuştur... Hatta, “dur bakalım iyice çalsın” diye ikinci bir hıyarlıkla durumu katmerlendirip, bi süre telefonu açmazsınız. Esasen hiç açmasanız daha iyi tabi. Çünkü o saatlerde; giderek küçülen cep telefonlarının tuşlarına dolma kibin barnaklarıynan isabet kaydetmekte güçlük çeken, ileri kelle kafa bi takım adamlarla “Çok yanlış bi numara” konuşmasına girmek, insanı zamanla sinir sahibi yapıyor... Tabi, bi de sessiz telefonlar var... Söz konusu sessizlik O’nunki bile olsa, bi süre sonra insanda önüne geçilmez bir küfür etme arzusu uyanıyor. Kaldı ki, sessizliğin sahibi, deminki dolma parmaklı herifin redial tuşuna “dokanmış” hali de olabilir. Bambaşka, diğer bir salak da olabilir. Bunu kesinleştirmenin yolu, sessizlik seansı sırasında, başka bir telefon bulup şüphelileri aramaktır. Kimin telefonu meşgul çalıyosa, sessiz salak odur. Peki, ya O, hakkaten, gittiği bi yerde, aklına beni düşürüp arıyosa, sesimi duyunca konuşmaya cesaret edemiyosa? O zaman evinin telefonu meşgul çalmaz ama yine de beni arayan O’dur. Yaa, işle 969 yıl önce böyle paranoyak bir tutku mecburen yoktu... Belki on yıl sonra filan görüntülü telefon yaygınlaşınca ortadan kalkacak. Dolma parmaklı herif, gecenin ortasında kâbus gibi, içip içip vizüelleşicek...</p>

  <p>Böyleyken böyle lbn Hazım usta... Yani her şey bıraktığın gibi. Bu yüzden telefon çalıp da O’nun sesini duyunca, senin kitabına biraz saygısızlık ettim. Dalıp kuş resmi çizmişim. Manasız şekiller, rakamlar felan... Üstelik tükenmezle, silsem çıkmaz şimdi... Bilerek olmadı tabii, yani, kulağım telefonda onca bekledikten sonra, birden şeyoluyo insana. Kızmazsın ama, anlarsın sen... Hem kendin de yazmışsın ya...</p>

  <p>Ne yağmurdan sonra bitkilerin çıtır çıtır büyüyüşü, ne ilkyazda kara bulutların kaybolmasından sonra çiçeklerin parlaklığı, ne yemyeşil bahçelerle çevrili bembeyaz sarayların zerajeti güzel huylu, iyi karakterli, nitelikleri güzellikte ahengini bulan bir sevgiliye kavuşmaktan daha güzeldir En beliğ lisanlar bu sevinci tasvir etmekten acizdir; tadını anlatamazlar. O durum gönülleri şaşkına çevirir, zekâları durdurur...”</p>
</body>
</html>
