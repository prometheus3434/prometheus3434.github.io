<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Marifetli İnsanlar...</h3>

  <p>- Anne, hadi bana dört rakamlı iki sayı sööle.</p>

  <p>- Sopa... Sopa...</p>

  <p>- Sayı dedim, sözcük diil...</p>

  <p>- Kız yeter artık, durdur şu beynini. Yarım aklını dört rakamlı sayıları kafadan çarpmayla bozdu... Sanki bi halta yarıycak.</p>

  <p>Niye yaramasın... Ekmek parası, televizyona çıkar şov yaparım... 1243 kere 9773...</p>

  <p>- Ay dostlar yetişin, çekin şu karının fişini. Kalkilatör kaltak... Lan, yemin et, vallahi parçalarım, en fazla iki rakkamlı sayıları çarpıcaksın. Bakkal hesabı yeter. Belki esnaf bi koca bulursun... Robot gibi bütün gün car car car hesap yapan bi kızı kim ister? Peygamber olsa dayanamaz vallahi.</p>

  <p>- Noolmuş, eskiden de mutfak robotuyduk. Havuç rendele Sıdıka, sarmısak döv Sıdıka, domatesleri kübik doğra Sıdıka... Öööle olunca kimse “Niye bu karı robot gibi” demiyo ama.</p>

  <p>- Bana bak, kübik doğrarım senin o dilini... Cevap verme anneye! Yaptığı da bi marifet olsa... Bööle şaklabanlıkların var diye, elin oğlu seni “karı niyetine” koluna takar mı sanıyosun... Gider hesap makinalı saat takar daha iyi...</p>

  <p>- “Elin oğlu” dedin de aklıma geldi... Evin oğlu statüsündeki salak ahimin “marifet” diye yaptığı şeylere ses çıkarmıyosunuz ama. “Konsantre olup” ayağını kızgın sobaya sokuyodu, tutuk zekâlı...</p>

  <p>- Erkek kısmına lazım ööle şeyler... Mesleği olur, askerde kalorifer kazanı sorumlusu yaparlar.</p>

  <p>- Hiç sanmam... Diline kızgın ütü değdirmeye, konsantre olup yanağını dantel tığıyla delmeye kalkıştığını duyarlarsa... Arada bir göz kapaklarını ters çevirip “Bak Sıdıka bak, ben naaptım” diye dolaştığını bi sööleyen olursa, askerliğini asabiye koğuşunda yaptırırlar.</p>

  <p>Hele bi sööleyen olsun, görürsün kimin diline kızgın ütü bandırıyorum... Bunlar aile sırrı, uluorta heryerde sööleyip, istikballe oynanmaz...</p>

  <p>- Hani marifetti? Aile sırrı mı oldu şimdi?</p>

  <p>- Sus işte uzatma... Erkek kısmisinin marifeti ööle şeylerden... Kadın kısmininki, lezzetli yemek, güzel el işi, ayağına eline çabukluk. Naapalım, cemiyet kaideleri... Yeni evliyken baban da yapardı ööle şeyler... Erkekliğin şânındandır... Hiç unutmam, bi gece elektrik kesik... Büfenin üstünde şamdan yanıyo... Baban bi fırladı büfeye, “bak Safiye bak” dedi... Soona, mumun alevine dooru, afedersin şööle şi şeetti, bırt yaptı yani... Meğer ööle olunca... Yani, hırtına ateş tutarsan yanarmış... İşte ööle muma doğru eğilip de şeedincene, bi alev yürüdü, sanki havai fişek attılar..</p>

  <p>- Iykk... Sus anne anlatma, tamam! Sen şimdi buna marifet mi diyosun? Duyan da adam kanal takınıp fezaya uçtu sanıcak...</p>

  <p>- Marifet tabi... Beyim diye söölemiyorum, on parmağında on hüner vardır babanın... Alnında, dolu rakı kadehiyle, iki el havada, harmandalı oynar.. 60 yaşına geliyo askerdeki tüfek ve kasatura numarasını hâlâ ezbere bilir. Baş parmağına tükenmezle dansöz çizip şıkkıdı şıkkıdı oynatır... Ayrıyetten, çok güzel, tersten, kuş dili küfreder...</p>

  <p>- Nen? Naşı yani şimdi? Hakkaten, ne ki?</p>

  <p>- Mesela sana kaltak diyecek... Kaltak’ın kuş dili söölenişi; kagal tagak... Bi de bunu tersten sööliyelim: kagatlagak... Mesela “sürtük cadı” Sügürtügük cagadıgı... Bi de tersten... Igıdagac kügütrügüs... Baban bunu “hop” diye anında sööler, sen anlamazsın bile... Hihi...</p>

  <p>- Ay bravo yani... Babam Reha Muhtar’ın haber programını onbir hafta idare edebilir bi insanmış doğrusu... Ne diyim... Her akşam haberlerde bu türden, birbirinden marifetli insanlarımızı gördükçe; bunların marifet, hüner diye nesilden nesile aktarıldığına tanık oldukça... İçim tuhaf oluyor... Acaip günler bizi bekliyor... Gıkızagay... Gıkızagay...</p>

  <p>- Ne? Anlamadım sanma, tersten kuş dili yazık yazık dedin... Asıl sana yazık, geveze Igıdagac kügütrügüs...</p>
</body>
</html>
