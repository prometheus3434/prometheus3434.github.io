<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kırkıncı Kez Söylenenler...</h3>

  <p>- Ne kız o surat ööle, dolabın dibinde yedi hafta unutulmuş dolmalık biber gibi... Karadeniz’de nükleer deneme yaparken gemilerini mi batırdılar? Gül acık uğursuz karı, iki laf et anneyle...</p>

  <p>- Doğduğum gün ebe haklarımı okumuştu, hatırladığım kadarıyla konuşmama hakkına sahibim... Hem galiba problem ebemde zaten, doğum sırasında malzememden çalmış... En küçük bir duygusal sarsıntıda kamu binası gibi çöküveriyorum... Üf... içim sıkılıyo... Canım hiç bişi istemiyo...</p>

  <p>- Kartel’in şarkısına “kareoke” yapalım mı açılırsın...</p>

  <p>- Git işine anne yaa! Git bişii filan ör, kupon mupon kes, beni rahat bırak...</p>

  <p>- Dalga geçme annenin gündelik hayatıyla... Ağzının ortalık yerine Safiye ölçeğine göre yedi şiddetinde bi korsam görürsün gününü... Şimdi düzgün cevap ver bakiim anneye; niye bozuldun da surat asıyosun bakiim, nooldu?</p>

  <p>- Kedi oğlan doordu, ismini Sıdıka koydu! Elinin körü! Kız anne, sen başka bi gezegende yaşıyosun da buraya taş örneği almaya mı geldin? Etrafta olup bitenleri görmüyo musun? Depremler, felaketler, üç saniyede enkaz haline gelmiş üçkağıtçılık ve rüşvet anıtları, yollara dökülmüş dargelirli insanlar... Kâğıt, şeker karaborsa, hükümet yok, meclis başkanı yok, hepsi dandikten birbirlerine küsüyo, olan insanlara oluyo...</p>

  <p>- Sus kız! Eve “negatif elektirik” faturası gelicek... Acık olumlu düşün, pozitif ol... Habis ruhlu şey, gri kan... Lan gençsin, güzelsin, sıhhatlisin... Sana ne? Elin derdi, seni mi Haluk Gerger’di?</p>

  <p>- “Sıhhat” dediğin nedir ki? Bi tek başkalarının başına gelir sanıyosun di mi. Uzaklarda bi yerde deprem olur, binlerinin otobüsü devrilir, başkaları kör kurşunlara kurban gider, sadece elalemin çocukları zindanlarda kaybolur... Tüm bunları kendi başına gelmiş gibi düşünmezsen, susarsan, sıra sana da gelir hanım...</p>

  <p>- Bu konuşan sen diilsin kız! Şer güçler, dış mihraklar kareoke yapıyo sana... Bak kızım, bu tabiatın şeysi... Başına kötü şeyler gelicek diye düşünürsen gelir... Misal, 40 kere “ben nezleyim, nezle oluyorum” de, 41’incide hapşırırsın...</p>

  <p>- Hapşurgh!</p>

  <p>- Çok yaşa, torunlarını okşa... Torun dedim de... Her şey kötüye de gitmiyo yani... Misal, ekonomi iyiye gitmese dış memleketler bizim ticaretimizden korkar... Oysa Profilo Bosch’lan evlendi... Holding şeysi oldu... Adam güvenmese niye Profilo’yu alsın ki Bosch’una, boşu boşuna...</p>

  <p>- Haklısın kız anne, pozitif düşünmek lazım, günün birinde belki ben de Sony’le evlenirim... Abime de Okifax’ı alırız... Fabulozo’yla akraba oluruz... Ihihihi... Marks end Sipensırlan da Sezai Türkeş ve Fevzi Akkaya evlenir, memleket düze çıkar...</p>

  <p>- Dalga geçme anneyle vizyonu gri, ufku dar orospu!</p>

  <p>- Kız anne, şu en son söölediğin sözcük var ya... Her kızdığında diyosun... Kaç kırk?.. Bin kez filan demişindir... Yani bi düşünsene, şu ana kadar ben çoktaan dediğin gibi olmuşumdur... Gerçi negatif bi imaj ama, söölediğin gibi, tabiatın kuralı bu, kırk kez söölersen olur... Bu bakımdan ben, teori gereği, şööle acık işe çıkıcam... Sonra kazandığım paraynan, Marks and Spencer mağazalarından kendime çamaşırdır, Burat Kut paltosudur, üç beş parça eşya alıcam... Ahahay şu dünyaya bi kere geliyoruz... Tadını çıkarmak varken, ne o ööle kafayı ona buna takıyoruz... Tadılmamış şaraplar, edilmemiş danslar, uzak ülkeler, her biri farklı hoşlukta çeşit çeşit adamlar, değişik hazlar, sonbahar... Kısa, uzun...</p>

  <p>- Lan!</p>

  <p>- Haklısın anne... Değişime ayak uydurmak, el vermek, değişimin elinden tutmasına izin verip ordan ufak öpücüklerle omzuna tırmanmasına, dudaklarını kulağına yapıştırıp şarkılar söylemesine kendini bırakmak... Yükselen değerler iyice yükselip, kendini yeni dünya düzenine düzd... Tüketsinler bana... Inngh. Ben de tüketecağğm... Bana ne sosyal şeyler... Ouuh... Dışarı çıkmam lazım anne!</p>

  <p>- Kız sen yanlış anladın o kırk kere şeysini bana bak... Bak ne diyorum... Kız? Baban seni geberticek... Baban seni geberticek... Baban seni geberticek... Baban seni geberticek...</p>
</body>
</html>
