<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kör Dövüşü...</h3>

  <p>- Kız, bana bak kapat o perdeyi, aniden elektirikler gelicek akvaryum gibi cascavlak kalıcaz ortada... Evin içi dandini zaten, sobanın üstünde donlar südyenler asılı... Ört şunu da reklam olmayalım bütün mahalleye...</p>

  <p>- Sen meraklanma anne... Yaklaşık yedi saattir elektirikler kesik, aniden gelirse mahallede geçici körlük olur... Kimse bizim evin içini felan göremez... Flaş patlaması gibi yani anlatabiliyo muyum?</p>

  <p>- Bi kere de anne lafı dinle kız... Bi kere de cevap verme insana... Flaş patlamasıymış... Ört dedim o perdeyi, terliği koduğum gibi patlatırım kafanı... (Svvısssss... Toc!)</p>

  <p>- Ahi! Kız anne! Kız, sen kendine fosforlu terlik mi aldın? Yoksa biyerden gece görüş dürbünü felan mı buldun... Bu karanlıkta nasıl tutturuyosun hedefi?</p>

  <p>- Sen bööle cavcav konuşmaya devam et... Sesinden tesbit ediyorum yerini... Soldan üçüncü divan yastığının ordasın, geliyo ikinci terlik...</p>

  <p>- Aksi şeytan, yerimi buldular, fekat postumu pahalıya satıcam... Zaten bütün cephane iki terlik... İkinci atışı savuşturursam kozlar benim elime geçer...</p>

  <p>- Sıdıka salağı, sana söölüyorum, nerdeysen kulağım aç da dinle... Oyun yapıyorum diye kör karanlıkta ordan oraya dolaşıp durma. Gidip cozdadanak sıcak sobaya yapışırsın ona göre... Sıdıka... Nerdesin?</p>

  <p>- Hiy... Hinn... lyyahhaaapşşurrgh!</p>

  <p>- Çok yaşa kız anne!</p>

  <p>- Sen de gör! (Sivissss toc!)</p>

  <p>- Ahi! Haksızlık ama, kalleşlik! Dekmancılık oynamanın bile bi şerefi vardır... Sen haşpırınca gayrı ihtirayi ses çıkardım... Meğersem karanlıkta yerimi tesbit etmek için bir dümenmiş... Bi an için boş bulunup öz anneme “çok yaşa” demeseydim, ikinci terliği kafama yemiycektim... Vay be! Vay ki vay... Kalleşlik, ilkesizlik aldı yürüdü, anne kız arasına bile girdi şu alemlerde...</p>

  <p>- Kız kalleşlikten diil... Valla gerçekten hapşırdım... Sen de biliyosun, bi haftadır nezleyim, iki bidon burun damlası harcadım...</p>

  <p>- Yok yok, çivisi çıktı artık bu ülkenin... Bi terlik dekmanını kazanmak için bile insanlar her türlü rezilliği yapıyo... Millet; partisine, fikrine, seçmenine, çoluğuna çocuğuna ihanet halinde... İş ki kazansın... Bi miligram menfaat uğruna... Cık cık cık... En ensest günleri yaşıyoruz billahi...</p>

  <p>- Kız ne alakası var! Ailemizin şanlı tarihi boyunca ben sana terlik fırlatmış ve isabet kaydetme konusunda hep muzaffer olmuşumdur... Şimdi ortam karanlık olabilir ama, bu benim suçum diil. Tamamiyle ÎGDAŞ’ın... Millete doğal-gaz vermeyip soğukta bırakıyolar, sonra herkes elektrikli ısıtıcılara abanıp trafoyu patlatıyo, cereyanlar gidiyo... Hiç olmazsa bizim yuvamızda karanlıkta yapışılabilicek sıcak bi kömür sobası var... Yat kalk şükret...</p>

  <p>- Mevzuuyu değiştirme şimdi... Bal gibi de kalleşlik yaptın... Centilmence savaşmıyosun... Sırp Safiyesi... İlkesiz cengaver! Esasen sana boş yere kızıyorum... Balık baştan kokar... Koca milletvekilleri tozuttu, kazanmak uğruna dün “ak” dediklerine bugün “macenta kırmızısı” diye bağırıyolar... Daha bunlar iyi günlerimiz... Bi de bakıcaksın yılların feministi Duygu Asena, Erol Taş’m Cankurtaran’daki kahvesini devralmış, kaçak Cine-5 izlettirip karşısında bira içerek maço muhabbeti koyuyo... Hikmet Şimşek Müslüm Gürses’le düet yapıp kaset doldurmuş... Neslihan Yargıcı hemşire olmuş beyazlar içinde dolanıyo... Öhhö!..</p>

  <p>- Sıdıkağ! Kız... Sıdıka!</p>

  <p>Abim zati ilkesiz... Bugün 30 milyona yaklaşan taraftarıyla sporseverlerin gönlüne taht kurmuş köklü camiamız Fenerbahçe’yi, o sarı lacivert renkleri bir gecede terkederek, cim bom bom saflarınaağ... Öhhö! Likör fabrikası! Ciğer...</p>

  <p>- Hii! Başımıza gelen... Kız bana bak sakın uyıyım deme, fırla camları aç, evi havalandır... Saçmalamaya başladın, yine kömürden zehirlendik galiba... Ben de kendimden geçip rahmetli Halis Enişdemin marangoz atölyesini gördüm bi ara... Acık daha durursak ölücez... Kahretsin kömür sobasının da bu pisliği var işte... Kız koş, kalk, yoğurt yiyelim...</p>

  <p>- Öhhö... Semizotu... Lii harviy ozvalt... Öğğk...</p>
</body>
</html>
