<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kaldırım Kenarı...</h3>

  <p>- Sıdıkağ! Sıdıkağ! Sıdıkaağ!</p>

  <p>- Hii... Ödüm! Birisi ismime özel ses bombası imal edip, üstüme attı sandım... Buyrun kardeş, bana mı sesleniyosunuz...</p>

  <p>- Evet... Bu saatte sokakta ne işin var? Senin gibi temiz bi kız, bööle tehlikeli bir yerde... 175 metre ilerde bir içkili lokanta, 225 metre arkamızda iki pavyon ve 148 metre kuzeybatımızda kötü kızların çalıştığı üç katlı fena ev var...</p>

  <p>- İyi de; kırkbeş santim kadar burnumun dibine girip, ne hakla bana bağırıyosunuz?.. Siz kimsiniz beyfendi?.. Niye mahalle arasına portatif ahlak masası kurdunuz ve niçin önüme çıkıyosunuz? Kısaca size manyak diyebilir miyiz?</p>

  <p>- Ben Kenar Sıdıka... Yıllar önce parkta gördüğün, gönlüne girdiğin ve telefonları yüzüne kapattığın çocuk... Aslında tanıyamamakla haklısın, çok değiştim ben Sıdıka... Askerden sonra bıyık bırakıp badiye gittim... Ayrıyetten kutu bira göbek yaptı... Hadi eve gidelim...</p>

  <p>- Ne? Ay oha yani... Resmen o ha...</p>

  <p>- Hayır yanlış anlama, seni bu saatte bi başına... Kumkapı Cinayeti’nin kamuoyundaki yankılarını unutmayalım Sıdıka... Cemiyetimiz bu saatte yolda dolanan kızlara yollu gözüyle bakıp, gelir orasını burasını tutar... Normal aslında yani bu... Erkeğin tabiatında var anlatabiliyo muyum? Bu bakımdan... Yani, başına bir olay gelmeden evine kadar sana yakın koruma... Bir nevi... Yani... Bu da var tabi tabiyatımızda... Bacı dediğimiz başka bişey yani... Öbürü ayrı şimdi, yollu gacı...</p>

  <p>- Bak bacısının... Birincisi; eğer saatler dokuz saat ileri alınmadıysa henüz 19.30’u gösteriyor... İkincisi; saat kaç olursa olsun hakkımda “bacı-yollu gacı” ikilemi yaşamanız gerekmiyo... Tükürmiyim tabiyatmıza açıl git şurdan...</p>

  <p>- Sen biraz alkol mu aldın Sıdıka?</p>

  <p>- Çeşitkenar salak... Alkol mü almışmışım... Sen acık daha burda dur anlıycan niye sokakta olduğumu... Ben bu saatte, babama otopark yeri tutmak için kaldırıma kaya koymaya çıkarım... Birazdan işten gelir, arabasıyla üstüne tırmanır... Çarptıktan sonra da götürür seni Sigorta Hastanesinin önüne atar... Tabiyatım felan, herşeyini kesip biçerler orda... Şansın varsa sağ çıkarsın... Ciddiyim bak, babam bööle birisidir... Tabiyatı bööle... Cani... Sapık birisi...</p>

  <p>- Babanı tanırım... Zekeriya Abi mahallenin baba adamlarındandır... Bi yanlışımı görürse ezsin tabi, götürüp atsın sigortaya...</p>

  <p>- Demek ööle ha... Tabiyatınız bööle... Sizden daha güçlü, diş geçiremiyceğiniz, daha it erkekler “baba, delikanlı”; dövebileceğiniz, dişinize göre olanları “artis, kıl, ipne” Tenhada kıstırıp yararlanabiliceeniz kızlar “yollu, oronspu”; bi şekilde kendinize ayırdığınız ya da yakınınız olanlar “bacı, kardeş” Ciğeriniz çürümüş oğlum sizin, beyniniz donunuza düşmüş, tabiyatınız kararmış...</p>

  <p>- Ağır konuşma, bacı felan dinlemem... İndirim kaldırıma... Bilmiş karı... Hiç okumuyo musun lan, gastelerin üçüncü sayfasını? “Erkekliğime sövdü” derim, takarım, altı ay yatarım... Mahallede nâmım yürür.</p>

  <p>- Peki sen hiç Kolombo, Cinayet Dosyası felan gibi dizileri seyretmiyo musun? Aş artık o üçüncü sayfa cinayetlerini... Yaratıcı ol... Bindiğim asansör düşsün mesela... Manavdan aldığım mandalinalara siyanür enjekte et, sağa çekil, çabuk lan babam geliyo eziliceksin...</p>

  <p style="text-align: center;">* * *</p>

  <p>- Kız, anne sözü dinle, acık aktif ol... Git şu oğlanın elini filan tut... Yüzüne gülü gülüver... Hastaneden çıkınca babangilden şikayetçi olmasın...</p>

  <p>- Kendi çarpılan ağlamaz, ben dedim, “birazdan babam gelir seni ezer” diye...</p>

  <p>- Bak, babanı içeri atarlar ama...</p>

  <p>- Olabilir valla... Olsun namus davası sayılır, içerde hörmet görür... Bi de Bayrampaşa Cezaevi’ne düşerse, içerde inek bile besleyebilir... Uzun zamandır emekli olup inek besliyebileceği müsait bi ortamın hayalini kuruyodu... O cezaevi uygun, yolunu bulunca içeriye manda felan sokabiliyolar...</p>

  <p>- Lan sırası mı maytap geçmenin... Şu çocuğa diyorum, Kenar mıydı ne, azcık iyi davran, çiçek felan götür...</p>

  <p>- Çiçek olmaz, tabiyatına hitap ediecek bişey lazım... Altın kabzalı tabanca götürelim... Maçlardan sonra havaya sıkar... Ayı...</p>

  <p>- Ayı deme çocuğa... En azından şimdilik...</p>
</body>
</html>
