<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Çıtır Kız Elif su</h3>

  <p>- Hey seni yerler yerler, seni ham yapar bu zilliler, çıtır çıtır.</p>

  <p>- Hiaa! Naapıyosun kız Elifsu? Oğlan duyucak.</p>

  <p>- Aman Sıdıka, duyarsa duysun. Karakola gidip “bu kızlar beni lafla taciz etti” diye şikayetçi olucak hali yok ya... Hem ööle olsa bile, aktüel cumartesi Sezuş’un son kasedindeki ilk parçayı mırıldamyoduk deriz... Hişt lan, mırıl. Anlıyalım artık hop ustasen başımıza bela mısın, kanırt!</p>

  <p>- Oha! “Kanırt” diye be bi şarkı sözü yoktur heralde artıkın.</p>

  <p>- Du bakalım. Sezuş menapoza girmeden bu gibi kızışmış bi kaç şarkı sözü daha bulucak heralde. O zamana kadar ben kendi bulduklarımla idare edicem. Hişt hişt hişt... Yavrum baban nereli, nereden bu kaşın gözün temeli seni çıtır çıtır yemeli. Boyuna da poşuna da maşallah, aman bize nasip olur inişallahhhh!</p>

  <p>- Banabak Elifsu, senin bu çıtır kız ayaklarına, elin heriflerine laf atarken, başımızı belaya koyup, karakollara düşücez, babam beni kıtır kıtır kesicek “kıtır kız” olucam.</p>

  <p>- Umurumda değil vallahi. Ölümüm bööle bi hadiseden olsun. Yatır yatır dolaşıp “koca için” adaklar adarken “yatır kız” olucaama, oğlan peşinde koşarken babama kesilip “kıtır kız” olurum daha iyi. Hadi acık sen de aktif ol biraz. En azından bana vokal yap.</p>

  <p>- Ne vokali kız. Bi de koro halinde mi bulaşıcaz oğlana. Bence namusunu korumak için kaçar çocuk. Bi düşünsene “Yurttan sesler azgın karılar korosu” bi herifi önüne katmış kovalıyo.</p>

  <p>-Hüooo... Kedi kibi yerlere sürlünüyom layyn!...</p>

  <p>- Hiii! Başımızda gelen. Kız, bari yatıp yere sürtünme. Bi gören olucak bu sıcaktaki bi de yünden dokunmuş deli gömleği giydiricekler.</p>

  <p>- Aman sen de vizyonu dar tırsak karı. Dedik ya be, bunlar şarkı sözü... Diyelim ki bu sözlere klip çekildi... Naşı olucak zannediyosun. Aynen bööle...</p>

  <p>- Kalksana kızım yerden.</p>

  <p>- Dur kalkıcam bi de popomla Hülya Avşar figürü yapıyım.</p>

  <p>- Ay burnuma taze alçı kokuyo. Babamgile enselenicez. Her tarafımız kırıklar içinde alçılara bulanmış, diil dört oynatma figürü yapmak, kemikler kaynasın diye aylarca hiç bi tarafımızı oynatamıycaz.</p>

  <p>- Benim hiç bi tarafım oynamasa bile “bir yanım her duruma müsait.”</p>

  <p>- Senin bünyen bu tip şarkı sözlerini kaldırmıyo. Elifsu. Bi tuhaf oluyosun. Naşı desem... Şu anda bi nevi bizim Salak Kenar’ın dişi olanısın. Bunlar eğlencelik olsun diye yazılıyo anacım, hakikat bööle bişiy diil. Onbir yaşında oğlan çocukları onbeş yaşındaki ablalarını köy meydanında namus için vururken, Kumkapı’da şehrin göbeğinde “lafta taciz” bıçaklanmaları olurken, senin çıtırlığın şarkı sözleriyle parlak dergi sayfalarından başka nereye düşüyo şu hayatta. Kenar Mahalle Madonnası diye bişey var mı?</p>

  <p>- Kıpırdama kız, yerde sürünürken lenslerimi düşürdüm. Oynama yerinden, üstüne basarsın. Huysuz karı... Şurda iki dakka sokağa çıkıp gönlümüzce bi dolanıp eğlenelim dedik bi araba laf sööledin. Biz de biliyoz hayalı senin kadar kızım, ama bazı şeyler değişiyo, niu eyç kuşağı tabuları yıkıyo, ergenler cinsellikle ortaokulda tanışıyo, konuşup anlaşıyo bazı şeyleri aşıyo. Bak, boşa konuştun, çocuğa iki laf ettim yanımıza geliyo. Gayet medeni bişiy, hepimizin hormonları var. Fakat lenslerim yok, aksi gibi oğlan da yaklaştı.</p>

  <p>- Elifsu, yürü çabuk, kaçalım.</p>

  <p>- Aaa ama. İyice manyaksın kız sen Sıdıka. Kendini yaşamaktan nereye kadar kaçılır ki. Ah, siz de mi geldiniz... Ben de tam arkadaşım Sıdıka’ya artık bazı şeyleri aştığımızı anlatıyodum. Neyse tanışalım. Miribaağ, Elifsu ben.</p>

  <p>- Hayır Elifsu, hayır, kaç. Kaç çabuuk.</p>

  <p style="text-align: center;">* * *</p>

  <p>- Sööledim ama sana Elifsu, kaç dedim. Lenslerin yoktu yaklaşan çocuğun abin olduğunu göremedin. Amaan naapalım oldu bi kere. Alçıların alınsın yine çıkarız sokağa dolaşmaya. Dedim sana. Çıtır kızlar şarkılarda. Boş yere Sezuş’un gazına geldin. Biz Ünzile’lerin semtinde oturuyoruz kızım. Hani vardı ya Sezuş’un eski şarkısı, “Yağmuru kim döküyor, Ünzile kaç koyun ediyor, dayaktan uslanalı hiçbir şey sormuyor... “Diğer sözler, başka semtlerdeki kızları bilmem ama bize, aç tavuklara dan ambarı düşleri.</p>
</body>
</html>
