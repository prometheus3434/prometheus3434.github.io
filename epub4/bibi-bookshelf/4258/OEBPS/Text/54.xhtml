<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a>Ders 1:</h4>

  <p>Komple fazilete gönül vermiş, dövüş sanatının inceliklerini zinde bir bünyede ön plana çıkamış, artı, ruh ve vücudunu tabiatin armonisiyle terbiye etme olayına alaka duyan Skoshi kan talebesi! Aklından dünyevi meseleleri sil, kendini yemyeşil dingin bir ovanın üstünde süzülen, yırtıcı kuş sürüsünün reisiymiş gibi hisset ve içinden sürekli olarak “fazilet” kelimesini tekrarla. Sen getgin bir yay, kaynayan bir çaydanlık, tedirgin bir vaşak, dibine kadar kurulu bir zemberek, açılmayı bekleyen çalkalanmış kutu kolasın. Konsantre oldun şimdi sen. Birazdan ders olayını ön plana çıkarıcaz, artı, içindeki hayvanı, dövüş sanatının engin bozkırlarında gezintiye bırakıcaz.</p>

  <p>Otur Aşşaa Palikarya, Yersin Tokadı.!</p>

  <p>Değinme olayına girmeden yapamıycam... Yunan Palikaryasının dayak isteyen yerleri kaşınıyo yine. Olayın diplomatik ortamları beni ilgilendirmediğinden, direkman dövüş sanatları mevzuundan giricam.</p>

  <p>Kısa konuşıyım, tek giderim oralara, sadece ben yeterim. Üstelik yanıma nunchaku, kabutowarı, heıbo (Ninja silahları) felan da almam. Sağ elimin kenarına yoğunlaşır, giderim. Bugün dünya dövüş alemlerine geçmiş “Ottoman Kizami” mi (Osmanlı tokadı) şaklatır, alayını deviririm. Bilgi olsun diye anlattım. Sen anla işte. Anlayamazsan da fazla kafanı yorma, bazı mevzuular vardır ki şövalye bunları ısınmadan anlayamaz. Isınma ninja kişinin bünyesinde bir antifiriz görevi yapar, dimağa da vücuda da muazzam faydaları vardır, ki, saysam ders kaynar, para veriyosun, tedirgin olursun sen... Bi Skoshi kan şövalyesi nasıl ısınır? Misal verip anlatıcam, sabret acık. Sabır faziletin ikiz kardeşidir, ruhun vitamini, üç kap sıcak yemeği, enerji kaynağı zerdali kurusudur.</p>

  <p>Şövalye Kaloriferi Naapsın?</p>

  <p>Sana bi hadise anlatıcam, konsantre olayına gir, dinle, dersini al. Talebeleri toplamış, Suki Ashi Kizami Ura-Mawashi atmayı öğretiyorum (tekme), kapı çalındı, apartman yöneticisi gelmiş kalorifer parası istiyo. Siporcu kişi kaloriferle mi ısınır be Allahın adamı? Ben kalorifer peteklerini söküp halter olarak kullanalı yıl oluyor. Yakmadığım kaloriferin parasını verme olayına giremem, artı, bu haraç mıdır, bir nedir yani? Bu tip şeyler şövalye olsun ninja olsun her dövüş sanatkarının kanına dokunur, ilke dediğimiz olay... Lafı uzatmayalım, apartman yöneticisi ve bazı kat maliklerini fazilet yoluna davet için, ushuro uswi-Tori kizami kombine tekme takımıyla tesirsiz hale getirdim. İşin felsefesini aldılar, artı, ruhları olgunlaştı. Bi daha da kapıyı çalan eden olmadı. Gevşe şimdi, otur bunu bi düşün, iç dünyanda yolculuğa çık, bir dahaki derse dön!..</p>
</body>
</html>
