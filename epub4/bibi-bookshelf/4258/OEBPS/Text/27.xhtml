<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Bağımsızlık Mücadelesi</h3>

  <p>- Bence ailecek uyuşturucu alıp erkenden yatalım. Televizyonu bozuk dört kişilik bi aile, aynı odada, bütün gece birbirimizi yeriz. Hafazanallah, kan dökülür diye korkuyorum. Ciddiyim bak anne, sen akşam yemeğine diazem felan karıştır. Bakıcak televizyon bulamayınca, naapıcaamız belli olmaz.</p>

  <p>- Saçmalama, eskiden televizyon mu vardı kız? Gül gibi geçinip gidiyoduk. Soonadan epeyce alıştık doğru, ama şahsen ben islediğim zaman bırakırım. Aramam vallahi. Bak kaç gündür seyretmiyorum, nefesim açıldı, yüzüme renk geldi.</p>

  <p>- Yalan Rüzgarı dizisinin saati gelince, bağımlılık krizine girip kendini jiletlemeye kalkışma da... Ben hakkaten endişeliyim. Vakit varken gidip beraberce AMATEM’e yatalım. (Uyuşturucu tedavi merkezi) Şimdiden tuhaflaştık, kuş bile kuduz gibi bakıyo, manyadı hayvan... Gidip şunu dışarı çıkarıyım baari. Akşamleyin televizyonsuzluktan cinnet geçirip birbirimizi doğrarsak, şuncaaz canını kurtarsın, evden bi kişi sağ çıksın.</p>

  <p>- Hadi cavcav etme, al şu kuduz kuşunu da git. Kız, kapıyı açık bırakmasana. Esiyo, buz gibi oldu içersi.</p>

  <p>- Daha henüz kapıyı açmadım bile anne. Biyerden estiği felan yok, uyduruyosun. Bence esen Yalan Rüzgarı, sen ufaktan üşütmeye başladın, söylemiştim...</p>

  <p>- Yalan Rüzgarı deme anneye! Ufak üşütük de deme. Ufak felan diilim, annen yaşındayım ben senin. O sürtük kuşa da söyle, bidaha bana cik felan dediğini duymıycam, onun kanadını kanadına bağlar, şıkıdık şıkıdık oynarım!</p>

  <p>- Tamam anne sakin ol, hepsi geçicek, gel şööle camın önüne. Bak, karşıdaki yeşil evin altında, buzdolapçının vitrinine bak. Orda açık bi televizyon duruyo. Ufak bi doz sana iyi gelicek. Hadi, bırak o kuşu elinde kalır, kuş katili olursun. O bizim ailenin emektar kuşu, etinden ve sülünden yararlanıyoruz, gerektiğinde burnunu koparıp çayını içiyoruz. Ama Allahım, ben de saçmalamaya başladım. Biraz kenara git kız anne, azcık da ben bakiyim şu vitrine...</p>

  <p style="text-align: center;">* * *</p>

  <p>- Ailemiz çok zor günler atlattı, fakat televizyonsuzluğa karşı büyük bir birlik ve beraberlik örneği vererek, dünyaya Türk ailesinin en zor günde dahi, soğukkanlılık, hoşgörü ve barışseverliğini yitirmediğini kanıtladık. Bu vesileyle mensub olmaktan şeref duyduğum Saka Ailesi’nin tamir edilen televizyonunu açarkeen... Ha siltiiir.</p>

  <p>- Kız uzatma da aç şu televizyonu dedik. Daha deneyemeden elektrikler kesildi işte. Sırtından içeri kızgın mum damlatıyim mi şimdi? Zaten üç gündür televizyonsuzluk canımıza tak etti.</p>

  <p>- Panikleme anne, elektrik birazdan gelir. Televizyonumuz burda ve bizimle. Elektrik gelince açar doya doya ba karız. Hem ne şikayet ediyosun. Televizyonsuz gecelerd: birbirimizi tanıma fırsatı bulduk. Ben babamın ut çaldığını, çok güzel Rumeli Türküsü söylediğini ve acayip başarılı Laz fıkrası anlatabildiğim hayatta öğrenemiycektim. Abimle poker oynayıp yenmen de bi tuhaf. Babamın Vespa motosiklet sesi ve Metin Akpınar taklidi yapması, sihirbazlık numarası çevirip, kulağımdan bozukpara çıkarması...</p>

  <p>- Esas bi akordiyon çalardı ki senin baban, konu komşu balkona toplaşıp... Hey gidi hey... Şimdi kömürlükte o akordiyon, geçen baktım körüğünü fare yimiş.</p>

  <p>- Esas sizi yiyip bitirmiş bu televizyon, içinizi boşaltmış, yenmiş sucuğun zarı gibi kalakalmışınız. Dedim ya televizyon bozulmasa birbirimizi tanıyamadan ölüp gitçektik. Valla şu üç günkü kadar güldüğümü hatırlamıyorum. Bi ahimin şovu edepsizdi. Koca herif pipisini göstermeye kalktı.</p>

  <p>- Naapsın çocuk, TV öncesi devirde ufaktı. O vakitler, baban çaarıp çaarıp misafirlere pipisini göstertiyordu. Aklında bi tek o kalmış.</p>

  <p>- Nedemek naapsın çocuk. Evet, her zamanki çifte standardınız. Çocukken ben kukumu göstersem çakmakla yakardınız ama. Abim yapınca “eylem” oluyordu, hoş karşılanıyordu, ben yapsam, “yavru kaltak” oluyodum.</p>

  <p>- Çok konuşma aç şu televizyonu, elektirik geldi. İki dakka yüz verdik hemen üşüttü. Vay efendim, çocukken niye kukusunu gösteremiyomuş. Aç dedim şu televizyonu. Deli.</p>
</body>
</html>
