<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Turşu Suyu</h3>

  <p>Göbeğini avuçları arasında sıkıp dışa doğru portlatarak, “iyice koyverdik ağzına tüküriyim” dedi. “Bira göbeği bu” Bu, enteresan, hiç duyulmadık diyalog, aramızda her yıl geçiyor. Az sonra benim göbeğime bakıp “Lan, sen spor mıpor da yapmıyosun, yediğini yakıyosun demek ki” diycek...</p>

  <p>Sanki bu herille ikimiz bir tapınak kapısında dikiliyoruz, bu diyalogtakıler lapınağın kapısını açan tılsımlı sözcükler. Soona, haldır haldır açılıyo kapı. İçerde bermuda şortları, kuma bulanmış plastik terlikleriyle bi takım herifler, fitbol topu, ABS’li araba, iripleks inşaatına müsait ifrazlı arsa, okey ıstakası, şekspir oha, eviurııud deniz motoru, üç kapılı boseh buzdolabı, nikel kadmiyum pilli cep lelefonları ve menevişli tabancalara tapınıp duruyorlar. Şeytan diyo ki, tapınaklarını dışardan kille, anahtarını şu içine işeyip durdukları denize at.</p>

  <p>Bir gün, “cemiyet içinde tecrit edilip yalnız kalmak” pahasına, yıllardır içinde kurulup duran zembereği, bu heriflerden birinin üstüne boşahıcam ama. Herifi kendi geyiğiyle boğucam. Bi imansız tribi çeviricem ki, dinsizliği tövbe istiğfar edip, hacca gitmek için para biriktirmeye başlıycak. Bende olabileceğini hiç aklına getirmediği menevişli platin kabzalı bir geyik tabancası çekip en huysuz, en kıllı ortamlarda “sıkıyım mi haa sikiyim mi?” diye bas bas bağırıp naaralanıcam. Sabahlara karşı Şiroke ciple ikibuçuk saat uzaklıktaki şirin bir beldemizin keranesine gitmek içün yanıma “bir kaç iyi adam” arıycam. Yapıcam bunu.</p>

  <p>Ben de çok acımasızım lan. Ne ki bu? İletişimsizlik işte. Şimdi Allah bilir O da benim için “pis entel” diye düşünüyodur. Ama kardeşim ben sabaha karşı zorla uyandırıp, ısrarla Macar Sineması ve Zokan Fabri’nin filmografisini anlatmıyorum ki kimseye. Ama onlar seher vakti, kelle kafa “tapançalarını havaya saydırıp” cümle alemi uykularından ediyolar. Şimdi, şurda yanyana düştük, denize giricez... Gece, seken mermisinden kurtulsan, suda sürat tekneleriyle birini biçmeleri an meselesi. Amfibik bu alçaklar, karada ve suda manevra kabiliyetine sahipler.</p>

  <p>“Biz bu basın kartından alabilir miyiz hocam?” Ha, bi de bu muhabbet var. Ben de dalıp herif bana “içinden pis entel diyodur” düşüncesine kapılmıştım. Halbuki alemlerde gayetle muteber bi muamele görüyorum, adam bana “gastacı” şeklinde davranıyor. Bu durumda hörmetler baki yani. Benimki de kafa işte, unutuyorum. Oysa her yılki geyik repertuarımızda bu da var. “Bu devirde ha medya ha mafya” diyor. Belli ki adamımız için sarı basın kartı, menevişli 14’lüyle aynı anlama geliyor. Ne diyim kendince haklı belki de. Çünkü gastacı tanıdıklarıyla ilgili öyle anılar anlatıyor ki... “Bi gün Ataköy Marina’da içmişiz, epey alkol var yani. Havaalanı kavşaanda bi tempraynan dalaştık. Netice karakol. Herif, müdür yeğeniyim falan havalarında, bizim arabada da gasteci bi arkadaş var...” Öykünün gerisini midem kaldırmıyor. Ama her seferinde aynı ilgiyle dinliyomuş gibi yapıyorum. Sonrasında “ben öyle gazeteci diilim” deyip, yaptığım işi anlatıyorum. O, “mizahçı” birisiyle bi keresinde çiçek pasajında yanyana içtiklerini anlatıp adı geçen kişi için “Altuner Bey” diyor. Konuşmanın devamında “Altuner Abi” diye andığı kişinin Altan Erbulak olduğu konusunda kısa bir düzelti faslı geçiyoruz. Birlikte, “iyi adamdı” mealinde bir konuşma akıyor. Ben Altan Abi yaşasaydı bu adamı kim bilir nasıl anlatırdı diye düşüncelere dalıp, gaipten “kristal kadehlerde sallanan pırlanta zarlar gibi” Altan Erbulak kahkahaları duyuyorum. Aynısından atmaya niyetlenip durduk yere kahkahalanıyorum... Sonra, herif yüz bulup, “iki resim” muhabbeti açıyor. İki vesikalık verip benden basın kartı istiyor. Aynı sabırla kendisine böyle birşeyin olanaksız olduğunu anlatıyorum. “Seni aşıyorsa bilmem” deyip, Ataköy Marina’da içtikleri gastacı arkadaşını arayacağını söylüyor. Birbirimize her seferinde aynı şeyleri anlatıyoruz, sanki, O da biliyor.</p>

  <p>Dedim ya, patlıycam bunlardan birinin üzerine. Bu muhabbetlerin cılkını çıkarıcam, bi daha salavatla yaklaşıcaklar yanıma. Bunları düşünürken genzim bir turşu suyu tadıyla yanıyor. Evet, turşu suyu. Beraber dolaşırken önümüze gelen seyyar satıcıdan bişeyler isteyip babamı bunalttığım günlerden birinde, kendisi bana çok acımasız bir ceza vermişti. Her gördüğümüz seyyarın önünde durup, bana ardıarkasına zorla bişeyler “ısmarladı” Pamuk helva, kokoreç, elma şekeri, balık ekmek, leblebi tozu, midye dolması... Yanaklarım zorla ağzıma tıkıştırdığım yiyeceklerle şişmiş, acı çekerek babamın yüzüne bakıyordum. O ise “Bütün bunlar durmadan isteyen sensin” diyordu. “Hadi yut şimdi” İçine düştüğüm mide fesadının son aşaması bir bardak turşu suyuydu. Çarşının ortasında bir volkan gibi patladım. Ben ortalık yerlere kusup rezil olmuşken, mide krampları içinde kıvranırken, kendisi içi lahana yapraklarıyla dolu turşu suyunu bi dikişte yuttuktan sonra, haşlanmış mısır isteyip islemediğimi soruyordu. Bi daha yolda yürürken babamdan çekirdek bile istemedim. Olay buydu yani. Operasyonuma “Turşu suyu 1” adı takıp, ağlarımı örmeye başladım. Herifle en salamurasından bi gece muhabbetine çıkıp “kaçak et kesicektik, şeytan kovalıycaktık” görücekti gününü. Dinsizin hakından imansız statüsüyle gelicektim. O artık bitmiş birisiydi.</p>

  <p>Olucak iş mi sanki... Başedemedim tabi herille... Gece boyunca üç kavga ve bıçaklanma tehlikesi, bir o kadar, muhtemel trafik kazası atlattık. Hesapta ben azıp herife “el aman” dedirticektim. Oysa, çıkardığı hadiseleri ayıklayıp yatıştırmakla görevli bir elemandan başkaca bişey olamadım.</p>

  <p>Gündüzki denizin kenarındayız. Son bira kutusunu buruşturup denize doğru savurdu. Eli beline gitti. Tabancasını çıkarıp “Allah Allah” dedi. Bana doğru uzattı, ben dalmış “Bu aletin menevişleri neresinde” diye dikkatle tabancaya bakarken. Al hadi al dedi. Sık bir iki tane havaya ferahlarsın. Gözümün önünde yakamozlar menevişler uçuşuyor, ağzımda nedensiz bir turşu suyu tadı var... “Yok” dedim, “ben silaha el sürmem” Sanki problem tabancasındaymış gibi elindekiııi evirip çevirdi, sonra bana bakarak, “Bırak hocam bu ağır çocuk, gasteci, bilmem yazar yollarını” dedi. “Sizin piriniz, feriştahınız Haşan Yasin Kabaağaçlı’ydı. Adam makinasız dolaşmazmış, tarihler bööle yazıyo bunu. Vakti gelmiş çok mühim bi yerde sıkmış. İlk kurşun olayı, gasteciden çıkmış, yalan mı?”</p>

  <p>İçimdeki zemberek “Haşan Yasin Kabaağaçlı” lafıyla boşaldı. Gecenin ortalık yerinde ardı arkasına “Altuner Bey” kahkahaları attım, yer gök çınladı. Adamımız beni bi türlü susturamadı. Çevre evlerin ışıkları birer ikişer yanmaya başladığında, kolumdan çekiştirip, “başımızı belaya koycan, jandarma gelicek şimdi” diyerek panik içinde beni olay mahallinden kaçırmaya uğraşıyordu.</p>
</body>
</html>
