<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kutlama Günleri</h3>

  <p>- Hüşş... Sıdkağ... Bi takma kiprik kaçi paradır kızs. Hıı?</p>

  <p>- Hayırdır abi, neden takma kirpik, niye lazım? Ayılınca pişman olucaan bişey takma bi tarafına, soona bana kızarsın. Üç gündür Fenerbahçe şampiyonluk kutlamaları nedeniyle, sen ve ülkenin önemli bi kısmı sarhoş dolaşıyosunuz zaten. Hii aman Allahım, sen naapmışın suratına ööle her tarafın yanmış.</p>

  <p>- Ipss. Ondan laazım işte... Kirpik lazım. Bi yanma durumum oldy da... Yüzüm felanzzz... Meşaleyle zigaramı yakıyodum, dalmışım... Arkadaşlar söndürdü beni. Şu anda sönük müyüm?</p>

  <p>- Sönüksün sönük. Azcık kaşın tütüyo ama... İstersen gel su çarpalım suratına, yangın bıyığına sıçramasın... Intahar edersin soona. Şuna bak, sarhoş kafayla resmen kendini yakmış herif. Abi, sen bi manyaksın, meczuplar cenneti ülkemizin en mümtaz simalarından birisin. Bu kafayla sana silah ruhsatı da verirler şimdi. Tam ruhsat alıcak kıvama gelmişin artık sen.</p>

  <p>- Sus kızım yaa. Beynim köz halinde zaten. Bi de senin çenenle. Hiyps.</p>

  <p>- Asıl sen sus, köz kafalı şey. Kendini yakarken sanki bana sordu salak.</p>

  <p>- Beyn kendiiiğmi, ben kendimi. O kutsal renklear, o şanlı muzafferiyet tarihi, yağmur demeden, çamur demedeaan. Bu camiaa, bu cefakar taraftar. Ağlamak istiyorummm.</p>

  <p>- Ağla lan, ağla yüzün söner.</p>

  <p>- Sönmiycem işte. Bu şafaklarda ebediyyen sarı lacivert sarı lacivert dalgalanıcam. Yaaaşaaağğğğ, feneerrbaaçeee. Ali Baba buraya yumruk havayağ... Ali Baba burayaa yumruk havaya.</p>

  <p>- Ah be, ah. Yurdum, Fenerin şampiyonluğu nedeniyle olağanüstü günler yaşamıycaktı ki... Ali Baba diil, normal babam içeri dalıp, seni bu sarhoş halinle buruşturucaktı. Ne çare, balık baştan alkol kokuyo. Ailemizin reisi de üç gündür zom. En son sah gecesi, seher vakti içeri dalıp, anneme “Merhaba televole” dedi. Sonra, sızış o sızış...</p>

  <p>- Yer san... Gök mavi... Ve fakat ikisi de dönüyor Sıdka. Böğk...</p>

  <p>- Du bi dakka leğen getiriyim abi.</p>

  <p>- Şsss. Şuo... Şu eski cekedi veriim, leğenle birlikte 45 tane de mandallı verz. Hinihonohiihi. Eskiciee... Hişşş eskicimmm. Hohoho.</p>

  <p>- Hii, Rabbım... Bi de espiri yapıyo bizimkisi... Şeytan diyo bırak ne hali varsa görsün. Halının en iri deseni üstüne kussun, annem de sabah kalkıp, soğuk tavuk eti gibi didsin bunun etlerini.</p>

  <p>- Hiç de bile... Annem de Fenerbahçeli bi kişidir. Höyps! Yiimibeşş milyona yaklaşan taraftarıyla, Sayın Ali Şen’e yapılann... Haksıslıkları, sanki Fener bi Yunan takımıymış kibi, kurulan komplolololarığ, atılan çirkin itirağ ve tetikodularr... İlhan Cavcav ve çetesinin, haakeza Tirabzonlu bir kaç kendini bilmass yöneticinin. Leke sürme çabalarığ... Nool-du ama? Şiştiniss bugün... Aynen şiştinizs. Şnorkeli. Hiyps.</p>

  <p>- Tabi abicim tabi... Hadi küçük bi üçlü çekelim, balkondan bi kaç kere daha bağır, soona müsait bir yere sız. Rüyanda, Lefter Küçükandonyanis, Cemil Turan, Didi... Hepsi seni bekliyo. Minyatür kale maç etceeniz.</p>

  <p>- Didi dimi?</p>

  <p>- Tabi tabi sen uyu. Didi kesin gelcek rüyana. Belki Pele bile gelir. Şimdi sen önden sızıp bi uyu... Bak bakalım rüyanda zemin futbola müsait mi?</p>

  <p>- Dalga geçme abiyle... Kansıss! Uyumıycam işte. Kalk, tura çıkcaz.</p>

  <p>- Sabah çıkarız be abicim. Hem bayraklarını felan yıkadım ben şimdi. Sabaha onları kılıç gibi ütülerim. Temiz temiz, mis gibi. Salladıkça Vernel, Yumoş felan kokar.</p>

  <p>- Ne demek kız kılıç gibi felan. Sen naşı konuşuyosun ööle.</p>

  <p>- Sen iyice sarhoşsun ama abi. Normal şartlar da “Yumoş” lafına alınıp hır çıkarman gerekirdi. Bak, kılıç sözcüğüne alındın. Olağan ayı reflekslerini bile gösteremiyosun, alkol sinir sistemini göçertmiş. Bişeye sevinmek, eğlenmek felan... Bunlar bööle şeyler diil ki hayatta. Havaya kurşun saçmak, fitil gibi içmek... Yazık yani ne diyim. Şimdi, özür dileyerek, hem senin ferdii menfaatlerin, hem de cemiyet huzuru bakımından, bu şekilde dışarı çıkmaman için; annemin uyuşturan terliğiyle ufak bi darbe vurmak suretiyle... (Bammk!)...</p>

  <p style="text-align: center;">* * *</p>

  <p>- Kız Sıdıka, ben akşam naşı geldim eve, kim getirdi. Bööle yanık felan, kafam da şişmiş, bişeyle vurmuşlar sanki. Biraz alkol almıştım hatırlamıyorum biliyomusun. Film kopmuş bende.</p>

  <p>- Seni bizzat Sayın Ali Şen ve bir gurup taraftar getirdi abicim. Fenerbahçe’nin başarısını çekemeyen bir kaç densizle tartışırken kafana terlik, pardon, sopa yemişsin... Soona hepsini dövmüşün ama. Ali Bey olayı kınadı, seni bizzat yatağına yatırdı, alnından öpüp, “kahraman” dedi, ailecek gururlandık. Ben ağladım şahsen...</p>
</body>
</html>
