<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Tâkiyye Günleri</h3>

  <p>- Sıdıka, akşama babana takiyye yapıcam, sakın durumu açık etme. Acık yoluna gidivericem adamın, “kocacım kocacım” yapcam. Sen de alttan alıver biraz, işim var herifle. İzin koparabilirsem, İğneada’ya Şetaret halanların yazlığına gidiyim diyorum. Deniz havası tansiyonuma iyi gelir.</p>

  <p>- Takiyye diil, vudu büyüsü yapsan yemez babam. Bugünlerde olan aksiliği üstünde. “Denize gidicem” lafını ister takiyye tekniğiyle, ister mürsel mecaz, lef-ü neşir, aliterasyon, teşhis ve intak laf sanatlarından biriyle sööle, havanı alırsın. Hayatta taviz vermez.</p>

  <p>- Abini arabulucu tayin etsek. Babanla erkekerkeğe konuşup bizim için izin koparsa.</p>

  <p>- Babamla abimin konuşması enterasan bir Fabl olabilir. Düşünsene iki hayvan dile gelmiş konuşuyolar. La Fontein kargayla tilki şeysi gibi. Yalnız bu sefer konuşan ayıyla ayı olucak.</p>

  <p>- Babaya ayı, abiye ayıoğluayı denmez. Dilinde çıban biter, enfeksiyon olur!</p>

  <p>- Aman şaka sööledik be. Onlar ailemizin erkekleri. Bir kaç zekâ hücresi olan, bir kaç iyi adam.</p>

  <p>- Dört beş terlik atıcam şimdi kafana ama. Bak hâlâ nasıl konuşuyo babayla abi hakkında. Çene yarıştırmayı bırak da bir iki fikir ver anneye, şu tatil işini kıvıralım. Seni de denize sokarım, güneşe felan çıkarırım sebeplenirsin.</p>

  <p>- İyi tamam da. Abimi araya sokmak hoş bi fikir diil. Çünkü bu günlerde O da takiyye peşinde. Her yere babamın resmiyle bayrağımızı asıyo, eve güneş batmadan gelip babama mangal bakıyo. Elden düşme motosiklet için para istiycekmiş. Herifin hesabı ayrı, bizim tatil işini hayatta almaz araya. Tersine, kontrtakiyye çekip, bize karşı babamı destekleyebilir. Tanıdığım en oportinist (fırsatçı) abi o.</p>

  <p>- İyi. Biz de oportinimini yapalım o zaman. Abinle asgari müşterekte buluşalım. Bu sene bizim tatil işi hallolsun, seneye O’na motosiklet, yelkenli, ne istiyosa işte artık, alınması için hep birlik olup, babana baskı yapalım.</p>

  <p>- Ay, bu kadar ince hesabı da bünyesi kaldırmaz insanın. Milletçe ilkesizleştik, “takiyye tak tak, şırfıntı kaltak” tekerlemesine kapılmış, bir meçhule doğru tekerleniyoruz.</p>

  <p>- Doğru konuş kız. Koca koca profesörlerden iyi mi biliyosun orta ikiden terk aklınla. O kadar okuyup yazmışlar, makina, ekonomi profesörü olmuşlar, memleketin başında onlar bile birbirleriynen takım takım takiyyeleşiyolar.</p>

  <p>- İyi o zaman, önce şenle ben uzlaşalım. Ben, iki sene süreyle “babam olmak” istiyorum. Destek çık, babam makamını bana terk etsin.</p>

  <p>- Olur mu kız ööle şey? İki sene süreyle sen baban olursan, baban naapıcak o arada?</p>

  <p>- Ne biliyim, Tebriz’e kadı olarak atanmasını sağlayabilirim belki. Ondan sonraki iki yılda da sen baba olursun. Dönüşümlü olarak idare ederiz. Böölece herhangi bir konuda gereksiz baba baskısına maruz kalma, izin alamama problemi ortadan kalkar.</p>

  <p>- Abin noolucak bu arada?</p>

  <p>- Yetmiş yıl boyunca dönüşümsüz bir biçimde ayı olarak kalsın. Zaten başka türlüsü teorik olarak mümkün diil. Eşyanın tabiyatma aykırı. Eşya dediğim de kazma...</p>

  <p>- Ne diyosun kız sen, hiç bişey anlamadım? Konuştuğun lafları iki sene boyunca tahsil etmek lazım ki, bi bok anlaşılsın.</p>

  <p>- Boş ver anlaman gerekmiyo. Sen günü kurtarmaya bak. Şimdi, lğneada’ya denize gitmek istiyosan, elini kaldırıp “kabul” de.</p>

  <p>- Kabul de... Noolucak şimdi.</p>

  <p>- İki sene süreyle babam oldum ben.</p>

  <p>- Şimdi ben denize girebilicam mı yani?</p>

  <p>- Höyt ne denizi be kadın? Nerden çıkardın, denizi kumu, kır dizini otur oturduğun yerde! Yürü git bi karpuz kes yiyelim. Bi daha deniz lafını açarsan, yırtarım ağzını.</p>

  <p>- A aaa. Nooluyo ulan?</p>

  <p>- Nooluyosu var mı, takiyye bööle bişey işte. İş babam oluncaya kadardı.</p>

  <p>- Bana bak bana, şu beşkardeşi ekleştirdim mi suratına, görürsün babanın şarap çanaanı, cadaloz.</p>

  <p>- Hop hop babaya el kalkmaz. Boşarım valla, nafaka felan da vermem iki çocukla kalırsın ortada. Höyt, çek elini kadın. Kaşık düşmanı. Saçı uzun aklı kısa kaburga kemiği, bırakır mısın saçımı anne, ay, be kadın.</p>
</body>
</html>
