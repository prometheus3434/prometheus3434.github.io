<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Görümcelik Müessesesi</h3>

  <p>- Ben ruhen kendimi görümce olmaya hazır hissetmiyorum anne... Rica etsem, ahime “kız bakmaya” bensiz gidebilir misiniz?</p>

  <p>- Sus kız ibibik... Gelceksin, işte o kadar. Ben daha onbir yaşımdayken görümce olmuştum, korkulcak bişey yok...</p>

  <p>- O zaman şartları baştan konuşalım... Ben gelin adayı kıza sadece uzaktan bakıcam... “Sıdıka, git kızın kıçını çimdir, bakalım eti sıkı mı; espiri yap güldür, kızın dişlerine bakıcam” şeklindeki teklifleri aklından bile geçirme...</p>

  <p>- E naşı anlıycaz kızın ne mal olduğunu?</p>

  <p>- Erkek tarafı olaraktan kızı Laleli Teşhis Kliniği’ne yatırın... Şööle bi hafta felan her tarafına baksınlar bi temiz... Eksiği gediği ortaya çıkar... MR’ını çekerler. Ruhuna sinirine, dişine kemiğine, hepsine bakarlar orda... Tabi bu, kız tarafına da abimi ultrason’a sokma hakkı verir. Vıdı vıdı vıdı yani...</p>

  <p>- Çaçeron...</p>

  <p>- Evet... Görümcenin çaçeronu makbuldür ama... Ezdirmem ben abimi o kanya... Boş bulunursak oğlanı eline geçirir, parmağında oynatır alimallah...</p>

  <p>- Yok, kızın sicili temiz... Bi ön araştırma yaptık tabiatıylan... Yetiştirilme tarzı olarak aynı senin gibi büyütülmüş... Mahalleler arası biçki dikiş kurslarında iki birinciliği var. Pembe dizi olarak sadece ATVdeki Yalan Rüzgarı’nı takip ediyo... Bütün bu dizilere takılıp evinin işlerini aksatmıyo yani... Dakikada 3 dolmalık biber doldurabiliyo, gaste kuponlarını günlük kesiyo...</p>

  <p>- Modeli bu diyosun yani... İyiymiş valla... Otomatik yıkama programı var mı peki... Yoksa onu erkek tarafı mı yüklüycek... Aşk var mı içinde aşk... Kaç bölüm olucak... Memo hanginiz?</p>

  <p>- Alternatif reklam gibi konuşma anneye... Hem sen de kullanıcaksın kızı... Yani senin de işin düşücek... Kısmetse aynı evde oturup aynı mikserde yumurta çırpıcaksınız...</p>

  <p>- Niye? Abim arada dövmek için beni de mi götürecek yanında?..</p>

  <p>- Öyle değil... Bi ev bulana kadar bizde otururlar artık...</p>

  <p>- O zaman şartlarımı değiştiriyorum... Fazladan bi de 1Q testi yapalım kıza... Hamamda mürekkep satarlar mı anne?... Mürekkep lekelerinden test yapıcam da... İç dünyasını anlamak için...</p>

  <p>- Aa... Sana nooluyo kız... Aynı evde oturucaksın dedik alt tarafı... Hemen ne o ööle kızın iç dünyasına karışmalar, IQ’sunu ölçmeler... Eksiği gediği var mı, bi tek ona bak sen yeter... Gerisi abini ilgilendirir...</p>

  <p>- Hihi... “Gerisi” tabi abimi ilgilendirir ama, kız anne bi tek etine buduna bakılarak da gelin alınmaz ki... Ya Türkiye’nin Azerbaycan politikası konusunda anlaşmazlığa düşerlerse de hayatı zehir ederse abime... Beyin olarak uyuşabilicekler mi, o önemli...</p>

  <p>- Yok...</p>

  <p>- Ne yani, kızın beyni mi yok?...</p>

  <p>- O taraklarda bezi yok... Azerbaycan konusunda da, kuantum fiziği konusunda da fikir sahibi değil... Bi tek Nivton’u tanıyo, o da reklamlardan... Abin baştan ööle sipariş verdi... “Sıdıka gibi abuk subuk şeylerle uğraşmasın” dediy-di...</p>

  <p>- Olsun... O taraklarda bezi yoksa başka taraklarda vardır... Belki uyuşturucu bağımlısıdır... Vildan Kutlular’ın babası da mutaassıp bi insandı ama bak neler oldu... Dünya hali bu... Ya şizofrense de içinde gizli bi Tomris varsa... Arkasından firengi raporu alırsa abim için...</p>

  <p>- ??... Kız hakkaten var mıdır içinde birileri...</p>

  <p>- Olabilir valla... Şizofreni dediğin şey çimdiklemekle anlaşılmaz ki... Bi de psikolog götürmek lazım hamama... Nurcan hamının kızı Boğaziçi psikolojide okudu... Onu da alalım yanımıza...</p>

  <p>- Evde midir ki?... Bi gidip bakmak lazım şimdi.</p>

  <p style="text-align: center;">* * *</p>

  <p>- Salak, kaptılar işte gül gibi kızı... Kasapların oğluna vermişler... Hep senin yüzünden... Tutturdun “kızdan bi hücre isteyip gelen testi yaptıralım” diye... Biz saf saf oturmuş testin sonucunu beklerken kısmeti çıktı...</p>

  <p>- Aman abime kız mı yok... Du bakalım daha... Hem ben de tam teşekküllü bi hastaneden “Görümce olabilir raporu” alacağım...</p>

  <p>- Bak daha hâlâ ne diyo... Gel kız, kafandan terlikle doku örneği alıcam... Kaçma cadı...</p>
</body>
</html>
