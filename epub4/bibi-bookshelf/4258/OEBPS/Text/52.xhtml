<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Delirmeler Ülkesi</h3>

  <p>Tekil Delirmeler</p>

  <p>- Mars’ta hayat var diyolar Bühtan Abi... Sen ne diyon bu işe?</p>

  <p>- Karışdırma gafanı, o eyle senin benim gibi büyük hayat diil. İfak... O kadar hayat askerde benim hamaklarımın arasında da çıktıydı. Mantar kibin bişey işte, mikrostopol canlilar. Taburun sıhhiyecisi melhem verdi, sürdüm, bitti hayat.</p>

  <p>- Vay be... Peki, ya biz de birinin parmakları arasındaki bi uygarlıksak, herif üstümüze melhemi çaldığı gibi alayımızı bitirirse. Bi düşünsene Bühtan Abi...</p>

  <p>- Lan Zeki! Fazla düşünme lan, gafan çatlar.</p>

  <p>- Geçengün kendime, “Ben kimim” diye sordum Bühtan Abi... Neyim ben? Nasılım? Kaçım?</p>

  <p>- İki oldun... Bizim işlerde bi herif daha yidi bööle gafayı.</p>

  <p>- Biz ne iş yapıyoruz ki Bühtan Abi?</p>

  <p>- Çok konuşma da birisi görmeden göm lan şu herifi kavat. Gidince sööliycem şefe alsınlar seni benim ekipten. Ters bi tarafıma gelicen sıkıp iki tane beynine seni de kaybedicem o olucak.</p>

  <p>İki Kişilik Olanları</p>

  <p>- Biz Sadunlan ayrıldık Murat. Üstümde hegamonya kurmak istedi. “Ben bireyim ama annem” dedim ona. Ay çok pardon siz Murat diilsiniz. Demin O oturuyodu sanki hurda. Demek Murat’la da ayrıldık. Ama belliydi zaten. Sadun’un hayaleti dolaşıyodu aramızda. Murat bitmiş bi ilişkiyi kıskanıyodu. Hemeyse, meriba, Gizem ben...</p>

  <p>- Saçmalıyosun ama Gizem. Bardan bira almaya iki dakkalığma aramıza bi çocuk girdi, beş dakkada selam sabah, hayatımızı anlattın herife.</p>

  <p>- Bar diye toplama kampına mı geldik nazi şey. Hemen de hegamonya... Ben senin malın diilim Murat. Canım bi çocuğa selam vermek istiyosa veririm. Bireyim ben.</p>

  <p>- İyi güzel bireysin... Bi de bana bak bakalım, kaç görüyosun. Sen sarhoş bi bireysin Gizem.</p>

  <p>- Sana ne istediğim kadar içerim, bi de içki yasağı koysaydın bari... Dördüncü Murat.</p>

  <p>- Bak işte ağzınla sööledin, benden önce üç Murat daha vardı dimi. Sadunlar kaç taneydi peki? Hiç Feridun biriktirdin mi?</p>

  <p>- Oo ha, manyak... Yok artık, tamam! Bu ilişki burda biter.</p>

  <p>- Burda bitmesin, taksi durağına kadar devam edelim istersen. Oraya kadar tek başına yürüycek gibi gözükmüyosun. Orda bitsin.</p>

  <p>- Sen niye beni yanında taşımak zorunda hissediyosun. Ben senin bond çantan mıyım, ben bi bireyim. Bunu daha önce söölemiş miydim?</p>

  <p>- Her gelişimizde söölüyosun. Bu bardakiler bize “Birey Kızla Kıskanç Oğlan” diye isim takmışlar. Veya kısaca Sado-Mazo diyolar.</p>

  <p>- Sen de bana sahip olmaya kalkışma o zaman.</p>

  <p>- Ha haay güliyim baari... Sana sahip olmak isteyen kim? Köpek çiftliği sahibi olurum, sırtlan yetiştiririm daha iyi.</p>

  <p>- Sen harbiden delisin Murat.</p>

  <p>- Sen bireysin ama dimi?</p>

  <p>- Hııı.</p>

  <p>- Çok iyi yaa.</p>

  <p>Toplu Delirmeler</p>

  <p>- Yunan Basını bizim basma “Küstah Guguşlar!” diye başlık atmış Kamuran Abi. Kışkırıcam da bi çeviri hatası olabilir diye sabrediyorum.</p>

  <p>- Sen merak etme Fettah, ööle bi birinci sayfa yaptım ki yaparken kendim kışkırdım. Resmen havaya girmişim. Bi ara şoförümü eve yollayıp ortaokuldaki anı defterimi istettim... Kumkapı’dan Rum okul arkadaşım Niko’nun defterime yazdığı sayfayı parça parça ettim. Arada Sosyal ööretmenimiz Meliha Hanımın sayfası da gitmiş... Kendimi kaybetmişim. Şoförümü yollayıp Meliha Hanımın mezarına çiçek koydurttum. Sen düşün yani, ben kendi yazıma bu kadar havaya girdiğime göre, okuyucu noolur?</p>

  <p>- İyi de Kamuran Abi, karşılıklı olarak biraz aşırıya gitmiyo muyuz?</p>

  <p>- Nea? Sen de bana barış plağı çalma şimdi Fettah. Hain misin nesin? Rum kuklası. Açık konuş kaç drahmi para aldın? Bi dakka dışarı çıkma esirimsin, güvenlik şunu sandalyeye bağlayın.</p>

  <p>- Ama Kamuran Abi, ben sadece... Yani biz gasteciyiz. Sadece haber olayı. Soona iki tarafın fanatikleri de kışkırıyo, yok yere savaş isteyen süper karanlık güçlere alet olmay...</p>

  <p>- Sus... Sadece gasteciymiş. Ben ööle diilim ama. Gerekirse şoförümü gözümü kırpmadan cepheye yollarım. Kıpraşma, esir parçası. Güvenlik şunun saçlarını kesin, bitlenmesin...</p>
</body>
</html>
