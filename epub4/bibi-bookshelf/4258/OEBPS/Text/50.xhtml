<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Hastane Sapıkları</h3>

  <p>- Sen ne biçim refakatçisin Fuat yaa, lan şurda bizi kesseler ruhun duymıycak. Suç bende, “hastahaneler sakat yerler, yanımızda güçlü kuvvetli bi adam olsun” diye tutup sen gibi ayıyı yanımıza refakatçi çağırdık... Yine, koridorda, personelle avuç kızartmaca oynuyodun dimi?</p>

  <p>- Ne münasebet Firuz abi, karpuzcu gelmiş katları dolaşıyodu, sana bi karpuz seçtim, kafayı yersin, kankırmızı çıktı, çekirdeği de yok, bi baksana şuna.</p>

  <p>- Naşı bakıyım ulan, koridorda organ çetesine beynini mi çaldırdın salak. Gözümden ameliyatlıyım ben, hiç bişey göremiyorum, bunu sen de biliyosun.</p>

  <p>- Geçmiş olsun abim, iç çamaşırı olarak bi isteğimiz var mıydı? Çok güzel penyelerim var, yapıyım sana bi takım, hesaplı veririm.</p>

  <p>- Hii, sen, sen Fuat diilsin. Burda benim kardeşim olucaktı, şööle iri yarı.</p>

  <p>- Elinde karpuz olan abi gitti biraz önce, karpuz soğusun diye hastanenin morguna koyucakmış. Pardon abim yaa, senin ameliyat gözden galiba pek görmüyosun heralde. Bak ne diycem, sana bi köpek yavrusu veriyim abi, kutusunda daha, sıfır, annesi bizim, acayip laf anlıyo bunlar, hani ameliyat başarısız geçtiyse, bidaha göremezsen felan, eğitirsin sana yol arkadaşı olur.</p>

  <p>- Deli misin adam sen? Moral bozucu ibibik. Çık lan dışarı, yastığımın altında tabanca var bak. Kurşun saçarım şerefsizim. Çık dedim laaaan.</p>

  <p>- Olmuyo ama Muhsin Bey, olmuyo. Bağırıp diğer hastaları rahatsız ediyosunuz.</p>

  <p>- Benim adım Muhsin diil hanfendi, siz kimsiniz, penye ve köpek satan adam nerde, Fuat morgtan döndü mü?</p>

  <p>- Adınız Muhsin, hasta kartında ööle yazıyo, hatta siz ölmüşsünüz. Pardon bu önceki hastanın kartıymış. Naapalım hasta odalarındaki ampulleri çalıyo eşşoğleşşekler, karanlıkta hasta kartındaki yazıları anca bu kadar okuyabildim. İsmin her neyse bi daha bağırdığını işitmiycam.</p>

  <p>- Peki. Öh. Bana yardımcı olsanız, kardeşim Fuat var, morgta.</p>

  <p>- Vah yazık, demek kaybettiniz. Ne diyim, Allah geride kalanlara sabır versin. Hepimizin sonu o, vadesi dolan gidiyo işte. Ama sen gene de bağırma kör bey Tepemi attırırsın, kardeşinin yanına morga gidersin soona. Badem gözlü olursun anlatabiliyo muyum?</p>

  <p>- Banabak hemşire, şu hastanede sabahı bi çıkarıyim, ilk işim seni Başhekime şikayet etmek olucak. Seni apar topar süründürme servisine yatırıcaklar, arızanın kralını çıkarıcam başına.</p>

  <p>- Birincisi ben hemşire diilim. Bu serviste ablamgilin gözünden retina, ağ ve kornea tabakalarını komple çaldılar, hırsızlara pusu kurmak için burda bulunuyorum. İkincisi, sen görmüyo olabilirsin ama, elimde bıçak var! Bidaha bana bağırırsan serumunun hortumunu keserim. Anlaşıldığı di mi potansiyel badem gözlü bey...</p>

  <p style="text-align: center;">* * *</p>

  <p>- Yaa demek ööle, Firuz Bey. Demek, sabaha karşı birisi odanıza dalıp size penyeden yapılmış yavru köpek satmaya kalkıştı. O sırada refakatçiniz morgta karpuz soğutuyodu. Daha sonra, içeri ablasının retina tabakası çalınan manyak bi kadın girpi sizi bıçakla tehtid etti. Ardından, hastane imamı olduğunu söyleyen bir şahıs, sizi uyandırıp, “Sabaha çıkmaz dedikleri hasta sen misin” diye sordu, tartıştınız, giderken refakatçinizin size aldığı karpuzu ve nikah alyansınızla, 20 adet kullanılmamış sinek kovma tabletinizi götürdü. Sonra, odaya dalan bir başka kişi, kadındoğum servisinden çaldığı bebeği iki saat süreyle sizin yorganınızın altına sakladı.</p>

  <p>- Şu penye köpek kısmı hariç, hepsi aynen oldu başhekim bey. O adam çamaşır satıyodu, köpek işini soonadan açtı.</p>

  <p>- Bu penye köpek pilli miydi? Kalem yahut yassı, naşı bi pille çalışıyodu.</p>

  <p>- Köpek pilli filan diildi. Penye işini de üçüncü keredir anlatıyorum.</p>

  <p>- Ya adam? O’nun pili var mıydı?</p>

  <p>- Niye bööle acaip şeyler soruyosunuz doktor bey?</p>

  <p>- Sen niye bööle acayip şeyler anlatıp da başına iş alıyosun? Yirmi sinek kovma tabletiyle bi karpuz için tantana edip, hastanemin adını çıkanyosun. Laf aramızda morg naşı soğuk biyer biliyo musun? Hemen yanında da asabiye servisi var, bööle ısrarla penye köpek görmeye devam edersen... Anlatabiliyo muyum? Demem o ki, bu anlattıkların asit yapar ağzında. Bak, duvarda sus yapan hemşire resmi var görüyo musun?</p>

  <p>- Öh, görüyorum görüyorum.</p>

  <p>- Afferin, gözlerin de iyileşmiş bak senin.</p>
</body>
</html>
