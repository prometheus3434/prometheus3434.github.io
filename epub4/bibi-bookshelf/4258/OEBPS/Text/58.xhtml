<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a>Ders 5:</h4>

  <p>Kültedenek... Uyudun sen bak, artı, gafil avlanma olayına kurban gidim durumu oldu. Sen, “ders başladı, Baturalp Hoca nerde kaldı, bugün hangi konuları (tekme tokat artı fazilet) işliycaz” diye dalmış düşünürken, arkandan sinsi bir ejdeha (dragon) sessizliğiyle yanaşıp, kodum tekmeyi. Bugünkü dersin buydu işte... Demekki neymiş: asla daldırmııcan sen, arkanda kurnaz bünyeli bir ejdeha olabilir. Dayak ye diye gelmiyosun bu kursa. Dikkat ol!</p>

  <p>Pratiği yedin kafana, gelelim işin teorik kısmına. Ertesi gün minderde sınav olurken sen, sırf tekme problemi diil, metin de sorucam. Problemleri yaparım, metinlere dokunmam dersen arzun bilir. Hayatta bitmez kursun, kum torbasının yanına asanın seni, edebiyete kadar aksesuar olarak sallanırsın.</p>

  <p>"Büyük Yemin" Nedir? Hangi Hallerde Bozulur?</p>

  <p>Her skoshi kan şövalyesinin gençlik düşü olan ustalık payesi “büyük yeminle” beraber verilir. Yemin etmeden diil usta olmak, fiske vuracak bir kasımpaşa dilberi bile olamazsın. Bak, judodur karatedir önemli şeyler bunlar. Amarika’da işe başvururken judo diploması da istiyolar... Çok çalış, efendi ol, yeminini et. Şimdi bi sor bakalım neden yemin ediyorum ben diye. Söölim sana hemen, “önemli bişey olmazsa dövüş sanatları kullanmıycam" diye yemin ediyosun. Peki nedir o önemli şeyler? Tutup sana yeminini bozdurur, çileden çıkartır. Onlar şunlardır.</p>

  <p>• Manitayla dolaşırken en az üç, en çok altı kişi sataşıp yengeye iş atar, seni guguklukla itham ederse... (Yedi kişiyi dövmek yemin diil teknik ister, onu sen yapamazsın.)</p>

  <p>• Ana babaya laf gelirse, amcaogluna, kankana, ters olursa, mahallenin, tribünün, şerefleri, ayaklar altına serilmiş ve tersanelerin bilfiil işgal edilmişse, hepsinden daha vahim olmak üzere, mekanın birlik ve bütünlüğüne yamuk yapılıyosa.</p>

  <p>• Seyir esnasında, arkadan ısrarla sellektör yapıldığında.</p>

  <p>• Vazife başında (zabıta yahut badigard olayıysan sen) rakip emanet çekmeye yeltenirse. AntalyalI Şerın gibi bi karın ve veya Reha Muhtar gibi zırt pırt sözünü kesen bi kayınçon varsa. Kulüp başkanının varlığını yıkmaya yönelik, kıskanç terbiyesizliklerde bulunuluyosa.</p>

  <p>Unutulmaz Efsaneler, Kalbimizin Altın Anahtarları</p>

  <p>Buruçlii: onun için öldü derler ama ben geçen Hasköy’de semt pazarında gördüm. Çok büyüktü toprağı bol olsun. İyi bir öğreticiydi, her sabah gölge boksu yaptığı gölgesini bile turuncu kuşağa taşımıştı. Elleriyle mermi tutup, bakışlarıyla nazara kurşun dökerdi. FBI öldürdü diyolar, doğrudur. Buruçlii federalleri hiç sevmez, ortaksız, yalnız çalışmayı severdi. Evli ve bir çocuk babası (Brendınlii) olan Buruç iyi derecede karate orta derecede de (derdini anlatıcak kadar) yağlı güleş biliyordu.</p>

  <p>Wang Çuu: 40 dakikalıkken dövüş narası attı, 40 günlükken, isabetle yıldız fırlatabiliyor, yedi takla açabiliyordu ve belediyeden büfe ruhsatı alabilecek zeka yaşma sahipti. Hayatı zorluklarla geçti. Sosyete çocuklarına dövüş sanatı dersleri vermek zorunda kaldı. Derslerden kazandığı parayla gelir vergisi üçüncü taksidinin son gününü kaçırdığı ve evindeki elektirik saatine mıknatıs takarak “ödeme kaydedici cihazlarda usulsüzlük yaptığı için” tutuklanıp hapse kondu. Cezaevindeyken tam konsantre olmadan kafasıyla kiremit kırmaya çalışırken beyin kanaması geçirerek, ebedi ringe göçtü. Wang bekardı, öldüğünde ardında bir yavru timsah ve dört ton kadar kırık kiremit bıraktı.</p>

  <p>İyice öğren bunları. Bu dövüş sanatı neliklerle bu güne geldi, alsın bunu kafan. Önümüz bayram diye, dersi sohbet şeklinde yaplım bu hafta. Arada dokuz günlük tatil var, bünyen hamlamasın senin. Hamlamış bünye, havlayan köpek gibidir. Isırmaz* Rakibini dövemezsin yani. Antrenman yap, ısındır bünyeyi. Isınan bünye ısırır, uçar, tekme mahiyetinde yumruk atar, karşısındakine fazilet dersi ve hastane faturası verir. Bu arada bayramda semtteki evleri dolaşıcam. Adettir, semtin bekçisine postacısına felan, bahşiş verme olayları olur. Ninja da bi nevi semt bekçisidir, içeri yabancı sokmaz, damsız almaz. Anladın dimi sen şimdi. Tamam o zaman, üçyüz kere “fazilet” de, sonra sağdan uç.</p>
</body>
</html>
