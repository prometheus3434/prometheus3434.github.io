<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Çukurdakiler</h3>

  <p>- Kız, abin hâlâ maçtan dönmedi, bi haller gelmesin oğlanın başına. Hava da berbat, ister misin çukura felan düşüp boğulsun çocuk. Belediyeler çok adam öldürüyo bu günlerde.</p>

  <p>- Olabilir valla. Fenerbahçe’ye gol yolları açarken, boru diye biyere döşemişlerdir abimi. Belki de arazöz çekmiştir.</p>

  <p>- Bok deme abiye. Ne demek “arazöz çekmiştir”, işin dalgasında edepsiz duyarsız, kaltaksız.</p>

  <p>- Aman, gül diye sööledim, boşa heycanlanıyosun. Kötü bişey olsaydı eve. Reha Muhtar ve kamera heyyeti gelirdi. En azından telefonla taciz edip, tuhaf tuhaf sorular sorarlardı.</p>

  <p>- Ben ciddiyim ama... Rüyasını gördüm, belediye Samim’i Halk Ekmek Fabrikası’nın hamur kazanına itmişti. Erol Taş gibi gülen zabıta memurları vardı.</p>

  <p>- Sürrealist bi panik içindesin anne. Rüya bilimsel bi veri diildir. Bilim, ak sakallı nur yüzlü dede olayına bile bi açıklık getirdi. ASNYD diye bi gen neden oluyomuş... Gastede okudum, yani boşa şeediyosun.</p>

  <p>- Bilimine tüküriyimL. Kazmanın eline bilim versen noolur. Bilim, çukur kazıp içine insan düşsün diye açık bırakır mı? Eskiden daha iyiydi valla. Ellerinde alet yoktu, kazma kürekle daha az çukur açabiliyolardı. Şimdi makinaları var; köstebek gibi orayı burayı delip duruyolar. Ben çok düştüm o eski çukurlara. O kadar derin kazamıyolardı o vakitler, boya gelmiyodu. En fazla bi tarafını kırıyodun, sağır felan kalıyodun. Şimdikiler oracıkta öldürüyo adamı. Vah ki vah. Samimiiim, yiğidim, rüyasını gördüm, çukurlara doldu oğluum.</p>

  <p>- Sakin ol anne, diyelim ki çukura düştü, bişey olmaz abime... Yıllardır belediye çukurlarına düşen bi yığın insan var. Bence bunlar şimdiye çoktaan yeraltında bi medeniyet kurmuşlardır. Atlantis falan gibi. Bi düşünsene. O medeniyetin de bi belediyesi vardır belki. İnşallah onlar da salak diildir tabi. Yerin altındaki yere çukur kazıp, açık bırakılırsa Magmaya düşer insan.</p>

  <p>- Hiii Samimiiiim, Magma'ya düştü yiğidim... Lavlar yuttu aslanımı.</p>

  <p>- Ama anne gereksiz abarıyosun yaa.. Sinirin bozulmuş senin. Bu belediyeye, çukurlara felan fazla kafayı takarsan, bööle kâbuslar görürsün işte. Nasılolsa kimse taklamıyo, yıllardır bööle bu işler. Takmıycan kafaya, işi komik tarafından alıcaksın ki, delirip belediye dispanserine, SSK hastanesine felan düşmeyesin. Hihihi, hadi acık gül biraz. Bi düşünsene yıllar önce bi Türk belediyesi Pavlov’un köpeklerini zehirlemiş mesela, bilim dünyası birbirine girmiş, Reha Muhtar Pavlov’a canlı bağlanmış... Hihihi...</p>

  <p>- Pavlovinki köpek, benimki koç! Koç gibi oğlumu belediye yuttu, ana yüreği lan bu, sen tutmuş dalga geçiyosun. Vicdansız cadı, keşki sen düşseydin magmalara!...</p>

  <p>- Ay naapiim anne yaa! Elimden başka bişey gelmiyo ki. “Bööle gelmiş, bööle gitmez” felan diyolar ama, öölecene gidiyo işte. Biz vaktinde şair Orhan Veliyi çukura düşürmüş bi ülkeyiz. Adam çukura dolup ölmüş... Gün gelicek Attila Ilhan’ın üstüne çöplük patlıycak belki... Ya da Can Yücel yere düşmüş yüksek gerilim hattına basıcak... Belki bunlar, daha iyi günlerimiz. Yani, ben şurdan doğru sinirlenip çaresizliğimi haykırsam, duyabilir mi beni belediye? Öfkeli gözyaşlarımı tutabilir mi elleriyle?..</p>

  <p>- Kız zati sinirim bozuk, ööle acıklı acıklı konuşma sen de insanla... Kaset koyalım, Makberle kareoke yap bari bide.</p>

  <p>- Hah. Müjde!.. Müjdemi isterim kız anne, abim sokağın başında gözüktü... Sapasağlam... Kikikiki... Bak, boşa ağlıyomuşun...</p>

  <p>- Ne müjdesi? Ben rüyasını gördüm, abin sonradan sokağın başında gözüküyodu, sapasağlam. Hadi git kapıyı aç abine, cadı... Müjdeymiş... Fikfik etme iftar vakti. Azcık ağır ol.</p>
</body>
</html>
