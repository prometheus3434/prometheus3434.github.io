<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a>Ders 2:</h4>

  <p>İyi günler Skoshi kan dövüş sanatçısı... Her nerede yaşanıyor ya da yaşatmıyorsan...</p>

  <p>Döverek insan nefsinin terbiyesine inanmış, non stop fazilet, sipor ve sanat içün yaşayan, komple kamil insan, Skoshi kan şövalye adayı; derse başlıyoruz. Hocana selamını ver, gardım al, geç sessizce mindere otur, kırmıyım kafanı. Şenle bu hafta dövüş felsefesinin geniş caddelerinde bir kaç cüce adımı daha atıcaaz. Unutma, dövüş sanatı bir okyanussa sen içinde bir damlasın, artı, istediğin kadar bu sanatı öğren, herkesi birden dövemezsin. Yani, büyüklük olayında fil, deveden ön plana çıkabilir. Sen şimdi gevşe, boşalt kafanı, konsantre olayına giricaz. Sana gevşe dedik, yavşa diil, gidip mindere yattı salak. Yunan burnumuzun dibine bayrak dikiyo, sen devirdin kâseyi (raı-staewee) yatıyosun mindere. Komple ibibik, artı, müzmin badem seni, kalk ayağa binbeşyüz kere “fazilet” diye bağır.</p>

  <p>Teori Olmadan Pratik Olmaz</p>

  <p>Şimdi sen zannediyosun ki, biz bi cins ayıyız. Vur kır olaylarına girmişiz, kafayı kiremite, mermere korken yemişiz. Yanlış konuşuyosun, hatalı düşünüyosun. Bi Skoshi kan Şövalyesi kafa kırmasını da gönül almasını da bilir, kitap felan da okuma durumu olur. Kara cahil diiliz yani, ayrıyetten okusam büyük adam olurdum ben. Şimdi şövalye ortamlarına girdik, Ninja olduk o da başka bi mevzuu tabi. Memnunuz, Tempra arabaya girdim, iki senedim kaldı, nisanda teslim. Dükkan da tıkır tıkır çalışıyo. Allaama bin şükür. Bi sürü üniversite mezunlarının açlıktan nefesi kokuyo. Neyse, mevzuu dağıldı artı, ders kaynıyo. Esasen, ben sana bazı özlü sözler sööliyecektim, beğenirsen kitabı var bunun bende, satarım... Çok yazı yok içinde, resim de var bakarsın. Koy, kütüphanende dursun, kavga çıkar, felsefe lazım olur, açar bi şekilde faydalanırsın. Dinle şimdi ver kulağını buraya.</p>

  <p>* Ruhun üç fazilet penceresi vardır. Bunlar, osibo (sadakat), mikuki (tevazu), tutkuku (orana burana sahip ol).</p>

  <p>* Kuvvetin, saçta dağlanan bir yürek, şuurun dövüşte törpülenen bir şiş olsun.</p>

  <p>* Bazı ustalar vardır ki, onları “yendim, işini bitirdim” sanmak, söndü zannedip güneşe ampul takmaya benzer. Fena yanarsın şerefsizim.</p>

  <p>* Tüm sanatlar gibi dövüş sanatı da evrenseldir. Burnuna uçan tekme yiyen insan; ekvatorda, kutup dairesinde veya Malatya’nın Arapkir beldesinde aynı acıyı hisseder.</p>

  <p>* Memleketinin okul parasını efendisinden kaçıran yengeç, zehirli bir akreptir, kendini sokar o.</p>

  <p>Naşı beğendin mi, bi sürü var bunlardan bende. Gördün dimi fazileti, arkadaşlarına falan da anlat. Sen müşteri getir, ben senin kurs taksidini ona göre ayarlarım.</p>

  <p>Bu ders olayın teorisine daldık, ruhu ısındırdık. Bi sonrakinde pratik olaylara girip dövüş sanatlarının hakiki çevresini ön plana çıkarıcak kelimeler sööliycem. Benden ayrılmayın.</p>
</body>
</html>
