<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Tekel Ne Ki</h3>

  <p>- Ne o kız, yine ne oldu da suratın sirke satıyo. Sana söölüyorum yavrucum. Sıdıka, ölü balık gibi bakma insanın suratına. Buzhane işi Norveç Uskumrusu bile, daha hayat dolu bakar annesine. Sonuç olarak ööle bakma anneye. Yüreğim kaldırmıyo. Bi problemin varsa sööle.</p>

  <p>- Yok bişi.</p>

  <p>- Pardon duymadım... En son ne dedin anneye?</p>

  <p>- Bişeyim yok diyorum. İstikbalimi düşünüyordum. Gerçi, muhtaç olduğum kudret damarlarımdaki asil kanda mevcut ve fakat...</p>

  <p>- Nooldu kız istikbaline. Bi halt mı karıştırdın açık konuş. Kanma naaptın, tahlilde niye kudret çıkıyo? Biz tanıyo muyuz? Bulmaca Fakültesi gibi konuşma ebeveyninle, net ol!</p>

  <p>- Hürp... Tam da iki yaşma basmıştı. Maymun gözünü açıyodu, gözünün ortalık yerine patlatmacasına vurdu aadiler.</p>

  <p>- Kim neye vurdu çocuğum. Dağbaşı mı burası, nerde hükümet nerde devlet?</p>

  <p>- Bir “Basın Tekeliyle” karşıkarşıyayız anne. Mega medya bir olup “ufaklıkların alayına el koydu.” Şimdi isterse plazalar kızabilicek bizlere. Örneğin ben basma etekle yazıya çıkamıycam, abim yazı içinde sigara içemiycek. Sana da “Bu kadın şişko, atıp yerine daha prezantabıî bi imaj bulalım" diyebilirler.</p>

  <p>- Ya baban?</p>

  <p>- Hurda kâğıt olarak Seka’ya satabilirler... Dönüşüp tekrar odun olur.</p>

  <p>- Şetaret Halan? Sinop’takileri de aldı mı o tekel... Oraya kaçarız kız.</p>

  <p>- Şetaret Halam, eniştem, Kenar... Hepsini aldı sayılır. Canı istemezse dağıtmaz, hiç birimizi çıkarmaz okuyucunun önüne. Çünkü onlardan başka dergi ve gazete dağıtan kuruluş yok, kalmadı. Diyelim ki canları istedi, senden 12 parça porselen tabak takımı ve bilmemkaçbin dolar bulmanı, kaf dağnın ardındaki elmayı dilimleyip üstüne taze çekilmiş kahve serperek asansöre binmeden plazalarının en üst katına getirmeni arzulayabilirler. Doğal olarak sen bunu yapamayınca da, okuyucunu sana bi daha göstermezler. Ya onların dediği gibi, ya hiç yani.</p>

  <p>- Atıyosun kız. Mandreke mi bu adamlar, naşı yapıyolarmış bakalım bu işleri. Hem niye ben hiç duymadım, neden gasteler yazmadı, televizyonlar söölemedi, gerçeklerin er meydanında cirit atan bi alay objektif, yiğit, temiz elli, gazeteci yok mu bunların alemlerinde.</p>

  <p>- Bi domates, teorik olarak kendini yiyemez anne. Bu yüzden durum tehlikeli ya... Adı geçen televizyonların ve gazetelerin nerdeyse hepsi sözkonusu tek şirketin ortaklarına ait. Yani tutupta bütün televizyon ve gazetelerinde senin için “Sıdıka’nın annesi Safiye Hanım insan felan diildir. Yirmiyedi metrelik toprakaltı elektirik kablosudur" deseler, tersini anlatabileceğin hiç bi yer yok.</p>

  <p>- Ben kimim o zaman kız?</p>

  <p>- Valla bilemiycam. “Sofinin Dünyası” diye bi felsefe kitabı var, ona başla istersen. Herifler henüz kitap işine el atmamışken, bağımsız kalabilmiş bi kaç yayın okumakta fayda var. Yoksa onların şebekesinde bi kablo olarak kalıverir insan. Şebeke demişken, “Beyin İğfal Şebekesi” diye de bi kitap var. Ayrıntı Yayınları’ndan. Konusunu bilmiyorum ama, ismi “fiili duruma” uygun düşüyo.</p>

  <p>- Ne be, ne kablosu? Kablo felan diilim ben. “Bütün kadınlar çiçektir” bi kere. Reklamlarda Cihan Ünal’la Tarık Tarcan aynen bööle söylüyo.</p>

  <p>- Sana ne diyorum anne. Cihan Ünal, Tank Tarcan filan mühim diil artık. Dinç Bey, Aydın Bey bir olup sana “kablo” derlerse, işin biter. Senin çıkıp da çiçeği böceği anlatabileceğin hiç bir yer neredeyse yok artık.</p>

  <p>- Vay başımıza gelen. Hukuk şeysi felan kalmamış.</p>

  <p>- Var ya. En basit mahkeme asırlar sürüyo. Vaktinde beni okutsaydınız avukat felan olurdum işte. Bizim çocuklar yazar çizer, ben mahkemelerde uğraşırdım.</p>

  <p>- E noolucak peki şimdik?</p>

  <p>- Hiç de bişey olmaz esasen. Bu yazar çizer kısmının hakkından gelebilen olmadı şimdiye kadar. Ne şer çeteleri, ne ibibik iktidar cüceleri, ne sultanlar, ne tiranlar, ne mafyalar susturamaz bunları. Ağaç kabuğu bulup yine çizerler karikatürlerini, yine yazarlar yazıcaklarım. Tekel neki? Çok elin sesi var bi kere. Dudaklarının kenarındaki gülücüğe göz dikenlere, o dudak sahiplerinin söyliycek bir kaç sözü vardır elbet. O dudaklar, şu ağızlar, sadece maç geyikleri için, torba dolsun muhabbetleri için, reklam sloganlarını tekrar edip, pop şarkılarını ezberden söölemek için diil heralde. Susmak için hiç diil. Çünkü, “Susarsan sıra sana da gelecek” Çünkü, “her şeye rağmen gülmek, insan kalmaktır, direnmektir” gülücüğüne sahip çık. Yalnız bırakma, yalnız kalma, insan kalalım...</p>
</body>
</html>
