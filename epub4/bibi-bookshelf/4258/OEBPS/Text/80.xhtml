<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ZZZZ</h3>

  <p>Hadi bakalım; “amcalara, teyzelere yüreğini göster” Zıpla kâğıdın üstüne, onlara bir öykü anlat. Hadi bakalım...</p>

  <p>E, hadi ama... Bak işi var amcanların teyzenlerin. Ne demek çocuğum, ne demek “canım istemiyo” demek. O zaman canının istemediğini anlat, post modern bi öykü olur. “Anlatamıyorum” da diyebilirsin. “Yaratımın o efsunlu sürecini irdeliyosun” şeysini, anlamını çıkarırlar. Sen anlat işle kendine göre bişey, adam alıcak bi mesaj bulur. Hem zaten şimdi ööle bi trip var, yaptıkları işten kazaen bi mesaj çıkıcak diye ödü patlayan bi geyik sürüsü, gazete ve televizyonlarda ve dahi “şov bizinis” işinde rağbet görüyo. Diycaam şu ki, mesaj çıkmasa da olur yani. Hatta makbule geçer. Hadi...</p>

  <p>Bana bak... Yaa, sen başla bi şekilde soonası gelir, olmadı, şeederiz. Şimdi aklıma geldi, fikir diye söölüyorum: meraba diye başla, 439 tane “Z” harfi yap... Bööl “zzzz” diye yani. Uyuma efekti gibi... Sonra, yüz yıl uyuyan prensesi anlattım filan şeklinde bi espiriyle bağla. İstersen “abzürd yaptım” dersin. Şey de olur bak. Bu zzzz var ya. Şööle yazarsan 7 (zzzz) “yedi uyurlar efsanesinin letrist abzürd yorumu” olur. Esasen bu “zzzzzz” çok verimli bi konu. Başlık: Mekanik Aşk... Pilli Bebek de olabilir. Yine beş altıyüz “z” harfi yapıyoruz. Vibratör olayı yani anlatabildim mi? Kadın zzzz diye vibratörle aşk yaşıyo, ya da yapıyo her neyse...</p>

  <p>Ne demek “niye Z’ye takıldın?”, biz hiç olmazsa bi harf bulduk, sen onu da bulamıyosun. Non drama, modern, hermetik anlatım, letrist grafik tepki, “abstre tecnic” felan ayağına seni kurtarmaya çalışıyoruz. Badem sen de!</p>

  <p>Hişt... Arap... Kızdın mı lan ööle badem felan dedim diye. Oğlum, anlat işte bişeyler diye yapıyoruz... Bak şu ne bil bakalım? Fısssss... 7 (zzzzz)= O Yedi uyurlar şofbenden sızan gazda uykuda ölüyolar. Naşı bu? Eşittir sıfır yani, yoklar artık. Yada, fısssss... 7 (zzzz)= 4 (zzzz)+,„... Şimdi, bu yedi uyurlar, fısss diye şofben gazına maruz kaldıktan sonra dördü kurtulup normal uykularına devam ediyo, üçü komada. O üç virgül, üç koma vakasını anlatıyo. “Koma” frenkçede “virgül” demek. Anladın? Anlamazsın tabi, arap sabununun limonlusu çıktı... Hemen kızına arabım, sözüm sana diil, arayış içindeyim ondan ediyorum bu lafları. Hem bi tad oluyo. Mikro kültür diyalogu hesabı. Yazıya bi sertlik, bi andırgaund hava geliyo...</p>

  <p>İyi o zaman, kız... Tamam ööle olsun anasını satiim, biz “soyut pezevenk” olalım, madem ööle diyosun. Kız, kızmasına da bi işe yarasın. Mesela beni naşı öldürmek istediğini anlat... Hızar testereleri baltalar uçuşsun. Oluk oluk Tarantino. Gider bak, yakışır. Entelijansiya şiddet trendiyle sarsılıyo oğlum. “Niye bu ülkede seri cinayetler işlenmiyor” espirisini yapanlar, seri bir cinayetle öldürülmek istense, adı geçen seri sonsuza ıraksar. Şunu demeye çalışıyorum, azcık Çakıcı, azcık Kuintin Tarantino stili bişeylerin acayip piyasası var şimdi. Gülme “rezervuar köpeği”, ben gayet ciddiyim.</p>

  <p>Bak ne diycam... Eprimemiş meteforlara dalsam azcık... Yeni alınmış, sıfır arabanın plastikle karışık elektronik cihaz kokusu mesela... 70 ekran soni televizyonun, karton-kutusu açıldıktan sonra, beyaz köpük koruma süngerleri arasından aleti dışarıya sıyırırken çıkan cıyırtı. Simsiyah asil bir cihazın görkemi... Demek ööle... Demek “zzzzz” konusu bile daha iyiydi. Demek sen Doğubank esnafı diilsin... Bunun esnaflıkla ne alakası var Arap? Eşyaya âşık bi sürü insan var hayatta. O da bi duygu. Delice seviyolar. Hatta birbirlerine duydukları aşk da aynı mekanizmaya sahip. Sıfırken başlayan ilişki, en fazla yeni model piyasaya sürülünceye kadar devam ediyor. E, daha ne o zaman. Tanzimat edebiyatında kaldı o gül bülbül geyikleri. Sevgiliyi sıfır arabaya benzeten duyarlılıkta hoş bişey yazılsa, hani yani... Fikir olsun diye sööledik. İnsan içindeki sese “puşt” der mi Arap, çok ayıp.</p>

  <p>7 (zzzz)x(zzzz)... Bu ne peki Arap? Yedi uyurlar uyandılar sabah işe gidicekler, elektirikli traş makinasıyla traş oluyolar. Esasen zzzz’ın karesi şeklinde de ifade edilebilir, fakat bööle yazmaya kalkarsan dizgiciye zorluk çıkar. “Ali top at” cümlesinin karmaşasından fazlası dizgicinin başka şeyler yazmasına neden olabilir ki, bu da bir diğer alternatifi doğuruyor bak. Ortaya soyut şeyler, ard anlamlar, tuhaf hisler çıkartabilir, dizgiciyle ortaklaşa bir akımın öncüsü olabilirsin Arap. Beraberce bir platform oluşturup, “yazdıklarımız çağın ilerisinde kalıyo, tabii ki şu anda anlayamazsınız” diyebilirsiniz. Dizgici ve sen... Postmodern Komikler, Süper Kozalaklar... O da olur yani... Sen beni dinlemiyosun ama, şu “zzzz” gayetle verimkâr bir konu. 7 (zzzz)x7(zzzz)x7 (zzzz)... diye devam eden bi başka versiyonunu yazabilirsin mesela. Ne mi bu şimdi? Bilindiği gibi yedi uyurlar efsanesi bir mağarada geçer, yankı olayı yani. Şimdi diyceksin ki, demin traş oluyodu bunlar, mağarada elektriği nerden buldular... Salak Arap, “Amerikan Espirisi” bu... IQ oyunu... Hani “bir fil dört vosvogene naşı piner” inceliğinde... Arlık hayat bu kadar Arap... Karaağaç gölgesinde; sardunya, Fesleğen, yosun kokan deniz kenarı çaybahçelerinde geçen öyküler kalmadı, o güzel filler beyaz vosvogenlere binip geleli çok oluyor be anacım...</p>

  <p>Hadi, Arap hadi koçum, Fırla kâğıdın üstüne, yüreğini göster amcanlara... Zzzz... Zzzzıııl Erenköy...</p>

  <p>“Saymaya gerek yok gerisini,</p>

  <p>Söylendi ve kesildi.</p>

  <p>Ama ben tarttım kendimi,</p>

  <p>Bastırdım elimi göğsüme;</p>

  <p>Kentleri düşündüm, yoksul köyleri Ve kendimi biraz da,</p>

  <p>Pıhtı bir gecede, dostlardan uzakla..."</p>

  <p style="text-align: right;">Metin Altıok</p>
</body>
</html>
