<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Bu Bayramın Çocukları</h3>

  <p>- Sevimin çocuklaar, zıplayın büyükleer, yirmiüyyç niysaaan bu güün. Trallalaalallaaa, trallaağğ! Kız anne, bak aklıma ne geldi... Şeyi sorucam, ben ilk konuştuğumda, hani yani bebekken, önce ne dedim? Ağzımdan çıkan, anlamlı, ilk sözcük neydi?</p>

  <p>- Menopoz...</p>

  <p>- Yok canım?!</p>

  <p>- Ööle dedin... Yada biz ööle anladık. Sonra, ben sana kızıp “Menopoz deme anneye” dedim. Sen de dört yaşına kadar bi daha konuşmadın. Taa o vakitlerden belliydi senin cins bi çocuk olucağın.</p>

  <p>- Kimin “cins” olduğu ortada... Kesin, daha bebekkenden yanlış anlaşılmışım... Ne dediğimi tam duymadan uydurmuşsunuz belli ki.</p>

  <p>- Sağır deme anneye!..</p>

  <p>- Tamam sustum.</p>

  <p>- Aferin.</p>

  <p>- Bana bak! Ne düşünüyosun bakalım sen ööle sessiz sessiz... Sakın kötü şeyler düşünme anne hakkında...</p>

  <p>- Yok bişii. Okuldaki ilk 23 nisanım aklıma geldi. Bayramda senin diktiğin bi kostümle, kelebek kılığına giricektim, babam bişeye kızıp kanadımı yırtınıştı... Kaymakama şiir okuycaktım, örtmen “tek kanatla olmaz” diye şiiri başkasına okuttuydu.</p>

  <p>- Bak bak unutuyo mu hiç bişeyi. Kız sende deve kini var... Bi kere, o kelebek kanadı yırtma hadisesinde, anne baba olarak bizim zerrece kabahatimiz yok. Yapılması gerekeni yaptık. Sen hatırlamazsın... Abin seni kıskanıp, “Ben de kelebek olucam” diye tutturdu. Baban, “Erkek adam kelebek olurmuymuş a pezevengin evladı” diyip kızdı. Eğer o vakit baban senin kelebeğini yırtmasaydı, belki de abinin “Kelebek Samim” diye adı çıkıcaktı, tuhaf bi kişi olucaktı.</p>

  <p>- Ne diyim, iyi etmişiniz, şimdi mahallede “Kamyon Samim” diyolar ayıya. Duydukça mesut bahtiyar oluyodur yiğidim. Anlattığına göre, arada benim kolum kanadım kırılmış ama, abimin istikbali kurtulmuş resmen. Siz, torunlarınıza anlatılacak örnek birer ebeveynsiniz anneciğim. Müsaade buyrun, elinizi öpiyim.</p>

  <p>- Yalama kız elimi, dalgacı cadı. Sanki sen sütten çıkmış ak kaşıksın. Abinin simsiyah ninja elbiselerini çamaşır suyuna basıp ağartırken iyi miydi? Hırsından ağladıydı çocuk.</p>

  <p>- Yenisini diktim ama!</p>

  <p>- Diktin de küfreder gibi. Çocuğun dövüş elbisesine pislik olsun diye tığ işi dantel oya döşenmiş. Az kaldı senin yüzünden deliriyodu oğlan. Dengesiz, habis ruhlu kaltak.</p>

  <p>- Valla olabilir... Daha el kadar çocukken kendi bayramımda kanadım kırılınca, ortaya bööle bi psikolojik tablo çıkmasını yadırgamamak lazım. Azcık iz kalıyo tabi inşanda. Gene ben iyi sayılırım... Daha ondört yaşındayken “Örgüt üyesi misiniz ula” diyerekten kukusuna elektirik verilen, orasına burasına cop dürtülen çocuklarda daha ne izler kalmıştır kimbilir? Onlar yaralı ruhları, kırık kanatlarıyla nasıl “yürüyüp, atılıp, deviricekler karanlıkları” ki?</p>

  <p>- Eksik kırmış baban senin kanadını kolunu. Dilini de koparmalıymış vaktinde geveze karı! Bööle ileri geri konuşursan, asıl karanlık seni deviriverir falakaya, trafoya direk bağlar, “elektirik kısıntısı olsa” diye dua edersin. Sen çeneni tut, başımızı belaya koma, ben sana istediğin kadar yeni kanat dikiveririm.</p>

  <p style="text-align: center;">* * *</p>

  <p>- Şişt kız! Sıdıka! Hiç duyuyo mu bak. Oğluum, küçük, şu kanatlı kıza seslen de bi bakıversin bana. Şişt... Lan Sıdı-ka. Kız gir çabuk içeri... Ev kanadı kızım onlar, dışarı çıkılmaz.</p>

  <p>- Aman tamam, bakkala kadar gidip bi yoğurt alıp gelcem. Naapiim, üstümde takılı unutmuşum.</p>

  <p>- Bana bak! O kanatlarla sokakta bi adım daha atarsan, seni bi daha almam eve. Zaten sana yeni kanat yapanda kabahat, “Çocukken içinde kalmış evladımın, yazıktır” diye düşünende... Sana diyorum, almam billahi eve. Gider Galata Kulesi’ne tünersin, bi daha da bizi rüyanda görürsün... Ciddiyim bak! Peki, sen bilirsin, senin annen baban yok artık, kanatlı kaltak.</p>
</body>
</html>
