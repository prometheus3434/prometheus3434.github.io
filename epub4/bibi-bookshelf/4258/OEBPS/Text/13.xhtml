<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kemiksiz Aşk (Sara ile Musa)</h3>

  <p>- Kız anne açık konuş... Günün birinde, abim kemik yapısı gelişmiş, kıkırdakları teşekkül etmiş bi İngiliz kızı alıp gelse; “gelinim” diye bağrına basar mısın? Bi düşünsene Mildin t ile Samim... Yok Mildırıt ismi pek açmadı. Penolopi ile Samim... Hıı?</p>

  <p>- “Nikahla ecel Allah’ın emri, dakkası şaşmaz” demişler... Abingilin kısmeti İngilizce yazılmışsa kim ne diyebilir?</p>

  <p>- Peki, beni Kapırfiyıld diye bi oğlan alıp götürse... Yanlış anlama, sünnet olup Kamuran ismini almaya ikna edicem kendisini. Börmingam’a gelin gitsem mesela...</p>

  <p>- İftara kaç dakka kaldı? Ay Allah günah yazmasın, canım felaket gazoz istiyo, hararet bastı.</p>

  <p>- Konuyu değiştirme şimdi. Kapırfiyıld olayına gelelim.</p>

  <p>- Peki, bu Kopilfild dediğin oğlanın kemik yapısı gelişmiş mi?</p>

  <p>- E, heralde yani. Hi iz, en aşşa, 25 yiır old felan... Olgun birisi olmalı...</p>

  <p>- Hayır, kemiklerini babanla abin kırar da o bakımdan soruyorum. Ingiltere’den adam çıkmaz, onlardan koca olmaz insana.</p>

  <p>- Niyeymiş? Abim Mildırıt gelin alırken iyi ama. Basıyosunuz bağrınıza. Esas İngiliz kızdan karı olur mu, ona bakmak lazım. Leydi Di'nin durumu ortada... Televizyona çıkıp, kameralara baka baka “kocamı boynuzladım” dedi.</p>

  <p>- Mildırıt yapmaz ööle şey. Uzatmıyalım, Cemiyetimiz Ingiliz geline hazır, ama ben kızımı ne idügü belirsiz sarıpipilere veremem. Sen bi İngiliz’e anca görümce olabilirsin.</p>

  <p>- Olay bi Ingiliz antipatisinden kaynaklanıyosa başka bi çözüm düşünelim. Mesela beni Nuri adında bi Eskimo istese. Nuri ilen Sıdıka diye medyalara çıksak.</p>

  <p>- Nuri kim kız?</p>

  <p>- Canım yok ööle birisi, Eskimo ismi bilmediğimden “Nuri” diye attım. İsmi önemli diil, <i>i k s</i> diyelim...</p>

  <p>- Yunanlı hiç olmaz. Ööle iksle biten isimler; Maksimikis, Teomandoradakis, Tommiks felan, Yunan ismi diil mi onlar? Yunan damada Hürriyet Gazetesi kızar, nikahınızı basar, muhabirleri düğünde olay çıkarır.</p>

  <p>- <i>İ k s</i> dediğim bilinmeyen anlamında be!</p>

  <p>- Nasıl yani, senin kocan bilinmeyen mi olucak? Çocuğunun babasını bilmiycaksın ööle mi? Kız, şimdilik sana ‘‘fena kadın” diyorum, iftardan sonra hakkettiğin lafı aynen yüzüne sööliycem.</p>

  <p>- Lan daha biz Türkçe konuşurken, sen beni, Hacivat Karagözü kıskandıracak derecede yanlış anlıyosun. İngiliz bi gelinin olsa vay kızcaazın haline... İki dakikada çıldırır; Antalyalı Şerın Emel gibi, başta abim olmak üzere hepimizi bıçaklar. Börmingamlı Şerın Mildırıt’ın hazin aşk hikayesi herkesleri ağlatır. İngiltere ile aramızda savaş bile çıkabilir. Zaten Yunanistan’la da aramızda savaş rüzgarları esiyo. Durduk yere, bizim yüzümüzden Misak-ı Milli sınırları tehlikeye giricek.</p>

  <p>- Sus kız, başıma vuruyo, kafam kaldırmıyo. İftar topuyla aynı anda terlik atıcam kafana, sen de şaşırıcaksın...</p>

  <p>- Ben hiç bişeye şaşırmam şu evde... İngiliz geline yes, damada no! Bu zihniyet beni evde bırakır. Kemik yapım, bakire bi kız olarak çürüyüp gidicek anlaşılan.</p>

  <p>- Kurban olduğum Rabbım, cemi cümlemizin dilini kemiksiz yaratmışsın... Belli dilin kemiği yok, önüne geleni söölüyo. Hikmetinden sual olunmaz, fakat, şu kızın dilini kemikli kulağını kudretli yaratsaydın, ağzından çıkanı duysaydı, mübarek vakitte ileri geri konuşup kendini günaha sokmasaydı.</p>

  <p>- Unut beni Kapırfiyıld... Forget mi... İmposibıl lav... Gudbay may lav, gudbay.</p>

  <p>- Sus dedim kız! Bak sana “Jetıa kadın” diyorum, anla sen...</p>
</body>
</html>
