<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>"Eteket Yapma Lan Gastacı"</h3>

  <p>- Hii kız kim o elindeki buruşuk herif.</p>

  <p>- Ay baara baara “buruşuk” felan deme kız anne. Bi duyan olucak, elimde plastik sönmüş erkekle sana yakalandım zannedicek.</p>

  <p>- Daha fena ya kız cadı! Adam hakiki. Epey bi dövüp buruşturmuşlar ama, kanlı canlı adam. Bi miktar kanı da halıya akıyo. Nedir? Evin önünde kaza felan mı olmuş?</p>

  <p>- Yok yok adam gasteci, dövüp kapının önüne atmışlar, içeri aldım. Yaralarına kolanya felan sürelim, bi çay verelim acık kendine gelsin, soona hangi gasteninse telefon ederiz, gelip alırlar.</p>

  <p>- Aman bunlarda be. İlaç sıkılmış sinek gibi. Herkesin kapısının önüne bi tane düşüyo. Geçen sabah da Saimanım Teyzenlerin kapısı önüne düşmüş bi kız. Sürükleyip, saçından apartmanın kapısına bağlamışlar. Aslında almamak lazım bunları eve. Ölür mölür başımıza kalır.</p>

  <p>- Korkunçsun kız anne. Sıcaklardan heralde. Vicdanını her yoluyla atmışın. Hem niye kabahati bize kalsın ki. Bizim gazeteci dövmiycaamız çok açık. Normal insanlar, görevini yapan gastecilerin ağzını burnunu niye bu hale soksunar ki.</p>

  <p>- Buyrun bakalım, laf sööledi bal kabağı. Bu işin normali anormali mi kaldı kız? Yoldan geçen sopa yiyiyo. Ben yaştaki kocakarılara yol ortasında revaşatayla tekme atmadıkları kaldı. Alem bööle artık. Herkes payına düşeni yiycek. Gasteci diye onun ayrıcalığı ne? Etiket yapıp kafasını bozmasınlar adamın.</p>

  <p>- Ne etiketi be? Görevini yapıyo insancaazlar.</p>

  <p>- Öbürküler de görevini yapıyo. Herkesinki ekmek parası.</p>

  <p>- Lahavle vela kuvvete illa billa. Görevi, “Görevini yapanı dövmek” olan bi müessese mi var hayatta. Yoksa bööle bi vatandaşlık görevi mi var? Heralde ööle. Mafyası, badigardı, koruması, amiri memuru politikacısı kendine iş edinmiş, önüne gelen gasteci dövüyo. Göstericiler de “sivil misiniz lan siz” deyip dövüyo bunları. Kız vallahi zor iş anne, kimseye yaranamıyo bunlar.</p>

  <p>- İyi, sen kendine iş edin. Çık savun bu herifleri, soona yolup saçını atsınlar bi kapının önüne. Belli, gasteci felan ama salak bi oğlan. Bööle.elinde makinayla tabanı yanık it gibi ordan oraya koşup elalemin ayağı altında dolaşıcaana, gastesinde bi köşe felan tutsaydı kendine. Şurda güzel levrek yapıyolar, burda çıtır kızlar takılıyo, internete girdim, arabaya pindim... Kendi meşrebine göre bişeyler yazıp geçinir giderdi. Olmadı tencere tava kısmına girsin gastenin. Gidip elin tekerine çomak sokarsan çomağı tutup kafana kafana vuruverirler işte bööle. Kendi düşen ağlamaz.</p>

  <p>- Anne, bak ne diycem. Ö mutfağın kapısının ordan biraz daha geri git... Geril geril koşarak gel çocuğa bi kafa at istersen, rahatlarsın, tatemi yap oğlana, sitresin gider. Bu kadar insan gasteci dövdüğüne göre bünyeye iyi gelen bi tarafı var demek ki.</p>

  <p>- Ne gerilicem kız, bulunduğum yerden nokta atışı yapar, terlikle tek vuruşta yararım o kafanı senin. Çaçeron... Elin buruşuk gastecisinin avukatı mısın sen? Biz sabah akşam avukat dövüyoz lan burda. Öööle demokrat bilmemne etiket yapma anneye, kırarım o kafanı. Sabit dur, kıpırdama, terlik geliyo.</p>

  <p style="text-align: center;">* * *</p>

  <p>- Büyük geçmiş olsun kardeş. Fazla bi yaranız yok heralde. Ama siz gene de bi tomografi felan çektirin. Fotoğraf makinenizi abim japonla yapıştırıverdi. Çalışır mı bilmem. Tişörte de azcık kan bulaşmış, yıkadık balkonda kuruyo. Şimdi çok utanarak size iki tane saçma şey söölicem, ailem adına şimdiden özür diliyorum. Birincisi, abimin sizin gas-teden kestiği transleytır kuponlarından biri eksikmiş. Çocuk Kuşadası’na tatile gidicek, malum turist murist işleri yabancıdil lazım. Yani çok utanıyorum ama o ööle diyo. Siz bi zahmet gasteden ayarlayabilir miymişsiniz. İkinci ve daha korkunç olanı da şu ki... Öhö... Sizin şu kafanızdaki yaralar. Bunlardan sağ yanınızdaki ve alın ortasıda olanları sizi baygın bulduğumuzda zaten vardı. Fakat sol şakağınızdaki, siz her şeyden habersiz yatarken burda oldu. Annemin bir terlik darbesi, bana atmıştı hedef şaştı. İstemeden oldu. Öhö. Geçmiş olsun.</p>
</body>
</html>
