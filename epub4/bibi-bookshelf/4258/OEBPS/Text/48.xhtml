<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Birkaç Kötü Adam</h3>

  <p>- Ooo günaydın Zihşan Bey. Üç bıçıh seat gecikmeynen de olsa sizi gomisyon doplantımızda görmek, büyük şeref. Olmuyor ama Zinşan’cım, sizin partinin milletvekilleri doplantiya heb geç kaliyör. Dört aydır bi arpa boyu yol alamadık. Siz accık erken galkıp gomisyona bi omuz atsanız memleketi en aşşa on yıl ileri götürecez.</p>

  <p>- Çok konuşmayın Gidali Bey. Biz sizin partililer gibi işe gelirken vatandaşın bindiği uçağın rotasını zorla değiştirip, hava korsanlığı yapamadığımızdan geç kalıyoruz.</p>

  <p>- Şu pırlanta gagmalı şövalye yüzüğümnen suratının ortasına bi gorsam görürsün bizim partililere gorsan demeyi.</p>

  <p>- Yalan mı konuşuyorum şerefsiz, geçen hafta bakanınız Türk Hava Yollarının tarifeli uçağını yolcularıyla beraber gaspedip kendi işi için kullanmadı mı? Bi bakan olmaynan memleket babanızın malı oluyo sanki. Yolun, yırtın yutun anasını satiim. Haftaya da Kilyos’a sayfiyeye gidicez diye devletin denizaltısını da kaçırırsınız siz. Zihniyet belli; devletin denizaltısı deniz, yemeyen, dinen yenmesi caiz olmayan bir hayvan...</p>

  <p>-Hahay... Devletin kozalaklarını toplayıp şöminemde yakan benim sanki. Yalan mı? Milletvekili Lojmanlarının önündeki çamlarda bi dene gozalak bırakmadı senin o cadaloz garın. Tüyü bitmemiş yetimin kozalakları onlar.</p>

  <p>- Açtıracan ama şimdi ağzımı. İçip içip geceyarıları bana ordan biri telefonda “Gözleri fettan güzel” adlı türküyü söölesin diye devletin radyosunu arayan kim. Senin yüzünden radyoda türkücülere gece nöbeti konmuş. Tüyü bitmemiş anteni çıkmamış sabilerin türkücüleri onlar.</p>

  <p>- Yalaan! Bin kerre yalan, yüzbin kerre yalan. Selçuk Parsadan benim adımı vermek suretiyle telefon ederek devletin bir türküsünü fütursuzca iç etmiştir. Hadise yargıya intikal etmiştir, hakikat er ya da geç ortaya çıkacaktır. Yüce Türk Milleti, suçlulardan tarih önünde hesab soracaktır. Bir dakka... Bi dakka ben sizin sözünüzü kesmedim ama Zilşan Bey... Ben yine şu lojman meselesine dönmek isdiyörüm. Gürültüsünü işidiyorum, zatıalinizin lojmanı her gün darbeli matgap altında inliyor. Bi duvar o gadar çiviyi galdırmaz, ne çakıyörsünüz anladıysam Türk Arap Kalgınma Bankası’na müdür olayım. Neticede matgapla delip, dübel gakmak suretiyle adeta teleme peynirine çevirdiğiniz o duvarlar devlet malıdır.</p>

  <p>- Senin karın da Atatürk Orman Çiftliği’nden 750 tane arı alıp, devletin arılarına kendi balkonuna kurduğu kovanda bal yaptırtmadı mı?</p>

  <p>- Ulan o arılardan sadece onbir tanesi devletin. Bi dene graaliçe arıyı damızlık aldık, öbürküleri “vıızz” diyin peşine dakılıp yanında geldi. Onun da parasını verdik. Buyrun, makbuzu yanımdadır, işte şu da cevabi dilekçe. Aynen okuyorum, dikkat buyrunuz: İlgi, damızlık arı hakkında... Evrak nu. Doksanaltı tire yedmişdokuz tire altıyüz onbir. Eki, kraliçe arı bir adet. Yazıyla ve rakkamla belirtilmiş. Diyor ki... Aynen şööle diyor dikkat buyrunuz...</p>

  <p>- E yeter ama... Anladık... Neticede bir milletvekili olmamız itibarıyla şu kafa da tüyü bitmemiş yetimin sayılır. Lafı uzatıp da devletin kafasını ütülemeyin.</p>

  <p>- Ba ba bak, edepsiz şerefsize bak. Sen hem benim izzet-i nefsime dil uzat, hem de cevap hakkı doğunca, lafı gargaraya getir. Şahsım üzerinde devletin arı böcüğünü zimmetime geçirmiş gibi bir şaibe yarattın, o vakit oturup cevabımı dinleyeceksin. Tarafıma gönderilen cevabi yazıda aynen şöyle deniliyor, dikkat buyrunuz. “Çiftliğimiiz yönetimime... Çiftliğimiz yönetimine” dinle burayı. “Çiftliğimiz yönetimince, balkonunuzda bal üretmek maksadıylaa, bir adet kraliçe arı tahsisi için gönderdiğiniz 456-984 nulu dilekçe, incelenmiiş.”</p>

  <p>- Demogoji yapma, sadete gel be adam. Şerefsiz Muhteris.</p>

  <p>- Kime dedin lan sen onu naşı gonuşuyosun lan. Şeytan diyo galdır vur gafasma devletin kültablasını.</p>

  <p>- Hele bi vur. Bi dakka yaa. Bırakın ayırmayın... Vursun bakalım vurabiliyo mu? Sanki bizim elimiz Mıstaabey Armudu topluyo, ben de vururum. Aha, gördünüz devletin 543/45 demirbaş nulu kültabağını yere çalmak suretiyle kırarak... Zabıt tutalım... Derhal zabıt tutalım, şahitsiniz.</p>

  <p style="text-align: center;">* * *</p>

  <p>- Banabak Zihşan, bu işin cılkı çıktı artık. Gomisyondaki diğger üyeler mahsusuçuktan kapışıp işi ağırlaştırdığımızı anlıycak. Her seferinde gıldan tüyden meselelerde gavga çıkarıp aylardır yasanın çıkmasını engelliyok ama, biri uyanıcak başımıza iş alıcaz.</p>

  <p>- Valla orası ööle. Ufaktan huzursuzlanıyolar. “Gidaliyle Zihşan kamyoncu lobisinin adamı, trafik yasasına taş koyuyolar” diye laf çıkmış bile. Bence bu gün son kavgamızı edelim soona başka bi yöntem düşünürüz. Sen kibrit kutusunda getirdiğin arıyı sal, ben de “arı beni soktu” diye tantana çıkarıyım. Az bi yumruklaşalım, mevzuu dağılsın...</p>
</body>
</html>
