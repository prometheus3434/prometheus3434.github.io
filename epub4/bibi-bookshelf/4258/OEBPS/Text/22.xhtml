<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Abimin Yalancısıyım...</h3>

  <p>- Aloğ! Hımm abim mi? Biyere kadar çıktı Cankız’cım. Gelince söölerim... Nereye kadar mı çıktı?.. Öhö... Vala bilemiycam, Habitat şeysine mi ne gidicekmiş galiba. Yo hayır, at ismi diil Habitat başka bi şey. Herneyse, bi notun var mı gelince ileteyim?... Peki canım, ba baaay.</p>

  <p>- Kapattı mı, ne dedi? Hıı Sıdıka söölesene kız. Çatlatma insanı.</p>

  <p>- Elinin körü! Yaa abi şu salak kızlarına kendin yalan söölesene artık. Sana yazdığım senaryolarla Yalan Rüzgarı’nın, Dallas’ın bin tane yeni bölümü çekilebilir. Dallas ne, Uzay Yolu... O kadar uçtuk ki artık. Al işte telefon çalıyo, ben bakmam valla. Sesini felan değiştir, kendin kandır, kırıklarını.</p>

  <p>- Lan!</p>

  <p>- Ne? Ne demek “lan” Dobermana komut verir gibi tek sözcükle buyuruyo bide beyimiz. “Lan!” diyo o kadar bari insan bi rica eder. “Sıdıka’cım telefonu açıp, ekmek istediğim kız arkadaşlarıma uygun bi yalan at” felan deyiverir.</p>

  <p>- Kız uzatma da aç şu telefonu. Banabak, Ezgisu ararsa, “Cankız diye bi arkadaşı aradı onunla çıktı” de... Sezen ararsa da, “abim çok üzgündü, çıkıp gitti, kendisine bişey yapmasından korkuyorum” de. Hadi aç şu telefonu. Sakın şaşırma haa.</p>

  <p>- İyi tamam anladım... Ezgisu, Cankız’la kıskandırılacak; Sezen’e trip yapıp merak uyandırılacak. Peki açtım açtım... Alo... Alo buyrun. Hıı sen misin Cankız? Hayır, abim daha gelmedi. Nerde mi kalmış olabilir? Eöö, şey... Belki Sinop’a gitmiştir. Askerlik Şubesinde bi işim var diyodu. Efendim... Hayır, Habitat Sinop’un bi ilçesi diil. Ben o Habitat lafını öölesine sööledim zaten, sen unut onu... Hayır, abimi diil Habitat lafını unutacaksın yani. Espiri olsun diye söölemiştim, demek istiyorum. Hadi, gelince aratırım ben seni, babaaaay... Baltayı taşa vurduk işte abi, bu durumla ilgili hazırda yalan yoktu. Yazık, bi de kız üzüldü, anladı galiba... Ay en saflan bu... Yazık. Hayvansın lan sen abi.</p>

  <p>- Ne safı be! Rol yapıyo o kaltak. Cin gibi. Tayfun buna sittir çekti, şimdi, “aşık” ayaklarına yatıp, benim üstüme kalmaya çalışıyo. Sen o kuş yemi kadar beyninle anlamazsın bu işlerden.</p>

  <p>- Anlamıyorum tabi. Siz bir nesiniz yaa? Kimsiniz? Birbirinize yaptığınız bu rolleri nerelerden kapıyorsunuz? Kendinizden başkaca kimi seviyorsunuz? Yaşıtlarınıza jop daldıran manyakların olduğu bi ülkede; sizin kalbiniz ne yana, beyniniz ne yana düşüyo. Bunca soğuklukta üşümüyo musunuz? Sokulucak birbirinizden başka kimseniz yokken, bunca hesapla, bu kadar yalanla noolucak ki.</p>

  <p>- Atatürk mü söölemiş bu lafları?</p>

  <p>- Yok, Vehbi Koç belgesellerinden birinde duydum. Peh! Kim söölemişmiş. Bizim içimizde bi yerler var aslanım, o söyler... Orası ööle bi yer ki, jop değmez, yalan bilmez. Kırarsın belki, ama sökmeye gücün yetmez!</p>

  <p>- Hadi lan ordan. Kendisi cins diye. Yürü, yıkıl karşımdan, parça koparmıyım şimdi senden.</p>

  <p>- Döv istersen, 8 martta adettendir. Dur itme ayıoğlusu. Çalar yine o telefon, görürsün sen.</p>

  <p style="text-align: center;">* * *</p>

  <p>- Alo... Hıı... Sen misin Ezgisu... Abim yok... Cankız’la hastaneye gittiler. Çocuk aldırtçaklarmış galiba. Puşt mu... Haa evet abim ööledir.</p>

  <p style="text-align: center;">* * *</p>

  <p>- Alo ha evet benim Sıdıka, Cankızcıım. Abim maalesef az önce çıktı. Yoo... Yo. Habitat’a felan di il. Hastahaneye... Hııı... Hastahane dedim. Yoo ziyarete diil, kendisi için ameliyat olucak. Hayır hayır üzülecek bişii yok. Şahsen biz onu ööle kabul ettik artık... Naapalım mutlu olucaksa ameliyat olsun tabii, değiştirsin cinsiyetini. Doğru... Doğru duydun... Evet, cinsiyetini değiştiricek dedim... Evet, evet maalesef abim bi Habitattı. Tabi Habitat o demek... Yaa, bravo anladın. Aradığını ablama söölerim, hadi babaay.</p>
</body>
</html>
