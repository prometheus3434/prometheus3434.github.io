<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Cin, Peri, Reyting</h3>

  <p>- Yavrum Şahika, programın montajı bitti. Sonunda az bi anonsun var. “Bu haftalık da ruhlar ve bilinmeyenler dünyasından bu kadar, haftaya görüşmek umuduyla” diyceksin. Arkasından “Bu program, Javel Tuz Ruhu firmasının katkılarıyla hazırlanmıştır” slaytını giricez, sonra yallah yayına gidicek... Hadi uzatmada gir şu stüdyoya...</p>

  <p>- Hayatta olmaz Nedim Abi. Billahi girmem. Tekinsiz o stüdyo, perili... 1941’de yapılan bi açıkoturumun ruhları dolaşıyo içerde. Çocuklar olayı araştırmışlar... O yıl, Amerika’nın Milvaki Eyaletinde bi yerel televizyonda ırkçılık üzerine tartışılırken Ku Kluks Klan örgütü stüdyoyu ateşe vermiş, bütün davetliler ölmüş. O gün bu gündür bunların ruhu boş stüdyolarda açıkoturuma devam ederlermiş. Tedirgin eder o bedensiz varlıklar beni orda şimdi...</p>

  <p>- Şahika’cım yapma güzelim yaa. Sana kaç kere kaptırma kendini şu programa dedik. Geçen stüdyo çekiminde de “sırtımı vampir yalıyo” diye tutturup seti birbirine kattın, yaka mikrofonunun kablosu sütyeninin kopçasına sıkışmış ya meğersem. Hem çocuğum burası Müslüman Stüdyosu Milvakili Zombiler niye buraya musallat olsun.</p>

  <p>- Öööle diyosunda Nedim Abi, benim programın havasına girdiğim felan yok. Sade bizim programda ilgili diil ki. Yemin ediyo çocuklar Zombi’nin biri Mikrofona “merhabag televola” diye bağırıp kaçmış. Bunlar bilimsel şeyler yani... Batıda üniversitede okutuluyor. Ama bizde maalesef tabii ki. Dayımın kızı geçen sene Amerika’da Yengeç Burcu fakültesini bitirdi, ikizlerden de yükselenini yaptı. Esasen kendisi tipik balık ama sırf bilim için yani...</p>

  <p>- Sen beyinsiz bi varlıksın Şahika...</p>

  <p>- Olabilir, sen de bedensizsin ama. Şu programın üç tane reytingi varsa benim balık eti bedenimle “Seks” diye çığlık atan bakışlarımın hatrına... Çok biliyosan kendi keltoş bedeninle sun şu programı, bak bakalım kaç kişi seyrediyo. Valla carttadanak geçiveririm öbür kanala.</p>

  <p>- Peki peki. Hemen sinirlenme Şahika’cım. Şaka takılıyorum. Stüdyo işini boşverelim şimdilik, bi kaç dış çekim var onları halledelim. Önce Zara’da bi köye gidilicek. Köylülerin iddiasına göre köydeki bir yatır yüzünden hiç yoğurt mayalanamıyomuş. 78 yıldan beri hiç bi süt maya tutmamış.</p>

  <p>- Aman ben o köyü biliyorum, daha önce de çağırdılar... “Yatır var, mezarına para koyuyosun, kabrinde ışıklar yanıyo, sana sakız veriyo” diye. Gidip araştırdık. Kamyoncu Baba Yatırı diyolar. Yıllar önce yabancı plakalı bi tır kamyonu devrilmiş bunların köyde. Arayan soran olmayınca olduğu gibi oraya gömmüşler. Tır sakız otomatı yüklüymüş. Köyün veletleri kurcalarken otomatı çalıştırmışlar, para atıyosun sakız veriyo. Kendileri de biliyolar bunun bööle olduğunu ya... İşin aslı başka. Köyün imamı televizyonda izlerken kafayı bana takmış. Daha gider gitmez annesini gönderip istetti. Mikrofonla dövüyodum oğlanı... Bidaha geliyim diye olmadık hikayeler uyduruyolar şimdi.</p>

  <p>- Peki. O ööle kalsın o zaman. Şimdiki dayısının önceki yaşamında kendisi olduğunu iddia eden kadın... Geç bunu, karışık. Şeye nedersin... Kocasının, üstüne uzaylı kuma getirdiğini ileri süren, bi başka kadın var. Ses etmesin diye uçan daireyi de ilk karısının üstüne yaptırmış adam...</p>

  <p>- Bu olaya söz Fato’da programı baksın, bizim elimizde daha önemli şeyler var. Karı koca arasına girmeyelim şimdi. Beni de bi kuyumcu aradı, birinden aldığı lanetli mücevher yüzünden, dükkanında tuhaf şeyler oluyomuş. Önce çay markaları birer ikişer eksilmeye başlamış, sonra dükkanı kalorifer böcekleri basmış... Öğlen sıkışmış, dükkanı çırağa bırakıp caminin tuvaletine çişe gitmiş, cep telefonunu ayıptır söölemesi kubura düşürmüş. Tuhaf dimi. Lanet olayı... Fakat o elindeki bıçak nedir Nedim Abi... Oh ama neden?</p>

  <p>- Kanal yönetimi böyle istedi Şahika, seni bıçaklıycam. Ana haber, rialiti felan derken en az beş programlık malzeme çıkar senden. Soona ruhun bu programa gelip bize öte alem röportajları yapıcak. Anladın? Hadi problem çıkarma da öl şimdi, yayına geç kalıcaz.</p>
</body>
</html>
