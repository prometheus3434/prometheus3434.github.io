<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Mafya Üçgeninin Kenarı</h3>

  <p>- Alo, Sıdıka sen misiniz? Müsaitsen Kenar Abim konuşucak, ayrılma telefondan, yanlış olma olayı olmasın.</p>

  <p>- Hayırdır kardeş, Kenar Abini anladık, kendisi birinci dereceden kadrolu telefon sapığımızdır. Ama sen bir kimsin. Giderek çoğalıyo musunuz siz. Eğer ööleyse bu ne gibi bir üreme? Aranızda tozlaşıyo musunuz nedir?</p>

  <p>- O naşı laf yenge, toz moz yok bizim alemlerde. O işlere bakmıyoruz. Bizimkisi tamamen delikanlı bi mafya. Kenar Abim ve ben mert kimseleriz. En büyük baba devlettir. Biz fakir fukaranın babasıyız. Askerliğimi kantinci olarak yaptım ben. Devlete karşı bi yanlışımız olmaz, tozdur tüfektir, ööle şerefsizliklere girmedik, girmeyiz de.</p>

  <p>- Ay olmuşunuz siz. Nerde eşkiya varsa bu laflardan ediyo. Babamı felan mı kaçırdınız lan, açık konuşun. Tamam buldum bizim eve göz diktiniz. Arazi mafyası di mi? Net konuşucam kardeş. Bizim evin altında yatır var. Yatır dediysem boş biri diil. İt sürüsü gibi tetikçisi var. Yar etmez size burayı. O yamuk Kenar düzelir belki de, sen sesinden eşkenar bi insana benziyosun, durduk yere çarpılma, yazık olmasın.</p>

  <p>- Bizi çarpmak kolay diil ööle yenge. Dediğin gibisinden çok horoz kafası kopardık biz. Kralına takarım, altı ay yatar çıkarım. Paadişaalar gibi bakarlar içerde. Neyse mevzuu uzadı, ben seni Kenar Abime baalıyım.</p>

  <p>- Bağla bakalım... Yok canım tam olmuş bunlar. Telefonda bekleme müziği bile Baba 3 filmininki. Bokumun Don Karleonelcri.</p>

  <p>- Don mu dedin Sıdıka. Naşı yani. Hani bööle dantelli de araya kaçmış, tam da oraya yerleşmiş... Ööle mi.</p>

  <p>- Ay! Başladı yine edepsiz. Bana bak doğru konuş kopuk.</p>

  <p>- Kopar be kopar. Götür dibinden, yakışır eline.</p>

  <p>- Kolay kopar mı sanki senin o lastikli dilin. Erimiş dil peyniri bile senin dilinin yanında, meşe odunu gibi kalır.</p>

  <p>- Sıdıka. Bundan bööle benle lafını bil de konuş. Artıkın mafyaya girdim ben. İplemez Kardeşler’in yanındayım. Direktman Feridun İplemez’e bağlı olarak çalışıyorum. Demin seni arayan çocuk da Haydar... Bizim mafyanın tetikçisi. Benim tetikçim de sayılır ama... Arkadaşım. Şimdilik para biriktiriyorum ilerde kendi tetikçimi besliycem.</p>

  <p>- Bana bak, onların bakımı zordur. Susuz felan kalır öldürürsün hayvanı.</p>

  <p>- Evet.</p>

  <p>- Hihihi. Niye “evet” dedin be? Ne dediğimi anladın mı?</p>

  <p>- Niye anlamıycakmışım, sen beni aptal mı zannediyosun. Bizim mafya çok akıllı bi kere. İçinde bi sürü müdür amir, makam mevkii sahibi insan var. Kimse susuz felan kalmaz ööle. Su lazım olursa gider gasp ederiz. Geçen gün Kızdırmağa zorla senet imzalattık. Suyundan hisse aldık. Durum bu şekil yani, bilmem anlatabiliyo muyum?</p>

  <p>- Evet.</p>

  <p>- Bak, sen de “evet” diyosun... Belli mert bi insansın. Delikanlı bi tarafın var. Gel bi kere daha “evet” de. Kuralım şu yuvamızı. Bak Tempra’yı da çektim altıma. Rengi metalik gri. Şimdilik. Önümüzdeki hafta kırmızıya boyanıp plakası dcğişicek, zulasında Suriye üzerinden mal geçircez. Ama hafta sonuna kadar istediğin yere gezmeğe gideriz. Yanma mayonu da al Silivri’ye denizkenarına gidelim. Bagajda mangal hazır. Hem seni annemle babamla tanıştırırım. Mayon fazla açık olmasın yalnız. Feridun iplemez Klasis’te bize bi düğün yapar, aklın şaşar.</p>

  <p>- Ay tıkan artık Kenar. Bi sus. Bak, çok samimi konuşuyorum. Esasen seni özlemiştim. Geyik felan ama kendi içinde dürüst bi kenar mahalle delikanlısı diyodum. Askerden dönüp altına metalik gri Tempra çektikten sonra temiz bi aile kızıyla evlenme düşünceni yirmili yaşlardaki muhtemelen fenerli her türk gencinin değişmezi olarak kabullenmiştim. Abim gibi, babam gibi biriydin benim için. Ama onlar hiç olmazsa gasp çetelerinin kapısına köpek yazılıp kendilerince “yırtmaya” çalışmadılar. Bi daha seni gözüm görmesin, o gölü kalkık arabanın en görünmeyen yerine kendin için bi zula yaptırıp içine gir, sonsuza kadar da çıkma...</p>

  <p>- Aaa kapadı kaltak. Yok abisi şööleymiş babası bööley-miş. Alayını gebertirim laaayn! Bundan bööle, iplemez Kardeşlerin ailesiyle Saka Ailesi arasında kan davası var. Yaşat-ınııcam lan, roket atcam evinize, lav silahı püskürtücem.</p>
</body>
</html>
