<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Tencereci Kız...</h3>

  <p>- Sıdıka, holdeki kanepede yatan kız kim kız? Sinop’taki akrabalardan biri mi geldi? Acık Zehra’ya benzettim, ama onun alnında et beni vardı... Aldırttı mıyki et benini?</p>

  <p>- O kız et bensiz Zehra diil, başka birisi... Adını tam anlayamadım... Bana çelik tabanlı tencere satmaya çalışırken kapıda uyuyakaldı... Ben de kanepeye yatırıp üstünü örttüm...</p>

  <p>- A aa... Manyak mı ne? Kız niye aldın elalemin tencereci kızını içeri? Hırlı mı hırsız mı? Kimin nesi kimin fesi... Başımızı belaya mı koycan deli... Lan, banabak doğru sööle! Abinin bi halt yemesi değil di mi bu? Kızın tenceresine uyku ilacı atıp kirletmeye eve getirmedi inşallah...</p>

  <p>- Kız anne senin kalbin fesat... Tencereci kızın, öz kızının ve oğlunun aynı anda günahını alıyosun... Zavallı kız... Belli ki üniversiteli... Harç parasına yetişebilmek için tencere satıp, kitap defter, kalıcak yer işini halletmeye çalışıyo... Çok var bunlardan sokakta... Geçende de Şadiyanım Teyzelerin orlon dükkanında anketör bi oğlan uyuyakalmış... Yumakların üstüne sızıvermiş... Beş saat uyandıramamışlar... Yoruluyo tabi insancıklar... Hem çalışıp, hem okumak zor iş...</p>

  <p>- Ne mâlum yorgunluktan sızdığı... Ya heroinman Talansa elin kızı?</p>

  <p>- Hee... Çelik tencedede haşhaş kaynatıp birer tas içtik... Pek lezzetli olmuş, bi tabak da sana bıraktık... İçelim uçalım Safiye’cim... No fiyuçır! Bu tiksinç hayata başka türlü katlanılmaz... Let’s go Safiye! Damarını uzat bana!... Ne alakası var anne yaa... Kızcağız “okuyup insan olucam” diye el kapılarında bitkin düşüp uyukluyo, sen kalkmış ne diyosun...</p>

  <p>- Yalan mı, şimdiki gençlerin hepsi uyuşturuyo kendini... Alayı keş, müptelâ... Allahtan seni okutmadık da dimağın ve namusun temiz kaldı... Okusaydın eroin parası, esrar hap şeysi diye anneyi babayı doğrardın... Okulda bunları öğretiyolar insana zaar!</p>

  <p>- Hıı tabi... Beslenme saatlerinde öğretmen zorla tiner koklatıyo... Kızılay kolları ekstazi hapları daatıyo... Senede bi kere de aşı olur gibi damardan eroin veriyorlar... Bu okullar, bu talebe milleti yok mu, ah yok mu? Teröristi, keşi hepsi bunlardan... Ah anne, ben sana ne diyim olayı naşı bu şekil algılayabiliyosun, hayret yani. Hakemler bile Istanbulspor’a daha sıcak bakıyo... Utanmıyo musun?</p>

  <p>- Aman be ne utanıcakmışım... Kapı kapı sürtüp kap kacak mı baldır bacak mı, artık herneyse o işi yapanlar utansın... Oronsbu olmuşsun, diploman olsa noolur...</p>

  <p>-Hii... Çok ayıp anne çok... Bu kadarı da fazla...</p>

  <p>- Sus kız, doçent orospu! Ev doçenti...</p>

  <p style="text-align: center;">* * *</p>

  <p>- Anne al şu kızını elimden... Parçalıycam ekmek çarpsın... Parçalıycam, çelik tencerelere koyup kaynatıcam, yamyam gibi yiycem o olucak!</p>

  <p>- Kuzuların Sessizliği filmi gibi bağırma insana abi yaa... Yamyamlık sana ters gelir... Öz kardeşini yer mi delikanlı adam... Hem ne olmuş birikmiş paranla bi kaç tencere aldıysam... Çehizin olur...</p>

  <p>- Bak hâlâ konuşuyo... Naapçam lan ben tencereyi hoşaf tasını bilmemneyi... O parayı bedelli askerlik için biriktiriyodum... Noolucak şimdi o içine zıçtımının tencereleri...</p>

  <p>- Miğfer yaparsın... Ne biliim... Mayın felan pişirirsin... Van Gölü Canavarı’na yemek götürürsün... Meclis bile sahip çıktı hayvana...</p>

  <p>- Lan bak hâlâ konuşuyo... Sen kalk, elin tencereci kızına acı, bizim parayı kap kaçağa göm... Yufka yürekli, börek kalpli kaltak...</p>

  <p>- Bi de şööle düşün abi, memleket sana minnettar. Sayende tencereci kız okuyup avukat olacak... Bu bakımdan sen beni doğrayıp katil olmadan önce bi süre daha bekle, iyi bi avukatla az ceza alırsın... Müebbedle yırtabilirsin... O tencereyi bırakır mısın abi... Eline hiç yakışmadı valla... Fırlatma... Lan iyi ki bıçak seti felan almadık... Abi, bak sana ne diyorum... Sevap müessesesi... “Allah’ın adıyla oku” buyrulmuştur... Oku, harcını öde! Naapsın şimdi yani kız... Eğitim sistemi bööle... Bi de ceza sistemi var tabi... Taammüden kız kardeş yaralamak... Asarlar... Bayrampaşa Cezaevi’nde ranzaya çivilerler... Hüşt... Alo? Kime diyoruz... Anne, abim kuduz oldu... Aneeeeeeee...</p>
</body>
</html>
