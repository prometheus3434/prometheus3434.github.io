<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kaynak Arayışı</h3>

  <p>- Evde bi Tatemi Turnuvası yapalım mı Sıdıka. Ev tatemisi. Bi milyon lira ödül olsun. Bakalım kim kimi dövücek.</p>

  <p>- Tate mi? O ne kız abi?</p>

  <p>- Yaa var ya Atv’de be. Dövüş sanatları müsabakası eğlence programı. Dövelim, gülelim eğlenelim, hoşça vakit geçirelim hesabı.</p>

  <p>- Dalga geçiyosun. Ööle program mı olur be. Sponsoru kim, kızılay kan bankası mı? Sütlüce Mezbahasının katkılarıyla mı gerçekleştiriliyo. Hey ya rabbül alemin, şu ahir ömrümüzde daha neler görücez bakalım. Eğlence olsun diye aslana adam parçalattırıcaklar o olucak. Aslında fena da olmaz hani. Reha Muhtar’ı timsahlara atsalar, şahsen ben seyrederim.</p>

  <p>- Nesi varmış kız tateminin. Sana kalsa çıkıp gece gündüz Hatemiler tartışsın, uyuklaya uyuklaya seyredelim. Ruhsuz karı. Habire haberler olsun buna, politik sürtük. Cumartesi kızkardeşi. Hain. Şeytan diyo döv bunu, saçını başını yol, bütün mahalleden alkış al.</p>

  <p>- Ay tamam anladık. Sana bir milyon lira lazım, ödüllü tatemi turnuvası felan diye kaynak arıyosun kendine. Fakat ben harçlığımın dibine darı ekeli çok oluyo. Eğer saçımdan başımdan uzak durursan kaynak arama işinde sana fikir bazında yardımcı olabilirim.</p>

  <p>- Ben bi kaynak buldum da annem vermez. Horozu düşündüm. Annem bi günlüğüne verse, bilardo salonunun önünde bahisli horoz döğüşü yaptırıcam.</p>

  <p>- Lan annemin kümesine kadar dadanıcak yer bulamadın mı? Sansar Samim! Vermez tabi kadın hayvanını. Hem ikinci bir horozu nerden bulucan da horoz tatemisi düzenliycen.</p>

  <p>- Tarafların ikisinin birden horoz olması gerekmiyo ki. Bizim horoz herşeyi dövebilir bence. Geçengün su sayacını okumaya gelen herifi yiyodu. Kafasına kafasına gaga attı. Belki de adam kafasına aldığı darbeler yüzünden hayatının sonuna kadar Muhammed Ali şeklinde tir tir parkinsonlu kalıcak.</p>

  <p>- Annem terliğiyle kafana bi çalışırsa görürsün gününü deli şey. O zaman tam ev tatemisi olur işte. Horoz kaynağını unut sen. Boş bira şişeleri, eski gasteler, hurda demir, bu tip kaynakları şeedelim. Git bi kömürlüğü dolaş bakalım, neler var.</p>

  <p>- Babamın eski define dedektörü duruyo kömürlükte. Unuttu nasolsa defineciliği felan. Onu götürüp bi hurdacıya satsam. Eski karyolanın pirinç başlıklarına da bi miktar nakit verirler... Karyola sarısı, define arama aleti derken, az biraz toplarım parayı.</p>

  <p>- Ecelin gelmiş oolum senin. Saçma sütlaç konuşup duruyosun. O define arama şeysi babamın hayattaki tek mal varlığı. Ölür de vaz geçmez ondan. Şimdi sen bakma, hevesi geçmiş gibi, aleti bi kenara atmış, Esat Kıratlıoğlu muamelesi yapıyo ama, yarın harita felan bulur bi yerden, aklına yine definecilik düşer, yerinde bulamassa, sen, ardında yeri doldurulmaz bir boşluk bırakarak ebediyete intikal edersin. Yanlış bi halt yeme.</p>

  <p>- Ne yersen ye asit yapar ağzında... Hihohağ!</p>

  <p>- Acayip espiri yapıyosun kız abi, Hisar’da sitandapa çıksana. Ziyan etme sermayeyi nakte çevir. Sende bu espiri kaabiliyeti varken, keş para akar alimaalah eve. Boşa milletin kümesine, kömürlüğüne dadanıyosun. Al şunu.</p>

  <p>- Bu ne kız?</p>

  <p>- Bir milyon Türk Lirası. Sen, üstündeki Atatürk Barajı-Şanlıurfa manzarasına dalıp, “bu ne” diye sorarak vakit kaybedersen alım gücü düşebilir tabi.</p>

  <p>- Lan madem paran vardı badem, niye çetrefil çıkardın insana?</p>

  <p>- Ay naapiim abi be. Otur otur evde, benim de başka eğlence kaynaam yok. Senin şu hallerin için para biriktiriyorum. Hakkat komik adamsın.</p>

  <p>- Miki miyim lan ben sana komiklik yapıcak? Zekeriya Dizney mi babamın ismi?</p>

  <p>- Özür dilerim kasayı kapattık, ödeme durdu, boşa espiri yapıyosunuz bay Samim Dizney. Post Modern Dümbüllü. Yırtık Rahip. Gereksiz yere saçımı çekiyosun abi. Tatemi konusunda anlaşmıştık sanıyorum. Bunda kızıcak bişey yok salak. “Kızlar kendilerini güldüren erkekleri severler” ama soonadan saçlarını çekmemen lazım, bilmem anlatabiliyor muyum?</p>
</body>
</html>
