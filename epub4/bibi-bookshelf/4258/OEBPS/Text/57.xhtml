<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4><a id="bookmark0"></a>Ders 4:</h4>

  <p>Kendini bir lotus çiçeği gibi hisset. Soru sorma sadece hisset. Ne demek, “Ben hayatımda o çiçekten görmedim, bilmeden kendimi naşı ööle hissedicem, ya yanlış bi şey hissedersem?”, laf mı şimdi bu? Bi çiçek işte, ismi mühim diil. Hanımeli, kadife, küpe felan, hangi çiçeği biliyosan... Maksat bi bitki olsun. Kitapta lotus yazıyo ben ondan ööle dedim. Lafı tabiatın armonisine getiricenl. Evet tabi sardunya da olur, madem hanımeli hissetme olayı alışkanlık yapma bakımından ortama karşı ayıp olur diyosun... Peki ulan nane de olur, deve dikeni de. Ruhen deliricem şimdi o olucak. Bu memlekette bundan Şaolin Rahibi, Skoshi kan şövalyesi, ninja felan yetişmiyo işte. Herif aklını teferruata bozmuş. Jan Klod Van Dam da vakti gelince kendini çiçek gibi hissedip tabiat ortamlarında meditasyon alemlerine dalıyo, sonra çıkıyo, mermerini de kırıyo, efendime sööliyim tekmesini de atıyo, hanım arkadaşıyla münasebetinde de bulunuyo... Adam iki dakka çiçek olmaynan çok afedersin ebediyyen hipnetor olucak diye bişey yok. Yok oğlum siz ninja felan olamazsınız, paranıza yazık, sittirin gidin. Saygısız veletler. Biz dövüş sanatını öğrenirken ustamıza bööle çiğlikler yapmadık, “rüzgar ol” dendi, o dakka rüzgar olduk, “ejderha ol” dendi saniyesinde olduk... Sensei oluncaya kadar, lotus da oldum, kasımpatı da oldum ben. Alkışı duydum, ihaneti de, sesim de oldu sessizliğim de benim. Ekmeğini böldümde yedim, mermerimi kırdımda attım.. Hep söölerim, ruhum olgunlaşsın, bedenim acıya alışsın diye 77-83 yılları arasında bilfiil çişimi tuttum ben. Bu budur.</p>

  <p>Yaa, bak bi çiçek olayından nerelere geldik. Faziletli ruhun kulakları duydu beni, diğerlerine davul zurna az. Sinirlerim yatışsın diye az mevzuuyu dağıtcam şimdi. Yoksa keskin sirke küpünü deler atar. Şövalye bünyesi de bi yere kadar.</p>

  <p>İletişim</p>

  <p>Ninjalıkta arkadaşlık son derece önemlidir. Yardımlaşırsın, ne biliim, birlikte birini döversiniz, sinemaya gidersiniz (Jan Klod Vandam şövalye efendi hazretlerinin, Ani Ölüm filmine git sen. Stil gör, artı, fazilet ve mısır patlağı al. Filim sırasında mısır torbasını hışırdatan olursa uç, vur tekmeni, sükunu temin et.) Diycaam, arkadaşlık ortamları hakkaten faydalı bi olay işte, bu bakımdan kursumuz bünyesinde, şuraya bi haberleşme şeysi şeetme pozisyonu oldu. Maksat Ninjaları bir çatı altında toplamak. İlerde işi büyütüp dövüş sanatçıları için Çasot, Soder gibi bi dernek açmayı düşünüyorum. Aklınızda bulunsun, siz mekan bakın, ööle çok geniş olmasın cadde üstü biyer işte. Herneyse, dernek işi ilerde, sen şimdilik şu ilanlarla tanı birbirini.</p>

  <p>* Kardeş dövüş salonu. Ankara Keçiören’de açılan Dragon Kültür ve Dövüş Evi öğrencileri sizden yardım bekliyor. Kullanılmış Ninja yıldızları, nunchakularımz, zincir ve topuzlarınızı bize yollayın.</p>

  <p>* Şaolin Rahibinden, acısız dayakla, garantili sigara bıraktırma ve zayıflama seansları.</p>

  <p>* Haznedar Ninja Kahvehanesi. Büyük ekran televizyon, Cine-5 Decoder, Amarikan Bilardo, Adaçayı, tarçın ve diğer meşrubat çeşitleri. Sahura kadar hizmetinizdeyiz.</p>

  <p>Sanat Dünyasından Haberler...</p>

  <p>* Kvvai hodo hön dövüş sanatçısı Ejder Havandam AKM büyük salonunda konsantre çığlığı resitali verdi. Sanatçının çeneye indirekt vuruş öncesi attığı “haiiii'kınnnn" şeklindeki çığlık dövüş sanatseverleri tarafından dakikalarca ayakta alkışlandı. Resital sonunda Zagor Tenay’dan alınma klasik hır çıkarma narası “Ahyaaaak”ı yeni yorumuyla sunan Ejder Havandam; dövüşe sipora ve sanata gönül vermiş hayranlarına unutulmaz dakikalar yaşattı.</p>

  <p>* Abdisupaşalı Ninja gençler semtlerindeki huzurevi yararına dövüş turnuvası düzenlediler. Turnuvadan elde edilen gelirle toplam 75 yaşlının kaldığı huzurevinin damına kırılmaz kiremit alınacak. Huzurevinin damından çıkan eski kiremitler ise Ninja gençler tarafından huzurevi sakinlerine yapılacak bir gösteriye, kafa atılarak kırılacak.</p>

  <p>* Tsohu Kubuku-Aek dövüş sanatının ülkemizdeki öncülerinden Haydar Kabuk laboratuar koşullarında geliştirip, “Saida-Boron” (Dikenli topuz) adını verdiği uçan tekmesini basına tanıttı. Ancak Haydar’ın tekmesini görev yaparken sık sık yiyip tekmeyi iyice tanıyan basın mensupları, tanıtıma pek ilgi göstermediler. Olaya sinirlenen Haydar “Basının ilgisini çekmek için ille bacağımızı mı açalım. Bu ülkede gerçek dövüş sanatına ve sanatçıya değer verilmiyor” dedi.</p>

  <p>Git şimdi sen. Ders bitti. Fazilet- lotus bitkisi olayını aklından çıkarma.</p>
</body>
</html>
