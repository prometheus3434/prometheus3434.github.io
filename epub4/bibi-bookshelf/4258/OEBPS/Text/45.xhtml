<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Kimsenin Bilesi Yok</h3>

  <p>- İmdat fil saldırısı. Meydey, meydey anne baba, komşular, polis imdat, Fato... Ciyaak, yetişin. Evli fil basmış. Meydey aney!</p>

  <p>- Kız bağırıp durma kör karanlıkta, fil nerden çıktı. Benim ben, annen.</p>

  <p>- Ay ne biliyim, karanlıkta ööle şişko şişko iri bişey yatağıma oturup beni yalayınca; mütacaviz bir filden başka birşeye benzetemedim açıkçası. Uykuyla uyanıklık arası, insan şeedemiyo tam olarak. Gündüz gözüyle olsa sana elbetteki fil muamelesi yapmazdım. Üstüne alınıp, komplekslenme sakın anne. Samimiyim bak.</p>

  <p>- “Fil” deyiver anneye, ne çıkar. Olsun varsın, siz yeter ki sağ olun selamette olun, gerekirse fil de olurum ben.</p>

  <p>- Hayırdır anne, sabah saat sıfır dört otuz itibarıyla? Klasik bi uyku kaçması mı, yoksa post modern bi arayış içinde misin. Ya da darbe felan mı oldu?</p>

  <p>- Yok kız, öölesine işte. İçimden geldi, demincek de gidip abini sevdim, mışıl mışıl uyurken pek sevimliydi sıpa.</p>

  <p>- Abim için bişiy diyemiycem. Kabul etmek gerekir ki kendisi yırtıcı bir hayvan. O yüzden, uyuşuk bir haldeyken sevilmesinde fayda olabilir. Fakat beni, gündüz vakti de gelip istediğin zaman sevebilirsin. Hatta ben de seni sever, şişkoluklarından gıdıklarım, bööle bööle. Hanimiş de hanimiş kızının dombayı, tombul düve senii.</p>

  <p>- Ihi. Kız dur ihihihi. Kız dur, yapma bak. Morarır da kalıveririm ha. lhihihihhi. Ehinyehihö. Çatlarım kız.</p>

  <p>- Bi şeycik olmaz sana. Eee anlat bakalım, nooldu bööle sabaha karşı? Ak sakallı bir dede rüyana girip, “permatik getir yaa Safiye, traş olacaam, bu sıcakta sakal çekilmiyor” diye kötü bir espiriyle uykunu allak bullak mı etti?</p>

  <p>- Anca senin rüyana girer ööle komikçi şeyler. Hay deli kız hay. Sabahın köründe bile cins cins konuşmadan duramıyo. Ne diyim, Allah her anneye evladının şakımasını duya duya yaşamayı kısmet etsin. Kimseyi ahir ömründe yavrularından ayrı koymasın.</p>

  <p>- E, amin, tabi de nooluyoruz bööle? Şol sabahın vaktinde, niye bööle acıklı acıklı konuşuyosun. Birer çimdik alır mıyız, kendimize gelelim. Belki rüyadayızdır. Hatta sizinki bi buçuk olsun, yok yok duble olsun, iki kere çimdiriyim.</p>

  <p>- Ah! Ay! At at, çimdik at anneye. Korkma bişey demem. Yeter ki şööle hep gözümün önünde olun.</p>

  <p>- Çoğul konuşmasan diycem ki, bana görücü geliyo, annemi kız verme sitresi tuttu. Fakat anladığım kadarıyla işin içinde abim de var. Aynı anda hem bana görücü hem abime askerlik şubesinden celp kâğıdı felan gelmiş olmalı ki, bööle hasretengiz bi durum ortaya çıksın. A aa. Safiye Sultan? Sen ağlıyosun bi de... Anacım bu sıcakta, bööle hüngür hüngür sıvı kaybedilmez ki. İdareli ağla bari. Bak, ikaz ediyorum, abimi de kaldırırım ikimiz birden gıdıklarız.</p>

  <p>- Hörf... Dokunma çocuğa uyusun.</p>

  <p>- Ben lafın gelişi sööledim zaten. Abimi uyandırabilmek için askeri bir manevra gerekir. “Samim Saka’yı Uyandırma Harp Oyunları 96” filan gibi bişey düzenlemek lazım. Bir iki kişinin gücü yetmez ööle herifi yataktan kaldırmaya. Her sabah uyandırıp işe yetiştiricez diye neler çekiyoruz. İstikbal yaylı kanepelerinin ağzı dili olsa da konuşsa. Aaa ama, o kadar mikilik yaptım hâlâ suratın sirke satıyo. Teorik olarak ağlayınca açılman lazım. Hadi, sööle bakalım neye efkarlandm sen bööle?</p>

  <p>- Kâbus gördüm. Abinle ikiniz kaybolmuşsunuz. Ne gören var ne bilen. Benim diyorum, Sıdıkayla Samim diye iki evladım vardı diyorum, biz hiç görmedik diyolar. Sanki hiç yaşamamışsınız. Kimsenin bilesi yok. “Şööle patates burnu bööle koca dötü, nokta nokta çilleri vardı, hep cıvıl cıvıl konuşurdu hiç susmazdı” diyorum. “İyi de hanım, bize ne?” diyolar. “Ya kaybolan sizin çocuğunuz olsa, elinizi yüreğinizin üstüne koyun, bu gün bana yarın size” diyorum, “git işine kadın, fazla konuşma, görürsün gününü” diye azarlıyolar. Sonra işte, rüya ya bu, Haydar diye biri geliyo, her yer kararıyo. Hiç ışık yokmuş.</p>

  <p>- İyi ya işte rüyaymış. Bütün bunlar hiç gerçek olur mu kız? Şu hayatta eninde sonunda herkes bi anadan doğmuşken, “Cennet anaların ayağı altındayken” madem herşey “adil” yani adaletli olacakken ve adalet bi gün herkese gerekliyken, bu olup bitenler hiç “gerçek” olur mu? Olsa olsa rüyadır. Bi daha da ööle cumartesi günleri, haberleri seyredip de uyuma bakalım. Soona tuhaf tuhaf rüyalar görüp sabaha karşı hortluyosun.</p>

  <p>- Acık öteye git kız. Yanına kıvrılıyım. Bi daha görürsem o rüyalardan uyanıp uyanıp sana sarılıyım. Sen de bana bi sarıl hele... “Annecim” de anneye.</p>

  <p>- Annecim. Annelerim.</p>
</body>
</html>
