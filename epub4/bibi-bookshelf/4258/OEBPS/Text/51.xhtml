<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Mafya Millet Elele</h3>

  <p>- O ne lan ööle sünnet çocuğu kılığında... O şapka ne, niye omzuna simli fiyonklar taktın oğlum? Bak hele bak, bi de pelerini var. Nüzhet yiğenim, kafayı mı yedin sen.</p>

  <p>- Öyle diyosun da Şatır Abi, şindik üniformalı mafya olayı gündemde. Daha tırsmç oluyorlar. Bizim mafyanın imajı bakımından, yazlık ve kışlık olmak üzere birer bakım üniforma dikinelim dediydim. Naşı bu kılık?.</p>

  <p>- De get lan belediye bandosu gibi. Ortamlara rezil edicen bizi çıkar şu üstündekileri. Şuna bak aynalı düğmeleri var bi de. Gözümü alıyo lan. Çıkar da yırtmıyım üstünü başını...</p>

  <p>- Yok abi be, yakıştı vallahi. Tahsilata felan bööle gidiyim ben. Hem diğer mafyalardan ayrılmış oluruz. Geçen ihale mafyasından bi herif beni kendi tetikçileri zannetti. Dedim ne diyon usta, ben başka mafyadanım. Diycaam bütün mafyaların ayrı kılığı üniforması felan olsa kimin noolduğu bilinir. Alattin Abi’nin adamları kiremit kırmızısı ceketin altına laci pantolon giyip kalpak takınsalar. İdris Abininkiler mavi üstüne beyaz pötikareli ceketle tüylü miğferler giyseler. Beyzbolcu şapkası da olabilir.</p>

  <p>- Şimdi sıkıcam beynine iki tane, bitiricem olayım... Çıkar şunları ibibik. Adam gibi bi şey giy üstüne tahsilata göndericem. Bi ağaçtan kedi alınacak.</p>

  <p>- Şifreli mi gonuşuyoruz Şatır Abi. Aramız da körşebek mi var. Naşı yani ben tahsilata gidicem, ağaçtan kedi alıcam?</p>

  <p>- Samiye diye bi kadın telefon etli... Kedisi ağaca çıkmış inemiyomuş.</p>

  <p>- Giderken “naa nii, naa nii” diye siren sesi de çıkarıyım mi? İtfaiye miyim ben abi, şunun şurasında mafyayız, vatandaşın ağaçta mahsur kalan kedisinden bize ne?</p>

  <p>- Maalesef bu işler artık bööle Nüzhet. Vatandaş her şeyi mafyadan bekliyo. Ortamlar bu şekil. Allah seni inandırsın, demincek bi vatandaş gelip çocuğuna çiçek aşısı yapmamı isledi. “Hastanelere güven olayım kalmadı sakat bırakıyolar” dedi. Naapıcaamı bilemedim, asabım bozuldu, kendimi helaya kapatıp susturucuyla sessizce ateş ettim.</p>

  <p>- Orası ööle tabi Şatır Abi. Herşey bizim elimize bakıyo artık. Ben bile kendimi tutamayıp Merter çıkışında üç saat trafiği yönettim.</p>

  <p>- Sen miydin lan orayı kitleyen salak. Beklerken sinirden kanat çıkardım. Az kaldı uçarak terkedicektim trafik ortamlarını...</p>

  <p>- E abi ilk bakışta biraz acemilik çekiyo tabi insan. Ama şimdi var ya, oniki kavşaktan yüzbin araba gelsin, bi tanesi öbürünün yolunu çalabilirse gel yüzüme küfür. De ki, Nüzhet de, sen eşşeksin de. Su gibi akıtırım trafiği.</p>

  <p>- Böyle gitmeezzz Nüzhet. Ufak tefek mafyalık yapmaktan büyük iş çeviremez olduk. Al şu kedi işi... Yaşlı kadına olayını çözdüğümüz için en fazla ellibin lira haraç tahakkuk ettirebiliriz. Sermayeyi kediye yüklüyoruz. Oysa bizim deve yüküyle para kaldırıcak işler yapmamız lazı’m, ki mafyanın kirası çıksın.</p>

  <p>- Ben sana hep diyorum abi, az büyük işlere girelim diye. Öööle otopark mafyalığıynan filan olmuyo artık. Uçaklara el atsak. Sen “he” de ben bugün gidip, çocuklarla pistin başını tutıyım, kuleye de koruz adamımızı inen kalkan uçak bizden sorulur. Alanlarda kimin eli kimin cebinde belli diil zaten, bi düzen tesis ederiz. Zamanla kendi uçağımız da olur, indirir kaldırırız. İki üç uçuş koridoru tutarız, bi rota çizeriz kendimize, hariçten uçak sokmayız. He?</p>

  <p style="text-align: center;">* * *</p>

  <p>- Ne demek lan “Nüzhet şeftali püresi yapıyo” dalga mı geçiyosunuz insanla? Öğleden önce bi döviz büfecisi kurşunlanıcak, kamyona mal zulası için oyuk açılıcak, bi sürü iş var, herif şeftali püresi peşindeymiş. Başta Nüzhet salağı olmak üzere alayınızı oyarım şerefsizim, oyun mu oynuyoruz burda?</p>

  <p>- Kızına Şatır Abi, Nüzhet püreyi getirsin, bebeği doyurup gazını çıkaralım, hemen girişicez işlere.</p>

  <p>- Ne bebeği lan. Yine mi bebek bıraktılar kapının önüne. Alayı üşüttü, hepten şaşırdı millet yaa. Bu kaçıncı oluyo... Eskiden cami avlusuna karakol önüne filan bırakırlardı, şimdi bebeğini kapan, bi mektup yazıp, mafya kapısına bırakıyo.</p>

  <p>- İşin kötüsü dişi abi. Büyütüp tetikçi yapsak o da olmaz... Bak kızım “baba” de amcaya, “mafya babası” de. Aggucuk.</p>

  <p>- Götür şunu başka mafyanın önüne bırak.</p>

  <p>- Bi Nüzhet’e sorsaydık be abi. Çok alıştı çocuğa... Baksana, bize diktirdiği üniformalardan, şuncaaza da bi zıbın yaptırmış. Habersiz götürürsek çok üzülür valla...</p>
</body>
</html>
