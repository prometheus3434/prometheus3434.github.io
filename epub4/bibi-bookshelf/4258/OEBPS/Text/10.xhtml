<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a>Afet Felaket İşleri...</h3>

  <p>- Kız kime sesleniyorum ben üç saattir... Sabah beri bağır Allah bağır ses tellerime yırtıcı kuşlar kondu! Niye cevap vermiyosun anneye! Sıdıkağ! Kızım konsolosun tazısı mı osuruyo burda, “efendim anne” desene, sağır mısın? Kapat şu balkonun kapısını içersi buz kesti...</p>

  <p>- Bi saniye susar mısın anne! Az önce gönderdiğim meteoroloji balonunu gözetliyorum şurda... Rasat pozisyonundayım beni rahatsız etme... Olası bi felakete karşı istim üstündeyiz, dengesiz konuşmalarınla hassas ölçümlerimi berbat ediyosun, sonra acısını milletçe çekeriz bak!</p>

  <p>- Sen bu meteorolojik gözlem işini ileri götürdün! Pencereye rüzgar gülü takmaklar, eve barometre almaklar... Başımıza Toriçelli mi olucan kızım? Bi de kalkmış balon uçuruyo salak... Sana mı kaldı Meteoroloji İşleri...</p>

  <p>- Ne biliyim bana kaldı herhalde... Devlet Meteoroloji İşleri devletin diğer bürokratlarıyla beraber istifa edip DYP’ye mi girdi ne? Baksana felaket üstüne felaket oluyo, gözleyen, tahmin edip uyaran yok... Hop, nooluyo? A. aa... Kadın, balkon kapısını üstüme kitledi... (Tak tak tak) Anne, açar mısın şu kapıyı... Tamam bitirdim gözlemlerimi içeri giricem...</p>

  <p>- Yemin et kız... “Bidaha meteorolojiyle felan uğraşmıycam annecim” de... Yoksa açmam kapıyı...</p>

  <p>- Tamam tamam... Hadi aç... Bak son yaptığım tahmine göre Balkanlar üzerinden Eşşoğleşşek Soğukları geliyo... Aç şu kapıyı donucam... Ciddiyim bak, metrekareye üç ton buz düşüecek... (Tak tak tak) Zatüre olur vereme çevirir evde başınıza kalırım bak.</p>

  <p>- Gir içeri sıpa... Kıyamadım yine, dua et! Şuna bak, soğuktan morarmış, hâlâ aklı fikri manyaklıkta... Lan, hava soğuyorsa otur sobanın başına, hanım kız ol, kendine cimcim yelek ör, çetik, atkı, süveter felan başla...</p>

  <p>- Dikiş nakış işine giricez elbet... işe felaket çadırı dikmekten başlıycam... Kızılay her vakit yetişemiyo...</p>

  <p>- İyi fikir... Bi sirk çadırı dik... Seni kasaba kasaba dolaştırıp bilet karşılığı ahaliye gösterelim... Herkesin bööle manyak kızı yoktur, ibret için görmeye gelirler... Abin de alev felan yutar, ek gelir olur...</p>

  <p>- Ben çok ciddiyim anne... Habire sel, deprem, heyelan... Kendi başımızın çaresine bakıcaz artık... Çadırımızı dikelim, bir miktar demirbaş erzak, fener, pil, bir küçük el radyosu, bunları götürüp gömelim, sonra sefil oluruz... Hatta oksijen tüpü, zodyak bot, işaret fişeği, can yeleği felan da edinmek lazım... Ben çehizimi bu şekilde yapıcam... Yazın da Foça’ya Komando okuluna gidiyim diyorum, ip köprü, sal, kütük üstünde nehir geçme dersleri alıcam... Rambo olmak bir yurttaşlık görevi haline geldi artık... Bu felaketler ve umursamazlıklar neslimizi tehdit ediyo...</p>

  <p style="text-align: center;">* * *</p>

  <p>- Anne, anne yaa... (Tak tak tak) açar mısın şu kapıyı... insan öz kızını günde iki kere balkona kitler mi? Yaşlandıkça yeni huylar ediniyorsun ve bu çok anlamsız... Donucam bak...</p>

  <p>- Hahay, güliim bari, donuyormuş... Cav cav etmeyi biliyorsun ama... Her şeyi devletten bekleme, vaktinde balkona bi battaniye saklasaydın...</p>

  <p>- Dıdıdıdı... Kız anne, çok soğuk vallahi bak...</p>

  <p>- Sobanın üstünde terlik ısıtıyorum. Birazdan seni içeri alıp sıcak terlikle dövücem. Sabret, kemiklerine kadar ısınıcaksın...</p>

  <p>- Her zaman söölemişimdir anne, şiddetin ne hoş, ne güzel dehşetin... Seninkiler bu seçimde DYP’de toplanıyomuş. Terliğini al, sen de git istersen... (Tak tak tak)</p>

  <p>- Bak hâlâ çene yapıyo anneye... Hayatta açmam o kapıyı, don da geber...</p>

  <p>- (Tak tak tak) Lütfen... (Tak tak tak)</p>

  <p>- Tak tak yapma anneye... Beyhude...</p>
</body>
</html>
