<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<dl class="notes">
<dt id="note_99" class="calibre9">[<a title="99" href="index_split_012.html#back_note_99" class="calibre10">←99</a>]</dt><dd class="calibre11" id="calibre_pb_116"><p class="block_41"><sup lang="tr" class="calibre12"></sup><span lang="tr"> </span><span lang="tr">Tarihteki önemli şahsiyetlerin yaşamlarını ve eserlerini sinirsel ve psikiyatrik bozukluklarla ilişkilendirmek yeni bir tavır olmamakla birlikte, son zamanlar</span><span lang="tr">da bir saplantı, hatta bir sanayi haline gelmiştir. Eve LaPlante, </span><i lang="tr" class="calibre2">Seized</i><span lang="tr"> (Büyülenmiş) adlı kitabında, yalnız van Gogh ve Dostoyevski’nin değil Poe, Tennyson, Flaubert, Maupassant, Kierkegaard ve Lewis Carroll’un da TLE ve Geschwind sendromunun karakteristik “izlerini” taşıdıklarını savunur. Sara hakkında dev boyutlu iki ciltlik bir eserin yazarı olan Gordon Lennox bu listeye, Sokrat’tan Pavlus’a, Buda’dan Newton’a, Strindberg, Rasputin, Paganini ve Proust’a kadar pek çok isim daha katar. </span><i lang="tr" class="calibre2">Geçmiş </i><i lang="tr" class="calibre2">Zaman</i><span lang="tr"> </span><i lang="tr" class="calibre2">Peşinde</i><span lang="tr">’deki ani geçmişe dönüşleri, o günleri hatırlatan dürtülerin etkisiyle oluşan, hiperamneziye ya da yaşantı-krizlerine bağlar.</span></p><p class="block_41"><span lang="tr">Başka kitaplarda ve makalelerde Samuel Johnson ve Mozart’a Tourette sendromunun, Bartok ve Einstein’a otizmin, ve hemen bütün yaratıcı sanatçılara manik-depresif hastalıkların atfedildiği görülmüştür. Kay Redfield Jamison, </span><i lang="tr" class="calibre2">Touched with Fire</i><span lang="tr">’da (Ateş Değdi), sadece “B” başlığında, Balzac, Baudelaire, Beddoes, Berlioz, Blake, Boswell, Brook, Bruckner, Bunyan, Burns, bütün Byron’lar ve bütün Brontes’lerin manik-depresif olduğunu yazar. Bu savların pek çoğu doğru olabilir. Ama geçmişte (ve bugün) yaşayan dahileri tıbbın mikroskopu altına sokmak, yaşamlarını etkileyen diğer unsurları gözardı ederek, onların zengin ve karmaşık dünyalarını sinir ve ruh bozukluklarına indirgemek ne de</span><span lang="tr">rece hakkaniyetli bir davranış, bilmiyorum.</span></p><p class="block_5"> </p></dd>
</dl>

</body></html>
