<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<dl class="notes">
<dt id="note_133" class="calibre9">[<a title="133" href="index_split_016.html#back_note_133" class="calibre10">←133</a>]</dt><dd class="calibre11" id="calibre_pb_150"><p class="block_41"><sup lang="tr" class="calibre12"></sup><span lang="tr"> Psikolog Frederic Bartlett hatırlama ediminden bir "yeniden kurma" olarak söz eder; ne var ki, tıpkı Stephen gibi Temple'da da böyle bir mekanizmanın olmadığı, ya da normalden çok daha düşük seviyede cereyan ettiği anlaşılıyor. Temple'da hafıza, kişiliğine içkinleşmemişti, bu yüzden sık sık "video bantlarıyla," "bilgisayar kayıtlarıyla" ve başka hafıza depolama biçimleriyle örneklemeler yapıyordu.</span></p><p class="block_41"><span lang="tr">Temple'ın kendine ilişkin açıklamaları, Damasio'nun, Edelman'ın ve diğerlerinin imgelem ve hafıza formülasyonlarıyla çelişmektedir. Damasio, </span><i lang="tr" class="calibre2">Descartes'ın Hatası</i><span lang="tr">'nda şunları yazar:</span></p><p class="block_5"> </p><p class="block_44" lang="tr">İmgeler şeylerin, olayların, sözcüklerin ya da cümlelerin şablon resimleri şeklinde depolanmaz. Beyin insanların, nesnelerin, manzaraların Polaroid resimlerini, müziğin ve konuşmaların ses bantlarını, hayatımızdaki olayların filmlerini arşivlemez... Kısacası, hiçbir şeyin resmini, minyatür ya da mikrofilm ölçeğinde bile saklamaz.</p><p class="block_31"> </p><p class="block_41"><span lang="tr">Damasio yine de bu röprodüksiyonları, bu kopyaları “çağrışımların yardımıyla zihnimizde canlandırabileceğimizi” öne sürüyor. Eğer durum buysa, Temple’ın -ve elbette Franco’nun, Stephen’ın (ve Luria’nın Mnemonist’inin)-tıpkı bizler gibi bir tıpkı-basım </span><i lang="tr" class="calibre2">yanılsamasıyla</i><span lang="tr"> mı karşı karşıya olduğu, yoksa (Jerome Bruger’in öne sürdüğü gibi) bu kişilerin algı sistemlerinin yüksek kişisel sistemlerle, benlik kavramıyla entegrasyonundaki bir bozukluktan ötürü, bu imgelerin işlenmeden, yorumlanmadan, saf halleriyle mi saklandığı bir tartışma konusudur.</span></p></dd>
</dl>

</body></html>
