<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<dl class="notes">
<dt id="note_80" class="calibre9">[<a title="80" href="index_split_011.html#back_note_80" class="calibre10">←80</a>]</dt><dd class="calibre11" id="calibre_pb_97"><p class="block_41"><sup lang="tr" class="calibre12"></sup><span lang="tr"> </span><span lang="tr">Görsel algılama her zaman davranış ve hareketle, dünyaya uzanıp onu araştırmakla bağlantılıdır. Görmek yeterli değildir, bakmak da gerekir. Virgil’in görsel algılama yetersizliği, ya da agnozisinden söz ettik, bunun yanında, aynı ölçüde güçlü bir </span><i lang="tr" class="calibre2">bakma</i><span lang="tr"> ve </span><i lang="tr" class="calibre2">görme </i><span lang="tr">eylemini gerçekleştirme yetersizliği, bir kapa</span><span lang="tr">site ya da güdü eksikliği, görsel davranış bozukluğu vardı. Von Sendon, çok küçük yaşta gözlerine sargı sarılan iki çocuktan söz eder. Beş yaşında çocuk</span><span lang="tr">ların sargıları alınır, ama ikisi de hiçbir tepki göstermez, hiçbir yere bakmazlar, kör gibidirler. Dünyalarını başka duyularla ve davranışlarla kuran bu çocuklar, gözlerini kullanmayı bilmez gibidirler.</span></p><p class="block_41"><span lang="tr">Bir konum saptama, bir davranış biçimi olarak bakma eylemi, bütün hayat</span><span lang="tr">larını “bakarak” geçirmiş, geç yaşta kör olan kişilerde bile bozulabilir ve değişebilir. John Hull’un özyaşamöyküsü </span><i lang="tr" class="calibre2">Touching The </i><i lang="tr" class="calibre2">Rock</i><span lang="tr">’da Hull, kırklı yaşlarının ortalarına kadar normal görme yeteneğine sahip bir adamken, beş yıl kör kaldıktan sonra, başkalarıyla “karşılaşmanın,” onlara “bakmanın” ne olduğunu unutmuştu.</span></p></dd>
</dl>

</body></html>
