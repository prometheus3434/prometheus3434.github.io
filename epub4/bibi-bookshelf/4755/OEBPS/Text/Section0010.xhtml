<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 style="text-align: center;"><i>Sekizinci Bölüm</i></h2>

  <div>
    13:25, Salı
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Uğradığı yer demek burası...
    </div>

    <div>
      İçinde sararmış tek bir kuru sap kalmış sidik kokulu çiçekliğin yanı başında duran Amelia Sachs kir içindeki pencereye bakıyor.
    </div>

    <div>
      Semti bildiği için mekânın kötü olduğunu tahmin etmişti ama bu kadar rezil bir yer olmasını da beklemiyordu. St. James Tavernası'nın önündeki kaldırımda, devrilmiş beton kazığın üzerine çıktı. Bar, Doğu 9. Sokak'ta; mahalleler, semtin ortasından geçen Kuzey-Güney bulvarının iki yanına A, B, C, D olarak dağıldığı için semtin adı Alphabet City. Birkaç yıl öncesine kadar bölge suçlu yatağıydı. Aşağı Doğu Yakası çetelerden temizlendiğinden küçük suç dünyası buralara sığınmıştı. Buralar şimdilerde biraz düzelmeye başlayarak yıkık dökük binaları tamir ettirip lüks konutlara dönüştürmeye meraklı olan orta sınıf kadın erkek kalabalığının ilgi alanına girdi. Yine de hırgür eksik olmuyordu. Sachs'ın ayağının dibinde, kar üstünde bir uyuşturucu şırıngası var; kol boyu uzaklıktaki pencere pervazına bırakılmış dokuz milimetrelik kovan öylece duruyor.
    </div>

    <div>
      Peki, finans danışmanı-yatırımcı, iki konut sahibi ve ayağını Mercedes ile yerden kesen Benjamin Creeley denen adam, ölümünden bir gün önce buralarda ne arıyordu?
    </div>

    <div>
      Kocaman, pasaklı taverna gündüz vakti pek kalabalık değil. Leş gibi kirli camdan içeriye baktı. Bar taburelerine tünemiş, yakınlardaki masalara yayılmış yaşlı ve tombul kadınlar, iskeleti çıkmış ihtiyarlar, günlük besinini şişeden alan mahalle halkı... Dipte ufak bir girinti var, belli ki orası mekândaki itlerin köşesi. Kot pantolonlu, tulum ve iş gömleği giymiş dört beyaz, bağırış çağırış içiyorlar. Kahkaha ve küfürler pencerenin dışından bakan Sachs'ın kulağına kadar geliyor. Aklına hemen, eskiden mafyanın uğrak yerlerinde saatler boyu pinekleyen ağırkanlı, daha doğrusu düpedüz tembel ama tehlikeli ve sıradan çete üyeleri geldi. Bir bakışta şu dörtlünün insan harcamaya çekinmeyecek belalı tipler olduğunu anladı.
    </div>

    <div>
      İçeri girip L biçiminde barın kısa ucunda kendine kuytu bir yer bulup oturdu. Barda servisi elli yaşlarında, dar, uzun suratlı bir kadın yapıyor; tırnaklar kıpkırmızı ojeli, saçlar folk şarkıcıları gibi tepesinde oldukça kabartılmış... Halinden bıkkınlık akıyor. Sachs görüntüyü kafasında yorumlamaya girişti. Aslında görmüş geçirmiş biri değil kadın; ufku sadece gördüğü böylesine yerlerle sınırlı, o kadar.
    </div>

    <div>
      Diyet kola istedi.
    </div>

    <div>
      "Hey, Sonja!" Ses dipteki girintiden geliyor. Sachs barın pislik içindeki aynasından mekânı kolaçan etti. Bağıran dipteki takımdan; adamakıllı dar kot pantolon, deri ceket giymiş sarışın, çakal bakışlı serseri, epeydir içiyor olmalı. "Dickey seni istiyor. Oğlan utangaç. Gelsene buraya. Gel de şu utangaç çocuğu bir yoklayıver."
    </div>

    <div>
      "Hassittir!" Terslenen Dickey olmalı.
    </div>

    <div>
      "Gelsene be! Sonja, tatlım gel, şu çekingen oğlanın kucağına otur. Merak etme, rahat edersin. Yayla gibi dümdüz. Seni rahatsız edecek bir şeyi yok!"
    </div>

    <div>
      Pis kahkahalar...
    </div>

    <div>
      Sonja ortadaki pis şakanın kurbanlarından birinin de kendisi olduğunun farkındaydı ama oyunu bozmadan o tarafa doğru seslendi. "Dickey mi? O benim oğlumdan bile küçük."
    </div>

    <div>
      "Daha iyi ya... Sen alışıksındır ufak çocuklara..."
    </div>

    <div>
      Kahkahalar iyice azıyor.
    </div>

    <div>
      Sonja'nın gözleri, Sachs'a takılıyor, ortadaki şakaya katılarak sanki tüm dünya kadınlarına karşı işlenen suça ortak olmuş gibi hemen bakışlarını kaçırıyor. Sarhoş kaprisi çekmek zor; neyse ki ilgileri çabuk dağılır. Onların dünyasında öfke de coşku da uzun sürmez. Çok geçmeden, laf dönüp dolaşıp spora ve müstehcen fıkralara döküldü.
    </div>

    <div>
      Sachs gazozunu yudumlayıp Sonja'ya döndü. "Nasıl gidiyor?"
    </div>

    <div>
      Kadın mesafeli bir gülücükle, "İyidir," deyip kesip atıyor. Müşterinin acımasına ihtiyacım yok havalarında. Üstelik karşısındaki kadın daha genç, güzel ve ayrıca ekmeğini böyle batakhanelerde kazanmak zorunda değil.
    </div>

    <div>
      Kadın haklı. Sachs atak yapmaya karar verdi. Göze batırmadan parkasını araladı, polis rozetini gösterdi, Benjamin Creeley'in fotoğrafını çıkardı. "Bu adamı görmüşlüğün var mı?"
    </div>

    <div>
      "Onu mu? Ha, bir iki defa. Ne olmuş?"
    </div>

    <div>
      "Tanışıklığın oldu mu?"
    </div>

    <div>
      "Yok, aslında hiç laflamadık. İçkisini verdim, o kadar.
    </div>

    <div>
      Galiba şarap içiyor. Çünkü kırmızı şarap sorduğunu hatırlıyorum. Bizim şarap sirke gibi ama geri çevirmedi, içti. Efendiden biri. Bazıları gibi değil hiç." O bazılarının kim olduğunu anlatmak için dipteki köşeye bakmıyor bile. "Fakat bu adamı uzun zamandır buralarda göremedik. Belki bir aydır uğramıyor. Son geldiğinde kavgaya bulaşmıştı zaten. Ben de bir daha gelmez demiştim."
    </div>

    <div>
      "Ne olmuştu?"
    </div>

    <div>
      "Ne bileyim! Bağırış çağırış bir şeyler oldu, adam kapıdan fırladığı gibi toz oldu gitti."
    </div>

    <div>
      "Kimle tartışıyordu?"
    </div>

    <div>
      "Görmedim. Sadece duydum."
    </div>

    <div>
      "Uyuşturucu filan kullanırken gördün mü?"
    </div>

    <div>
      "Yo."
    </div>

    <div>
      "Adam intihar etti; kulağına geldi mi?"
    </div>

    <div>
      Sonja'nın gözleri fal taşı gibi açıldı. "Yok yahu!"
    </div>

    <div>
      "Bu olayın peşini bırakmıyoruz da... Bak, sana bu sorduklarım aramızda kalsın, tamam mı."
    </div>

    <div>
      "Elbette, tamamdır."
    </div>

    <div>
      "Bana, onun hakkında bir şeyler anlatabilecek misin?"
    </div>

    <div>
      "Hey Tanrım, adamın adını bile bilmiyorum ki... Bak, galiba bir, iki, hayır üç kez geldi. Ailesi var mıymış?"
    </div>

    <div>
      "Evet, var."
    </div>

    <div>
      "Kötü, yazık. Dayanması zor iş."
    </div>

    <div>
      "Yeniyetme bir oğlu var."
    </div>

    <div>
      Sonja kederle başını salladı. "Belki Gerte daha iyi tanıyordur adamı. O barda benden daha uzun süre duruyor."
    </div>

    <div>
      "Şu anda buralarda mı?"
    </div>

    <div>
      "Yok be, ama gelir. Söylcyim seni arasın mı?"
    </div>

    <div>
      "Bana numarasını ver."
    </div>

    <div>
      Kadın numarayı karaladı. Sachs tezgâha iyice eğilip çenesiyle Creeley'in fotoğrafını işaret etti. "Burada özellikle buluştuğu biri var mıydı, hatırlayabilecek misin?"
    </div>

    <div>
      "Tek bildiğim oraya girip halvet oluyorlardı. Hani hepsinin tıkıştığı şu dip var ya... "
    </div>

    <div>
      Milyoner işadamı ve oradaki güruh? Creeley'in Weschester köşküne girip şöminesinde evrak kebabı yapanlar, oradakilerden ikisi miydi, acaba?"
    </div>

    <div>
      Sachs aynadan bira şişeleri, küllükler dolusu izmarit ve dişlenip sıyrılmış tavuk kanadı kemiklerini gözden geçirdi. Bu herifler bir çetenin adamı olmalıydı. Belki esas teşkilattan ihale alan genç taşeron elebaşlarıdır. New York'da 'Sopra-nos' modeli pek yaygın. Ufak işlere bulaşıyorlar ama sağı solu belli olmayan sakat tipler. Oysa mafya iş bitirirken halka zarar vermekten kaçınır, kokaine bulaşmaz ve artık kaçak içkiyle uğraşmıyor. Mafya, yeraltı dünyasının işini bilen yarısı... Creeley-çete ilişkisi olasılığını kafasında evirip çevirdi. Durum karışık gibi.
    </div>

    <div>
      "Şuradakilcri uyuşturucu kullanırken gördün mü hiç?"
    </div>

    <div>
      Sonja başını şiddetle iki yana salladı. "I-ıh!"
    </div>

    <div>
      Sachs yine sokularak fısıldadı. "Hangi takımın tayfası bunlar, biliyor musun?"
    </div>

    <div>
      "Takımın tayfası?"
    </div>

    <div>
      "Hangi çetenin adamı, diyorum. Patronları kim, kime hesap veriyorlar? Hiçbir şey bilmiyor musun?"
    </div>

    <div>
      Sonja şaşırdı, bir an duraladı, acaba bu kadın dalga mı geçiyor gibilerden baktı Sachs'a ve kahkahayı patlattı. "Bunlar çete üyesi filan değil. Biliyorsun sanıyordum. Bunlar polis!"
    </div>

    <div>
      <br />
    </div>

    <div>
      Sonunda duvar saatleri, yani Saatçi'nin kartvizitleri, bomba birliğinden 'temizdir' etiketiyle süslenmiş olarak getirildi.
    </div>

    <div>
      "Yani şimdi bunların içinde minik kitle imha silahı bulamamışlar mı?"
    </div>

    <div>
      Rhyme'in ağzından bal akıyor yine! Çok kızgın. Her şeyden önce saatlerin doğrudan onun eline teslim edilmeyişine bozuluyor; bombacıların laboratuvarında kim bilir kaç iz yok olup gitmiştir. Ayrıca insan bir işi bu kadar uzatır mı? Pulaski kanıt emanet belgesini imzalayıp saatleri getiren üniformalıyı gönderdi.
    </div>

    <div>
      Rhyme, iskemlesini inceleme masasına yanaştırdı. "Haydi bakalım, elimizde ne var, bir görelim." Cooper saatleri torbadan çıkarıp masaya koydu. İkisi de aynı, tek fark rıhtımda bulunanın alt tarafındaki kurumuş kan izi. Saatler eski model, elektrikli değil, elle kuruluyor. Fakat iç aksamları yeni, günümüz saatlerine benziyor. Saat düzenekleri kapalı kutu içine alınmış. Bomba imha ekibi buralarını da kurcaladığı halde hâlâ çalışıyorlar, hem de doğru... Dış kutular siyah boyalı, ahşap. Kadranlar eskitilmiş beyaz metalden, sayılar Romen rakamı, akrep ile yelkovan da siyah ve uçları ok gibi sivri. Saniye çubuğu yok ama saatler saniyede bir "klik" sesi çıkararak çalışıyor. Saatlerin en garip tarafıysa kadranların üst yarısında, ayrı bir yuvarlak çerçeve içinde ayın halleri; yeni aydan çeyreğe, çeyrekten yarıma, yarımdan üç çeyreğe oradan da dolunaya ve tekrar yeni aya dönecek şekilde resmedilmiş. Dolunay ince dudaklı bir insan yüzü olarak görünüyor.
    </div>

    <div>
      <i>Soğuk Ay gökleri ayaza kesti...</i>
    </div>

    <div>
      Cooper, saatleri her zamanki titizliğiyle ele aldı. İlk saptamaları bildirdi. Sürtünme eşiğinde hiç aşınma yok; izler yok denecek kadar az ve bu bilgiler, Sachs'ın daha önce olay yerinde topladıklarına hiçbir yenilik getirmiyor. Özetle, Saatçi'nin otosundan ya da evinden kalma kanıt olarak işe yaracak hiçbir iz yok... "Saatlerin arka yüzünde etiketler varmış, gördüğüm kadarıyla sökülmüş. Dikdörtgen şeklinde yapışkan izleri var. Fiyat etiketi olamaz, çünkü lekeler çok büyük. Ayrıca üretici bilgisi hiç değil, çünkü firma damgasını doğrudan ahşaba basmış."
    </div>

    <div>
      Pulaski atıldı. "O halde etiketler, satın aldığı dükkâna ait olmalı."
    </div>

    <div>
      "Demek öyle olmalı." Rhyme'in ters elektriği Thom'u bile çileden çıkartıyor. Genç polis, ağzını açtığına pişman. Üstat devam ediyor. "Üretici damgasını oku bakalım."
    </div>

    <div>
      "Arnold Products. Framingham, Massachusetts." Cooper, Google'a girip sayfayı buluyor. "Saat, deri malzeme, büro aksesuarı ve de hediyelik... Seçkinci firma. Fiyatlar ucuz değil. Düzineden fazla saat modeli var. Elimizdekiler Viktor- yenmiş. Pirinç döküm, orijinal mekanizma, mobilyası meşe; 1800'lerde İngiltere'de satılan bir saat model alınarak üretiliyor. Toptan fiyatı elli dört dolarmış... Perakende satışımız yoktur. Resmi satış temsilcimize başvurunuz."
    </div>

    <div>
      "Seri numaraları?"
    </div>

    <div>
      "Sadece mekanizmada. Saatler numarasız."
    </div>

    <div>
      "Anlaşıldı. Haydi bakalım, telefona sarıl."
    </div>

    <div>
      "Ben mi?" Pulaski'nin kaşı gözü oynuyor.
    </div>

    <div>
      "Hı-hı, sen!"
    </div>

    <div>
      "Ama benim şeyi... "
    </div>

    <div>
      "Firmayı arayıp mekanizmanın seri numarasını veriyorsun."
    </div>

    <div>
      Çaresiz baş eğiyor Pulaski; "Numarayı veriyorum ve ardından saatleri hangi mağazaya göndermiştiniz, diye soruyorum"
    </div>

    <div>
      "Aynen!"
    </div>

    <div>
      Çaylak telefona davrandı, Cooper'dan numarayı alıp çevirdi.
    </div>

    <div>
      Katil alışverişi kendisi yapmamış olabilirdi elbette. Belk de bir mağazadan çalmıştı. Birinin evinden yürütmüş de olabilirdi. Eski eşyalarından kurtulmak isteyen birinden rasgele satın almış olamaz mıydı?
    </div>

    <div>
      Rhyme olası sorularını sormak zorundasın, diye hayıflandı.
    </div>

    <div>
      Bir yerden başlaman gerekiyor.
    </div>
  </div>

  <div>
    <br />
  </div>

  <div>
    <br />
  </div>

  <h3 id="sigil_toc_id_1" style="text-align: center;">KANIT ÇİZELGESİ 1<br /></h3>

  <div>
    <div>
      SAATÇİ
    </div>

    <div>
      <br />
    </div>

    <div>
      Suç Mahalli No: 1
    </div>
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Tekne tamir rıhtımı<br />
              22. Sokak.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kimliği bilinmiyor<br />
              Hudson Nehri,</li>

              <li>Erkek</li>

              <li>Orta yaşta veya daha da yaşlı; yüksek tansiyonu veya kalbi olabilir (kanında pıhtılaşma önleyici ilaca rastlandı).</li>

              <li>Kanında başka ilaca, iltihaba, hastalığa rastlanmadı.</li>

              <li>Sahil Güvenlik ile Acil Kurtarma Birimi dalgıçları, cesede ve olası başka delillere ulaşmak için New York Limanı'nda araştırmayı sürdürüyor.</li>

              <li>Kayıp listeleri taranıyor.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Aşağıya bakınız.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Fail, kurbanını su üstünde rıhtımın kenarına elleriyle asılmak zorunda bırakıyor, suya düşünceye kadar tek tek parmaklarını veya bileğini kesiyor.</li>

              <li>Saldırı zamanı; Pazartesi akşamüzeri 18:00 ile salı sabahı 06:00 arası.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kan; AB pozitif.</li>

              <li>Kırık el parmağı tırnağı: cilasız, enlice.</li>

              <li>Rıhtım giriş kapısından zincir parçası; sıradan demir makası ile kesilmiş, makasın izi sürülemiyor.</li>

              <li>Saat: Aşağıya bakınız.</li>

              <li>Şiir: Aşağıya bakınız.</li>

              <li>Rıhtım kenarında ahşabı tırmalayan tırnakların yaptığı çentikler.</li>

              <li>Görünür kalıntı, parmak ve/veya ayak izi yok; olay yerinden taşıt geçmemiş; tekerlek izi yok.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Suç Mahalli No: 2
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Cedar Street'e çıkan geçit, Broadway yakınında; üç iş hanının arka yüzü buraya bakıyor; (arka kapılar 18:30'dan itibaren 22:00'ye kadar kapanmış oluyor). Yapılardan biri devlet dairesi. (18:00'de kapanıyor).</li>

              <li>Geçit çıkmaz. Eni dört metre seksen santim, boyu otuz üç metre. Zemin kaldırım taşı; ceset, Cedar'dan dört metre seksen santim içerde bulundu.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Theodore Adanıs.</li>

              <li>İkametgâhı Battery Park.</li>

              <li>Metin yazarı; serbest çalışıyor.</li>

              <li>Bilinen düşmanı yok.</li>

              <li>Geçide açılan yapılarla ilişkisi araştırıldı. Bağlantısı yok.</li>

              <li>Kurbanın üzerinde balık proteini izi içeren toprak bulundu.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Saatçi.</li>

              <li>Erkek.</li>

              <li>Hiçbir veritabanında Saatçi'yle ilgili bilgiye rastlanmadı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Kurban araçtan geçide sürükleniyor. orada üzerine demir çubuk asılıyor. Gırtlağı ezilmiş bulundu.</li>

              <li>Kesin sonuç için Adli Tıp uzmanının raporu bekleniyor.</li>

              <li>Cinsel taciz belirtisi yok.</li>

              <li>Ölüm zamanı: Pazartesi gecesi 22:15 ile 23:00 arası.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Saat.</li>

              <li>Patlayıcı, biyolojik veya kimyasal öğeye rastlanmadı.</li>

              <li>Rıhtımdaki saatin aynısı.</li>

              <li>Parmak izi yok, kalıntı çok az.</li>

              <li>Arnold Products yapımı. Framingham, MA. Dağıtımcı ve satıcı listesi için telefonla aranıyor.</li>

              <li>Fail tarafından her iki cinayet yerine şiir bırakılmış.</li>

              <li>Bilgisayar çıktısı, üreticisi belirsiz kağıt üzerine. HP LaserJet Yazıcı çıktısı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Metin:<br /></th>

          <th style="text-align: left; width: 50%;">Diğer:</th>
        </tr>
      </thead>

      <tbody>
        <tr>
          <td align="left" valign="top">
            <i>"Soğuk Ay gökleri ayaza kesti<br />
            Mehtap düştü yerin cesedi üstüne<br />
            Dolunay, ölümün tam saati!<br />
            Çıkıyor ölüm, doğumun yoluna. "<br />
            Saatçi</i><br />
            <br />

            <ul style="padding: 0px 20px; margin: 0px;">
              <li>Şiir hiçbir veritabanında yok; kendi yazmış olabilir.</li>

              <li>Soğuk Ay, ay takviminde bir ayın adı; ölüm ayının.</li>

              <li>Cesedin cebinde 60 dolar bulundu, seri numarası, parmak izi bağlantısı yok.</li>

              <li>İzleri temizlemek için ince kum kullanılmış. Kum sıradan, yeni satın alınmış. Olay yerine dönmeyi mi planlamış?</li>

              <li>Metal çubuk, yetmiş beş kilo, iki ucu delikli. Geçidin geniş çevresindeki inşaatlarda kullanılmıyor. Başka kaynak bulunamadı.</li>

              <li>Ağız tıkama ve bağlamada kullanılan paket bantları sıradan ama titizlikle kesilmiş, şaşırtıcı. Hepsi aynı boyda.</li>

              <li>Kumda talyum sülfat, (fare zehri) bulundu.</li>

              <li>Kurbanın ceket astarına bulaşmış toprakta balık proteini var.</li>

              <li>Çok az kalıntıya rastlandı.</li>

              <li>Kahverengi lifler, büyük olasılıkla oto endüstrisinde kullanılan paspaslardan.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Araç.</li>

              <li>Ford Explorer olması muhtemel; üç yaşında olduğu sanılıyor. Kahverengi paspası var.</li>

              <li>Pazartesi gecesi olay yeri çevresinde plakaları alınan araçlardan hiçbirine ceza kesilmemiş.</li>

              <li>Vice'a sokak fahişeleri sorulacak. Tanık bulunabilir mi?</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Yerel yönetimlerde geniş bir 'bizim çocuklar' örgütlenmesinin varlığından söz edilir; para, iktidar ve bürokratik güç üçgeni, siyasilerden bürokratlara, büyük firma ortaklarına, sendikalara ve oradan işçilere kadar çelik örümcek ağları gibi baştan aşağıya her tarafı sarar... Teşkilatlanmanın başı sonu belli değil.
    </div>

    <div>
      New York da bir istisna değil elbette; ancak Amelia Sachs'ın şu anda ayaklarına dolanan ağın 'bizim çocuğu' biraz farklı; esas oyuncu bir 'bizim kızkardeş'.
    </div>

    <div>
      Bu kızkardeş, ellisini geçmiş bir hanım; mavi üniformasının göğsü hayli kalabalık. Şeritler, demirler, rozetler; bir dolu takdir ve başarı! Amerikan bayrağı rozeti de var. Politikacıymış gibi halk içine çıkması gereken yüksek rütbeli New York polislerinin yakasında da bu rozetlerden vardır. Fakat onlar beyaz üzerine kırmızılı ya da mavili olur. Kadının uzun suratı asık mı asık; ekstra özen görmemiş kırçıl saçları kulak hizasından çepeçevre dümdüz kesilmiş.
    </div>

    <div>
      Marilyn Flaherty emniyet müfettişi; teşkilatta bu rütbeye ulaşabilmiş birkaç kadından biri. Müfettiş, hiyerarşide yüzbaşıyı geçer. Flaherty, operasyon masasında müdür. Doğrudan kent emniyet müdüründen emir alır. Operasyonun görev alanı çok geniş; diğer idari birimler ve teşkilatlarla ilişkileri düzenliyor. Hükümet ve devlet büyüklerinin ziyaretleri gibi planlı olanlar yanında terörist saldırı gibi beklenmedik olaylarda güvenliği sağlamaktan sorumlu. Flaherty'nin en önemli görevi, New York Emniyeti ile Belediye Başkanlığı arasındaki ilişkileri yürütmek.
    </div>

    <div>
      Flaherty bu konuma, Sachs gibi sıradan polis olarak başlayıp dişiyle tırnağıyla çabalayarak gelenlerden. İki kadın da tesadüfen aynı semtten, ikisi de Brooklyn çocuğu. Komşu mahallelerde büyümüşler. Müfettiş mesleğe sokak devriyesinde başlamış, çok kaldırım aşındırmış; oradan soruşturma bürosuna sıçramış, derken karakollardan birine komiser yardımcısı olarak tayin edilmiş ve sonra almış yürümüş... Sert, biraz da ters. Her bakımdan müthiş denebilir bu kadına. Geniş, kalın yapılıdır. Yeri geldiğinde, emniyet gücünün üst kademelerinde bir kadının cebelleşmesi gereken sorunlarla baş edebilecek kadar sıkıdır da üstelik.
    </div>

    <div>
      Görevde ne kadar başarılı olduğunu anlamak için duvarındaki çerçeveli dost ahbap fotoğraflarına bakmak yeter. Belediyenin yüksek bürokratları, büyük müteahhitler ve işadamları... Birinde oturaklı, çıplak başlı bir erkekle deniz kıyısında bir evin terasında yan yana oturmuşlar. Ötekinde Metropolitan Operası'nda -Sachs hemen tanıdı adamı- Donald Trump kadar zengin biri ile kol kola. Başarının bir başka ölçeğini de şu anda, merkezde, yani Emniyet Sarayımda oturmakta oldukları büronun boyutlarından çıkarabilir insan. Flaherty yolunu bulup limana bakan bir köşe ofis kapıvermiş. Sachs'ın tanıdığı başka kodamanların hiçbirinde böyle güzeli yok...
    </div>

    <div>
      Sachs, Flaherty'nin tam karşısında oturuyor, müfettişin nefis cilalı, pahalı masası ayırıyor ikisini. Üçüncü kişi ise vali yardımcılarından Robert Wallace. Zengin, kat kat gerdanlı; kendinden emin bir hali var adamın, ak saçları tipik politikacı imajına uygun biçimde başının çevresini hale gibi çevirmiş. Günlük kıyafetleri var üstünde; resmiyetten kaçınmış. Demek polisteki rüşvet dedikodusu belediyeye çabucak ulaşmış; Wallace, Noel tatilini kısa kesip Long Island'dan buraya koşmak zorunda kalmış.
    </div>

    <div>
      "Sen Herman Sachs'ın kızısın." Flaherty, sözüne onay beklemeden Wallace'a döndü. "Devriyeydi. İyi adamdı. Kendisine takdirname verdikleri törende ben de vardım."
    </div>

    <div>
      Sachs'ın babası görev yıllarında epey takdirname almıştı. Flaherty acaba hangisinde bulunmuştu. Karısının boğazına bıçak dayamış adamı tatlı sözlerle vazgeçirdiği olayda mı? Ya da görevde değilken rastladığı bakkal soygununda vitrin camından içeri dalarak hırsızı yakaladığı zamanki mi? Yoksa Rialto sinemasında ekranda Steve McQueen kötüleri haklarken, yerde patlamış mısır taneleri üzerinde acıyla kıvranan hamile Meksikalı anneyi doğurtup bebeği kurtardığı için mi?
    </div>

    <div>
      Wallace merak içinde. "Mesele nedir? Anladığımız kadarıyla bazı polislerin suça bulaşması söz konusu. Doğru mu?"
    </div>

    <div>
      Flaherty çelik grisi gözlerini Sachs'a çevirerek işaret etti.
    </div>

    <div>
      Haydi, söyle çocuk...
    </div>

    <div>
      "Evet, bu mümkün. Bir uyuşturucu durumu var. Ayrıca şüpheli bir ölüm söz konusu."
    </div>

    <div>
      Wallace hece aralarında nefes alarak, "Anlaşıldı," dedi. İş adamlığından gelen başkan yardımcısı, rüşveti yerel yönetimden kazımakla görevli. İşinde acımasız. Geçen bir yıl içinde iskân müfettişleriyle öğretmenler sendikası yöneticilerinin karıştığı büyük bir sahtekârlığı ortaya çıkardı. Polisin pisliğe bulaşmış olma olasılığı aklını başından alıyor.
    </div>

    <div>
      Flaherty ise tersine, yüzünün tek çizgisi kıpırdamadan oturuyor.
    </div>

    <div>
      Sachs, müfettişin sert bakışları altında Benjamin Creeley'in intiharını, kurbanın kırık başparmağı nedeniyle olayı şüpheli bulduğunu, ayrıca evindeki yakılmış kanıtları, kokain izlerini ve de St James'de yuvalanan polislerle olası ilişkisini anlattı.
    </div>

    <div>
      "118'in polisleri."
    </div>

    <div>
      East Village'deki 118. Bölge'yi kastediyor. St James'in, 'Bölge'nin beslendiği haraç merkezi olduğunu öğrendi, çünkü.
    </div>

    <div>
      "Ben gittiğimde dördü bardaydı, ama zaman zaman diğerleri de uğruyor. Creeley'in onlardan hangisiyle buluştuğunu bilmiyorum. Bir ikisi mi yoksa beş altısı mı, fikrim yok."
    </div>

    <div>
      "İsimlerini aldın mı?"
    </div>

    <div>
      Wallace'ın sorusu üzerine, "Hayır," dedi. "Almadım, çünkü bu noktada çok soru sormaktan kaçındım. Creeley'in 'Bölge'den birileriyle gerçekten görüşüp görüşmediğini kanıtlayamadım daha. Ancak görüşmüş olma olasılığı çok yüksek."
    </div>

    <div>
      Flaherty sağ elinin orta parmağındaki elmas yüzükle oynuyor. Taşı kocaman. Bir de kalın altın bileziği var, tüm süsü bu ikisi. Hiç kımıldamadan oturuyor Flaherty, ama Sachs adı gibi biliyor, kadın iyice tedirgin. Polisin kirlenmesinden söz edilmesi bile şehir yönetiminin tüylerini ürpertir. 118'deki durum ise iyice akıl karıştırıyor. O karakol koca kente örnek gösteriliyor. Orada yüksek rütbeli görevli oranı diğer karakollara göre daha yüksek. Oradan Ana Bina'ya yükselen polis sayısı her yerden fazla.
    </div>

    <div>
      Wallace araya girdi, "118'de herhangi bir problem çıkmış mıydı?"
    </div>

    <div>
      Flaherty soruyu, "Hayır," diye cevaplıyor. "Böyle şeyler hiç kulağıma gelmedi."
    </div>

    <div>
      Sachs konuşmayı sürdürdü. "Onlarla Creeley arasında bağlantı olabileceğini anlayınca gidip ATM'den birkaç yüz dolar çektim, St James'in kasasındaki tüm banknotlarla değiştirdim. Paranın bir bölümü tabii ki oradaki polislerden gelmeydi... "
    </div>

    <div>
      "Güzel." Flaherty elindeki Mont Blanc kalemi dalgın dalgın sumenin üzerinde dolaştırıyor. "Ve hemen seri numaralarını kontrol ettin."
    </div>

    <div>
      "Evet, öyle yaptım. Hazine ve Adalet Bakanlığı kirli para listelerinde yok. Bununla birlikte kimyasal analizde hemen hepsinde kokain izine rastlandı. Bir de eroin."
    </div>

    <div>
      Wallace dehşet içindeydi; "Yapma yahu!" dedi.
    </div>

    <div>
      Flaherty onu yatıştırdı. "Durun, olay yanlış anlaşılmasın." Sachs şefıyle bakışarak anlaştı, vali yardımcısına müfettişin demek istediğini açıklamaya girişti. Piyasada elden ele dolaşan yirmiliklerin çoğunda eser miktarda uyuşturucu kalıntısı bulunur. Burada sorun, St James'deki polislerin kasaya ödediği paranın hemen hemen tümünde varolan izrer; sıkıntı burada.
    </div>

    <div>
      "Yani Creeley'in şöminesinde bulunan ile aynı uyuşturucu kompozisyonu mu?" Flaherty dikkatli.
    </div>

    <div>
      "Hayır. Ayrıca barda onları uyuşturucu kullanırken gören de olmamış."
    </div>

    <div>
      Wallace sözü uyuşturucudan cinayete taşıyor, "Söz konusu polislerin ölüm olayında parmağı olduğuna dair elinizde kanıt var mı?"
    </div>

    <div>
      "Yok, hayır. Böyle bir şeyi ima bile etmiyorum. Kafamı kurcalayan şöyle bir senaryo. Polislerden olaya bulaşan oldu ise, Creeley'in çeteyle tanışmasına aracılık etmiş olmalı; arkasından duruma göz yumup, işadamı para aklıyor veya uyuşturucu tezgâhı çeviriyorsa aradan haracını almış olabilir. "
    </div>

    <div>
      "Geçmişte polise düşmüş mü?"
    </div>

    <div>
      "Creeley mi? Hayır. Ayrıca karısıyla konuştum. Eşini asla uyuşturucu kullanırken görmediğini söyledi. Ancak çoğu kullanıcı, sırrını kimseye sezdirmeden yapıyor, bu işleri zaten. Ayrıca toptan satıcıysa ve kendi de kullanmıyorsa gizlemeyi becerebilir."
    </div>

    <div>
      Müfettiş omuz silkiyor. "Tamamen masum da olabilir. Belki de Creeley, St James'de iş arkadaşıyla buluşuyordu. Ölümünden hemen önce orada biriyle tartıştığını mı söylemiştin, sen?"
    </div>

    <div>
      "Öyle anlaşılıyor."
    </div>

    <div>
      "Yani bir iş anlaşması ters gitmiş olabilir. Olayın 118 ile hiç ilgisi de olmayabilir."
    </div>

    <div>
      Sachs başını sallayarak yoruma katıldı. "Kesinlikle... St James'in polis memurlarının uğrak yeri olması tümüyle rastlantı olabilir... Creeley, yanlış kişilerden borç aldığı veya bir olaya görgü tanığı olduğu için ortadan kaldırılmış da olabilir."
    </div>

    <div>
      Wallace gerindi, pencereden ayaza rağmen pırıl pırıl parlayan gökyüzüne baktı. "Ortada ölüm var; en doğrusu olayın üzerine gitmek. Hem de hemen. İçişleri'ne söyleyelim, olaya el koysun."
    </div>

    <div>
      Polisin karıştığı suçlarla İçişlcri'nin ilgilenmesi gerek, kural bu; ancak Sachs yürüttüğü çalışmanın en azından bu noktasında, araştırmanın onlara bırakılmasını hiç istemiyor. Soruşturmayı daha sonra devreder. İsteği, katili önce kendi eliyle yakalamak.
    </div>

    <div>
      Flaherty güzelim kalemini şöyle bir yokladı; dokununca sanki kafası daha iyi çalışmaya başlamıştı. Erkeklere saplantının, alışkanlığın her türlüsü serbest; fakat kadınlar, hele bu kademelere yükselmişlerse, dikkatli olacaklar. Tırnaklar manikürlü, renksiz cilası kusursuz. Flaherty kalemini çekmeceye bırakırken hükmünü verdi. "Yok, İçişleri bu işe karışmasın."
    </div>

    <div>
      "Neden?"
    </div>

    <div>
      Wallace'ın sorusuna başıyla itiraz etti. Sonra ekledi. "Orası, 11 Sile çok içli dışlı. Laf yayılabilir."
    </div>

    <div>
      "Siz öylesi daha doğru diyorsanız..."
    </div>

    <div>
      "Doğrusu bu."
    </div>

    <div>
      Ardından Sachs'a döndü ve soruşturmanın İçişleri'ne verilmeyeceği haberiyle coşan kadının sevincini kursağında bıraktı. "Buradan birini bulup soruşturmayı ona vereceğim. Üstlerden biri olsun."
    </div>

    <div>
      Sachs çekingen ama yine de sordu. "Müfettiş, ben devam etmek isterim."
    </div>

    <div>
      "Sen yenisin. Şimdiye kadar İçişlcri'yle ilgili soruşturma deneyimin olmamış." Anlaşıldı, Müfettiş ev ödevini iyi yapmış. "Bunlar çok farklı meseleler."
    </div>

    <div>
      "Size hak veriyorum ama baş edebileceğimi biliyorum." Sachs kendini haklı görüyor. Durumu ortaya çıkaran kendisi. Araştırmayı buralara kadar getirmiş. Ve bu ilk cinayet soruşturması olacak! Lanet olsun, şimdi kalkmışlar elinden almak istiyorlar.
    </div>

    <div>
      "Bu iş olay yeri araştırmasına benzemez."
    </div>

    <div>
      Sachs'ın sesi sakin. "Creeley Cinayeti davasında soruşturmayı yöneten benim; teknik soruşturma yapmıyorum."
    </div>

    <div>
      "Yine de, ben böylesi daha doğru diyorum. Neyse, soruşturmanın tüm dosyalarını bana getir; elinde ne varsa."
    </div>

    <div>
      Sachs öne eğilmiş, işaret parmağının tırnağını başparmağa batırmış öylece oturup kalıyor. Soruşturmayı kaptırmamak için ne yapmalı?
    </div>

    <div>
      O sırada başkan yardımcısı imdada yetişiyor; bir şey hatırlamış olmalı, kaşları çatılıyor, Sachs'ı süzüyor. "Bir saniye. Siz, şu tekerlekli iskemleye çakılan eski polisle birlikte çalışan kişisiniz, değil mi?"
    </div>

    <div>
      "Evet, Lincoln Rhyme ile..."
    </div>

    <div>
      Yardımcı bir an düşündü, Flaherty'ye döndü. "Bana kalırsa bırak, soruşturmasını yapsın, Marilyn."
    </div>

    <div>
      "Neden?"
    </div>

    <div>
      "Kızın altın gibi bir ünü var."
    </div>

    <div>
      "Bizim ünle, isimle filan işimiz yok. Bize deneyimli biri gerek. Alınmaca yok."
    </div>

    <div>
      Sachs'dan aynı tonda karşılık geliyor. "Alınmadım zaten."
    </div>

    <div>
      "Bunlar çok hassas konular. Anında alevlenir."
    </div>

    <div>
      Ancak Wallace fikrinden vazgeçmeye niyetli değil. "Başkan bu işe bayılacak. Öncelikle bu hanım Rhyme'in çalışma arkadaşı ve Rhyme basının gözbebeği; ayrıca resmen görevde değil. Halk, Bayan Sachs'ın bağımsız ve tarafsız bir soruşturma yürüttüğünü düşünecek."
    </div>

    <div>
      Demek halk... Sachs sözcüğü aradan cımbızlamıştı. Başkan yardımcısının 'halk' dediği gazeteci ordusu olmalı.
    </div>

    <div>
      "Ben öyle gürültülü patırtılı soruşturma istemiyorum," diye kestirip attı Flaherty.
    </div>

    <div>
      Sachs acele etti. "Öyle olmayacak. Zaten benimle birlikte çalışan tek memur var."
    </div>

    <div>
      "Kimmiş o?"
    </div>

    <div>
      "Devriyeden. Ronald Pulaski. İyi çocuk. Genç ama becerikli."
    </div>

    <div>
      Uzun bir sessizlik. "Nasıl devam edeceksin?"
    </div>

    <div>
      "Creeley'in 118 ve St James ile bağlantısı hakkındaki araştırma derinleştirilmeli. Bu arada yaşamı da incelenmeli, ölümüne mal olabilecek başka nedenler de araştırılmalı. İş ortağı ile görüşmek istiyorum. Belki müşterilerden biriyle ya da üstünde çalıştığı işle problemi oldu. Ayrıca Creeley ile uyuşturucu arasındaki ilişkiyi mercek altına alacağım."
    </div>

    <div>
      Flaherty ikna olmuşa pek benzemiyordu ama, "Pekâlâ, senin dediğin olsun, öyle yapalım," dedi. "Ama bana sürekli bilgi vereceksin. Sadece bana, başkasına değil."
    </div>

    <div>
      Nihayet! Sachs müthiş rahatlamıştı, ikiletmeden cevabı yapıştırdı. "Elbette!"
    </div>

    <div>
      "Sadece şahsen veya telefonla. Elektronik posta, sözlü ya da yazılı not yok..." Yüzü asılıyor. "Bir nokta daha var, elinde başka soruşturma var mı?"
    </div>

    <div>
      Altıncı his olmadan müfettiş olunmuyor demek ki. Kadın tek soruda Sachs'ı en çekindiği noktadan yakaladı.
    </div>

    <div>
      "Yardımcı olduğum cinayet soruşturması var... Saatçi."
    </div>

    <div>
      Flaherty'nin yüzü daha da asıldı. "Ha, demek o vakayla da uğraşıyorsun? Bilmiyordum... Seri katil yanında St. James'deki durum hafif kalır."
    </div>

    <div>
      Rhyme'in sözleri Sachs'ın kulaklarında yankılanıyor: <i>Senin olayın Saatçi'ye göre daha önemsiz.</i>
    </div>

    <div>
      Wallace düşüncelere daldı. Başını kaldırıp Flaherty'ye döndü. "Burada aklı başında yetişkin insanlarız. Hangisi yönetim için daha kötü? Birkaç kişiyi öldüren adam mı, yoksa bizim kontrol etmemize fırsat kalmadan patlarsa, basının anında üstüne atlayacağı emniyet teşkilatındaki bir skandal mı? Gazeteciler yoldan çıkmış polis hikayelerine kan görmüş köpekbalığı gibi dalar. Hayır, biz bu olaya dönelim. Bu iş büyük."
    </div>

    <div>
      Sachs, başkan yardımcısının yorumu duyunca ürperdi. <i>Birkaç kişiyi öldüren adam...</i>
    </div>

    <div>
      <i><br /></i>
    </div>

    <div>
      Ancak ne yazık ki ikisinin amaçları aynıydı. Sachs, Creeley soruşturmasında sonuna kadar gitmek istiyordu.
    </div>

    <div>
      Kendini aynı gün içinde ikinci kez aynı cümleleri tekrar ederken buldu. "İki dosyayı çok görmeyin bana, beceririm. Merak etmeyin sorun çıkmaz."
    </div>

    <div>
      Zihnindeki o tanıdık şüpheci ses rahat durmuyor: <i>Umarım iyi olsun Sachs.</i>
    </div>
  </div>
</body>
</html>
