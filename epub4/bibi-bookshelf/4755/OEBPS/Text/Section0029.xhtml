<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Yirmi Yedinci Bölüm</i></h2>

  <div>
    13:48, Çarşamba<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      "Şu anda nerede?"
    </div>

    <div>
      Dennis Baker'ın sorusu Vincent'ı kararsızlığa sürüklüyor.
    </div>

    <div>
      "Biri daha vardı, gidip şey edecekti... "
    </div>

    <div>
      "Öldürecek mi?"
    </div>

    <div>
      Vincent önüne baktı.
    </div>

    <div>
      "Nerede?"
    </div>

    <div>
      "Tam olarak bilmiyorum. Kent merkezi gibime geliyor. Bana söylemedi. Sahiden söylemedi."
    </div>

    <div>
      Bütün gözler Kathryn Dance'a döndü; ifadede yalan sezmemiş olmalı, başını eğerek güven verdi.
    </div>

    <div>
      "Şu anda kilisede mi, yoksa oraya mı gitti, haberim yok."
    </div>

    <div>
      Kilisenin adresini verdi.
    </div>

    <div>
      Sachs seviniyor. "Ben orayı biliyorum, bir süre önce bo<span style="text-indent: 18.859844px;">ş</span><span style="text-indent: 18.859844px;">altılmıştı."</span>
    </div>

    <div>
      Sellitto telefona davrandı, önce acil kurtarmaya haber verdi, Haumann'a, taktik ekiplerini hazırlamasını söyledi.
    </div>

    <div>
      "Kendisini Village'de, geçitteki boş binanın orada beklememi, bir saate kadar geri döneceğini söylemişti."
    </div>

    <div>
      Rhyme kafasında her ifadeden bir ipucu yakalamaya çalışıyor; demek buluşma Kathryn Dance'a tecavüz edip kadını öldüreceği yerde olacaktı.
    </div>

    <div>
      Sellitto, olay yeri yakınında sivil araç konuşlandırılmasını istedi.
    </div>

    <div>
      Baker şüpheliye yanaştı. "Peki, bu seferki kurban kim?"
    </div>

    <div>
      "Bilemiyorum. Gerçekten haberim yok. Bana pek bir şey söylemedi kadın hakkında, çünkü... "
    </div>

    <div>
      Dance üsteliyor. "Evet, çünkü?"
    </div>

    <div>
      "Çünkü... Bu kadınla yapmayacaktım da... "
    </div>

    <div>
      <i>Kadınla yapmayacaktım, yapacaktım...</i>
    </div>

    <div>
      Rhyme meseleyi hemen yakaladı. "Yani sen avcıya yardım ediyordun, av da sana kalıyordu, öyle mi?"
    </div>

    <div>
      "Yoo! Sadece kadınsa!" İğrenç bir şey görmüş gibi yüzü buruşuyor. "Erkekleri ellemem! Ben sapık mıyım? Kadınlara, o da öldükten sonra... Yani gerçek tecavüz değil. Bu türlüsü tecavüz <i>sayılmaz</i>. Bana Gerald söyledi. Kitaplara bakmış."
    </div>

    <div>
      Korkunç ifade, Dance ve Sellitto'yu etkilemiş görünmüyor; ama Baker sarsıldı, gözkapakları seğiriyor. Sachs ise öfkesini belli etmemek için dişini sıkıyor.
    </div>

    <div>
      Baker soruyor. "Bu seferkiyle neden yapmayacaktın, anlat bakayım?"
    </div>

    <div>
      Vincent'ın başı düşüyor. "Çünkü... Çünkü kadını yakarak öldürecekmiş."
    </div>

    <div>
      Baker, "Aman, İsa aşkına..." diye mırıldanarak uzaklaştı.
    </div>

    <div>
      Rhyme, sorgu mantığını koruyor. "Silahlı mı?"
    </div>

    <div>
      "Evet, silahlı. Tabancası var."
    </div>

    <div>
      "Otuz ikilik mi?"
    </div>

    <div>
      "Silahlardan hiç anlamam ki... "
    </div>

    <div>
      "Kullandığı araba?" Soru Sellitto'dan.
    </div>

    <div>
      "Lacivert Buick. Çalıntı. Üç dört yaşında var."
    </div>

    <div>
      "Plakası?"
    </div>

    <div>
      "Bilmem. Sahiden bilmiyorum. Bir ara buldu, getirdi."
    </div>

    <div>
      Rhyme ekibe döndü, "Acil taşıt izlemeye eşkal verin," dedi, Sellitto gerekeni yaptı.
    </div>

    <div>
      Dance hemen Vincent'ın tepesine dikildi. "Eee, başka?"
    </div>

    <div>
      "Başka, ne?"
    </div>

    <div>
      "Bu araba işinde senin kafanı bozan bir şey var."
    </div>

    <div>
      "Bilmem ama galiba aracın sahibini öldürdü. Böyle iş çevireceğinden haberim yoktu. Sahi söylüyorum."
    </div>

    <div>
      "Olay nerede olmuş olabilir?"
    </div>

    <div>
      "Onu da bilmiyorum. Bana tek söz etmedi..."
    </div>

    <div>
      O arada Cooper çağrı çıkardı; araba kaçırma, araçta cinayet ve kayıp raporlarını istetti.
    </div>

    <div>
      "Hem sonra..." Vincent lafın sonunu getiremedi, yutkunup sustu. Yine dizleri titriyor.
    </div>

    <div>
      Baker tepesinde. "Sonrası ne?"
    </div>

    <div>
      "Başka birinin daha canına kıydı. Üniversite öğrencisi olmalı, daha çocuktu. Kilise köşesinden arkaya dönen aralığın başında, 10. Cadde'nin orada."
    </div>

    <div>
      "Neden öldürdü?"
    </div>

    <div>
      "Bizi kilisedem çıkarken gördüğü için."
    </div>

    <div>
      "Nasıl oldu?"
    </div>

    <div>
      "Duncan gidip bıçakladı, ölüsünü çöp konteynerine attı."
    </div>

    <div>
      Cooper, bölge amirliğini aradı, durumun araştırılmasını istedi.
    </div>

    <div>
      Sellitto, çenesiyle Vincent'ı göstererek öne çıktı. "Söyleyelim şuna, Duncan'a telefon etsin."
    </div>

    <div>
      "Olmaz, numarasını düşüremeyiz ki! Boştayken SİM kartını, pilini çıkarıyor... Boştayken, yani iş üzerinde değilsek..."
    </div>

    <div>
      <i>İş üzerinde...</i>
    </div>

    <div>
      "...Öyle dedi, o zaman siz telefonun izini süremezmişsiniz."
    </div>

    <div>
      "Telefon kendi adına mı kayıtlı?"
    </div>

    <div>
      "Hayır. Önceden konuşma kartı alıyoruz ya, işte onlardan. Sık sık yenisini alıp eskisini bir tarafa atıyor."
    </div>

    <div>
      Rhyme, "Alın telefon numarasını," dedi, "Servis sağlayıcıları arayıp kontrol ettirin."
    </div>

    <div>
      Mel Cooper söyleneni yaptı, eyaletteki büyük telefon şirketlerini tek tek arayıp görüştü, ahizeyi yerine bırakıp durumu özetledi. "East Coast Communications. Söylediği doğru, ön ödemeli. Alışveriş nakitle. Pili çıkarılmışsa, izini sürmek olanaksız."
    </div>

    <div>
      "Hay böyle işin..." Rhyme'in kafası bozuk.
    </div>

    <div>
      Sellitto'nun telefonu çaldı. Bo Haumann, acil müdahale ekibiyle yola çıkmış, üç beş dakika içinde kilise çevresinde olacaklar.
    </div>

    <div>
      Baker, "Tek umudumuz bu harekât," diyerek öne düştü, ardından Sachs ve Pulaski fırladı, yola çıktılar.
    </div>

    <div>
      <br />
    </div>

    <div>
      Rhyme, Dance ve Sellitto laboratuvarda kaldılar. Vincent'i sorgusu sürüyor. Gerald Duncan hakkında daha başka ne biliyor, öğrenmeye çalışıyorlar. Cooper bilgisayar başında, sorguya kulak kabartıp ipucu olabilecek her bilgi kırıntısını ilgili kurumlardan araştırıyor.
    </div>

    <div>
      Rhyme, kafasını kurcalayan baba soruyla yeni seansı açıyor. "Bu adamın saat, zaman, ay takvimi merakı nereden geliyor dersin?"
    </div>

    <div>
      "İşte, eski duvar, masa ve el saatlari toplayıp duruyormuş. Sahiden saatçilik yapmış, çok usta; ama merak yani, anlıyor musun... Öyle dükkân filan çalıştırmamış."
    </div>

    <div>
      "Fakat mesleği öğrenmek için bir yerlerde muhakkak çalışmış olmalı. Cooper, bak bakalım saatçi meslek örgütlerine. Kolleksiyoner kulüplerini de unutma."
    </div>

    <div>
      Cooper internet dosyalarını tuşlarken, "Sadece ABD mi?" diye sordu.
    </div>

    <div>
      Dance ayrıntıya giriyor. "Vincent, adamın milliyeti ne?"
    </div>

    <div>
      "Amerikalı; başka nereli olabilir ki! Aksansız konuşuyor çünkü."
    </div>

    <div>
      Cooper'ın internet taramaları sonuçsuz. Başını ekrandan kaldırıp büyük şefe dönüyor. "Yaygın meslekmiş şu saatçilik. En kalabalık topluluk Cenevre Saatçiler, Mücevherciler ve Kuyumcular Birliği. Tam adıyla <i>Association Interprofessionelle de la Haute Horlogerie-Suisse.</i> Sonra Amerikan Saatçilik Enstitüsü; İsviçre Saat ve Mücevher Perakendeciler Birliği, adı üstünde, İsviçre'de. İngiltereye geliyoruz... Britanya Duvar, Masa ve Cep Saati Kolleksiyoncuları Birliği, Britanya Saatçilik Enstitüsü. Yine İsviçre. İsviçre Saatçilik Endüstrisi İşverenler Sendikası ve de Saatçilik Endüstrisi Federasyonu... Bitmedi, daha çok var."
    </div>

    <div>
      "Çok mok, hepsine e-posta gönder!" Sellitto işi sıkıya alıyor. "Duncan'ı sor. Saatçi, saat tamircisi ve saat kolleksiyoncusu olarak... "
    </div>

    <div>
      Rhyme ekliyor. "Interpol'u unutma sakın... Vincent, baksana, sen nasıl tanıştın bu adamla?"
    </div>

    <div>
      Vincent sıradan, masum karşılaşmanın öyküsünü sonradan dal budak saran olayların ağırlığı altında karmakarışık anlatmaya çalıştı. Kathryn Dance uzun tiradı sakince dinledi ama tatmin olmadı, hükmünü verdi. Bu adam yalan söylüyor. "Bana bak Vincent, nasıl anlaşmıştık? Bize karşı dürüst olacaksın, tamam mı?" Kurt gözlüklerinin arkasından buz gibi bakışlarla avını süzüyor.
    </div>

    <div>
      "Tamam, tamam... Ben, hani biraz özet geçeyim, demiştim."
    </div>

    <div>
      "Özet mözet istemez!" Rhyme kükrüyor. "Sıçtırma ağzına! Bize, bu adamla nasıl tanıştığını tane tane anlatacaksın."
    </div>

    <div>
      Tecavüzcü, tanışmanın rastlantı olmakla birlikte kendi açısından pek de masum bir anda gerçekleşmediğini itiraf etti. İlk karşılaşmanın ayrıntılarına girdi. Vincent, iş yeri yakınındaki lokantada garson kızı gözleriyle yerken bir yandan da iş çıkışı nasıl kuytuda yakalar da düzerim diye plan yaptığını sıkılarak anlattı. "Önceki gece geçit ağzında öldürdüğü adam var ya, Duncan da o sırada aynı lokantada yemek yemekte olan o adamı takip ediyormuş. İşte öylece karşılaştık."
    </div>

    <div>
      Vay canına... Rhyme şaşkın. Tencere yuvarlanmış, kapağını bulmuş, diye geçiriyor aklından.
    </div>

    <div>
      Mel Cooper, gözünü ekrandan ayırmadan seslendi. "Bazı şeyler yakaladık, burada... Missisipi Nehri batısında toplam altmış sekiz Gerald Duncan var. Önce polis kayıtları var mı, diye bakıyorum. Evet, şimdi de meslek ve yaş açısından kontrol ediyorum. Adamın hiç olmazsa nereli olduğunu bilebilsek; tarama alanı daralırdı, o zaman."
    </div>

    <div>
      "Bilsem söylemez miyim. Kendisi hakkında tek söz etmiyordu ki."
    </div>

    <div>
      Dance onayladı, Vincent bu kez yalan söylemiyor.
    </div>

    <div>
      Ron Sellitto, Rhyme'in aklından geçen soruyu ağzından aldı. "Anladığımız kadarıyla herif belli kurbanları hedef alıyor; çok önceden haklarında bilgi topluyor... Neden? Planı ne?"
    </div>

    <div>
      "Karısı yüzünden."
    </div>

    <div>
      "Adam evli, yani?"
    </div>

    <div>
      "Evliymiş."
    </div>

    <div>
      "Devam et."
    </div>

    <div>
      "Bunlar birkaç yıl önce, karı-koca birlikte New York'a gezmeye geliyorlar. Duncan akşam bir yerlerde iş yemeğinde, karısı da tek başına konsere gidiyor. Oradan çıkıp gece ıssız sokaklardan otele geri dönerken, otomobil mi kamyon mu bilinmiyor, bir araç kadım ezip kaçıyor. Şoför ortada yok. Kadın acı içinde çığlıklar atıyor, kimse yardıma gelmiyor; polisi, itfaiyeyi falan bile arayan olmuyor. Sonradan doktor, kazadan sonra kadının en az on dakika hayatta kaldığını söylemiş. Yardıma koşan olsa, doktor olmasa bile kanı anında durdurabilirlermiş. Nabza yakın bir yerlere bastırıyormuşsun falan... Ne yazık ki kimse yardım etmemiş."
    </div>

    <div>
      "Tüm hastanelere bildir Cooper; son on sekiz ilâ otuz altı ay arasında Duncan isminde bir yaralı yatırılmış mı, baksınlar... "
    </div>

    <div>
      "Hiç zahmet etmeyin, efendim. Geçen yıl hastane arşivine gizlice girip karısının dosyalarının hepsini çalmış. Polis raporlarını da ele geçirmiş. Büroda birine rüşvet mi vermiş, ne... Zaten bu cinayet işlerini o zamandan planlamaya başlıyor."
    </div>

    <div>
      "İyi de, neden ille de bu insanları kurban seçiyor."
    </div>

    <div>
      "Olay akşamı polis soruşturma yapıyor ya, işte tuttukları raporda kaza yerinde toplam on insanın bulunduğunu tespit etmişler. Yardım etseydiler, kadın kurtulur muydu, bilemem. Gerald'a sorsan, bilerek kurtarmadılar, diyor; kendini inandırmış bir kere. Koca yılını harcamış, nerede yaşarlar, ne yer içerler, günlük yaşamları nasıl... bir bir incelemiş. Teker teker, tek basınayken yakalıyor kurbanı, bırakıyor yavaş yavaş ölsün. Olayda, özellikle bu yavaş yavaş öldürme kısmından asla taviz vermez! Bu insanların hepsi, tıpkı karısı gibi acı içinde, azar azar ölsünler, istiyor."
    </div>

    <div>
      "Salı günü rıhtımdaki olay? Adam gerçekten öldü mü?"
    </div>

    <div>
      "Ölmüştür, tabii. Duncan, adamı rıhtımın kenarına öylece asılmaya zorluyor, sonra birer birer kesiyor parmaklarını. Derken gücü kesilen adam çaresiz düşüveriyor ırmağa. Duncan, bir süre can havliyle yüzmeye çalıştı, dedi; sonunda çırpınamıyor artık, kıpırdamadan yüzüstü kalıyor. Akıntıyla rıhtımın altına sürükleniyor."
    </div>

    <div>
      "Adamın adı neydi?"
    </div>

    <div>
      "Hatırlayamıyorum. Walter bir şeydi ama... İlk iki işte ben kendisine yardım etmedim. Yok, o işlere bulaşmadım." Korku dolu bakışlarla Dance'ın gözlerini arıyor, kadının onayını bekliyor. Dance açık vermiyor, soruyor. "Duncan hakkında başka ne biliyorsun?"
    </div>

    <div>
      "Hepsi bu. Gerçekten tek hoşlandığı şey, zaman hakkında konuşmaktı."
    </div>

    <div>
      "Zaman mı? Zaman ile ne alıp veremediği varmış?"
    </div>

    <div>
      "Ne olursa, her şey. Zamanın tarihi, saatler nasıl çalışıyor, neden farklı takvimler var, insanlar zamanı neden farklı algılıyor. Bana anlatır dururdu. Dur bakayım, nasıldı... Örneğin, acelemiz varsa çabuk ol /speed up, vaktimiz bol ise yavaş ol /slow down diyoruz. Buradaki 'up' yukarıya, 'down' aşağı
    </div>

    <div>
      doğru anlamına geliyor ya... Eskiden duvar saatlerinin pandülü şöyleymiş; bir demir çubuk varmış, bunun üstüne bir ağırlık takılıyormuş, bunu yukarıya itersen saat hızlanıyor, aşağıya çekersen yavaşlıyormuş. İşte o yüzden dilimize yapışmış; hızın yönü yukarıya, göğe doğru; yavaşlamanın yönü ise yere, toprağa... Başkası anlatsa bunları insan sıkıntıdan patlar. Ama o anlatınca başka oluyor, söylediklerine kapılıp gidiyorsun..."
    </div>

    <div>
      Ekran başından Cooper sesleniyor. "Saatçilik örgütlerinden cevap gelmeye başladı. Gerald Duncan'ı tanıyan yok... Bir dakika, Interpol mesajı... Onların kayıtlarında da yokmuş. VICAP da izini bulamadı."
    </div>

    <div>
      Sellitto'nun telefonu çaldı, açtı, kısa bir konuşma; buz gibi bakışları Vincent'ın üzerinde. Telefonu kapattı.
    </div>

    <div>
      "Arayan, kızkardeşinin kocası."
    </div>

    <div>
      Vincent suratını asıyor. "Kim?"
    </div>

    <div>
      "Kızkardeşinin kocası."
    </div>

    <div>
      Tüm gövdesi isyan ediyor. "Olmaz, siz yanlış biriyle konuştunuz, herhalde. Benim kızkardeşim evli değil."
    </div>

    <div>
      "Evet, evli."
    </div>

    <div>
      Tecavüzcünün gözlen büyüyor. "Sally Anne evlenmiş mi?"
    </div>

    <div>
      Sellitto gözlerini üzerinden ayırmıyor, ona iğrenerek bakıyor. Omuz üstünden Rhyme ve Dance'a durumu anlatıyor. "Kızcağız perişan, onun için telefona kendisi çıkamamış. Arayan kocası. Bu aşağılık, on üç yıl önce, annesi ile üvey babaları tatildeyken bir hafta boyunca kızı bodruma kapatıyor. Kendi kızkardeşini... Bağlamış, tekrar tekrar tecavüz etmiş. Bu on beşinde, kız ise on üç. Reşit olmadığından çocuk ıslah evine atılıyor, bir yandan tedavi görerek cezasını çekip çıkıyor. Dosyalar mühürleniyor tabii. O yüzden hiçbir arşivde kaydını bulamadık."
    </div>

    <div>
      Vincent'ın suratı kül rengi. "Demek evlenmiş," diye mırıldanıyor.
    </div>

    <div>
      "Kız o günden beri depresyon ve obezite tedavisi görüyor. Bu herif kardeşini hiç rahat bırakmamış; orada burada takibe devam edince hakkında görüş ve çevresine yaklaşma yasağı getirilmiş. Son üç yıldır aralarındaki tek ilişki, kıza gönderdiği mektuplar."
    </div>

    <div>
      "Kızı tehdit mi ediyormuş?"
    </div>

    <div>
      Dance'ın sorusuna homurdanarak karşılık veriyor dedektif. "Yok, daha beteri. Aşk mektupları. Kızın New York'a taşınıp kendisiyle birlikte yaşamasını teklif ediyor... "
    </div>

    <div>
      Ekibin en soğukkanlısı Mel Cooper ağzının kenarından, "Yok artık!" diye söyleniyor.
    </div>

    <div>
      "Bazen, sayfa kenarına yemek tarifi yazıyor. Bazen de porno karikatürler çiziktiriyor. Eniştesi, bu herifi ömür boyu hapse tıktıracak bir yol varsa, ellerinden gelen her şeyi yapmaya razı olduklarını söylüyor." Sellitto dönüp Vincent'ın tepesinde dikilen iki devriye polisine, "Götürün şu herifi buradan!" dedi.
    </div>

    <div>
      Memurlar koca adamı koltuklayıp yerinden kalkmasına yardım ederek kapıya götürdüler. Vincent Reynolds harap olmuş, zor yürüyor, bir yandan da şaşkınlıkla mırıldanıyor. "Nasıl olur da evlenir, Sally Anne? Bana bunu nasıl yapar? Ömür boyu beraber olacaktık, halbuki... Nasıl yaptı bunu?"
    </div>
  </div>
</body>
</html>
