<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 style="text-align: center;"><i>On Dokuzuncu Bölüm</i></h2>

  <div>
    21:01, Salı<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Yeni araçları Buick Le Sabre.
    </div>

    <div>
      Vincent, kilise önündeki kaldırım kenarına motoru çalışır vaziyette park etmiş olan arabada yan koltuğa yerleşirken merakla Duncan'a baktı. "Nereden buldun bunu?"
    </div>

    <div>
      "Aşağı Doğu Yakası." Duncan o garip bakışını Vincent'a dikerek söylüyor lafını.
    </div>

    <div>
      "Seni kimseler görmedi, değil mi?"
    </div>

    <div>
      "Sahibi gördü. Ama çok kısa süreliğine. Merak etme, kimseye tek laf etmeyecek." Eliyle tabancasını koyduğu cebi üstten şöyle bir sıvazlarken çenesiyle de daha önce maket bıçağıyla öğrencinin gırtlağını doğradığı köşebaşmın ardını gösteriyor. "Çevrede polise rastladın mı, Vincent?"
    </div>

    <div>
      "Yoo. Yani ben hiç görmedim."
    </div>

    <div>
      "Güzel. Temizlik İşleri çöp konteynerini çoktan alıp götürmüş, ceset çöp mavnasında açık denize ulaşmıştır."
    </div>

    <div>
      <i>Yarıverdim gözlerini...</i>
    </div>

    <div>
      Duncan, dudağının kenarında çarpık bir gülümseme; "Explorer'a yanaşamadım. O katta ortalıkta pek polis yoktu, derken evsiz barksız garibin biri çıktı ortaya. Patırtı çıkardı. Kavga, gürültü... Kargaşa çıktı ve kat polisle doldu. Çekip gitmek zorunda kaldım."
    </div>

    <div>
      Yola çıktılar. Vincent'ın nereye gidildiğinden haberi yok. Duncan on dakika kadar önce telefon edip kendisini beklemesini söyleyince apar topar aşağı inmişti. Arabaya göz gezdirdi. Buick eski, her yanı tütün kokuyor. Şimdi buna ne ad takmalı! 'Asil Mavi' dese mi? Olmaz, komik değil. Olmadı, yeni arabaya isim bulamadı. Akıllı Vincent şu sıra zekâdan yana biraz durgun... Bir süre sessiz kaldı, sonra dayanamayıp konuyu açtı. "Senin en beğendiğin yiyecek ne?"
    </div>

    <div>
      "En beğendiğim... Ne?"
    </div>

    <div>
      "Yiyecek. Ne yemek istersin?"
    </div>

    <div>
      Duncan dudak büküp yan yan bakıyor. Ciddiyete bak adamdaki, sevdiği yemeği bile düşünerek bulacak. Bunu hep yapıyor. Önce düşünüyor, kafasında hazırladığı karşılığı sonra veriyor. Ama işte bu soruda çuvallattı adamı. Duncan gülmeye başladı. "Ben öyle pek fazla düşkün değilimdir yemeğe, anlıyor musun?"
    </div>

    <div>
      "İyi ama çok beğendiğin bir şeyler olmalı, değil mi?"
    </div>

    <div>
      "Bilmem, hiç düşünmemiştim. Neden sordun?"
    </div>

    <div>
      "Yani... Belki fırsat olursa bir akşam bize bir şeyler hazırlarım diye düşünmüştüm. Böyle işlerde becerikliyimdir. Spagetti... Bildiğin bütün makarnalar filan. Spagetti sever misin? Ben minik köftelisini yaparım. Kremalı sos yapmasını da bilirim. Öylesine Alfredo diyorlar. İstersen domateslisini de yapabiliriz."
    </div>

    <div>
      "Bana kalırsa, domatesli derim. Yani lokantada yiyecek olsam domates soslusunu tercih ederdim."
    </div>

    <div>
      "O zaman tamam, ben sana yaparım. Kim bilir, belki kızkardeşim de New York'a gelir, o akşam ziyafet hazırlarım. Ziyafet dediysem, öyle uzun boylu bir şey değil tabii. Sadece üçümüz."
    </div>

    <div>
      "Bak bu çok..." Duncan etkilenmişe benziyor, memnun başını sallıyor. "Kimse bana yemek pişirmedi, şeyden beri... Diyeceğim, çok uzun zamandır bana yemek hazırlayıp önüme koyan olmadı."
    </div>

    <div>
      "Belki gelecek ay yaparız."
    </div>

    <div>
      "Bak, gelecek ay olur işte. Kızkardeşin nasıl biri?"
    </div>

    <div>
      "Benden birkaç yaş küçüktür. Bankada çalışıyor." Göz ucuyla Duncan'ı şöyle bir süzüyor. "O da böyle bir deri bir kemik... Yok canım,.sen sıskasın demiyorum. Sadece, sizler hani bana göre daha incesiniz, anlıyor musun?"
    </div>

    <div>
      "Evli mi, çoluğu çocuğu var mı?"
    </div>

    <div>
      "Yok canım, aklını işle bozmuş. Mesleğinde bayağı iyi."
    </div>

    <div>
      Duncan onaylıyor. "Tamam, gelecek ay. O sıralarda New York'a tekrar dönmüş olurum. Birlikte oturup akşam yemeği yeriz. Sana yardımcı olamam, çünkü mutfaktan anlamam. Kusura bakmazsın artık."
    </div>

    <div>
      "Zaten kendim pişireceğim yemekleri. Ben mutfak işlerini severim. Yemek Kanalı programlarını kaçırmam."
    </div>

    <div>
      "Güzel, ama tatlılar benden. Hazır alır getiririm. Biliyorum, sen tatlıya bayılırsın."
    </div>

    <div>
      "Harika!" Vincent'ın iştahı anında ayaklanıyor. Gözleri dışarıya, gece mavisine bürünmüş soğuk ve ıssız sokaklara kayıyor. "Ne tarafa gidiyoruz?"
    </div>

    <div>
      Duncan hemen cevap vermiyor, ilerde beliren trafik ışıklarını hesap edip yavaşlıyor ve tam kırmızı ışık yandığında, ön tekerlekler çamurlu kar altında yarı silinmiş yaya çizgisi dibine geldiğinde, arabayı durdurup Vincent'a dönüyor. "Bak sana bir hikâye anlatayım."
    </div>

    <div>
      Vincent'ın gözü kulağı Duncan'da.
    </div>

    <div>
      "1714 yılında İngiliz Parlementosu, açık denizde de kullanılabilecek hassas ve kolay taşınır saati icat edecek olana verilmek üzere yirmi bin İngiliz lirası ödül koydu."
    </div>

    <div>
      "O zamanlar için bayağı paraymış, ne dersin?"
    </div>

    <div>
      "Çok büyük para. Gemilerde mutlaka doğru çalışan saat gerekiyordu, çünkü gerçek zaman bilgisi eksikliği yüzünden kaptanlar okyanuslarda rota şaşırıyor; bu yüzden her yıl binlerce denizci telef oluyordu. Rota çizmek için enlem ve boylamı kesin olarak hesap edebilmen gerekir. Enlemi gece yıldızlara bakarak kestirebilirsin; ancak boylamı hesaplayabilmek için, hani biliyorsun, günümüzde de saat farkları boylama göre belirleniyor, hassas zaman ölçüsü gerekir. Şimdi, İngiliz saat ustası John Harrison, ödülü almaya niyetleniyor. 1735'de çalışmaya başlıyor ve sonunda gemilerde kullanılabilecek küçük ve Atlantik yolculuğu boyunca sadece birkaç saniye sapan saati yapmayı başarıyor. Saat ne zaman bitmiş dersin? 1761'de."
    </div>

    <div>
      "O kadar yıl uğraşmış demek!"
    </div>

    <div>
      "Elbette. O saati yaratmak için politikacılarla, rekabetle, fırsatçı tüccarlarla ve Parlemento üyeleri ile didişmek ve elbette binbir mekanik bilinmezlikle başetmek zorunda kalıyor. Ama yılmıyor, hiç ara vermeden çalışıyor. Tam yirmi altı yıl boyunca..."
    </div>

    <div>
      Bu arada yeşil yandı, Duncan yavaşça kaldırdı arabayı, giderek hızlandı. "Nereye gittiğimize gelince, şu anda listemizdeki öteki kızı ziyarete gitmekteyiz. Planda biraz kayma oldu, biliyorsun, ama böyle şeyler bizi durduramaz. Gecikme önemsiz... "
    </div>

    <div>
      "Büyük planla kıyaslanırsa... "
    </div>

    <div>
      Katilin dudaklarında hoş bir gülümseme yandı, söndü; dostuna dönüp bakışlarıyla alkışladı onu.
    </div>

    <div>
      Rhyme ekibi süzüyor. "Her şeyden önce şunu bilelim, garajda güvenlik kamerası var, değil mi?"
    </div>

    <div>
      Sellitto soruya kahkahayı basıyor. Gülüşü tanıyor Rhyme; 'O garajda, kamera! Sen rüyanda mı gördün!' anlamına geldiğini biliyor, üstelemiyor.
    </div>

    <div>
      Baker, Sellitto ve Pulaski hep birlikte laboratuvardalar. Pulaski'nin garajda topladığı kanıtlar inceleniyor. Pulaski'ye saldıran evsiz Bellevue'ye götürüldü, soruşturma ile bağlantısı olmadığı anlaşıldı. Adamcağız paranoyak şizofren, cezai ehliyeti yok.
    </div>

    <div>
      Evsizden söz edilirken Pulaski'nin, "Yanlış zamanda, yanlış yerde..." diye söylendiğini duyan Rhyme, taşını attı. "O mu, sen mi?" Ardından yeniden ortaya sordu. "Peki cipin bulunduğu garaj diliminde... Güvenlik kamerası yokmuymuş?"
    </div>

    <div>
      Bir kahkaha daha.
    </div>

    <div>
      Rhyme renk vermemeye çalışıyor. "O halde Ron'un bulduklarını inceliyoruz. Önce tabanca mermilerini görelim?"
    </div>

    <div>
      Cooper seğirtip kutuyu Rhyme'e yetiştirdi, önünde durup açtı, içindekileri gösterdi.
    </div>

    <div>
      32 kalibrelik ACP mermi kullanan pek yoktur. Yarı otomatik tabanca içindir. Daha ufak olan 22 kalibreliklere göre menzili daha uzundur ama 38'lik ya da 9 mm. merminin vurucu gücüne erişemez. 32'likler genelde kadın işi olarak görülür. Piyasa payı pek büyük olmasa da ülkede sayı olarak çok kişide olduğu biliniyor. Bu silahı birinin üstünde yakalarsan, o kişinin aleyhine mahkemede ikinci dereceden kanıt olarak sunabilir, o kişinin Saatçi olduğunu bile iddia edebilirsin. Ancak Cooper'ın işi başından aşkın; tüm şehirdeki silah satıcılarını arayarak son günlerde bu mermi kutusunu satın alan müşterinin peşinden gidecek vakti yok.
    </div>

    <div>
      Kutuda yedi adet mermi eksiği var. Autauga Mk II, şarjörü tam doluyken yedi tane aldığına göre aranan silah bu marka olmalı. Rhyme'in yorumu böyle. Ancak aynı mermiler, Baretta Tom Cat, North American Guardian ve LWS 32 şarjörüne de uymakta. Katil, sayılan markalardan herhangi birini de kullanıyor olabilir. Rhyme bu noktada takımı uyanıyor. Mermiler, şüphelinin tabanca bulundurduğunu düşündürüyor; yine de tabanca sahibi olduğu veya yanında taşıdığı konusunda önyargılı olmamak gerek...
    </div>

    <div>
      Rhyme, bu mermilerin çekirdek ağırlığının 4,5 gramı aştığını, bu nedenle yakın mesafeden atıldığında, kurbanı olduğu yere mıhlayabilecek kadar tehlikeli olduğuna işaret etti, Pulaski'ye döndü. "Haydi Çaylak, fırla, doğru tahtaya!" Genç polis keçe kalemi kapıp kanıt çizelgelerinin başına geçti.
    </div>

    <div>
      Explorer'da bulunan kitabın tam adı, <i>Sorgulamada Uç Teknikler</i>'di.
    </div>

    <div>
      Utah'da küçük bir kitabevi yayınlamış. Kağıt, baskı, dizgi ve metin üçüncü sınıf.
    </div>

    <div>
      Yazar belli değil; özel birliklerde askerlik yaptığından dem vuruyor. Uygulanan teknikler, tutuklu gerçeği itiraf etmediği takdirde ölümle sonuçlanacak cinsten. Suda veya türlü biçim ve araçlarla kişiye, gırtlağını sıkarak, değişik yollarla nefes almasını önleyerek, buzlu suda donmasına yol açarak suçunu itiraf ettirene kadar işkence etmenin yolları... Arada, itiraf elde etme uğruna, kurbanın gırtlağına ağırlık koyarak, bileklerini keserek ölümü zamana yayma 'teknolojileri' de anlatılıyor.
    </div>

    <div>
      Baker dehşet içinde. "İsa aşkına! Katilin teknikleri bunlar... Şimdi herif bu yollarla toplam <i>on</i> kurbanın kanına mı girecek?"
    </div>

    <div>
      Rhyme araya giriyor. "Hemen iz aransın." Ona göre şu anda kitap sahibinin psikolojik renkleri değil, somut kanıtlar önemli.
    </div>

    <div>
      Cooper bir tabaka temiz saman kağıt yaydı masaya, kitabı aldı, sayfaları tek tek açıp üzerine silkeledi. Bir şey çıkmadı.
    </div>

    <div>
      Parmak izi de bulunamadı tabii.
    </div>

    <div>
      Daha korkuncu, kitapta anlatılan sorgu teknikleri, özel olarak o iş için üretilmiş makine, düzenek, gerektirmiyor; öyle olsa Rhyme hemen bunların üreticilerini arattırıp iz sürecek. Her evde bulunan ufak tefek el aleti, çamaşır ipi, mutfak bıçağı gibi sıradan şeyler, yazarın sorgu tekniği saydığı işkencelerle, sayısız insanın canına kıymaya yeter.
    </div>

    <div>
      Cooper araştırdı, kitabı ne internette ne de belli başlı kitabevi zincirlerinde bulamadı; dağıtım listelerine almıyorlarmış. Asıl satış, açık arttırma sitelerinde ve beyaz Amerika'yı her türlü azınlık öfkesinden, halkın farklı etnik kökenlilerinden ve özellikle devletin kendisinden korumaya yarayacak her türlü şeyi bulunduran bazı sağcı ve yarı askeri örgütler aracılığıyla yapılıyor. Rhyme, son yıllarda pek çok terörist soruşturmasında danışmanlık yaptı; bunların epeycesi El Kaide ve diğer kökten dinci örgütlerle bağlantılıydı ama yerel teröristlerin de saldırılardan geri durmadığını biliyordu. Ülke yönetiminin yerli malı terörizme karşı yeterli önlem almayışından şikayetçi.
    </div>

    <div>
      Yayıncıya telefon edildi, yardımcı olmaya niyetleri olmadığı belli. Rhyme karşı tarafın tavrına hiç şaşırmadı. Kitabı okuyucuya doğrudan satmıyorlarmış, dağıtımcıların listesini istiyorsa mahkeme kararı getirmeliymiş... Hakim kararı çıkartmak haftalar alır.
    </div>

    <div>
      Dennis Baker ahizeye sokulup araya girdi. "Anlamıyor musunuz siz! Binleri sizin yayını işkenceyle adam öldürürken ders kitabı olarak kullanıyor!"
    </div>

    <div>
      "Yok canım! Zaten kitap bu işlere yarasın diye yayınlandı. Anlamayacak ne var bunda!" ve karşı taraf, firma yöneticisi olmalı, telefonu suratlarına pat! diye kapattı.
    </div>

    <div>
      "Vay canına! Bela bu herifler..."
    </div>

    <div>
      Eldeki diğer kanıtlara dönüldü. Pulaski'nin Explorer radyatör panelinden derlediği kuru çamur ve yaprak artıkları, lastik izleriyle dikiz aynası tipleri belli bir ipucuna götürmüyor. Buna karşılık arabanın şasisinden alınan örnekler, Cedar Street'e açılan aralığın ağzındaki izi gizlemek için serpilen kumla çakışıyor.
    </div>

    <div>
      Koltuklarda rastlanan kırıntıların, mısır ve patates gevreği, tuzlu çatal, çikolatalı gofret ve yerfıstığı ezmeli çubuktan; lekelerin de gazozdan kalma olduğu anlaşıldı. Bu arada gazozdaki şekerden, bunu içenin diet yapmadığı anlaşıldı. Buluntu kalabalık ama belli bir şüpheliye bağlama olanağı yok. Yine de, eğer bir kişiye ulaşılırsa, arabayla bağlantısını kanıtlamak bakımından araştırmaya yeni bir tuğla daha eklenmiş sayılır.
    </div>

    <div>
      Kısa pamuk iplikçiklerinin, Pulaski'nin işaret ettiği gibi her yerde bulunabilecek sıradan marka iş eldivenlerinden gelme olduğu anlaşıldı. Belliydi, arabayı çalar çalmaz adamakıllı temizleyip hiç iz bırakmamışlar, direksiyona her keresinde eldivenle geçmişler...
    </div>

    <div>
      Böylesiyle ilk kez karşılaşıyorlar. Saatçi'nin ne kadar parlak zekâlı, işinde nasıl titiz olduğu meydanda. Peşine düştükleri cani pek sıkı!
    </div>

    <div>
      Koltuk arkalıklarındaki baş yastıklarından gelme saç telleri bayağı uzun, yirmi üç santim; hafif kır düşmüş, siyah. Saç kanıt olarak çok işe yarar, üstelik olay yeri iyi aranırsa bol bulunur. Ya kendiliğinden düşer, ya da itiş kakış sırasında biri ötekininkini yolar. Bununla birlikte olay yerinde bulunan saç örneği renk, boy, kalınlık, incelik, boya veya diğer kimyasallar bakımından şüphelininkiylc çakışsa bile ancak ikinci dereceden kanıt sayılır. Kişiye özel saç teli bulunmaz, genelde üzerine bulaşmış salgı aranır; buradan DNA tahliliyle caniye ulaşılabilir. Pulaski'nin bulduğu kılda böylesi izler yok. Rhyme, eldeki örneğin Saatçi'ye ait olmadığından emin. Çünkü Hallerstein'in tarifi üzerine hazırlanan robot resimde saçlar orta boy. Saatçi'nin yardımcısıysa, Joanna Harper onu gördüğünde kepliydi. Bu durumda saç katil çırağının, denebilir. Öte yandan Saatçi peruk takmış, kıl oradan düşmüş ise... Hemen Cooper'a saç telinde yapıştırıcı arattı; hayır, öyle bir iz yok. Rhyme, bu noktada saçın araba çalınmadan önceki sahip ya da yolcusundan kalma olduğuna karar verdi. Yimi üç santimlik saç telinden sahibinin erkek mi kadın mı olduğu anlaşılamaz ama üstat bu saç örneğinin kadından geldiğine karar verdi. Kır düşmüş olması orta yaşa işaret ediyor. O yaşta erkek bu kadar uzatmaz saçını. Olsa olsa omuz başına kadar belki de daha kısa..
    </div>

    <div>
      "Bizim Saatçi ya da çırağının kız arkadaşı mı var? Yoksa üçüncü ortak mı? Durum pek öyle söylemiyor ama... Her ne halse, bu noktayı da işleyelim bakalım kartonumuza."
    </div>

    <div>
      "Çünkü... " Pulaski giriyor araya, sanki önceden duyduğu metni yineliyor, "...Madem bilmiyoruz, o halde kendimize sormalıyız."
    </div>

    <div>
      Rhyme kaş yıkıyor ama genç adamın araya girişine kızmadığı belli. "Pekâlâ, başla yeterince uğraştık, o halde şimdi de ayaklara bakalım!"
    </div>

    <div>
      Pulaski'nin tek bulduğu iz, tabanı düz ve kırk sekiz numara ayakkabıya ait. Beton zeminde göllenmiş yağmur suyuna basılmış, ıslak iz oradan başlıyor, altı adım devam ediyor, merdiven çıkışına varmadan kayboluyor. Çaylak'a göre izler ya Saatçi, ya da çırağından kalma; çünkü araba ile çıkış arasında, en kısa kaçış yolu üzerinde. Çaylak akıl yürütmeye devam ediyor. İzler arasındaki aralıklar bayağı fazla, ayrıca topuklar belli değil... "O halde izleri bırakan koşuyordu. Bakın, bu sizin kitaptan değil ama bu açıklama mantıklı görünüyor."
    </div>

    <div>
      Bu çocuğu beğenmemek mümkün mü! Rhyme'in keyfi yerinde.
    </div>

    <div>
      Ancak araştırmayı fazla ileri götürmedi. Kösele tabanda belli bir üretici firmaya ait özelliğe ulaşamadılar. İzlerden, ayakkabı sahibinin yürürken ağırlığını nasıl dağıttığını kestirdiler, anormallik yok. Olsa, oradan kişinin ayak sağlığına ve varsa ortopedik sorunlarına kadar akıl yürütecekler...
    </div>

    <div>
      "En azından koca ayaklı biri olduğunu biliyoruz."
    </div>

    <div>
      Rhyme, Çaylak'ın önermesini hemen sorguluyor. "Benim bilmediğim ayakkabı kuralı mı var? Kırk üç numara ayağı olan birinin, kırksekiz numara ayakkabı giymesi yasak mı?"
    </div>

    <div>
      "Püf noktasını gördüm efendim"
    </div>

    <div>
      Rhyme, gören öğrenir, diye geçirdi aklından. Kanıtları yeniden gözden geçirdi. "Elimizde olanlar bunlar, öyle mi?"
    </div>

    <div>
      "Evet, elimden geleni yaptım.
    </div>

    <div>
      "İyi yapmışsın."
    </div>

    <div>
      Rhyme kanıttan çok sonuçtan memnun değil. Pek de önemsemiyor. Asıl merak ettiği başka. Olay yerini tarayan Sachs olsaydı, sonuçlar farklı mı olurdu... Evet, olurdu, diyor içinden. Sellitto'ya döndü. "Luponte dosyasından ne haber?"
    </div>

    <div>
      "Şimdilik elde var sıfır. Biraz daha ipucu versen, araştırma daha verimli olacak ama... "
    </div>

    <div>
      "Daha fazlasını bilsem, arar kendim bulurdum!"
    </div>

    <div>
      Çaylak'ın gözü kanıt çizelgelerinde. "Bütün bunlara bakarak... Biz şüpheli hakkında hemen hiçbir şey bilmiyoruz, demek ki... "
    </div>

    <div>
      Hayır, pek öyle sayılmaz, biliyoruz. Rhyme öfkeli, söze döküp takımı ürkütmek istemiyor. Şu Saatçi denen kerata, diyor içinden, müthiş akıllı biri...
    </div>
  </div>

  <h3 id="sigil_toc_id_3" style="text-align: center;">KANIT ÇİZELGESİ 3<br /></h3>

  <div>
    <div>
      SAATÇİ
    </div>

    <div>
      <br />
    </div>

    <div>
      Suç Mahalli No: 1
    </div>
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Tekne tamir rıhtımı; Hudson Nehri, 22. Sokak.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kimliği bilinmiyor.</li>

              <li>Erkek.</li>

              <li>Orta veya daha da yaşlı, yüksek tansiyonu veya kalbi olabilir (kanından pıhtılaşma önleyici ilaca rastlandı).</li>

              <li>Kanında başka ilaca, iltihaba, hastalığa rastlanmadı.</li>

              <li>Sahil Güvenlik ile Acil Kurtarma Birimi dalgıçları, cesede ve olası başka delillere ulaşmak için New York Limanı'nda araştırmayı sürdürüyor.</li>

              <li>Kayıp listeleri taranıyor.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Aşağıya bakınız.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Fail, kurbanını ırmak üstünde rıhtımın kenarına elleriyle asılmak zorunda bırakıyor, suya düşünceye kadar bir bir parmaklarını veya bileğini kesiyor.</li>

              <li>Saldırı zamanı: Pazartesi akşamüzeri 18:00 ile salı sabahı 06:00 arası.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kan; AB pozitif.</li>

              <li>Kırık el tırnağı; cilasız, enlice.</li>

              <li>Rıhtım giriş kapısından zincir parçası; sıradan demir makası ile kesilmiş, makasın izi sürülemiyor.</li>

              <li>Saat: Aşağıya bakınız.</li>

              <li>Şiir: Aşağıya bakınız.</li>

              <li>Rıhtım kenarında ahşabı tırmalayan tırnakların yaptığı çentikler.</li>

              <li>Görünür kalıntı, parmak ve/veya ayak izi yok; olay yerinden taşıt geçmemiş; tekerlek izi yok.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Suç Mahalli No: 2
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Cedar Street'e çıkan geçit, Broadvvay yakınında; üç iş hanının arka yüzü buraya bakıyor; (arka kapılar 18:30'dan itibaren 22:00'ye kadar kapanmış oluyor). Yapılardan biri devlet dairesi, (18:00'de kapanıyor).</li>

              <li>Geçit çıkmaz. Eni dört metre seksen santim, boyu otuz üç metre. Zemin kaldırım taşı; ceset, Cedar'dan dört metre seksen santim içerde bulundu.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Theodore Adams.</li>

              <li>İkametgahı Battery Park.</li>

              <li>Metin yazarı; serbest çalışıyor.</li>

              <li>Bilinen düşmanı yok.</li>

              <li>Eyalet ve federal seviyede suç kaydı yok.</li>

              <li>Geçide açılan yapılardaki iş yerleriyle ilişkisi araştırıldı. Bağlantı bulunamadı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Saatçi</li>

              <li>Erkek.</li>

              <li>Hiçbir veritabanında Saatçi'yle ilgili bilgiye rastlanmadı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Kurban araçtan geçide sürükleniyor, orada üzerine demir çubuk asılıyor. Gırtlağı ezilmiş bulundu.</li>

              <li>Kesin sonuç için Adli Tıp uzmanının raporu bekleniyor.</li>

              <li>Cinsel taciz belirtisi yok.</li>

              <li>Ölüm anı: Pazartesi gecesi 22:15 ile 23:00 arası. Kesin zaman için Adli Tıp uzmanının raporu bekleniyor.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Saat.</li>

              <li>Patlayıcı, biyolojik veya kimyasal öğeye rastlanmadı.</li>

              <li>Rıhtımdaki saatin aynısı.</li>

              <li>Parmak izi yok, kalıntı çok az.</li>

              <li>Arnold Products yapımı, Framingham, MA.</li>

              <li>Saat, katil zanlısına markanın bölge dağıtımcısı Manhattan'da yerleşik Hallerstein's firması tarafından satılmış.</li>

              <li>Fail tarafından her iki cinayet yerine şiir bırakılmış.</li>

              <li>Bilgisayar çıktısı, üreticisi belirsiz kağıt üzerine, HP LaserJet Yazıcı çıktısı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Metin:<br /></th>

          <th style="text-align: left; width: 50%;">Diğer:</th>
        </tr>
      </thead>

      <tbody>
        <tr>
          <td align="left" valign="top">
            <i>"Soğuk Ay gökleri ayaza kesti<br />
            Mehtap düştü yerin cesedi üstüne<br />
            Dolunay, ölümün tam saati!<br />
            Çıkıyor ölüm, doğumun yoluna. "<br />
            Saatçi</i><br />
            <br />

            <ul style="padding: 0px 20px; margin: 0px;">
              <li>Şiir hiçbir veritabanında yok; kendi yazmış olabilir.</li>

              <li>Soğuk Ay, ay takviminde bir ayın adı; ölüm ayının.</li>

              <li>Cesedin cebinde 60 dolar bulundu; seri numarası, parmak izi bağlantısı yok.</li>

              <li>İzleri temizlemek için ince kum kullanılmış. Kum yerli, yeni satın alınmış. Fail, olay yerine dönmeyi mi planlamış?</li>

              <li>Metal çubuk, yetmiş beş kilo, iki ucu delikli. Geçidin geniş çevresindeki inşaatlarda kullanılmıyor. Başka kaynak bulunamadı.</li>

              <li>Ağız tıkama ve bağlamada kullanılan paket bantları sıradan ama titizlikle kesilmiş, şaşırtıcı. Hepsi aynı boyda.</li>

              <li>Kumda talyum sülfat, (fare zehiri) bulundu.</li>

              <li>Toprakta balık proteini var; kurbana değil faile ait.</li>

              <li>Çok az kalıntıya rastlandı.</li>

              <li>Kahverengi lifler, büyük olasılıkla oto endüstrisinde kullanılan paspaslardan.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Araç.</li>

              <li>Ford Explorer olması muhtemel; üç yaşında olduğu sanılıyor. Kahverengi paspası var.</li>

              <li>Pazartesi gecesi olay yeri çevresinde plakaları alınan araçlardan hiçbirine ceza kesilmemiş.</li>

              <li>Vice'a sokak fahişeleri sorulacak. Tanık bulunabilir mi?</li>

              <li>Fahişe sorgularında ipucuna ulaşılamadı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Hallerstein ile Görüşme
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Elektronik robot resim; Saatçi kırklı yaşların sonunda, belki elli civarında; yüzü yuvarlak, gerdanı katmerli, koca burunlu, solgun açık mavi gözler. 1.80'den uzun olmalı. İnce yapılı. Saçlar siyah ve orta uzunlukta. Üstünde takı taşımıyor. Koyu giysili. Adı bilinmiyor.</li>

              <li>Her türlü saat hakkında adamakıllı bilgili; son açık arttırmalarda satılan antika saatlerin hepsinden haberli. Kentteki saat sergilerini gezmiş olmalı.</li>

              <li>Satıcı firmanın patronunu susması için tehdit etmiş.</li>

              <li>10 adet saat satın almış. 10 kurban mı planlıyor?</li>

              <li>Ödemeyi nakit yapmış.</li>

              <li>Kadranında ayın hallerini gösteren ve gürültülü çalışan saat seçiyor.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Saatler, Flatiron semtinde Hallerstein's firmasından edinilmiş.</li>

              <li>Ödenen nakit üzerinde parmak izi yok; banknotlar kirli para değil, seri numaraları araştırmasından sonuç çıkmadı. İpucu verecek başkaca iz bulunamadı.</li>

              <li>Satıcı firmayı telefon kulübesinden aramış.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Suç Mahalli No: 3
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Spring Street, no 481.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Joanne Harper.</li>

              <li>Bilinen saldırı nedeni yok.</li>

              <li>Şahıs, ikinci kurban Adams'ı tanımıyor.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>

          <th style="text-align: left; width: 50%;">Olay akışı:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Saatçi.</li>

              <li>Suç ortağı.</li>

              <li>Suç ortağının, kurban tarafından daha önce görülmüş olması muhtemel.</li>

              <li>Suç ortağı beyaz, iri yarı, güneş gözlüklü, soluk beyaz parka ve kepli.</li>

              <li>Cipin şoförü.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Atölyeye girmek için maymuncuk kullanılmış.</li>

              <li>Ölüme neden olacak saldın yöntemi kestirilemedi. Muhtemelen çiçekçi teli kullanılacaktı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Kanıtlar:</th>

          <th style="text-align: left; width: 50%;">Diğer:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Kurbanın atölyesinden balık proteini (orkide gübresi).</li>

              <li>Ayrıca talyum sülfat.</li>

              <li>Hepsi aynı uzunlukta kesilmiş çiçekçi teli. (Cinayet aleti olarak kullanılmak üzere mi hazırlandı?)</li>

              <li>Saat.</li>

              <li>Diğerlerinin benzeri. Nitrata rastlanmadı.</li>

              <li>İz yok.</li>

              <li>Yazılı not veya şiir bırakılmamış.</li>

              <li>Ayak ya da parmak izi yok. Arkada bırakılmış silah veya başka bir kanıta rastlanmadı.</li>

              <li>Siyah benekler - çatı zifti.</li>

              <li>Zift kaynağı için, New York'un A.S.T.E.R. ısıl fotoğrafları bekleniyor.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Fail, saldırı öncesi kurbanı kontrol ediyor. Kurbanları belli bir nedene göre mi hedef alıyor? Öyle ise kurban seçme kriteri ne?</li>

              <li>Elinde polis telsizi var; şifresiz yayınlan erişebiliyor.</li>

              <li>Araç.</li>

              <li>Bej rengi cip</li>

              <li>Plaka bilinmiyor.</li>

              <li>Acil taşıt izlemeye arama emri verildi.</li>

              <li>Bölgede 423 bej rengi Explorer kayıtlı. Soruşturmaya uğramış araç sahipleri tarandı İki şahıs saptandı. Biri çok yaşlı; diğeri uyuşturucudan hapiste.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Saatçi'nin Explorer'ı
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Hudson Irmağı Houston Street köşesinde katlı otoparkta ele geçirildi.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Explorer'm sahibi hapiste. Araca polis tarafından el konup güvenlik altma alınmış; açık arttırma günü beklenirken buradan çalınmış.</li>

              <li>İlginç biçimde katta ortalık yere ve çıkışa uzak park edilmiş.</li>

              <li>Mısır ve patates cipsi, tuzlu çatal, çikolatalı gofret kırıntıları. Yerfıstığı ezmeli çubuk kırıntıları. Gazoz lekeleri, normal, diet değil.</li>

              <li>Bir kutu Remington marka 32 kalibrelik otomatik tabanca mermisi, yedi adet eksik. Tabanca, Autauga MK II olabilir.</li>

              <li>Kitap: Sorgulamada Uç Teknikler. Katil, insan öldürme tekniklerini bu kitaptan mı örnek alıyor? Yayıncıdan işe yarar bilgi edinilemedi.</li>

              <li>Kır düşmüş siyah saç örnekleri. Kadına ait olabilir.</li>

              <li>Aracın tamamında hiçbir ize rastlanamadı.</li>

              <li>İş eldivenine ait bej renkli pamuk lifleri.</li>

              <li>Geçit ağzındaki kum ile benzeşen örnekler.</li>

              <li>Tabanı düz, kırk sekiz numara ayakkabılar.</li>
            </ul>
          </td>
        </tr>
      </tbody>
    </table>
  </div>
</body>
</html>
