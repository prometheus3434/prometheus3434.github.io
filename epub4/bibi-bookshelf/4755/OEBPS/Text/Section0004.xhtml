<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>İkinci&nbsp;</i><i style="text-align: center;">Bölüm</i></h2>

  <div>
    07:01, Salı
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div style="margin-left:0;margin-right:0;text-indent:18.859844px; text-align: justify;">
      <div>
        <div>
          O da ne?
        </div>

        <div>
          Sıcak büroda gıcırdayan iskemlede oturan iriyarı adam kahvesini yudumlarken sabahın parlak ışıklarıyla aydınlanan rıhtımın ucundaki şeyi daha iyi görmek için gözlerini kısarak baktı.
        </div>

        <div>
          Geceyi, Hudson Nehri üzerinde, Greenwich Village'ın hemen kuzeyinde, römorkör tamir istasyonunda nöbet tutarak geçirmişti. Kırk dakika sonra, dizel motorunda arıza olan bir tekne bekleniyordu ama henüz rıhtım boştu, görevli sıcak barakada ayaklarını masaya atmış, kahve fincanı göğsünde, iskemleye yayılmıştı. Doğrulup camın buğusunu sildi, dikkatle baktı.
        </div>

        <div>
          O da ne?
        </div>

        <div>
          Rıhtımın Jersey'e bakan ucunda küçük siyah bir kutu duruyordu. Tesis dün akşam altıda kapandığında orada yoktu, o zamandan bu yana rıhtıma yanaşan tekne de olmadı. Gerçi önüne gelen yayanın tesise girmesini önlemek için demir parmaklıklı kapıda asma kilitle zincir var ama arada kaybolan takımlardan, çöp varillerinden biliyor; girmek isteyen yolunu bulup dalabilir içeri.
        </div>

        <div>
          İyi de, içerden almak varken neden dışardan getirip bıraksınlar?
        </div>

        <div>
          Bir süre bakıp kaldı; rıhtım soğuk, rüzgâr ısırıyor, içerde kahve sıcacık. Sonunda talihine lanet ederek davrandı, kontrol etmeye karar verdi. Kaim gri kabanını, eldivenlerini, kasketini çekti, kahvesinden son bir yudum alarak insanın nefesini kesen ayaza çıktı.
        </div>

        <div>
          Soğuktan yaşaran gözleri kara kutuda, sert rüzgâra karşı rıhtımın ucuna doğru yürüdü.
        </div>

        <div>
          Canına yandığımın şeyi, nedir bu? Dikdörtgen bir şey, yüksekliği bir karış var, yok; üst yüzündeki her ne haltsa, yeni ışıyan güneşin yatık ışığı yüzünden parlayınca kamaşan gözlerini kıstı hemen. Hudson'ın köpüklü suları ayaklarının altındaki rıhtımın kazıklarında patlıyordu.
        </div>

        <div>
          Kutuya üç metre kadar yaklaşınca ne olduğunu kavrayıp duraladı.
        </div>

        <div>
          Saat. Eski moda, kutulu duvar saati; kadranı o garip romen rakamlı olanlardan; üstelik ön yüzünde kocaman bir de aydede var. Pahalı bir şey olmalı. Kolundaki saate göz attı, yerdeki doğru, demek işliyor. Böyle güzel şeyleri buralara kim bırakır ki? Kimse kim, artık böyle bir hediyem var demek.
        </div>

        <div>
          İlerleyip yerden almaya davranırken birden ayaklan gövdesinin altından kaydı, korkuya kapıldı, bir an nehre uçacağını sandı. Korktuğu başına gelmedi; olduğu gibi bastığı buz tutmuş yüzeyin üstüne çökmüş, daha öteye sürüklenmemişti.
        </div>

        <div>
          Korku ve acı içinde nefes nefese davranıp ayağa kalktı. Başını eğip düştüğü yere baktı, buz bildiği buz değil, koyu kırmızı-kahverengi.
        </div>

        <div>
          "Ey Tanrım!" Baktığı kocaman lekenin saatin dibinde göllenip donmuş kan olduğunu anlayınca fısıldayarak göklere sığındı. İyice eğilerek dikkatle bakınca kanın oraya nereden geldiğini anladı, daha da kötü oldu. Rıhtımın ahşabında kanlı tırnak izleri vardı; sanki parmak ya da bilekleri kesilmiş biri, nehrin çağıldayan sularına gömülmemek için can havliyle tırnaklarını kalasa geçirmiş gibi...
        </div>

        <div>
          Emekleyerek rıhtımın tam kenarına kadar yanaşıp aşağıya, &nbsp;
        </div>

        <div>
          köpüren nehre baktı, baktı; suda sürüklenen kimse göremeyince şaşmadı. Eğer durum sandığı gibiyse, kan buz tuttuğuna göre zavallıcık çoktan suya düşmüş olmalıydı. Görüp kurtaran da olmadıysa, cesedi çoktan Liberty Adası yolunu yarılamıştır.
        </div>

        <div>
          Cep telefonunu düşürdüm mü, diye telaşla yoklayarak rıhtımın ucundan geriye çekilirken bir yandan da dişleriyle eldivenini çıkardı. Saatine göz attı, hızla barakaya attı kendini, soğuktan sızlayan parmaklarıyla polisin numarasını çevirdi.
        </div>

        <div style="text-align: center;">
          <br />
        </div>

        <div style="text-align: center;">
          * * *
        </div>

        <div style="text-align: center;">
          <br />
        </div>

        <div>
          Öncesi ve Sonrası.
        </div>

        <div>
          Kent, o eylül sabahından, o dehşetli patlamalardan, gökyüzüne yükselen duman ve toz bulutundan, bir anda yok olan dev yapılardan bu yana artık çok farklı.
        </div>

        <div>
          Bunu inkar etmek olanaksız. New Yorklunun kendini çabuk toparladığından, gayretinden, toparlanıp işimize bakalım tezcanlılığından söz edilebilir; bu doğrudur da. Yine de uçaklar La Guardia Havalimanı'na doğru inişe geçerken, her zamankine kıyasla biraz daha alçaktan geçiyormuş gibi göründüğünde, halk durup başını kaldırmadan edemiyor. Sokakta sahipsiz alışveriş torbası gördüğünüzde çevresinde geniş bir çember çizerek geçiyorsunuz karşıya. Ortalıkta, koyu renk üniformalı, ellerinde ordu malı makineli tüfekle dolaşan asker veya polis görünce artık kimse yadırgamıyor.
        </div>

        <div>
          Şükran Günü törenleri kazasız belasız geçti, Noel telaşı gelip çattı; ortalık anababa günü. Yine de bu bayram havası içinde, tatil zenginliğine boğulmuş mağaza vitrinlerinde, eskiden onlara yansıyan ikiz kulelerin hayali eksik; yeri boş kalan görüntünün ve aramızda olmayan insanların anısı, kalabalığın üzerinde asılı duruyor. Ve tabii o büyük soru akıllardan çıkmıyor: Bunun arkasından ne gelecek?
        </div>

        <div>
          Lincoln Rhyme'in yaşamında kendi kişisel Öncesi ve Sonrası olduğundan, bu endişeyi çok iyi anlıyor. Bir zamanlar yürüyebiliyordu, istediği gibi davranabiliyordu; şimdiyse bunları yapamıyor. Herkes gibi eli ayağı sağlamdı, suç mahalline koşup inceliyordu ve bir anda tam ensesine düşen kalas yüzünden dört organından yoksun, yatalak oldu; boynundan aşağısı tutmuyor artık.
        </div>

        <div>
          Öyle, <i>Öncesi ve Sonrası.</i>
        </div>

        <div>
          İnsanı sonsuza kadar değiştiriveren anlar vardır.
        </div>

        <div>
          Her şeye karşın Lincoln Rhyme böyle anların anısına kendimizi gereğinden çok kaptırırsak olayların esiri olacağımıza inanıyor; bunu yaparsak kötüler kazanır, olmaz...
        </div>

        <div>
          Şimdi, soğuk sah sabahının erken saatlerinde Rhyme bunlara kafa yorarken kulağı Ulusal Radyo spikeri hanımın oturaklı sesiyle verdiği haberlerde. Öbür gün tören var; yüksek düzeyde hükümet görevlilerinin de katılacağı bir toplantı yapılacakmış. Bu işlerin yeri başkent değil midir? Yok, New York'ta olsun, gövde gösterisi tam olsun. Seyircisi, meraklısı yanında protestocular da meydana atsın kendini, sokakları birbirine katsın. Zaten güvenlik endişesi taşıyan polis, Wall Street çevresiyle başa çıkmakta iyice zorlansın. Politikada böyle de, sporda farklı mı? New Jersey'de yapılması gereken final elemelerini tutup Madison Square Garden'a almadılar mı? Akılları sıra milliyetçilik adına gövde gösterisi yapacaklar. Rhyme, kim bilir, diye geçiriyor aklından, gelecek yılın Boston Maratonu'nu, New York'ta yapmaya bile kalkışır bunlar!
        </div>

        <div>
          <i>Öncesi ve Sonrası...</i>
        </div>

        <div>
          Rhyme, kendi adına, Sonrası 'nda kişilik olarak pek değişmediğini düşünüyor. Değişen fizik yapısı; bir bakıma kentin ufuk çizgisinden eksilen o ikiz binalar gibi kendi gövdesinin ufku da daraldı biraz. Yine de Öncesi'nde olduğu gibi aynı kişi o; polis ve bilim adamı. Yine sabırsız ve huysuz, acımasız; hatta bazen çirkinleştiği de oluyor; tembellik ve beceriksizliğe tahammülü yok. Sakatlığına sığınmadı, ağlamadı, engelli oluşunu bahane olarak kullanmadı. Yine de olay yerini incelemeye gittiğinde, binada kapıların enleri dar, tekerlekli sandalye rampası yok ise, Federal Engelliler Yasası gerekleri yerine getirilmemişse, vay o mal sahibinin haline...
        </div>

        <div>
          Raporu dinlerken, kent yönetiminin kendini acındırma duygusuna teslim olduğunu fark edince kızdı, Thom'a seslendi, "Bunlara mektup yazacağım!"
        </div>

        <div>
          İnce yapılı genç yardımcı, işi abartıya dökerek Noel süslemeleriyle uğraştığı yerden başını kaldırıp baktı. Üzerinde siyah pantolon, beyaz gömlek ve kalın bir kazak var. Rhyme'in Batı Central Park'daki evinde kalorifer tesisatı bozuk, yalıtım eski ve berbat olduğu için sıkı giyinmek şart. Rhyme yan gözle delikanlıyı takip ederken yaptığı hınzırlığa gülümsedi. Yardımcısı, altında Noel armağanı olarak getirilen ama henüz hediye kağıdına sarılmamış, yetişkin bezi paketi duran masanın üzerine elindeki minik plastik çam ağacını özenle yerleştirirken dönüp baktı.
        </div>

        <div>
          "Mektup mu dediniz?"
        </div>

        <div>
          Rhyme, tüm memleket işlerini, sanki hiçbir şey değişmemişçesine, eskisi gibi yürütmeyi daha yurtseverce bulduğunu anlattı delikanlıya. "Bunlara hadlerini bildirmek gerek. Sanırım <i>Times'a</i> yazacağım."
        </div>

        <div>
          "Neden olmasın, yazın tabii." Thom'un mesleği 'hasta bakıcılık'; ama kendisine sorulacak olursa, Lincoln Rhyme'in yanında çalışmak için insan aziz ya da peygamber gibi bir şey olmalı.
        </div>

        <div>
          "Yazacağım elbette," diye terslendi Rhyme.
        </div>

        <div>
          "İyi edersiniz. Yalnız bir nokta var... "
        </div>

        <div>
          Rhyme'in kaşı, neymiş o, gibilerden merakla kalktı. Suç uzmanı istedi mi, yüzüyle, başıyla, omuzlarıyla en ince ifadeleri yakalayabiliyor.
        </div>

        <div>
          "...Yazacağım diyen çoğu kimse sonunda söylediği mektubu yazmaz da. Mektup yazacak adam yazar. Yazacağım diye önceden ilan etmez. Fark etmiş miydiniz, acaba?"
        </div>

        <div>
          "Mükemmel psikolojik bilgilerin için teşekkürler Thom. Bu uyarı üzerine artık hiçbir şey durduramaz beni."
        </div>

        <div>
          "Güzel." Thom asla altta kalmıyor.
        </div>

        <div>
          Suç uzmanı dokunmatik kontrolü kullanarak geniş donanımlı tekerlekli iskemlesini, odaya dağılmış yarım düzine düz ekrandan birine yanaştırdı.
        </div>

        <div>
          Tekerlekli iskemleye bağlı mikrofona, "Komut," dedi, ses tanıma sistemi devreye girdi, "Metin yazılımı!"
        </div>

        <div>
          WordPerfect programı uslu uslu ekranda belirdi.
        </div>

        <div>
          "Komut, yaz, <i>Sayın Baylar.</i> Komut, iki nokta üst üste. Komut, satır başı içerlek. Komut, yaz, <i>Dikkatimi çeken..."</i>
        </div>

        <div>
          Kapı çalındı, Thom konuğu karşılamaya gitti.
        </div>

        <div>
          Rhyme gözlerini kapamış öfkesini dünyaya nasıl kusacağını kestirmeye çalışırken bir ses düşüncelerini böldü. "Hey Linç, iyi Noeller."
        </div>

        <div>
          Rhyme, kapı ağzından seslenen iri yarı, bira göbekli, perişan kılıklı Lon Sellitto'ya omuz üstünden, "Ha! Aynen!" diye homurdandı. İri yarı dedektif çevresini kollayarak girdi içeriye; dikkat etmese Viktorya döneminde iyi kötü salonken şimdi adli araştırma dohanımıyla tıka basa dolu bir laboratuvara dönen mekanda ortalığı dağıtacak. Bir dolu optik mikroskop, bir elektron mikroskobu, tayfölçerli gaz analiz aygıtı, sıra sıra laboratuvar tüpleri, pipet, Petri kabı, santrifüj düzeneği, kimyasallar, kitaplar, dergiler, .bilgisayarlar... Her yerde örümcek ağı gibi kalın kablolar dolanıyor. Rhyme, adli araştırmaları evden yapmaya ilk başladığında sürekli sigortalar atıyordu; bunca tedbir o yüzden. Burada harcanan elektrik koca sokakta yakılandan fazla.
        </div>

        <div>
          "Komut, ses şiddeti, düzey üç." Ulusal Radyo yayınının sesi kısıldı.
        </div>

        <div>
          Dedektif laf attı, "Zamanın ruhuna ayak uyduramıyoruz, galiba?"
        </div>

        <div>
          Rhyme'de karşılık yok, gözü ekranda.
        </div>

        <div>
          Sellitto döndü, "Naber Jackson!" diye seslenerek eğildi; New York Polis Departmanı kanıt kutusu üzerine yayılmış uzun tüylü minik köpeği okşadı. Köpekçik, sahibi gibi geçiciydi burada; Thom'un yaşlı halası uzun bir hastalıktan sonra bir süre önce Connecticut-Westport'da vefat etmiş, genç adama mirasın içinde bu minik Havana kıvırcığı da kalmıştı. Frizland Bişon kırması olan hayvancık Küba kökenli. Thom hayvansever birini bulana kadar Jackson bu laboratuvarda kalıyordu.&nbsp;
        </div>

        <div>
          Sellitto doğrulurken, "Linç, durum berbat," dedi. Paltosunu çıkarmaya davrandı, vazgeçti. "Vay canına, amma da soğuk. Mevsim rekoru filan mı?"
        </div>

        <div>
          "Bilmem. Hava raporu dinleyecek vaktim olmuyor." Yayın yönetmenine göndereceği mektuba okkalı bir açılış düşünmeye çalışıyor.
        </div>

        <div>
          Sellitto üsteledi, "Çok, ama çok kötü."
        </div>

        <div>
          Rhyme, kaşını kaldırıp soran gözlerle baktı Sellitto'ya.
        </div>

        <div>
          "İki cinayet, aynı kişinin işine benziyor. Aşağı yukarı aynı."
        </div>

        <div>
          "Lon, ortalık canına okunmuş kurban dolu. Bu kez neden çok kötü oluyor?" Rhyme, incelenmesi gereken olaylar arasında boş geçen sıkıcı günlerde her zaman olduğu gibi yine keyifsiz. Hakkından geldiği o kadar suçlu arasında, baş edemediği tek 'suç' var, o da olaysız kalmak.
        </div>

        <div>
          Sellitto ustasıyla yıllarca birlikte çalıştığı için suç uzmanının ruh hali umurunda değil. "Ana binadan telefon ettiler. Omzu kalabalıklar senin Amelia ile birlikte olayı ele almanı istiyorlar. Üstelediler, başkası olmaz, diyorlar."
        </div>

        <div>
          "Demek ille de Rhyme diyorlar..."
        </div>

        <div>
          "Sana işin bu yanını çıtlatmayacağıma söz verdim. Biliyorum, sen dayatmayı sevmezsin."
        </div>

        <div>
          "Şu işin berbat yanına geçebilir miyiz, Lon? Fazla ısrarcı sayılmam, değil mi?"
        </div>

        <div>
          "Amelia nerede?"
        </div>

        <div>
          "Westchester'da bir olayı araştırıyor. Yakında döner."
        </div>

        <div>
          Tam o sırada dedektifin telefonu çaldı, tek parmağı havada 'sen bir dakika bekleyiver' demeye getirdi, kafasını sallayıp notlar aldı, sonra kapayıp Rhyme'c döndü. "Evet, şöyle oluyor: Dün gece bilmem kaçta bizim fail, adamımız yani..."
        </div>

        <div>
          "Adam mı? Erkek olduğunu ne bildin?"
        </div>

        <div>
          "Tamam', tamam, suçlunun cinsiyetinden haberimiz yok!"
        </div>

        <div>
          "Cinsiyet mi?"
        </div>

        <div>
          "Ne olmuş cinsiyetine?"
        </div>

        <div>
          "Lon, cinsiyet dendi mi dilbilim alanına çakılıp kalırız.
        </div>

        <div>
          Değişik dillerde eril ve dişil organizmaları biyolojik açıdan tanımlamaya yarar, bu sözcük."
        </div>

        <div>
          "Dilbilgisi, yok neydi o geçenlerde söylediğin, bilmem ne dersi için teşekkürler. Kulağıma küpe olsun, başım sıkışırsa yararı olur belki. Her neyse, adamımız zavallı garibin tekini Hudson Nehri üzerindeki tekne tamir rıhtımına kadar sürüklüyor. Bunu nasıl becerdiğini henüz bilemiyoruz; ancak kurbanını, kadın veya erkek her ne halt ise, rıhtıma elleriyle asılmaya mecbur bırakıyor ve sonra kalkıp bileklerini kesiyor. Kurban, suya düşmemek için, öylece asılı olarak bir süre daha, görünüşe bakılırsa arada feci kan kaybedecek kadar, direniyor ve dayanamayıp kendini azgın sulara bırakıyor."
        </div>

        <div>
          "Peki ceset?"
        </div>

        <div>
          "Yok, daha bulunamadı. Sahil koruma ve acil olay ekipleri çift koldan araştırıyoruz."
        </div>

        <div>
          "Çoğul konuştun; çift olan ne?"
        </div>

        <div>
          "Doğru, anlatayım. Çok geçmeden ikinci bir telefon daha geldi. Şehir merkezinde, Broadway'de, Cedar Street'in orada, bir iç avluyu araştırmamız istendi. Üniformalılardan biri orada ağzı ve eli ayağı bantlı, sırtüstü yatan bir ceset buluyor. Katil, kurbanın boğazına otuz kiloluk demir çubuk dayamış. Maktul, gırtlağına basan ağırlıktan kurtulmak için çırpınıp durmuş."
        </div>

        <div>
          "Demek otuz kiloluk çubuk. Buradan, güç hesabı yaparsak suçlu erkek olabilir."
        </div>

        <div>
          O sırada Thom, kahve, bisküvi ve çörek getirdi. Kilodan yana dertli olan Sellitto önce Danimarka bisküvilerine daldı. Diyetini ancak tatillerde bozmaya izinli. Yarım bisküvi yedi, kalanını bırakıp ağzını sildi. "Kısacası kurban gırtlağını ezdirmemeye çalışıyor; demir çubuğu havada tutmak için epeyce uğraşmış olmalı; fakat çubuk otuz kilo! Sonunda pes ediyor."
        </div>

        <div>
          "Kurbanın kimliği?"
        </div>

        <div>
          "Adı Theodore Adams. Battery Park yakınlarında oturuyormuş. Dün gece 911 acile kadının biri telefon ediyor. Erkek kardeşiyle akşam yemeği için sözleştiğini, adam ortalıkta görünmeyince polise başvurmak istediğini söylüyor. Kadının bildirdiği isim bu."
        </div>

        <div>
          Lincoln Rhyme genellikle yumuşak tanımlamalardan hoşlanmaz. Bu kez duruma 'kötü' sıfatı yakıştırmaya razı oldu.
        </div>

        <div>
          Öte yandan en azından 'ilgi çekici' bile sayılır. "Aynı fail olduğunu nereden çıkarıyorsun?"
        </div>

        <div>
          "Saldırgan iki olay yerinde de imzasını bırakmış. Ortada iki tane saat var."
        </div>

        <div>
          "Çalışır haldeler mi?"
        </div>

        <div>
          "Evet. Birincisi rıhtımın kenarında kan gölünün ortasında, öteki Adams adlı kurbanın başucunda. Katil sanki kurbanlar can çekişirken saati görsün, belki aynı zamanda da duysun, istemiş."
        </div>

        <div>
          "Şunları bir tarif et bakalım. Saatleri, diyorum."
        </div>

        <div>
          "Eski moda şeyler. Bütün bildiğim bu kadar."
        </div>

        <div>
          "Bomba yok mu?" Bugünlerde, yani Büyük Olay'dan beri, tikleyen tıklayan tüm kanıtlar düzenli olarak patlayıcı kontrolünden geçiyor.
        </div>

        <div>
          "Yok. Patlama filan yok. Yine de araştırma ekibi bunları Rodman's Neck laboratuvarına gönderdi. Biyolojik, kimyasal kontrol için. Saatlerin markası aynı. Öyle diyorlar. Tutanaklardan birinde, 'ürkütücü' görünüşlü deniyor. Kadranın üzerinde ay var. Ha, belki kafamız basmaz, anlamayız diye, katil tutmuş saatlerin altına not bırakmış. Bilgisayar çıktısı. El yazısı yok."
        </div>

        <div>
          "Ne demiş, peki?"
        </div>

        <div>
          Sellitto, belleğine sığınmak yerine elindeki notlara göz attı. Rhyme, dedektifin bu titizliğini sever. Parıltılı zekâlardan değildir ama köpek gibi alır kokuyu; işini ağır, ama mükemmel yapar. Kağıttan okudu:
        </div>

        <div>
          <i>"Soğuk Ay gökleri ayaza kesti</i>
        </div>

        <div>
          <i>Mehtap düştü yerin cesedi üstüne</i>
        </div>

        <div>
          <i>Dolunay, ölümün tam saati!</i>
        </div>

        <div>
          <i>Çıkıyor ölüm, doğumun yoluna."</i>
        </div>

        <div>
          Başını kaldırıp Rhyme'e baktı. "İmza, 'Saatçi' diyor."
        </div>

        <div>
          Rhyme meraklandı, tek kaşı neredeyse alnının tepesinde.&nbsp;
        </div>

        <div>
          "Elimizde İki kurban var... Bir de ayın şekli... " Astronomi işe karıştıysa genellikle katilin birden fazla cinayet işlemeye niyetli olduğu söylenebilir. "Adamın kıyım listesi uzun, anlaşılan."
        </div>

        <div>
          "Neden senin kapını çaldım sanıyorsun, Linç?"
        </div>

        <div>
          Rhyme, <i>Times</i> için yazmaya niyetlendiği yazının girişine göz atıp metin programından çıktı. Büyük Olay'ın Öncesi ve Sonrası üzerine yazacağı şeyler sonraya kalsın bakalım.
        </div>
      </div>
    </div>
  </div>
</body>
</html>
