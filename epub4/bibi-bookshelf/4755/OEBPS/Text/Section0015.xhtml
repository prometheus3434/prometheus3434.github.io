<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>On Üçüncü Bölüm</i></h2>

  <div>
    16:36, Salı<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Amelia Sachs, ani fren yaparak Ron Pulaski'nin önünde durdu, genç polis arabaya atlar atlamaz ona kuzey yönünde ilerleyen arabayı işaret etti, gaza bastı.
    </div>

    <div>
      Çaylak, hemen Jordan Kessler ile yaptığı görüşmenin ayrıntılarına girdi. "Yasalara uyan, iyi birine benziyor. Yine de dedim, anlattıklarını Bayan Creeley'e sormalı. Yani, Creeley'in ölümünden Kessler'in çıkarı oluyor mu meselesi. Kadın, Kessler'e güvendiğini, her şeyin giderek düzeleceğini söyledi. Ortak, Creeley'in ölümüyle kazanmıyor. Ama kafam rahat etmedi, Creeley'in avukatını da aradım. Yanlış yapmadım, değil mi?"
    </div>

    <div>
      "Neden yanlış olsun?"
    </div>

    <div>
      "Bilmem. Ben yine de size bir sorayım, dedim."
    </div>

    <div>
      "Bu meslekte daha fazlasını yapmak her zaman iyidir. Sorun gerekeni yeterince yapmayınca çıkar."
    </div>

    <div>
      Pulaski başını iki yana sallıyor. "Lincoln'ın yanında çalışırken tembellik yapmak mümkün mü!"
    </div>

    <div>
      Sachs anlamlı bir bakış atıp gülüyor. "Peki, avukat ne dedi?"
    </div>

    <div>
      "Kessler ile kadının söylediklerini yineledi. Kessler, Creeley'in hisselerini piyasa fiyatından alıyor. Her şey yasaya uygunmuş. Kessler ayrıca ölen ortağının giderek içkiye ve kumara düştüğünü söylemişti ya, kadın ise bunu duyunca çok şaştı. Kocasının Atlantic City'lerde kumara gidecek biri olmadığını söyledi."
    </div>

    <div>
      Sachs araya girdi. "Kumar deniyor ama belki de oralarda organize suç çevreleriyle ilişkisi vardı. Onlara çalışıyor ya da uyuşturucuya takılıyordu belki. Para aklıyor olabilir. O işlerde kazanmak kadar yitirmek de var, anlıyor musun?"
    </div>

    <div>
      "Anlaşıldığı kadarıyla büyük para kaybı olmuş. Acaba yitirdiğini kapamak için tefeciye mi borçlandı, diye düşünüyorum. Ama karısı para kaybını sorun etmiyor. Kocamın geliri çok iyiydi, imkanlarımız geniş, birkaç yüz bin dolarla yıkılmazdı, diyor. Yine de, tahmin edeceğiniz gibi durumun pek hoşuna gitmediği belli. Şimdi, Kessler tüm müşterileriyle aralarının iyi olduğunu söyledi. Ben de tam listesini istedim. Müşterilerle yüzyüze konuşsak daha doğru olur, diye düşünüyorum."
    </div>

    <div>
      "Doğru diyorsun Pulaski. İş giderek çatallaşıyor. Ortada bir ölüm daha var. Soygun sırasında cinayet olabilir." Sachs, Gerte ile görüşmesini, ondan duyduğu Frank Sarkowski'nin ölümünü özetliyor. "Şimdi, sen olayın dosyasını aramaya bak."
    </div>

    <div>
      "Derhal bulurum."
    </div>

    <div>
      "Ben... "
    </div>

    <div>
      Sachs sözünü yarım bıraktı. Dikkatle dikiz aynasını gözetliyor. Midesine sancı gibi saplanıyor gördüğü şey. "...Demek öyle!"
    </div>

    <div>
      "Ne oldu?"
    </div>

    <div>
      Sachs karşılık vermedi, sakin bir dönüşle sağa saptı, iki üç blok ötede aniden sola döndü. "Anlaşıldı, takip ediliyoruz. Bir iki dakika önce görmüştüm. Mercedes bizi takip ediyor, aynı dönüşleri yaptı. Sakın belli etme, bakma."
    </div>

    <div>
      Pencereleri koyu camlı, siyah Mercedes peşlerinde.
    </div>

    <div>
      Sachs bir kez daha saptı, aniden durdu. Sert frene hazırlıksız yakalandı genç polis, savrulunca emniyet kemeri canını yaktı, "Ah!" dedi.
    </div>

    <div>
      Mercedes yoluna devam ediyor. Sachs arkadan baktı ama plakayı kaçırdı. Ancak Alman markasının en lüksünden ve pahalı modeli olduğunu farkedebildi.
    </div>

    <div>
      Hızlı bir U dönüşü ile peşine takılmayı denedi. Tam önlerinde ikinci sıraya servis kamyonu yanaşınca iş uzadı, Mercedes kaybolup gitti.
    </div>

    <div>
      "Kimdi bunlar?"
    </div>

    <div>
      Sachs düşünceli. "Belki de rastlantı. Her zaman takip edilmiyor insan. Ve bak, inan bana, kimse yüz elli bin dolarlık arabayla takip yapmaz."
    </div>

    <div>
      <br />
    </div>

    <div>
      Soğuk vücudunu okşuyorsun, betonun üzerine serilip kalmış çiçekçi kızın. Yüzü, yerlere saçılmış beyaz gül yaprakları gibi bembeyaz.
    </div>

    <div>
      Soğuk vücut, göklerin ayazında kayıp giden donuk ay gibi... Ama henüz yumuşak, ölümün sertliği ete tam işlememiş.
    </div>

    <div>
      Kesiyorsun giysinin kumaşını, bluzu açıyorsun, sutyeni de...
    </div>

    <div>
      Değip okşuyorsun...
    </div>

    <div>
      Bakıyorsun tadına...
    </div>

    <div>
      Bu hayaller dolduruyor Vincent Reynolds'ın kafasını. Mobil-Yardım Servisi'nin direksiyonunda oturuyor. Karşı kaldırımdaki dükkânın karanlık vitrinini gözetlemekte. Nefes nefese. Joanne'ya neler yapacağını kuruyor. Açlık canına tak demiş, bekliyor.
    </div>

    <div>
      Hayallere radyonun cızırtılı sesi saplanıyor. <i>"Trafik dört iki, acaba olanak var mı, Nassau ile Pine arasındaki bariyerleri çoğaltmak gerekiyor."</i>
    </div>

    <div>
      <i>"Elbette, hemen yaparız. Tamam."</i>
    </div>

    <div>
      Konuşma zararsız. Ne kendisi, ne de Duncan için tehlike yok. Hayallere devam...
    </div>

    <div>
      Tadına bak, dokun, okşa...
    </div>

    <div>
      Dostu katil şu anda belki de Joanne'yı yere yatırıyor, bir güzel bağlıyor... Birden Vincent'ın kaşları çatıldı. Ya Duncan kızın oralarını elliyorsa? Memelerini, bacak aralarını filan?
    </div>

    <div>
      Müthiş kıskandı.
    </div>

    <div>
      Joanne kendisinin yavrusu, Duncan'ın değil! Hay allanın belası! Canı çok istiyorsa gitsin kendisine başka kız bulsun!
    </div>

    <div>
      Yok olmadı, biraz sakinleş Vincent. Açlık başına vurdu senin. Öyle, sen çok acıkınca, seyrettiğin filmlerdeki zombiler gibi açlık senin ruhunu esir alıveriyor. Duncan senin dostun. Kızla oynaşmak istiyorsa, bırak yapsın. Paylaşırsınız işte, fena mı...
    </div>

    <div>
      Vincent sabırsızlıkla saatine baktı. Amma da uzun sürdü bu iş! Duncan, zamanın mutlak olmadığını söylemişti. Bilim adamları bir keresinde deney yapmışlar. Saatin birini kulenin tepesine, ötekini deniz yüzeyi hizasına koymuşlar. Yukarıdaki, aşağıdakine göre daha hızlı çalışıyormuş. Eğer sevdiğin bir şey yapıyorsan zaman hızlı, beklemek zorunda isen yavaş ilerler.
    </div>

    <div>
      Tam şu andaki gibi. Haydi, haydi acele edelim.
    </div>

    <div>
      Torpido gözünün üzerinde duran radyo yine cızırdadı.
    </div>

    <div>
      <i>"Merkezden, aşağı Manhattan 'daki ekiplere. Spring Street 'e yönelin. Broacbvay, doğu kesimi. Çevredeki çiçekçiler taranacak. Durum, Sokak İki İki-Rıhtım ve dün geceki Cedar cinayetileriyle bağlantılı. Tedbir elden bırakılmayacak."</i>
    </div>

    <div>
      "Amanın, Tanrı aşkına!" Vincent'ın gözü radyoda. Hemen telefonun yeniden arama düğmesine basıyor. Sokağa göz atıyor, henüz polis yok.
    </div>

    <div>
      Telefon çalıyor; birinci, sonra ikinci zil...
    </div>

    <div>
      "Aç şu telefonu!"
    </div>

    <div>
      Çıt sesi. Telefon açılıyor ama planlandığı gibi Duncan ses vermiyor. Vincent emin, Duncan karşısında.
    </div>

    <div>
      "Hemen çık! Çabuk! Polis geliyor."
    </div>

    <div>
      Çok hafif bir soluma duyuluyor ve telefon kapanıyor.
    </div>

    <div>
      "Burası mobil ekip Üç Üç Yedi. Olay yerine üç dakika mesafedeyiz."
    </div>

    <div>
      "Tamam, devam edin Üç Üç Yedi... Bu ekip dışında... Şimdi raporunu aldık, On Üç Dört de olay yerine yöneliyor... Spring Street, Dört Bir Sekiz'de şu anda cinayet teşebbüsü yaşanıyor. Yakındaki birimler, acil olay yerine."
    </div>

    <div>
      <i>"Anlaşıldı, tamam."</i>
    </div>

    <div>
      <i>"Mobil ekip Dört Altı Bir; biz de olay yerine yöneldik. "</i>
    </div>

    <div>
      Vincent telaşla söyleniyor. "Tanrı aşkına, çık artık, hemen gel..." Heyecan içinde. Aracı vitese geçirirken dükkânın önünde şangırtı koptu. Cam kapıyı eline geçirdiği ilk vazoyla kıran Duncan kendini dışarı attı, buza yayılan cam kırıkları üstünde koşarken ayağı kayıp sendeledi, toparlanıp can havliyle araca ulaştı. Vincent gazı kökledi.
    </div>

    <div>
      "Yavaş sür." Vincent, katilin emrine uydu. "İlk sokağa sap."
    </div>

    <div>
      İyi ki yavaşlamış. Tam o sırada buzda savrularak önlerindeki köşeden polis arabası fırladı.
    </div>

    <div>
      İki ekip otosu daha yanaştı, polisler atlayıp dükkâna doğru koşturdu.
    </div>

    <div>
      Duncan çok sakin. "İşıkta dur bakalım. Panik yapma, oldu mu..."
    </div>

    <div>
      Vincent tepeden tırnağa titriyor. Gaza basmak, ne olursa olsun kaçıp kurtulmak istiyor. Duncan durumu sezdi. "Yok, hayır. Herkes gibi davran, yeter. Sen de ne olmuş diye merak ediyorsun. Polis arabalarına bak. Bunda yanlış bir şey yok."
    </div>

    <div>
      Vincent çevreye bakmıyor.
    </div>

    <div>
      Yeşil yandı. Arabayı yavaşça kaldırıp yola koyuldu.
    </div>

    <div>
      Çağrıya uyan başka arabalar lastik gıcırdatarak hızla geçip gidiyor, olay yerine doğru.
    </div>

    <div>
      Radyoda sürekli yeni ekiplerin raporu duyuluyor. Merkezden, saldırganın kimliği hakkında bilgi olmadığı haberi geliyor. Mobil-Yardım'dan söz eden yok, bu iyi. Vincent'ın elleri ter içinde ama arabayı kuralına uygun, şeridin tam ortasından, sağa sola kaçırmadan sürüyor. Sonunda, çiçekçiden epeyce uzaklaşınca Duncan'a dönüp fısıldadı. "Bizim olduğumuzu anladılar."
    </div>

    <div>
      Duncan önce kavramıyor. "Kim kimi anlamış?"
    </div>

    <div>
      "Polisler bizi, diyorum. Radyodan, ekip otolarını bu çevredeki çiçekçilere gönderdiler. Dün geceki cinayetle bağlantılı filan deniyordu."
    </div>

    <div>
      Gerald Duncan sakin, durumu değerlendiriyor. Öyle korkmuş, öfkelenmiş hali yok. Sadece kaşlarını çatıyor. "Demek bizim orada olacağımızı biliyorlardı. İlginç. Nasıl anlamış olabilirler?"
    </div>

    <div>
      "Bilmem. Ben şimdi arabayı ne yana süreyim?"
    </div>

    <div>
      Dostu karşılık vermiyor. Gözünü yoldan ayırmıyor, susuyor. Derken çok sakin bir sesle, "Şimdilik sen devam et, biraz kafa yormam gerek," diyor.
    </div>

    <div>
      <br />
    </div>

    <div>
      "Demek kaçırdınız!" Telefonda Rhyme'in öfkeli sesi patlıyor. "Nasıl oldu bu iş?"
    </div>

    <div>
      Olay yerine yetişen Sachs çiçekçinin önünde. Soruyu yanıbaşımda dikilen Lon Sellitto karşılıyor. "Zamanlama hatası de. Şans ondan yana de. Ne bileyim ben, içine tükürdüğümün!. ."
    </div>

    <div>
      "Demek şans işi?" Rhyme'in tersliği üzerinde. Sanki şans, anlamadığı dilden bir sözcük. Telefonda bir an sessizlik. Derken, "Bekle bir dakika..." duyuluyor. "Kullandığınız frekans şifreli değil mi?"
    </div>

    <div>
      Karşılık Sellitto'dan geliyor. "Biz şifrelideyiz ama Dokuz Bir Bir çağrılarında Merkez şifresiz... Hassittir! Demek ilk çağrıları duydu.
    </div>

    <div>
      Anlaşıldı, bundan böyle Saatçi olayında iletişim şifreli."
    </div>

    <div>
      Bu kez soru doğrudan Sachs'a. "Olay yeri sana ne diyor Sachs, anlat."
    </div>

    <div>
      "Daha şimdi geldim."
    </div>

    <div>
      "Oyle ise durma, araştır."
    </div>

    <div>
      Çıt...
    </div>

    <div>
      Telefon pat diye yüzüne kapanıyor.
    </div>

    <div>
      Ah be huysuz adam... Sellitto ile bakışıyorlar. Pulaski'yi, Spring Street çağrısını duyar duymaz Sarkowski cinayet dosyasını bulsun diye yol üstünde bırakıp olay yerine gazlamıştı.
    </div>

    <div>
      Aynı anda iki araştırmanın da üstesinden gelirim...
    </div>

    <div>
      <i>Öyle olmasını dileyelim Sachs...</i>
    </div>

    <div>
      El çantasını Camaro'nun arka koltuğuna fırlatıp attı. Arabayı kilitleyip olay yerine dönerken, Saatçi'nin üçüncü kurbanı olmaktan kıl payı kurtulan Joanne Harper ile satış mağazasında yaptığı görüşmeden dönen Kathryn Dance'a rastladı.
    </div>

    <div>
      Derken dükkânın önüne farları sönük sivil bir araba yanaştı. Dennis Baker dışarı fırlayıp telaşla Sachs'a koştu.
    </div>

    <div>
      "O muymuş?"
    </div>

    <div>
      "Öyle..." Karşılık Sellitto'dan geliyor. "İlk varan ekip içerde yine saat buldu. Aynı tipten."
    </div>

    <div>
      Sachs endişeli. Üçü gitti, kaldı yedi adet, diye geçiriyor aklından.
    </div>

    <div>
      "Yanında aşk mektubu filan bulamadınız mı?"
    </div>

    <div>
      "Bu kez yok. Ama kıl payı kaçırdık, ondandır. Yazacak zamanı olmamıştır."
    </div>

    <div>
      "Çağrıyı ben de duydum. Peki, nasıl haberiniz oldu saldırıdan?"
    </div>

    <div>
      "Şansımız varmış. Çevre Koruma, bir iki cadde ötede bir zehirli atık arıtma deposuna baskın yapıyor, büyük miktarda yasa dışı talyum sülfat yani' fare zehiri yakalıyor. Öte yandan Lincoln, Adams cinayetinde bulgulanan balık proteininin orkide gübresi olarak kullanıldığını keşfetti. Bunun üzerine Sellitto akıl etti, baskın yeri çevresindeki tüm çiçekçi ve çevre düzeni yapan işyerlerinin araştırılmasını istedi."
    </div>

    <div>
      "Fare zehiri ha!" Baker kahkahayı patlatıyor. "Şu Rhyme yok mu... Her şeyi düşünür, değil mi?"
    </div>

    <div>
      Sellitto onayladı. "Hem de nasıl."
    </div>

    <div>
      Dance aralarına katıldı. Görüşmede yakaladığı noktalan aktarmaya başladı. "Joanne Harper kahve içmeye çıkıp dükkâna döndüğünde, çelenk telini farklı yerde buluyor. Kadın bu işe şaşıyor ama aldırmıyor. O arada tiktaklar kulağına çalınınca huylanıyor. Derken arka bölmelerde ayak sesi duyar gibi olunca hemen 911 'i arıyor."
    </div>

    <div>
      Sözün arkasını Sellitto getirdi. "Bu arada biz de ekip arabalarını zaten çevreye yönlendirmiş olduğumuz için, kadının canına kıymaya vakit bırakmadan yetişmiş olduk."
    </div>

    <div>
      Dance, çiçekçi kızın kendisine neden saldırıldığını bilemediğini söyledi. Uzun zaman önce boşanmış, ama eski kocasını yıllardır görmüyormuş. Bildiği kadarıyla herhangi bir düşmanı da yokmuş. Joanna, ayrıca o gün erken saatlerde iri yan, beyzbol kepi giymiş, krem rengi parkalı birinin pencereden içeriyi gözlediğini fark etmiş. Pencere kirli olduğu için daha fazlasını görememiş. Güneş gözlüğü yüzünden adamın suratını tarif edemiyor...
    </div>

    <div>
      Dance, olayın ilk kurban Teddy Adams ile bağlantısı olup olmadığını yoklamak için soruyor; kız böyle birini hiç tanımadığını söylüyor.
    </div>

    <div>
      "Kızın durumu nasıl, Dance?"
    </div>

    <div>
      "Sarsılmış durumda, ama işinin başına döndü. Tabii şu anda burada, atölyede değil; çok ürktü, Broadway'deki mağazaya gitti.
    </div>

    <div>
      Sellitto tedbiri elden bırakmıyor. "Biz bu'herifı enseleyene kadar kızın işyerinin önüne ekip otosu bağlamak şart." Anında telsizine davranıp planı organize etti.
    </div>

    <div>
      Nancy Simpson ile Frank Rettig, Sachs'a yanaştılar. Aralarında, başında arkadan sarkan uzun kukuletası, üzerine bol gelen ceketiyle soğuktan titreyen, bir deri bir kemik bir delikanlı var. Simpson çocuğu öne sürüyor. "Beyefendi yardımcı olmak istediğini söylüyor. Devriye arabasına kendi gelip başvurdu."
    </div>

    <div>
      Dance, önce bakışıp Sachs'ın sessiz onayını aldı, sonra delikanlıya dönüp neler gördüğünü sordu. Aslında kinestetik uzmanına gerek olmadığı belli; çocuk sorumluluk sahibi yurttaş olmanın hevesiyle anlatıyor. Sokakta yürürken birden gürültüyle çiçekçinin camından birinin fırladığını görüyor. Orta yaşlı biri olmalı. Koyu renk giyimli. Delikanlıya, Sellitto ile Dance'ın saatçi dükkanındaki adamın tarifi üzerine hazırladıkları robot resim gösteriliyor. "Tamam, bu herif olabilir."
    </div>

    <div>
      Adamın sarımsı kahverengi cipe koşup atladığını söylüyor çocuk. Direksiyondaki herif beyaz, yuvarlak yüzlü, güneş gözlüğü var, ama hepsi o kadar; şoför hakkında daha fazla bir şey söyleyemiyor.
    </div>

    <div>
      Baker hayıflanıyor. "Bunlar iki kişi miymiş? Demek ortağı da var."
    </div>

    <div>
      İkinci adam, büyük olasılıkla Joanne'ın daha önce atölye penceresinde fark ettiği adam olmalı.
    </div>

    <div>
      "Araba Explorer'mıydı?"
    </div>

    <div>
      "Valla ben cip markalarını pek tanımam... Explorer mı bilemem. Cip işte."
    </div>

    <div>
      Sellitto plakayı merak ediyor. Şahitin plakadan haberi yok.
    </div>

    <div>
      "Hiç olmazsa arabanın rengini öğrendik," diyor Sellitto, telsize davranıp acil taşıt izleme emri çıkarıyor. Bölgedeki tüm telsizli devriye arabaları, trafik polisleri, diğer görevli devriyeler, hepsi, bej rengi ve içinde iki kişi olan Explorer peşine düşüyor.
    </div>

    <div>
      Sellitto'nun acelesi var, araştırmayı canlandırmak için sesleniyor, "Hadi bakalım, iş başına!"
    </div>

    <div>
      Simpson ile Rettig atılıp olay yeri inceleme ekipmanlarını kurmaya giriştiler. Olay yeri parçalı; dükkân içi ve saldırganın fırlayıp kaçtığı vitrin ve kaldırım, arkadaki geçit, karşı kaldırımın orada Explorer'ın park ettiği yer...
    </div>

    <div>
      Kathryn Dance ve Sellitto toparlanıp Rhyme'e döndüler. Baker, elinde robot resimle Spring Street boyunca rastladığı herkesi çevirip soruyor; iş yerlerine dalıp çıkıyor, depolara girip çalışanların bilgisine başvuruyor...
    </div>

    <div>
      Sachs olay yerinden bulabildiği her kanıtı topladı. İlk bulunan saatte patlayıcı olmadığına göre bomba imha ekibini aramaya gerek görmedi. Saat ile birlikte eldeki kanıtları paketledi, üstünden Tyvek tulumunu sıyırıp deri ceketini giydi, aceleyle Camaro'suna koşturup kontağı çevirdi, kaloriferi sonuna kadar açtı.
    </div>

    <div>
      Elleri üşüdü, arka koltuğa uzanıp deri çantasından eldivenlerini çıkarmaya davrandı ve... Çantanın içindekiler koltuğa döküldü.
    </div>

    <div>
      Kaşları çatıldı Sachs'ın. Çantasının çıtçıtı kapalı olmalıydı, açık unutmaz, bu konuda çok titiz. Çünkü içinde her daim iki yedek Glock şarjörü, göz yaşartıcı gaz tüpü bulundurur. Gelip park ettiğinde çantayı kapattığını iyi hatırlıyor.
    </div>

    <div>
      Yan pencereye baktı, eldiven izleri var. Camın contaları yerinden oynamış. Biri çelik lama ile kilidi kurcalayıp arabaya girmiş.
    </div>

    <div>
      Sen polis ol, olay yeri incelerken araban soyulsun! İlk kez geliyor başına.
    </div>

    <div>
      Çantanın içindekileri tek tek kontrol etti, kaybolan bir şey yok. Para ve kredi kartları yerinde duruyor. Yine de bankayı aramalı, hırsız kart numaralarını yazıp almış olabilir. Şarjörler tamam, gaz tüpü de. Sachs, eli Glock'da, etrafa göz attı. Araştırma yapan polislerin orada küçük bir meraklı kalabalığı gördü. Arabadan inip kalabalığa sokuldu, hırsızlığı farkeden var mı diye sordu, gören olmamış.
    </div>

    <div>
      Arabaya dönüp çevresindeki ayak izlerini kontrol etti, bagajı açıp pratik olay yeri araştırma ekipmanını çıkardı, Camaro'nun içini dışını tarayıp parmak izi aradı. Bir şey bulamadı. Takımları toplayıp bagaja yerleştirdi, yeniden şoför mahalline girip koltuğa çöktü.
    </div>

    <div>
      Tam o sırada yarım blok kadar gerideki bina aralığından kocaman siyah bir arabanın yavaşça yola çıkmakta olduğunu fark etti. Pulaski'yi yoldan aldığı zaman gördüğü Mercedes geldi aklına ama emin olamadı. Şimdi fark ettiği arabanın markasını iyi seçememişti çünkü. U dönüşü yapıp peşine takılsam mı, derken araba çoktan trafikte kayboldu.
    </div>

    <div>
      Rastlantı mı, değil mi?
    </div>

    <div>
      İçerisi ısınmaya başladı. Emniyet kemerini bağlayıp birinci vitese taktı, yavaşça kaldırdı arabayı. Her ne halse, diye geçirdi aklından, çalınan bir şey yok ya...
    </div>

    <div>
      İki üç bina ya geçti ya geçmedi, üçüncü vitese davranırken soru kafasına dank etti: Hırsızın Camaro'da aradığı neydi? Madem parası, banka kartları yerinde, o halde neyin peşindeydi?
    </div>

    <div>
      Amelia Sachs meslek deneyimiyle iyi biliyor. Suçlunun davranış nedenini çözemiyorsan çekineceksin; çünkü türünün en tehlikelisi onlar...
    </div>
  </div>
</body>
</html>
