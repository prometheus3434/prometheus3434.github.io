<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Otuz Üçüncü Bölüm</i></h2>

  <div>
    20:36, Çarşamba<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Gece; Manhattan'da, Greenwich Village güney kesimi, ünlü Küçük İtalya. Amelia Sachs, ana cadde üstünde, terkedilmiş minik bir manav dükkânından içeriye giriyor.
    </div>

    <div>
      Vitrin camları boyalı, dükkânın içini maskeliyor; mekanı tavandan sarkan tek ampulün cılız ışığı aydınlatıyor. Arka bölüme açılan kapısı düşmüş görünen boşluktan, boş salça ve konserve kutuları, sökülüp atılmış raflar, toz toprak ve türlü pisliğin birbirine karıştığı koca bir moloz yığını göze çarpıyor.
    </div>

    <div>
      Mekân ilk bakışta mahallenin mafya özentilerine bir süre yataklık etmişe benziyor. Burası geçen yılki baskına kadar gerçekten de öyleydi. Şimdilik mal sahibi Kent Yönetimi; satmak için uğraşılıyor ama alıcı yok. Sellitto, planladıkları hassas buluşma için en uygun yerin burası olduğunu söyledi.
    </div>

    <div>
      Gıcırtılı, sarsak masada Belediye Başkan Yardımcısı Robert "Wallace oturuyor. Hemen yanında giyim kuşamı yerinde, genç ve şık İçişleri dedektifi Toby Hcnson var. Pek havalı. Ayağa kalkıp Sachs'ı selamlarken bakışıyla, tavrıyla, hani niyetin olur davetimi kabul eder ve buradan birlikte çıkarsak sana hayatının gecesini yaşatırım güzelim, sululuğu üzerinden akıyor.
    </div>

    <div>
      Sachs başını şöyle bir eğerek sert bakışlarla selamı aldı. Aklı fikri gecenin zor görevinde. Kanıtları tartıyor zihninde. Rhyme'in uyarısıyla kutunun içini yeniden ölçüp biçince çok yeni sonuçlara ulaştı. Ortaya çıkan gerçek müthiş tatsız...
    </div>

    <div>
      "Bir durum var demiştin..." "Wallace soruyor. "Nedir, ne değildir, telefonda söylemek istemedin."
    </div>

    <div>
      Sachs gelişmeleri, Gerald Duncan ve Dennis Baker bağlantısını özetledi. Wallace'ın olaydan haberdar olduğu belli. Henson yeni duyuyor olmalı, şaşkın gülümsüyor, merakla soruyor. "Bu Duncan sıradan sivil vatandaş, öyle mi? Adam rüşvetçi polisten intikam almaya niyetleniyor ve o yüzden enseletiyor ha?"
    </div>

    <div>
      "Öyle."
    </div>

    <div>
      "İsim verdi mi?"
    </div>

    <div>
      "Sadece Baker. 118'den sekiz veya on polisin bu işe bulaştığı sanılıyor; ayrıca bir başkası, başrolde biri daha var."
    </div>

    <div>
      "Demek başkası da var?"
    </div>

    <div>
      "Öyle... " Sachs, aynı havada başını eğerek devam ediyor. "...Baştan beri Maryland bağlantılı birinin peşine düşmüştük. Doğru yolda mıyız, yanlış iz peşinde miyiz, hiç emin olamadık."
    </div>

    <div>
      "Demek Maryland?" Araya giren İçişleri'nden Henson.
    </div>

    <div>
      Sachs buruk bir gülücük atıyor. "Telefon oyununu bilir inisiniz?"
    </div>

    <div>
      Wallace ilgilendi. "Hani çocuklar bir arada oynar, o mu? Sen yanındakine bir laf fısıldarsın, o da yanındakine, derken sonunda bambaşka bir şey çıkar hani?"
    </div>

    <div>
      "Aynen. Benim kaynağım 'Maryland' diye duymuş. Aslında, bana kalırsa; 'Marilyn'"
    </div>

    <div>
      "Yani yer değil, insan ismi?"
    </div>

    <div>
      Sachs baş hareketiyle onaylayınca Wallace, "Dur bakayım," diyor, gözlerini yumup düşünüyor. "Sen... O mu demek istiyorsun?"
    </div>

    <div>
      "Evet. Müfettiş Marilyn Flaherty."
    </div>

    <div>
      "imkansız."
    </div>

    <div>
      Dedektif Henson hayır anlamında başını sallayarak karşı çıkıyor. "Mümkün değil!"
    </div>

    <div>
      "Ben de yanılmış olmayı tercih ederdim. Ancak elimizde kanıt var. Baker'ın aracında tuzlu su ve kum izine rastladık. Müfettişin Connecticut'da, kumsalda evi var. Ayrıca ben ve ortağım, lüks bir Mercedes AMG tarafından soruşturma boyunca takip edildik. Başta, pcşimdekilerin olayla bağlantılı Baltimore veya Jersey'li çete elemanları olduğunu düşündüm. Sonradan Flaherty'nin aracı olduğu ortaya çıktı."
    </div>

    <div>
      İçişleri dedektifi inanamıyor. "Vay canına, polis maaşıyla AMG alıyorsun!"
    </div>

    <div>
      Sachs soğuk, laubalilik istemediğini belli ediyor. "Şaşırmamak gerek, Flaherty yılda iki, üç yüz bin dolar kanunsuz para topluyor. Ayrıca, Baker'ın emniyetten çaldığı Explorer'da gri saç örneği bulduk, onunki ile aynı uzunlukta. Başka bir nokta daha var, soruştumaya İçişleri 'ni karıştırmamak için direndi."
    </div>

    <div>
      "Ya, öyle." Wallace yoruma katılıyor. "İşin o yanı çok garip, evet."
    </div>

    <div>
      "Çünkü müfettiş olayı hasıraltı etmek istiyordu. Görevi kendi adamlarından birine verecek, göstermelik araştırma sürüp gidecekti.
    </div>

    <div>
      Zamana bırak unutulsun, hesabı."
    </div>

    <div>
      "Allahın cezası..." diye mırıldanıyor İçişleri'nin yakışıklısı, "...Üstelik kadın, koskoca müfettiş!"
    </div>

    <div>
      Wallace buz gibi. "Gözaltına mı aldınız?"
    </div>

    <div>
      Sachs, ne yazık ki hayır, diyor bakışlarıyla. "Büyük sorunumuz var. Parayı henüz bulamadık. Elimizde yeterli veri yok, yetki alamıyoruz. Banka hesabına girmek, evini aramak olanaksız. Sizi onun için çağırdık, size ihtiyacım var."
    </div>

    <div>
      "Ne yapmamı istiyorsun?"
    </div>

    <div>
      "Kendisine haber gönderdim, burada buluşmak üzere sözleştik. Geldiğinde ona soruşturmayı şöyle üstünkörü özetleyeceğim. Sizden, Baker'ın yukarılarda bir ortağı olduğunu öğrendiğimizi kendisine çıtlatmanızı istiyorum. Başkan'ın özel komisyon kurduğunu, olayı sonuna kadar deşmeye karar verdiğini söylerseniz... İçişleri hop oturup hop kalkıyor deseniz yeter."
    </div>

    <div>
      "Yani kadın panikleyecek, diyorsun. Panikleyecek ve gizlediği paranın derdine düşecek, sen de onun peşine... Eli paradayken suçüstü yapacaksın ha?"
    </div>

    <div>
      "Öyle umuyoruz. Bu gece geldiğinde ortağım aracına izleme çipi yerleştirecek, toplantıdan çıkınca kuyruğuna takılacağız... Şimdi, kendisine şu ufak yalanı söylemeye razı oluyor musunuz?"
    </div>

    <div>
      "Hayır, razı değilim." Wallace'ın gözleri çizik içindeki ahşap masada, parmaklarıyla oynuyor. "Hayır ama neyse, en doğrusu, söylemek."
    </div>

    <div>
      Henson, hayalinde Sachs ile kurduğu romantik hülyadan uyanmışa benziyor. Oflayıp pufladı, argosuna rağmen Sachs'ın da içtenlikle katıldığı özetlemeyle sözü bağladı. "Bu işin boku çıkacak!"
    </div>

    <div>
      <br />
    </div>

    <div>
      Şimdi, biz ne öğrendik, ona bakalım?
    </div>

    <div>
      Pulaski, ömrü ikiz kardeşle geçtiği için <i>biz</i>, söylemine alışık; kendi kendini böyle sorgulamakta.
    </div>

    <div>
      Rhyme ve Sachs ile birlikte çalışma boyunca <i>ben</i> yeni neler öğrendim?
    </div>

    <div>
      Mesleğini elinden geldiğince mükemmel yapıyor. Birinci sınıf polis olmak istiyor, sürekli neyi yanlış neyi doğru yaptığını kafasında tartıyor. Sachs'ın Wallace ile buluştuğu terkedilmiş manav dükkânına doğru sokakta yürürken soruşturma boyunca öyle çuvallama denilecek bir yanlışı olmadığını düşünmekte. Ya, tabii, Explorer olayında taramayı belki daha iyi yapabilirdi. Zaten bundan sonra tulum giyerken kemeri çıkarıp beylik silahı dışa asmaya yeminli, bu bir; ikincisi, şüpheliyi çift kolla kafakola almak yok, kazara boğabilirsin adamı.
    </div>

    <div>
      Dönemin tümüne bakılacak olursa? Fena sayılmaz, görevini iyi yaptı.
    </div>

    <div>
      Yine de içi rahat değil. Neden? Çünkü ustası "Dedektif Sachs. Kadın meslek hedefini öylesine yükseğe koyuyor ki, erişebilirsen eriş. Dur durak bilmiyor! Her an araştırılacak yeni bir boyut keşfeder, yeni ipucu ister, olay yerini bir kez daha tarayalım mı, der.
    </div>

    <div>
      İnsanı deli eder.
    </div>

    <div>
      Öyle ama seni aslan gibi bir usta polis olarak yetiştirecek olan da o. Dedektif Sachs... Bak, yakında ustan mesleği bırakıyor, titizliği sana miras kalıyor.
    </div>

    <div>
      Pulaski dedikodudan haberdar, için için üzülüyor. Ancak mesleği ciddiye almaya kararlı. Yine de ustasından edindiği titizliği nasıl sürdüreceğini bilemiyor.
    </div>

    <div>
      Bak, hava sıfırın çok altında bilmem kaç derece soğuk, titreyerek ama yüksünmeden göreve gidiyorsun. Bu ayazda sokağı arşınlarken bile, aileni bir türlü aklından çıkaramıyorsun. Tek düşündüğü onlar. Evi gözünde tütüyor. Kendisininkinden hiç ama hiç söz etmeden karısı Jenny'ye günün nasıl geçtiğini sorsun, onu dinlerken minik çocuklarıyla oynaşsın. Oğlanın sadece gözlerindeki ışıltıya baksın yeter. Nasıl da çabucak değişiyor oğlu! Kocaman babasının gözüne çarpmayanı o görüp farkeder. Yeni bir şey farkedip öğrenirken öyle bir gülüşü var ki... Jenny ile karşılıklı yere yayılıp minik oğlanı, Brad'i ortalarına alıp bir annesinin, bir de babasının kucağına emeklemesini seyretmek ne hoş. Gelip Pulaski'nin başparmağına yapışıverir...
    </div>

    <div>
      Ya yeni doğan kız bebek? Yanıbaşlarında, yuvarlacık, çok beklemiş elma gibi kırış kırış suratıyla, Sünger bob beşiğinde mutlu ve sağlıklı uyuklar.
    </div>

    <div>
      Neyse, aile mutluluğu biraz daha beklesin.
    </div>

    <div>
      Biraz sonra olacaklardan sonra gecenin bayağı uzayacağını biliyor.
    </div>

    <div>
      Sokak boyunca bina numaralarını yoklayarak yürüyor. Amelia Sachs ile buluşacağı dükkânın önüne kadar galiba iki sokak daha yürümesi gerekecek. Zihni yine mesleğinde. Ben neler öğrendim?
    </div>

    <div>
      Ders bir: Sokağa açılan dar aralıklardan, derin kapı ağızlarından uzak dur, kuytuluklardan geçerken açığa, kaldırımın yol yanına dümen kırmayı unutma!
    </div>

    <div>
      Ne oldu geçen yıl? Sokakta yürürken duvar dibine çok yanaştığın için köşede gizlenen serserinin birine av oldun, neredeyse ölüyordun. Adam fırlayıp tahta sopayı kafana geçiriverdi...
    </div>

    <div>
      Dikkatsizlik ve ahmaklık.
    </div>

    <div>
      Dedektif Sachs'ın dediği gibi, "O zaman biliniyordun, şimdi öğrendin!"
    </div>

    <div>
      Dersini aldı, artık iyi biliyor. İlerde, sağında yine bir geçit ağzı, yine bir köşe var. Ne olur ne olmaz. Soyguncu, uyuşturucu bağımlısı bir serseri fırlayabilir. Yaya kaldırımından yol kenarına doğru iyice açıldı, köşeyi geçerken baktı, kaldırım taşlarıyla döşeli yarı karanlık sokak aralığı bomboş. Olsun, dikkat etmişti ya! Polis dediğin böyle olur; küçük küçük dersler alır, bunları mesleğinin...
    </div>

    <div>
      El, Pulaski'yi ensesinden yakaladı.
    </div>

    <div>
      Ne oluyor demesine kalmadan kendini kaldırım kenarına yanaşmış minibüsün yan kapısından içeri tıkılırken buldu. Bu kez ileriye bakıyordu, gözü köşedeydi, arkasını kollamayı unuttu! İmdat diye bağırmaya yeltendi. Boşuna. Bir el ağzını kapayıverdi.
    </div>

    <div>
      Saldırgan, Müfettiş Yardımcısı Halston Jefferies. Başka biri Pulaski'nin silahını aldı ve Çaylak itiş kakış minibüsün karanlık arka bölmesinde kayboldu.
    </div>

    <div>
      Aracın sürgü kapısı üstüne kapandı.
    </div>

    <div>
      <br />
    </div>

    <div>
      Manavın ön kapısı açıldı ve Marilyn Flaherty içeri girdi. Dönüp kapıyı kapattı ve mandalı iyice sıkıştırdı.
    </div>

    <div>
      Çevreye bakındı, kıpırtısız, taş gibi suratla masa başındakileri süzdü, belli belirsiz bir baş hareketiyle selamladı.
    </div>

    <div>
      Sachs pür dikkat gözlüyor. Kadın her zamankinden gergin; Başkan Yardımcısı soğuk kanlıyı oynuyor.
    </div>

    <div>
      Wallace, İçişleri dedektifini tanıtınca Flaherty gayet resmi el sıktı, masadan iskemle çekip azametle Sachs'ın yanıbaşına oturdu.
    </div>

    <div>
      "Demek çok gizli... Hımmm."
    </div>

    <div>
      Soruyu Sachs karşıladı, "Soruşturma arı kovanına döndü," diyerek konuyu açtı. Olayları sıralarken bir yandan da Flaherty'yi gözlüyor. Müfettiş heykel gibi azametli; sadece dinliyor, yüzünde tek kıpırtı yok. Acaba burada Kathryn Dance olsaydı gözlemi ne olurdu, diye geçirdi aklından. Yaşlı kadın dimdik oturuyor, dudakları bıçak gibi, incecik bir çizgi, bakışları buz içinde; sanki bin yıldır orada bir heykel olarak duruyor.
    </div>

    <div>
      Sachs, konuyu Baker'ın bilinmeyen ortağına getirdi, Flaherty'ye döndü. "İçişleri'nin soruşturmaya karışmasından
    </div>

    <div>
      hoşlanmadığınızı biliyorum. Saygısızlık etmiş olmak istemedim ancak bu görüşmede onların da bulunması gerektiğini düşündüm, o yüzden buradalar."
    </div>

    <div>
      "Ben... "
    </div>

    <div>
      "Özür dilerim Sayın Müfettiş," diyerek onun sözünü kesen Sachs, konuyu açsın diye dönüp Wallace'a baktı.
    </div>

    <div>
      Başkan Yardımcısı oralı değil, sadece başını sallayıp susuyor. Derken, derin bir soluk alıp yanında getirdiği genç sivile işaret çaktı; adam aniden silahını çekti.
    </div>

    <div>
      Sachs inanamadı, gözlerini kırpıştırıyor. "Hey, ne yapıyorsun sen?"
    </div>

    <div>
      İçişlerimden Henson silahını iki kadına doğrultmuş, sallıyor.
    </div>

    <div>
      Müfettiş ilk kez kıpırdadı. "Ne demek oluyor bu?"
    </div>

    <div>
      "Bu işin gerçekten boku çıktı." Wallace neredeyse özür diler gibi konuşuyor. "Gerçekten rezillik. Siz ikiniz, sakın ellerinizi masanın üzerinden ayırmayın."
    </div>

    <div>
      <br />
    </div>

    <div>
      Belediye Başkan Yardımcısı, iki kadını süzerken Toby Henson elindeki silahı ona devretti. Namlu hâlâ ikili üzerinde.
    </div>

    <div>
      Henson gerçekte İçişlerimden değil; 118'de görevli dedektif; haraç çetesinin has adamlarından biri. Sarkowski ve Creeley cinayetlerinde Baker'a yardım eden katil. Eline deri eldivenlerini geçirip Sachs'ın Glock'unu kılıfından çekip aldı, yedek silahı var mı diye üzerini aradı. Hayır, Sachs'ın üzeri boş. Flaherty'nin el çantasına uzanıp küçük boy beylik silahını buldu.
    </div>

    <div>
      "Dedektif, sen haklıydın." Wallace, şaşkınlıktan dili tutulmuş öylece bakakalan Sachs'ı gözlüyor. "Evet, bir durum var; hem de vahim bir durum." Cep telefonunu çıkarıp açtı, kapı önünde nöbet tutan memurları aradı. "Ortalık güvende mi?"
    </div>

    <div>
      "Evet tamam."
    </div>

    <div>
      "Wallace telefonu kapayıp cebine koyarken Sachs uyanmaya başladı. Anlaşılan kapıdaki memurlar da çeteden... "Siz ha? Demek elebaşı sizsiniz? Nasıl olur..." Şaşkınlık içinde Flaherty'ye dönüp baktı.
    </div>

    <div>
      Müfettiş yine taş gibi kıpırtısız, soran gözlerle Sachs'ı süzüyor. "Nedir bu hikâye?"
    </div>

    <div>
      Başkan Yardımcısı, Sachs'a çenesiyle Flaherty'yi göstererek sırıtıyor. "Çok, hem de çok yanıldın. Müfettişin bu işlerle ilgisi yok. Güney Yakası patronu benim, bir de ortağım Baker. Buralarda beraber büyüdük biz. Ortak atık şirketimiz vardı, battık. O gitti akademiye yazıldı, polis oldu. Ben yeni iş kumdum, büyüttüm. Oradan yerel politikaya sıçradık işte. Dennis ile dostluğumuz hep sürdü, ilişkimizi hiç koparmadık. Derken, yerel yönetimde güvenlik güçleriyle ilişkiler sorumlusu oldum. Başladım piyasayı yoklamaya. Ekstradan nasıl yolumuzu buluruz diye... Ve işte görüyorsunuz, DennisTe birlikte işin kolayını bulduk."
    </div>

    <div>
      "Ah Robert!" Flaherty ilk kez duygusunu gösteriyor. Derin hayal kırıklığı içinde mırıldanıyor. "Nasıl olur bu. Doğru olamaz... "
    </div>

    <div>
      "Ah, Marilyn ah " Gümüş saçlı adam ancak bu kadar
    </div>

    <div>
      diyebildi, belki de mahcubiyetten sözün sonunu getiremedi.
    </div>

    <div>
      Amelia Sachs, süklüm püklüm oturuyor. Başını kaldırdı, çctebaşına baktı. "Olayın rengi belli oldu. Bu durumda senaryonuz nedir?" Kendi sorusuna acı acı kendi gülüyor: "Müfettiş beni vurmuş olacak, sonra da kendini öldürecek... Evine biraz para gizleyeceksiniz. Ve... "
    </div>

    <div>
      "Ve Dennis Baker hapiste ölecek. Yanlış yapıp azılı bir tutukluyla başını derde sokmuş olacak belki merdivenlerden yuvarlanıp boynu kırılacak filan. Kim ne bilecek? Ortada şahit de olmaz, olay kapanır gider.
    </div>

    <div>
      "Bunu herkes yutacak, öyle mi? 118'den payını alamamış birinin belki kafası kızar, öter. Ya da daha kötüsü senin peşine düşer, önünde sonunda hakkından gelen biri çıkar... "
    </div>

    <div>
      "Bak dedektif, kusura bakma ama önce kıvılcımın ilk çıktığı yeri bir söndürelim, gerisini düşünürüz. Ne dersin, böylesi daha akıllıca olmaz mı? Şu anda başıma bela en büyük kıvılcım da sensin!"
    </div>

    <div>
      "Dinle Robert, başın büyük belada ama yine de paçanı az ceza ile kurtarmayı denesen iyi olur." Flaherty ısırır gibi konuşuyor. "Polis öldürürsen New York ayağa kalkar, sonun zehirli iğneyle idama kadar gider."
    </div>

    <div>
      Wallace eldivenleri giyerken genç ortağına kapıyı işaret etti. "Sokağı yeniden yokla, söyle oradakilere arabayı hazır etsinler." Sachs'ın Glock'unu kavrayıp masadakilere döndü.
    </div>

    <div>
      Hedefin kontrol altına alındığını gören Henson kapıya seğirtti.
    </div>

    <div>
      Wallace iki kadını, özellikle Sachs'ı nefretle süzüyor. Gözleri bir an buz kesti ve namluyu genç kadının başına doğrulttu.
    </div>

    <div>
      Sachs da gözünü onunkilere dikti. "Bekle!"
    </div>

    <div>
      Wallace, genç kadın polisin çağrısına şaşırdı, kaşları çatıldı, bir an durakladı.
    </div>

    <div>
      Sachs, içinde bulunduğu koşulla hiç uyuşmayan büyülü bir sükunet içinde gözlerini kırpmadan Wallace'ın arkasına doğru seslendi. "Acil ekip Bir, haydi!"
    </div>

    <div>
      Wallace'ın gözleri kıpır kıpır. "Ne?"
    </div>

    <div>
      Karşılık karanlık arka oda kapısından geliyor. "Kimse kıpırdamasın! Yoksa ateş ederim."
    </div>

    <div>
      Bu da nereden çıktı?
    </div>

    <div>
      "Wallace soluk soluğa sese döndü. Dipteki kapı ağzında, A&amp;K makineli tüfeğin namlusunu bir kendisine bir çıkışta dikilen Henson'a çeviren acil ekip dedektifi ile burun buruna geldi.
    </div>

    <div>
      Sachs masa altına uzanıp elinde bir başka Glock tutarak doğruldu. Silahı önceden oraya gizlemiş olmalı. Hızla namluyu Henson'a doğrulttu, "Silahını bırak! Yat yere!" Aynı anda acil ekip başkan yardımcısı hedef seçti.
    </div>

    <div>
      "Wallace dehşet içinde. Jeton düşüyor, aklı başından gidiyor. Vay canına! İsa aşkına, karı bizi tuzağa düşürdü! Tezgâha gelmişiz, haberimiz yok...
    </div>

    <div>
      Sachs'ın öfkesi korkunç, Henson'u azarlıyor. "Hemen dedim! Ver silahını, yere yat!"
    </div>

    <div>
      Henson ancak, "Hassittir," diye mırıldanıyor, başka çaresi yok, emre uyup söyleneni yapıyor.
    </div>

    <div>
      Wallace inatçı. Elinde tuttuğu Sachs'ın Glock'una bakarak öylece dikiliyor.
    </div>

    <div>
      Sachs, gözünü Henson'dan ayırmadan Wallace'a seslendi. "Elindeki silah boş. Direnirsen bok yoluna gidersin, haberin olsun."
    </div>

    <div>
      Belediye Başkan Yardımcısı tabancayı yavaşça masaya bıraktı, ellerini havaya kaldırdı.
    </div>

    <div>
      Müfettiş Flaherty, oturduğu yerden sandalyesini hızla geriye itip ayağa kalkarken sahneyi büyülenmiş gibi izliyor.
    </div>

    <div>
      Sachs ceket yakasına doğru, "Baskın ekibi, haydi," diye seslenince giriş kapısı aniden gürültüyle ardına kadar açıldı, beş altı memur içeri daldı. Arkalarında Müfettiş Yardımcısı Jefferies ile İçişleri şefi Yüzbaşı Ron Scott göründü. En arkadan heyecan içinde genç bir devriye polisi geliyor.
    </div>

    <div>
      Wallace anında elleri sırtından kelepçelenmiş olarak kendini yerde buldu. Eklemleri sızlayarak başını çevirip sağa sola bakınmaya çalıştı. Yanı başında Henson, dış kapı önünde ise nöbetçi bıraktığı 118. Bölge'den iki memur soğuk kaldırımda kelepçelenmiş olarak yüzüstü yatıyor.
    </div>

    <div>
      "Şu hale bakın..." Glock'unun şarjörünü dolduran Sachs silahını kılıfına yerleştirirken ortaya söyleniyor. "Bu işlerin kimin başının altından çıktığı belli oldu. Mesele çözülmüştür... "
    </div>

    <div>
      <br />
    </div>

    <div>
      Sachs'ın sözünü ettiği 'mesele' Robert Wallace değil; ikinci elebaşının kim olduğunu önceden keşfetmişlerdi. Emin olamadıkları mesele, bu tezgâhta Marilyn Flaherty'nin yeriydi.
    </div>

    <div>
      Gerçeği ortaya çıkarmak için kurdular karışık tuzağı.
    </div>

    <div>
      Lon Sellitto, Ron Scott ve Halston Jefferies, sokağın öte başında park edilen minibüste üs kurup beklediler. Sachs konuşmaları teybe alırken Wallace ile yanında getirdiği polis uyanıp itiraf tamamlanmadan ateşe başlarlarsa kayıp vermemek için arka odaya gizlice nişancı yerleştirme fikri onların. Ayrıca biri binanın arka çıkışını, ikincisi ön kapıyı gözaltında tutacak iki ekip pusuya yatmıştı. Çaylak Pulaski ön kapı gözcüleri arasında olacaktı, ancak son anda Wallace'ın 118'den memur getirdiği öğrenilince plan değiştirildi.
    </div>

    <div>
      Pulaski gelişmelerden habersiz, aklı evinde, sallanarak görev noktasına gelirken az daha Wallace ekibiyle burun buruna gelecek, tarafların yalnız olarak görüşmesi üzerine kurulan tuzak berbat olacaktı.
    </div>

    <div>
      Çaylak, başına geleni, "Kapıdakiler beni görmeden Müfettiş Jefferies ensemden yakaladığı gibi beni harekât minibüsünü arkasına atıverdi," diye Sachs'a özetlerken, Jefferies yine dellendi. "Kaldırımda, sanki doğa gezisi yapan izci gibi sağa sola bakınarak yürüyordun kerata! Belanı benden bulma! Sokaklarda hayatta kalmak istiyorsan o gözlerini dört açaksın, anladın mı, evlat." Sachs, bir önceki günün öfkesini hatırlayınca, Ron'un paçayı ucuz kurtardığına seviniyor... Büyük şef hiç olmazsa ağzından köpükler saçmadı oğlanın suratına!
    </div>

    <div>
      "Evet efendim! Bundan sonra çok daha dikkatli olacağım, efendim."
    </div>

    <div>
      "Allah aşkına şu hale bakın. Bu günlerde akademiye önüne geleni alıyorlar, demek ki!"
    </div>

    <div>
      Sachs gülmesini tutacak, beceremiyor, yüzünü gizleyerek Flaherty'ye dönüyor. "Özür dilerim Müfettiş. Bir aralık, büyük şefin siz olduğunuzu sanmıştık; gerçeği bulmak zorundaydık."
    </div>

    <div>
      Durumu açıklamaya girişti, hangi ipuçlarına bağlı olarak Baker ile ortak olabileceği şüphesinin doğduğunu tek tek anlattı.
    </div>

    <div>
      Flaherty dinledi, "Sen Mercedes'i mi merak ettin?" dedi. "O araba benim. Elbette sizi takip edecekti. Operasyondan bir memur seçtim, sana ve Pulaski'ye sürekli göz kulak olmasını söyledim. İkiniz de gençsiniz, kendi rütbene bakma, elinizdeki göreve göre ikiniz de meslekte acemisiniz. Baktım, dedektifi sivil görev aracıyla göndersem olmayacak. Çaylak dediysem o kadar da değil, hemen uyanacaksınız. En iyisi kendi arabamı vereyim, dedim."
    </div>

    <div>
      Pahalı siyah araba Sachs'ın aklını daha bir karıştırmıştı. Olaylarda mafya parmağı yoksa, bu lüks ne? Pulaski yaptığı görüşmede acaba Creeley'in ortağı Jordan Kessler hakkında yanıldı mı? Adamın cinayetlerde parmağı mı var? Şüphe şüpheyi getirdi tabii. Creeley'in mesleği vergi danışmanlığı, Sarkowski işadamı. Pekâlâ adamlar Enron tipi bir dolandırıcılık olayına kenarından bulaşmış, ayrıntıları öğrendikleri için ortadan kaldırılmış olabilirler. Soruşturmada şu ya da bu biçimde adı geçenler arasında, paraya kıyıp AMG Mercedes edinecek tek isim var, o da Kessler...
    </div>

    <div>
      Ancak şimdi tüm maceranın çürük meslektaşları üzerine döndüğünü öğrenmiş oldu. Creeley'in şöminesinde yakılan evrak, oynanmış muhasebe kayıtlarıyla değil, doğrudan haraç parasıyla ilgili; ilk tahmini doğru. Bütün belgeler, ne olur ne olmaz telaşıyla rastgele yok edilmiş.
    </div>

    <div>
      Müfettiş Flaherty olayın nasıl geliştiğini, Robert Wallace'a nasıl ulaşıldığını merak ediyor. Sachs'ı kenara çekti. "Yakasına nasıl yapıştığını gördüm; işi buraya nasıl getirdin, onu anlat bakalım?"
    </div>

    <div>
      "Sen söyle, Ron."
    </div>

    <div>
      Çaylak, heyecan içinde sözü aldı. "Dedektif Sachs kendisi kesin olaraktan tespit..." Yaptığı girişi beğenmiyor; soluklanıp yeniden başladı. "Dedektif Sachs, Baker'ın aracında ve evinde geniş çaplı arama yapıp ortaya bol kanıt çıkardı. Bunları inceleyince gördük ki... Daha doğrusu amirlerim Sachs ve Rhyme, olayla bağlantılı yüksek şahsiyetin kumsal bir yerde, belki bir marinada oturduğundan şüphelenince..."
    </div>

    <div>
      Gerisini Sachs tamamlıyor. "İşin başlangıcı kayıp dosya. Önce Müfettiş Yardımcısı Jefferies'i eledim. Çünkü, yok etmek istese, dosyayı neden doğrudan kendi kurumuna istetsin? Dosyayı gönderen ve kayda alınmadan çalıp yok eden başka biri olmalıydı. Yeniden Müfettişime başvurdum, son dönemde Bölüm personeli haricinde dosya odasına girip çıkan oldu mu, diye sordum. Varsa, bizim soruşturma ile bağlantısı olması gerek. Evet, biri gelmişti..." Başkan yardımcısına ateş gibi bir bakış atıyor. "O biri sendin Wallace! Arkasından, işin mantığı gereği öteki soruyu sordum kendime. Senin
    </div>

    <div>
      Maryland'la ilişkin var mı, var ise ne? Evet, orasıyla bir bağlantın var, ilk bakışta insan göremiyor ama arayıp bulduk."
    </div>

    <div>
      <i>Kutunun içinden bakarak, içinde olanı görmek...</i>
    </div>

    <div>
      "Hay allah kahretsin!" Wallace öfkeyle mırıldanıyor. "Tamam, Baker bana Maryland adını geveleyip durduğunu söylemişti ama meseleyi çakacağın hiç aklıma gelmedi... "
    </div>

    <div>
      İçişleri şefi Ron Scott lafı uzatmasına meydan vermiyor, Flaherty'ye dönüyor. "Adamın Long Island Güney Sahili iskelesinde demirli yatı var. Tekne New York limanına kayıtlı fakat Maryland tersanesinde yapılmış. İsim bolluğu insanın kafasını karıştırıyor... Marilyn, şu rastlantıya bak, teknenin adı da <i>The Maryland Monroe</i>. İyi mi!" Soğuk bakışlarla Wallace'ı süzüp adama sırıttı. "Sizi gidi tekneci takımı, dil üstünde laf kaydırmaya bayılırsınız değil mi!"
    </div>

    <div>
      Gülmeye devam ederek sözü Sachs'a bıraktı.
    </div>

    <div>
      "Kum, yosun ve tuzlu su örnekleri, yani Baker'ın aracından ve evinden topladıklarımız, marina örnekleriyle her bakımdan çakışıyor. Buna güvenerek arama emri çıkarttık, teknenizi gizlice araştırdık. Bayağı sağlam kanıtlara ulaştık. Telefon numaraları, belgeleriniz, bizi sonuca götürecek kanıtlar elimizde. Ayrıca üç milyonun üzerinde nakit para bulduk, el koyduk. Bu arada bol uyuşturucu çıktı teknenizden. Üstüne inanılmaz miktarda alkollü içki var. Çalıntı mal olduğunu düşünüyoruz. Her neyse, bu alkol işi, yediğiniz haltlar yanında hiç kalır."
    </div>

    <div>
      Ron Scott iki memur çağırdı. "Götürün bu adamı. Merkeze teslim edin."
    </div>

    <div>
      Wallace, polis refakatinde dışarıya çıkarılırken arkaya sesleniyor. "Ağzımı açıp bir bok söylemiyorum. Size tek isim bile vermem; daha çoook beklersiniz! İtiraf filan yok, anladınız mı!"
    </div>

    <div>
      Sachs, Müfettiş Flaherty'yi gülerken ilk kez görüyor. "Sen ne diyorsun, Robert? Görmüyor musun, aleyhinde dünya kadar kanıt var, kodese girdin mi, zaten ömür boyu çıkamazsın. Konuşmasan ne yazar! Bana sorarsan, sen iyisi mi bundan böyle hiç ağzını açma. Daha iyi edersin.."
    </div>
  </div>
</body>
</html>
