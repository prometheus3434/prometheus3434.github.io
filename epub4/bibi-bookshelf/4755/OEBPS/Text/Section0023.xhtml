<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Yirmi Birinci Bölüm</i></h2>

  <div>
    22:12, Salı<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Rhyme ile Kathryn Dance salondan bozma laboratuvarda oturuyorlar. Dance'ın kucağından inmeye yanaşmayan Jackson'ı saymazsak şu anda ikisi yalnız ama sofrada üçü birlikteydi, nazlı köpek nefis yemeğe ortak oldu.
    </div>

    <div>
      Thom'un elinden çıkma Burgonya usûlü mantarlı biftek, pilav, salata ve yanında Caymus Cabernet şarabından oluşan ziyafet masası daha yeni toplanıyor.
    </div>

    <div>
      Dance yemeği pek beğendi. "Thom, tarifi soracağım ama kendim beceremem diye çekmiyorum."
    </div>

    <div>
      "Ah, evet, sonunda beğenisini gizlemeyen bir konuğumu/ oldu!" Thom, attığım taş değdi mi bari, gibilerden yan gözle Rhyme'i süzüyor.
    </div>

    <div>
      Patron pek oralı değil. "Beğenmesine beğendim. Abarl manın lüzumu yok."
    </div>

    <div>
      "Kendisine kalırsa yediği şey 'güveç' oluyor." Çenesiylc ana yemek servisini gösteriyor. "Fransızcasını ağzına almaya üşenir. Lincoln, karın doyurma fiili hakkında ne düşündüğünüzü bir de bayana söylesenize... "
    </div>

    <div>
      Suç uzmanı omuz silkiyor. "Ne yediğime aldırmam, o kadar. "
    </div>

    <div>
      Thom, "Efendim, yemeği depoya yakıt doldurmakla bir tutar kendileri!" diye söylenerek masayı servis arabasına topladı, mutfağın yolunu tuttu.
    </div>

    <div>
      Rhyme konuyu değiştirecek...
    </div>

    <div>
      Dance'ın kucağında yaltaklanan Jackson'ı süzerek, "Sizin evde de var mı?" diye sorarak giriyor söze.
    </div>

    <div>
      "Evet iki tane. Bizimkiler, bu minik delikanlıya göre kocaman. Her hafta üç dört kez çocuklarla birlikte kumsala çıkarıyoruz yaramazları. Onlar martı peşinde, biz de onların peşinde, koşturup duruyoruz. Bir spor, bir spor, sorma! Ama meraklanma, ardından Monterey'de kordon boyunda tıka basa yiyip harcadığımız kalorileri geri alıyoruz."
    </div>

    <div>
      Rhyme mutfakta bulaşık yıkayan Thom'u gözledi. İyi, çocuk işine dalmış. Fısıltıyla "Hani az birşey şundan olsa, hiç fena olmazdı..." diye mırıldandı. Dance'ın ağzını arıyor, kendisine suç ortaklığı yapmaya razı edecek...
    </div>

    <div>
      Dance'ın kaşları çatıldı.
    </div>

    <div>
      Rhyme'in niyeti belli. Gözü raftaki Glenmorangi'de. Halis İskoç viski likörü. "O şişeyle buluştursana, beni..." Gözü bu kez hemen yakınında ama uzanması olanaksız kalın camdan bardağına kayıyor. "Kimseye sözünü etmeyeceksin, değil mi?"
    </div>

    <div>
      "Asıl tehlike Thom mu?"
    </div>

    <div>
      Rhyme, göz kapaklarıyla evetliyor. "İçki yasağı komutanı! Bayağı sıkıyor canımı."
    </div>

    <div>
      Kathryn Dance, insanın canının bir şey çekmesinin ne demek olduğunu iyi bilir. Olsun bakalım! Kendisi de Tijuana'ya dönünce aldığı üç kiloyu vermek zorunda ama burada yaşadığı dolu dolu günlere değer doğrusu. Köpeği kucağından indirdi, sessizce kalkıp şişeye uzandı, cimrilik etmeden doldurdu bardağı, götürüp tekerlekli iskemle kolluğundaki bardakhğa yerleştirdi, kamışın ucunu Rhyme'in ağzına yanaştırdı.
    </div>

    <div>
      "Teşekkürler!" Nasıl da keyifle emiyor kamışı...
    </div>

    <div>
      "Dance, kendi görev yerinde aldığın saat ücretinin iki mislini ödeteceğim sana. Haydi, sen de bir kadeh al. Thom nasıl olsa sana karışamaz."
    </div>

    <div>
      "En iyisi ben kafein küründe kalayım." Kahvesini doldurdu, şeker süt koymadı, yerine, masaya uzanıp tek bir yulaf kurabiyesi aldı. Marifetli Thom bunları da kendi yapıyor.
    </div>

    <div>
      Dance saatine baktı. Kaliforniya'da vakit henüz üç saat erken. "Bana birkaç dakika izin. Evi yoklayayım,"
    </div>

    <div>
      "Tabii, buyur."
    </div>

    <div>
      Cepten aradı, evde telefonu Maggie açtı.
    </div>

    <div>
      "Nasılsın, tatlım?"
    </div>

    <div>
      "Anneciğim!"
    </div>

    <div>
      Maggie konuşkan çocuk; önce, on dakika boyunca anneannesiyle Noel alışverişine gidişlerini anlattı. Sonunda, "Eve döndük, ben hemen Harry Potter'ımı aldım elime, onu okuyorum," diyerek sözü annesine bıraktı.
    </div>

    <div>
      "Yenisini mi?"
    </div>

    <div>
      "I-ıh!"
    </div>

    <div>
      "Yani aynı kitap; kaçıncı kez okuyorsun aynı kitabı?"
    </div>

    <div>
      "Bu altıncı."
    </div>

    <div>
      "Başka şeyler de okumak istemez misin? Ufkun biraz daha genişler."
    </div>

    <div>
      Maggie asla altta kalmaz. "Ooo, ama anneciğim! Sanki sen Bob Dylan'ı üst üste binlerce kez dinlemiyorsun? Hani <i>Blonde on Blonde</i> albümünü? Ya U2?"
    </div>

    <div>
      Akıl yürütmesine diyecek yok. "Beni alt ettin tatlım. Araya <i>sanki</i> sıkıştırmasan daha doğru olacak."
    </div>

    <div>
      "Anne eve ne zaman dönüyorsun?"
    </div>

    <div>
      "Sanırım yarın. Seni seviyorum. Kardeşini verir misin?"
    </div>

    <div>
      Telefona Wes çıktı, onunla da bir süre sohbet ettiler. Oğlanın konuşması daha bir tutuk, daha bir ciddi havalı. Ne zamandır karate dersi almak istediğinden söz ediyordu; bu kez doğrudan sordu, izin istedi. Annesi, o türlü döğüş sporlarından kaçınmasını, hiç olmadı futbol, beyzbol oynamasını istiyor. Çocuğun fizik yapısı tenise, jimnastiğe daha uygun ama... Wes'in ilgisi ötekilerde.
    </div>

    <div>
      Sorgu uzmanı Kathryn Dance öfke problematiğini derinliğine bilir. Sorgu sırasında suçlu kadar kurbanın da öfkelendiğine çok şahit oluyor. Wes'in karate tutkusunun, babasının ölümünden sonra tepki olarak gelişen öfkeden kaynaklandığının farkında. Yarışıp kazanma isteği doğal ama çocuk dövüş sporu kıskacına düşmemeli. Özellikle acısı taze iken ve bu küçük yaşında... Başkaldırıdan kaynaklanan şiddet, yetişme çağındaki gençler için büyük tehlike.
    </div>

    <div>
      Oğluyla, verdiği karar üzerine uzun uzun konuştu.
    </div>

    <div>
      Saatçi soruşturmasında Rhyme ve Sachs ile birlikte çalışırken zaman kavramı üzerine yeniden düşünmeye başlamıştı. İşinde, çocuklarıyla ilişkisinde zaman boyutu ne kadar önemli yer tutuyor... Örneğin zaman, öfkenin ilacı, zamanla yatışıyor insan. Ani öfkenin .ortalama üç dakikadan fazla sürmediğini meslek deneyimiyle biliyor. Ayrıca öfkeye kapılan, karşısındaki önünde zayıf düşer. Karşılıklı gürültü patırtıya girişilirse bu kez sorgucu zemin yitirir. Bunları düşünerek Wes'e, doğrudan hayır demedi, önce bir iki kere tenis dersi almaya razı etti. Kulağında, oğlanın arkadaşlarından birine nasıl yakındığı kalmış: "Öf yaa! Annen polisse yandın!" Bu lafı duyduğundan beri hatırladıkça gülüyor Dance.
    </div>

    <div>
      Wes, tartışma tenise saplanınca konuyu değiştirdi, neşeyle televizyonda gördüğü bir filmi anlatmaya başladı. O ara ufaklığın cep telefonu çaldı. Arkadaşından mesaj gelmiş, işi de aceleymiş. "...Hoşça kal, seni çok seviyorum anneciğim, yakında gelirsen görüşürüz."
    </div>

    <div>
      <i>Çıt...</i>
    </div>

    <div>
      Bir anlık 'seni seviyorum anneciğim', telefondaki o uzun bilek güreşine değdi, doğrusu.
    </div>

    <div>
      Telefonu çantasına kaldırıp Rhyme'e döndü. "Çoluk çocuk?"
    </div>

    <div>
      "Benim mi? Yoo, hayır. Bilemiyorum. Çoluk çocuk sahibi olmak kim, ben kim... "
    </div>

    <div>
      "Çocuk sahibi oluncaya kadar herkes öyle düşünür."
    </div>

    <div>
      Rhyme'in bilinçaltı, çocuklardan soruşturmaya sıçramak istiyor; gözünü, kadının her daim doktor steteskopu gibi boynunda sallanan ipod kulaklıklarına dikti. "Gördüğüm kadarıyla müziğe pek düşkünsün... Nasıl ama! Mükemmel çıkarım yaptım!"
    </div>

    <div>
      Dance şakayı fark etmedi, ilgisini savundu. "Müzik hobim."
    </div>

    <div>
      "Gerçekten mi? Çalar mısın?"
    </div>

    <div>
      "Hayır, ara sıra söylerim. Vaktiyle folklorcuydum. Şimdilerde, atıyorum çocuklarla köpekleri karavana, taşraya çıkıp unutulmuş şarkı türkülerin peşinde koşuyorum."
    </div>

    <div>
      Üstadın kaşları kalktı, zihninin meslek dışı dosyalarını kurcaladı sanki. "Kulağıma çalınmıştı bu iş. Siz buna ne diyordunuz?"
    </div>

    <div>
      "Alanla uğraşanlar bu işe derlemecilik der."
    </div>

    <div>
      "Tamam. Ondan işte."
    </div>

    <div>
      Sonunda sohbet, Kathryn Dance'ın içinde sakladığı özeline, büyük tutkusuna gelip dayanmıştı, heyecanlandı. Dağ bayır en ücra köşelerde dolaşarak, halk müziğini doğrudan çalınıp söylendiği yerlerde kayda alma peşindeki folklorcular kuşağının çocuğuydu Dance. Geleneğin en ünlü ustası Alan Lomax, ABD, Meksika ve Avrupa'da gezip eski şarkıları, ağıtları derlemişti. Dance uzun süre Atlantik kıyılarını dolaştı; bu bölgeler çok uzun zamandır incelendiğinden şimdilerde daha içerilere, Nova Scotia, Batı Kanada, Bayou bölgesi ve Latin çoğunluğun yaşadığı güney ve merkezi Kaliforniya yaylalarına yöneldi. Çalınıp söylendiği yerde banda alıp katalogladığı epeyce parça var.
    </div>

    <div>
      Bütün bunları Rhyme'e anlattıktan sonra, yakın bir dostuyla sürekli yeniledikleri kendi internet sitelerinden söz açtı. Müzisyenler ve müziğin otantik çevresi hakkında bilgi veriliyor, şarkılardan örnekler sunuluyormuş. Ayrıca müzisyenlerin yaratıcı haklarını koruyor, indirilen şarkılardan elde edilen geliri sanatçısına aktarıyorlarmış. Bu amatörler arasından profesyonel şirketlere parça verenler, bağımsız filmlere müzik yapanlar da çıkmış.
    </div>

    <div>
      Kathryn Dance daha ötesini anlatmadı, müzikle arasında var olan bambaşka boyuttan Ryhme'e söz etmeyi gereksiz buldu.
    </div>

    <div>
      Dance mesleğin omuzlarına yüklediği ağırlığı çoğu zaman taşıyamaz oluyor. Görevini iyi yapabilmesi için tanıkla, tutukluyla derinliğine bağ, çok içerde bir yerlerden ilişki kurması gerekiyor. Psikopat bir katilin karşısında, kol eriminde bir mesafede oturup onunla saatler, günler, bazen haftalar süren bir mücadeleye girişiyor; akıl yarıştırma açısından sorunu yok hatta tersine zihni bileniyor. Fakat Dance'ı tüketen, bunca kurulmuş ilişkinin içindeki insani yanı, tüm yaşam gücünü sömürmesi. Çünkü sınırı aşmak zorunda kalıyor. Karşısındakinin duygu dünyasını gözlemlemekle yetinemeyip onun duygularıyla bütünleşiyor. Görev bitiyor, haftalar boyunca ne duygu yükünü atabiliyor sırtından ne de kulaklarında uğuldayan seslerden kurtulabiliyor:
    </div>

    <div>
      <i>Si, si, okey, tamam, karıyı düzen benim. Doğradım gırtlağını... Arada oldu işte, kızcağıza mecburen kıydım. Öteki de orada dikilmiş bakıyor, beni gördü. Tanıdı. Onu da harcadım. Demem şu ki... Ne halt edeydim, yani? Başkası olsa yapmaz mıydı, diyorsun? Mecbur yapardı... O karı var ya, hani öldürdüğüm, inan hak etti gebermeyi. Çünkü bak, bana öyle bir bakış attı ki! Suç bende değil... Hani sigara var diyordun? Bir sigaranızı içebilir miyim madam?</i>
    </div>

    <div>
      Müzik, işte bu korkunç yüklerin mükemmel ilacı. Kathryn Dance eğer Sonny Terry ve Browny McGee ya da U2 veya Dylan onlar da değilse David Byrne müziğine kendini bu denli kaptırıyorsa, suçunu gururla itiraf eden bir katilin sesini unutmak içindir. Misal Carlos Mendoza canisi; bu adam kurbanının gırtlağını parçalarken çırpınıp duran kadının parmağındaki nikâh yüzüğünün her nasılsa avucunu kanattığın<span style="text-indent: 18.859844px;">ı</span> <span style="text-indent: 18.859844px;">ilan şikayet etmişti; işte bunu yeniden ve yeniden duymamak için: <i>Acıdı, diyorum, anlıyo musun! İnan kötü acıttı. Ağzına sıçtığımın orospusu benle inatlaşıyordu..</i>.</span>
    </div>

    <div>
      Rhyme'in sorusu pek uzaktan geliyor. "Profesyonel olarak söylediğin oluyor mu?"
    </div>

    <div>
      Evet, bazı bazı. Ama Boston, daha sonra Berkeley ve San Fransisco'da, Kuzey Yaka döneminde geçen yıllar kızın tüm enerjisini çalmış. Seyirci karşısına çıkma özelinde, ilişki sanıldığı gibi şarkıcı ile seyirci arasında değil, söyleyenle müziği arasındadır; böyle diyor. Dance başkalarının kendilerini nasıl ifade ettiklerine veriyor önceliği. Yaşam, aşk, sevgi üzerine ne söyleyip nasıl şarkıya döküyorlar. Sonunda ise kendinde keşfettiği temel bakışı özetliyor. Müzikte ve mesleğinde profesyonel seyirci olmayı seçmiş.
    </div>

    <div>
      "Evet, profesyonelliği denedim Rhyme. Ama şunu öğrendim ki müzik işim değil, o benim can dostum."
    </div>

    <div>
      "Demek önce juri danışmanlığına geçtin, oradan da polisliğe, aramıza geldin. Yüz seksen derecelik dönüş olmuş."
    </div>

    <div>
      "Var sen hesap et!"
    </div>

    <div>
      "Nasıl oldu bu dönüşüm?"
    </div>

    <div>
      Dance kararsız. Kendisi hakkında konuşmayı sevmez. Kuralını bozmak istemiyor. Önce kulak ver, sonra aç ağzını. Yine de Rhyme'e yakınlık duyuyor. Aslında karakter bakımından rakip sayılırlar, bununla birlikte amaçları ortak. Ayrıca adamdaki kararlılık ve hedef kovalamadaki inat gibi ortak yanları var. Rhyme ile benzeşiyorlar. Avdan çok avcılığın kendisini seviyorlar.
    </div>

    <div>
      Baklayı ağzından çıkardı. "Jonny Ray Hanson yüzünden... Jonny; 'h'siz yazılıyor adamın adı."
    </div>

    <div>
      "Suçlu mu?"
    </div>

    <div>
      Dance başıyla olumladı ve öyküyü anlatmaya başladı. Altı yıl önce Eyalet kendisini jüri seçimi ile görevlendirmiş. Kamu davası. Taraflar, <i>Kaliforniya Eyaleti - Hanson.</i>
    </div>

    <div>
      Hanson, otuz beş yaşında sigortacı; Oakland'ın kuzeyindeki Contra Costa kasabasından. Boşandığı karısının evinde soygun teşebbüsü oluyor. Kadın o gece evde yok. Tesadüfen devriye gezen şerif yardımcıları durumu farkediyor, adamın peşine düşüyorlar ama şüpheli kaçıyor.
    </div>

    <div>
      "Bütün bunların ilginç tarafı yok gibi gözüküyor, fakal dahası var. Şerif durumu ciddiye alıyor, çünkü Hansonlarla ilgili olayların geçmişi var. Koca, daha önce eski karısını defalarca tehdit etmiş, iki kez de fiili saldırıda bulunmuş, o yüzden genel gözetim altında. Bunun üzerine adamı bulup sorguya çekiyorlar. Hanson suçlamayı reddediyor ve bırakıyorlar. Derken elde yeterli kanıt olduğuna inanıp bu kez resmen tutuklayıp hakkında dava açıyorlar."
    </div>

    <div>
      Önceki suçlarını dayanak yapıp B ve E maddelerine göre adamı beş yıl kadar hapse atarak karısına ve üniversite çağındaki kızına biraz rahat nefes aldırmayı umuyor şerif.
    </div>

    <div>
      "Kadın ve kızıyla savcının bürosunda biraz konuşmuştum. Perişandılar. Hallerine gerçekten üzülmüştüm. Sürekli korku içinde yaşıyorlar, kolay değil. Hanson kapı altından yazısız boş mektuplar atıyor, telefona garip garip mesajlar bırakıyor. Bir sokak ötede köşeye dikiliyor, gözetim kuralı o noktaya kadar izin veriyor ya, saatlerce karısıyla kızını gözetliyor. Olur olmaz zamanda eve lokantadan yemek göndertiyor falan. Görünüşte her şey yasal ama mesaj belli: Gözüm her zaman üzerinizde, ona göre!"
    </div>

    <div>
      Evden çıkabilmek için ana-kız kılık değiştirip saklanarak yola düşüyor, adam görmesin diye on beş yirmi kilometre ötedeki alışveriş merkezlerine gitmek zorunda kalıyorlar...
    </div>

    <div>
      Dance, tutarlı bir jüri kurduğuna inanmış; yalnız yaşayan kadınlara ve profesyonellere ağırlık vermiş mesela. Kurbanlara daha bir özenle yaklaşırlar diye düşünerek öyle aşırı olmamakla birlikte bazı meslek adamlarını liberal kesimden seçmeye çalışmış. İddia makamına tavsiye vermek için dava boyunca mahkemede bulunarak jüriyi izleyip seçimdeki yanılgılarını saptamaya çalışmış, şüpheliyi gözlemlemiş.
    </div>

    <div>
      "Mahkemede Hanson'u göz hapsine aldım. Bana göre adam kesin suçluydu."
    </div>

    <div>
      "Yine de bir şeyler ters gitti değil mi Dance?"
    </div>

    <div>
      Dance başını önüne eğiyor; "Bazı tanıklara ulaşılamadı, diğerlerinin ifadelerinde tutarsızlıklar vardı. Kanıtlar kayboluyor bazen de hatalı biçimde toplanmış oldukları ortaya çıkıyordu. Hanson yer ve zaman açısından sağlam şahitler gösterdi; iddia makamı tersini ispatlayamadı. İddianamedeki tüm temel savlar savunma avukatı tarafından, nasıl becerdiyse artık, tek tek çürütüldü. Savcılık bürosuna mikrofon yerleştirildiğinden şüphelenildi sonradan. Ve de adam beraat etti!"
    </div>

    <div>
      "Çok kötü olmuş..." Rhyme başını kaldırıp Dance'a baktı, kafasını salladı. "Ama hikâye henüz sona ermedi galiba, bana öyle geliyor."
    </div>

    <div>
      "Ne yazık ki haklısın. Dava bittikten iki gün sonra Hanson karısı ve kızını alışveriş merkezine kadar takip ediyor... Otoparkta sıkıştırıp ikisini birden bıçakla doğrayıp öldürüyor. Kızın erkek arkadaşı da olay yerinde. Hanson onu da bıçaklıyor ve o kalabalıkta kaçmayı başarıyor... Bir yıl kadar sonra yakalandı."
    </div>

    <div>
      Dance kahvesini yudumladı. "Cinayetten sonra savcı, duruşma sırasında nelerin yanlış gittiğini araştırmaya başladı. Benden, suçlunun şerif bürosunda alınan ifade tutanaklarım incelememi istedi."
    </div>

    <div>
      Yüzünde acı bir gülümseyiş: "Metni okuyunca ayağım yere değdi. Görüşmeyi yapan şerif yardımcısı ya tecrübesizmiş ya da üşengecin teki. Hanson hin oğlu hin, belli; herifle kedinin fareyle oynadığı gibi oynamış. İddianamenin içeriğini bir güzel öğreniyor şerif yardımcısının ağzından. Hangi tanıkları tehdit edeceğini, hangi kanıtları ortadan kaldırması gerektiğini, hangi yer ve zamanlar için görgü şahidi yaratacağını saptıyor sonra da iddianameyi paramparça ediyor."
    </div>

    <div>
      Rhyme öfkeyle iki yana sallıyor başını. "O arada bir yığın başka bilgi kırıntısı da biriktirmiştir kafasında."
    </div>

    <div>
      "Aynen öyle. Şerif yardımcısı olacak dangalak soruyor: Hanson sen hiç Mili Valley'e gittin mi? Söz dolaşıyor, yeniden soruyor: Marin County'deki alışveriş merkezlerine sık sık uğrar mısın? Bütün bu bilgicikler adama karısı ve kızının gittiği çevredeki tüm yerler hakkında ipucu sağlamış. Katil, Mili Valley'i seçiyor, alışveriş merkezinin hemen yakınında basbayağı çadır kurup bekliyor! Orası başka kasaba yöncti mine bağlı olduğu için kadınla kız orada korunmuyor, iyi mi! Ve Hanson orada yapacağını yapıyor.
    </div>

    <div>
      O gece savcılıktan eve dönerken daha rahat olmasına karşılık 101. büyük otoyol yerine 1 numaraya, Pasifik Sahil Şeridi şosesine saptım, oradan gittim. Yol boyunca düşündüm. Jüri danışmanı arayan herkese saati yüz elli dolardan hizmel veriyorum, ev bakıyorum, buraya kadar ahlaksızlık filan yok, sistem böyle çalışıyor. Tamam ama o sorguyu ben yapmış olsaydım, büyük olasılıkla Hanson hapsi boylar, üç can da kurtulurdu, diye düşünmekten alamadım kendimi, iki gün daha düşündüm, gidip akademiye yazıldım... Ve gerisi, bildiğin gibi işte. Şimdi, gelelim senin hikâyene?"
    </div>

    <div>
      "Nasıl polis olduğumu mu soruyorsun?" Omuz silkmeye çalıştı, yapabildiği kadar oynattı omuz başlarını. "Doğrusunu istersen öyle Dramatik yanı filan yok. Aslında sıkıcı bile sayılır. Mesleğin içine öylece düşüverdik."
    </div>

    <div>
      "Ne demezsin!"
    </div>

    <div>
      Rhyme kahkahayı patlattı.
    </div>

    <div>
      Dance ciddi, dalgın dalgın Rhyme'i süzüyor.
    </div>

    <div>
      "Sözüme inanmadın mı Dance?"
    </div>

    <div>
      "Afedersin, dalmışım. Yoksa seni mi inceliyordum? Uluorta insan gözlemlemek istemiyorum ama arada kaçıyor. Kızım, bazen kendisine laboratuvar faresiymiş gibi baktığımı söyler durur."
    </div>

    <div>
      Rhyme viskisinden birkaç yudum daha yudumlayarak sırıttı. "Eee! Sonra?"
    </div>

    <div>
      Dance'ın tek kaşı havada. "Sonrası ne?"
    </div>

    <div>
      "Kinestetik ustası için çetin cevizim galiba; benim gibi birinin içini okumak zordur. Beni gerçekten yakalayamadım değil mi?"
    </div>

    <div>
      Bu kez kadın gülüyor. Kahkahası içten. "Merak etme, içini dışını okurum senin de. Gövde dili adamına göre konuşkan, adamına göre ketumdur. Sen sadece yüzün, bakışların, başını konumlandırışınla normal insanın tüm gövdesiyle söylediğinden çok daha fazlasını açık ediyorsun."
    </div>

    <div>
      "Deme! Sahi mi?"
    </div>

    <div>
      "Böyledir bu işler. Aslında yüzü okumak daha kolaydır. Tüm veriler daracık alana yoğunlaşır."
    </div>

    <div>
      "Demek kitap gibiyim; aç, bak, sayfa sayfa oku!"
    </div>

    <div>
      "Hayır efendim, kimseyi kitap gibi açıp okuyamazsın. Sadece bazı kitapları okumak ötekilerden daha kolaydır, hepsi bu."
    </div>

    <div>
      Rhyme artık hep gülüyor. "Hatırlıyorum da... Hani birini sorguya çekerken verdiği tepkileri sistematize ediyordun. Öfke, içine kapanma, inkâr ve pazarlık... Kazadan sonra epeyce terapi gördüm. İtiraz ettim ama; ben yatalaktım, diğerleri ayaktaydı. Mücadele eşit değildi. Yenik düşüyordum. Terapist takımıysa, bana, derin kederin kritik gelişimi üzerine epey masal anlattı. Onlarınkiyle senin liste birbirine çok benziyor."
    </div>

    <div>
      Kathryn Dance, derin kederin safhalarından haberli, iyi biliyor; ama aynı günde ikinci kez özelini daha fazla açmak istemiyor. "İnsan zihni harikadır. Niyet ederse, ister fiziksel, ister psişik travmanın yarattığı zıtlıklarla başetmeyi çok iyi becerir."
    </div>

    <div>
      Rhyme gözlerini kaçırıyor. "Öfke ile sürekli mücadele halindeyim."
    </div>

    <div>
      Kadın koyu yeşil gözlerini bir an Rhyme'in içini okumak ister gibi ona dikti, hemen toparlandı. "Hayır değil, sendeki hal sanıldığı gibi gerçek öfke değil; sen öfkenle oynamayı öğrenmişsin."
    </div>

    <div>
      "Haydi canım! Elden ayaktan düşmüşüm zaten! Öfkemden kudurmaz mıyım?"
    </div>

    <div>
      "Ben de 'kadın' polisim, ne olacak! Yerine göre sen gibi beni de bol bol itip kakıyorlar. Bin bir nedenle depresyona giriyoruz ikimiz de ve yine çok şeyi inkar ediyoruz. Ama öfke dedin mi... Hayır, seninki gerçekten öfke değil. Sen yol almışsın. Notunu istiyorsan söyleyeyim. Kabullenme aşamasındasın."
    </div>

    <div>
      "Kağıt üstünde..." Çenesiyle kanıt çizelgelerini gösteriyor; "Katil peşinde koşmadığım zamanlar fizik tedavimi harfi harfine uyguluyorum. Benden istenenden fazlasını bile yapıyorum, Thom öyle söylüyor. Sınırları aşırı zorluyormuşum hem de. Bu durumda kabullenme aşamasında olmadığım, kaderime meydan okuduğum belli olmuyor mu?"
    </div>

    <div>
      "Kabullenme kavramını yanlış anlamışsın. Kimse sana tepkiyi yasaklamıyor. Gerçek durumu kabullenecek, buna karşı mücadele edeceksin elbette. Bütün gün oturacak değilsin ya. Ah! Afedersin, unuttum, sen gerçekten kımıldamadan oturmak zorundasın."
    </div>

    <div>
      Afedersin, özür olarak söylenmiş değil. Rhyme kendini tutamıyor, keyifle gülüyor. Dance da için için seviniyor. Pis şaka makyajı altında sonunda yaraya neşteri attığını, cerahati akıtmaya başladığını görüyor. Çok önceden keşfetmişti Rhyme'i; alınmayacağını, öyle yapay inceliklere, diplomatik kibarlığa ihtiyacı olmadığını biliyor.
    </div>

    <div>
      "Gerçeği kabulleniyorsun. Değiştirmeye çalışıyorsun ama mücadelede yol alamadığın zaman kendine yalan söylemiyorsun. Ortada meydan okuma var. Durumun gerçekten zor ama yine de duyduğun sıkıntı öfke değil."
    </div>

    <div>
      "Dance, sen yanılıyorsun."
    </div>

    <div>
      "Hah! Yakalandın, iki kez kırptın gözünü! Kinestetikte stres tepkisi. Ağzından çıkana kendin de inanmıyorsun."
    </div>

    <div>
      Bu kadın beni mat edecek diye geçiriyor içinden; yenilginin böylesi içini ferahlatıyor, kahkahayı patlatıyor. "Seninle baş edilmez kadın!" diyerek keyifle viskinin"dibini höpürdetti.
    </div>

    <div>
      "Ah Lincoln, en temel açmazını yakaladım. Beni artık kandıramazsın. Yine de dert etme, sırrın emin ellerde."
    </div>

    <div>
      Bina kapısının açılıp kapandığı duyuldu, bir an sonra Amelia Sachs laboratuvara girdi. Hanımlar selamlaştılar. Sachs'ın duruşundan, gözlerindeki bulutlanmadan endişeli olduğu apaçık belli oluyor. Sokağa bakan pencereye gidip dışarıyı kolaçan etti, storları indirdi.
    </div>

    <div>
      Rhyme meraklandı, "Mesele nedir?"
    </div>

    <div>
      "Biraz önce komşum telefon etti. Bugün bizim binaya yabancı biri gelmiş, beni sormuş. Adının Joey Treffano olduğunu söylemiş. Kendisini tanırım, birlikte devriyeye çıkardık. Neyle uğraştığımı öğrenmek istemiş, bir sürü soru sormuş, binanın orasını burasını gezmiş. Komşum huylanmış, beni aradı."
    </div>

    <div>
      "Sen de işin içinde adının Joey olduğunu söyleyen başka biri olduğundan şüpheleniyorsun... O herif Joey değildi, öyle mi?"
    </div>

    <div>
      "Üstüne bastın. Joey geçen yıl meslekten istifa edip Montana'ya yerleşti."
    </div>

    <div>
      "Belki de işi düştü, geri döndü, seni görmek istedi."
    </div>

    <div>
      "Eğer öyleyse eve uğrayan hortlamış hali. Çünkü çocuk geçtiğimiz baharda motorsiklet kazasında can verdi... Ayrıca hem Ron hem ben hanidir takip ediliyoruz. Üstelik bu sabah biri çantamı karıştırdı. Çanta arabada kilitliyken oldu bu iş. Arabama girmişler."
    </div>

    <div>
      "Nerede oluyor bu halt?"
    </div>

    <div>
      "Spring Street'de, olay yerinde. Çiçekçinin orada."
    </div>

    <div>
      Bu son haber Kathryn Dance'ın düşündüklerini doğruladı. O ana kadar yerine oturtamadığı bir gözlem yeniden kafasını kurcalamaya başladı. Sonunda düğüm çözüldü: "İkinize söylemem gereken bir nokta var... Belki hiç anlamı yok, ama bilmeniz şart."
    </div>

    <div>
      <br />
    </div>

    <div>
      Vakit epeyce geç de olsa Rhyme tüm ekibi günü değerlendirmek üzere bir araya getirdi. Sellitto, Cooper, Pulaski ve Baker hazır.
    </div>

    <div>
      Amelia Sachs tek tek hepsini süzüyor.
    </div>

    <div>
      Ortaya konuştu. "Hepimizin bilmesi gereken bir sorunumuz var. Biri, beni ve Ron'u takip ediyor. Az önce Kathryn de birisini gördüğünden söz ediyor..."
    </div>

    <div>
      Kinestetik uzmanı başını sallayarak söyleneni doğruladı.
    </div>

    <div>
      Sachs çırağına döndü. "Bana o Mercedes'i senin de fark ettiğini söylemiştin. Bir daha gördün mü?"
    </div>

    <div>
      "Yok, hayır. Son kez öğleden sonra görmüştüm, zaten size anlattım."
    </div>

    <div>
      "Ya sen Mel? Gözüne çarpan bir şey?"
    </div>

    <div>
      "Sanmam." İnce uzun teknisyen, sorudaki anlamsızlığı hazmetmek için gözlüğüyle oynayarak zaman kazanmaya çalışıyor, "Bilmem, dikkat etmedim..." ama dilini tutamıyor, "Zaten bu işlerden anlamam. Biz laboratuvar teknisyenleri takip edilmeye pek alışık değiliz de... "
    </div>

    <div>
      Gülen olmadı. Sellitto girdi araya. O da birini sezinler gibi olduğunu söyledi.
    </div>

    <div>
      Sachs bu kez Baker'ı yokladı. "Peki, sen Dennis, bugün Brooklyn'deyken gözlendiğin hissine kapıldığın oldu mu?"
    </div>

    <div>
      Polis şefi şöyle bir durakladı, başını iki yana sallayarak, "Ben mi? Brooklyn'de değildim ki," diye karşıladı soruyu.
    </div>

    <div>
      Sachs'ın yüzü asıldı. "Yani... Oralarda dolaşmıyordun?"
    </div>

    <div>
      "Hayır."
    </div>

    <div>
      Sachs, başından beri Baker'ı gözlemleyen kinestetik uzmanına dönüp baktı, Kaliforniyalı kadın polisin başını hafifçe eğdiğini görünce birden dönerek elini Glock'una attı, Dennis Baker'ı göğüsledi. "Dennis, hemen aç kollarını, ellerini görelim."
    </div>

    <div>
      Teğmenin gözleri faltaşı gibi açıldı. "Ne dedin?"
    </div>

    <div>
      "Seninle şöyle bir konuşalım, diyoruz."
    </div>

    <div>
      Konu önceden aralarında tartışıldığından salonda kimseden ses çıkmıyor. Pulaski yine de heyecanlı, eli belinde. Lon Sellitto, Baker'ın arkasına geçti.
    </div>

    <div>
      "Hey, hey, hey!" Baker iyice huylandı, omzu üzerinden arkasındaki iri yarı dedektifin gözlerini yakalamaya çalışıyor. "Bu da ne demek oluyor?"
    </div>

    <div>
      Karşılık Rhyme'dcn geliyor. "Sana bir iki soru yöneltmek zorundayız Dennis."
    </div>

    <div>
      Kathryn Dance'ın ekibe duyurmak istediği şey, çok hassas bir gözlemdi; herhangi bir takipten falan şüphelenmiş değildi. Sachs, müfettiş Baker'ı huylandırmamak için kinestetik uzmanını takip şüphesine ortak etmeyi seçmişti.
    </div>

    <div>
      Dance, dikkat çekici bir davranış fark etmiş, zihninin bir köşesine yazmıştı. Bir süre önce Spring Street'in polisçe kesilip kesilmediği sorulduğunda, Baker, olay yeri incelemesi sırasında çiçekçinin ör ünde olduğunu söylerken laboratuvardakilerle göz temasından kaçınmış, gereksiz yere bacak bacak üstüne atmıştı ve Dance, huylu huyundan vazgeçmediğinden, adamın oturuşuna takılıp bu hareketi, adam bir şeyler mi gizliyor acaba, diye yorumlamıştı. Müfettiş Baker olay yerinden yeni ayrıldığından, sokağın trafiğe açılıp açılmadığını fark etmediğinden söz ederken neden yalan söylüyor olsundu. O nedenle o anki gözlemi kafasından silip atmıştı.
    </div>

    <div>
      Dance, olay yerinde Sachs'ın arabasına girenler olduğunu, özel eşyasının karıştırıldığını öğrendiğinde, teğmenin de o sırada orada olduğunu anımsadı ve adamın garip davranışını bu olaylarla birleştirdi. Hemen Nancy Simpson arandı, Baker'm olay yerini ne zaman terk ettiği soruldu. "Sachs'ın hemen arkasından o da gitti," karşılığını aldılar.
    </div>

    <div>
      Baker ise bir saat kadar daha kaldığını söylemişti.
    </div>

    <div>
      Ayrıca Simpson, teğmenin Brooklyn'e doğru gittiğinden söz etti
    </div>

    <div>
      Tüm noktalar birleştirilince ortaya çıkan resmin son bir kez sınanması gerekir. Sachs'ın Brooklyn sorusu, Dance'a yeni gözlem fırsatı yaratmak içindi.
    </div>

    <div>
      "Dennis, arabama girdin, çantamı karıştırdın, bir." Sachs acımasız.
    </div>

    <div>
      "Evime gittin, eski bir meslektaşımın adını vererek komşumdan beni soruşturdun, iki... "
    </div>

    <div>
      Teğmen inkâr eder mi? Ederse kötü. Dance ile Sachs sezgilerinde yanıldıysa, hamle çok fena geri tepecek.
    </div>

    <div>
      Neyse, Baker gözünü indiriyor, yere bakıyor. "Bakın hepsi yanlış anlaşıldı."
    </div>

    <div>
      "Komşularımla görüştün!"
    </div>

    <div>
      "Evet."
    </div>

    <div>
      Sachs, daha bir sokuldu, adamın tepesine dikildi. İkisinin boyu hemen hemen aynı ancak öfkesi Sachs'ı sanki bir karış uzun gösteriyor. "Siyah Mercedes ile peşimizi kovalayan sen misin?"
    </div>

    <div>
      Şaşkınlıktan Baker'ın kaşları alnının tepesine fırladı sanki. "Polis maaşıyla mercedeslere binecek halimiz mi var!"
    </div>

    <div>
      Dance'ın bakışları, adam doğru söylüyor, diyor.
    </div>

    <div>
      Sessizlik oldu. Rhyme, teknisyene göz etti, Cooper bilgisayarda oto ruhsat kayıtlarına girdi, araştırdıktan sonra başını ekrandan kaldırdı. "Hayır, onun aracı değil."
    </div>

    <div>
      Evet, şüphelerden biri boş çıktı ancak Baker'ın bir şeylere bulaştığından emin olan Rhyme üsteledi: "Pekâlâ, anlat bakalım Dennis."
    </div>

    <div>
      Baker umutla Sachs'a döndü. "Amelia, soruşturmada görev almanı gerçekten ben istedim. Lincoln ile ikiniz birlikte mesleğin A takımısınız. Ayrıca itiraf edeyim, medyadaki süksenizi kıskanıyorum. Sizlerle birlikte benim adım da geçer diye umdum. Şefleri bağladıktan ve soruşturmayı size verdirdikten sonra bu kez en tepeden arandım. Problem var dendi."
    </div>

    <div>
      Sachs irkildi. "Neymiş o?"
    </div>

    <div>
      "Evrak çantamda bir kağıt var." Başıyla Pulaski'ye yanıbaşında duran eski püskü Bond çantayı işaret etti. "Katlanmış olan. En üstte, sağ yanda duruyor..." Genç adamın çantayı açıp kağıdı bulmasını bekledi. "E-posta çıktısı."
    </div>

    <div>
      Sachs kağıdı Pulaski'nin elinden aldı, yutar gibi okudu, yüzü asıldı, bir an öylece dikilip kaldı. Yavaşça Rhyme'in yanına gitti, kağıdı tekerlekli iskemlenin neredeyse masa kadar geniş kolçağına yaydı. Üstat, gizli notu dikkatle okudu. Yazı Emniyet Sarayı'ndan. îmza kodaman baş müfettişlerden birine ait. New York Polisi'nde görevli bir dedektif ile Sachs'ın yıllar önceki ilişkisi söz konusu ediliyor. Bu Nicholas Carelli, vaktiyle adam ve mal kaçırma, rüşvet ve darptan suçlu bulunup hapse atılmış. Sachs'ın şahsen olaya karışmadığı teyit ediliyor ama Carelli yakınlarda açığa alındığı için yüksek rütbeli takımı endişelenmişler; acaba eski polis, Dedektif Sachs ile ilişkiye geçmeye kalkar mı diye merak etmişler. Kadın polisimizin yasadışı işlere bulaşmayacağından eminmişler amma, adının eski hükümlü ile birlikte anılıyor olması polis gücünü, e-postada yazıldığı şekliyle, 'mahcup' durumda bırakabilirmiş...
    </div>

    <div>
      Sachs öksürüp gıcığını rahatlattı ama sustu, ağzını açmadı. Rhyme, iki gencin macerasından haberli. Nick ile Amelia'nın
    </div>

    <div>
      birbirlerini nasıl sevdiklerini, evlenmeye karar verişlerini ve oğlanın gizli suçlu yaşamı yüzünden aşklarının nasıl paramparça olduğunu biliyor.
    </div>

    <div>
      Baker gerçekten mahcup. "Özür dilerim, tepeden gelen emirle başka nasıl başedeceğimi bilemedim. Benden saniye saniye ayrıntılı rapor istendi. Seni gördüğüm yerler, hakkında öğrenebildiklerim, hepsi... İş ve boş saatlerin dahil. Bu Corelli ve başka tüm arkadaşlarınla olan ilişkilerin... "
    </div>

    <div>
      "Seni gidi..." Rhyme burnundan soluyor. "Demek bu yüzden kız hakkında ağzımdan laf kapmaya uğraşıyordun! Mesleğin içine sıçtı bu cins herifler!"
    </div>

    <div>
      "Öfkelenmekte haklısın Rhyme ama ben burada kellemi ipe uzatmış durumda kalıyorum. Amelia'yı soruşturmadan koparmaya uğraştıkları belli. Bu geçmişle, bu yüksek profilli olayda görünmesini istemediler ama ben ısrar ettim, hayır olacak, dedim. Kendim göz-kulak olurum dememe kalmadı, pis casusluğu omzuma yıktılar."
    </div>

    <div>
      "İyi ama ben Nick'i yıllar var ki görmedim! Delikten çıktığından bile haberim yok."
    </div>

    <div>
      "Tamam, ben de yukarıya aynen böyle söyleyeceğim." Yine çantasını işaret etti, "Tuttuğum notlar orada, çantada." Pulaski yeniden çantayı karıştırdı, bir tomar kağıt bulup uzattı. Sachs alıp hepsini okudu, götürüp Rhyme'in önüne bıraktı. Takip raporunda, Amelia Sachs'ı gözlemlediği mekanlar, hakkında sordukları ve aldığı karşılıklar, adres defterindeki telefonlar ve ajandasındaki notlar, her şey var...
    </div>

    <div>
      Sellitto, Baker'ın omzuna eğilip kulağına, "Meslektaş malına maymuncukla girdin, özel eşyasını karıştırdın, kişisel bilgilerini çaldın," diye fısıldadı.
    </div>

    <div>
      "Haklısın. Çizmeyi aştım. Özür dilerim."
    </div>

    <div>
      Rhyme henüz yatışmış değil. "Aklın nerdeydi? E-postayı alır almaz neden bana gelmedin?"
    </div>

    <div>
      Sellitto da öyle. "Aramızdan herhangi birine anlatabilirdin."
    </div>

    <div>
      "Emir en tepeden geldi. Çeneni sıkı tut, diye tembihlediler..." Sachs'a döndü. "Allak bullak ettim seni. Gerçekten özür dilerim. Kendi payıma seni ekipte tutmak için elimden geleni yapmaya çalıştım. Baskı karşısında bulabildiğim tek çare buydu. Zaten seni temiz bulduğumu kendilerine bildirdim. Çoktan geçti, gitti. Bak bana lütfen. Bu davayı kapatalım artık, oturup önümüzdeki işimize bakalım."
    </div>

    <div>
      Rhyme kederle seyrediyor Sachs'ın yüzünü. Yüreğini en çok burkan, kızın donuk bakışları, kıpkırmızı yüzü, olay karşında kolu kanadı kırılmış hali... Öfkenin yarattığı canlılık da silinip gitmiş. Biliyor, Sachs'ın öfkesi aslında kendine; soruşturmayı geciktirdiği, bunca zaman ve emeği boşa harcattığı, yoldaşlarının başına iş açtığı için kendine kızıyor. Ah, Amelia... Seni böyle acı içinde, mahcup ve kırılgan görmeye tahammül etmek öylesine zor ki...
    </div>

    <div>
      Yaralı kadın kimseyle göz göze gelmeden e-postayı Baker'a uzattı, deri ceketini aldı, dimdik yürürken el yordamıyla araba anahtarını bulup çıkardı, zincirini sallayarak kapıdan çıktı, gitti...
    </div>
  </div>
</body>
</html>
