<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Dokuzuncu Bölüm</i></h2>

  <div style="text-align: left;">
    13:57, Salı<br />
  </div>

  <div style="text-align: left;">
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Amelia Sachs, laboratuvardan Pulaski'yi kapıp yola koyuldu. Rhyme, bu ekipten adam aparma işinden hiç memnun olmamıştı ama Çaylak o sırada boş gibiydi.
    </div>

    <div>
      "Siz bu yavruyla en fazla kaç yaptınız?" Pulaski parmağının ucuyla torpido gözünün kapağına dokunuyor. Sachs'ın 1969 SS Camaro'sundalar. Lafını hemen düzeltiyor. "Yani arabayı kastediyorum."
    </div>

    <div>
      "Arada yanlış laf da olur, o kadar sıkma kendini, Ron. Yüz yetmiş yapmıştım, bir keresinde."
    </div>

    <div>
      "Vay!"
    </div>

    <div>
      "Arabaları seviyorsun galiba!"
    </div>

    <div>
      "Ben aslında motosiklet severim. Biliyor musunuz, lisedeyken iki motosikletimiz vardı. Biri kardeşimin, diğeri benim..."
    </div>

    <div>
      "Benzer mi?"
    </div>

    <div>
      "Nasıl?"
    </div>

    <div>
      "Motosikletler diyorum."
    </div>

    <div>
      "Ha, ikiz olduğumuz için demek istiyorsunuz. Yani annem hep bir örnek olalım istedi ama biz aramızda hiç öyle yapmadık; haylazdık, söz dinlemezdik. Öyle gitti, işte. Annem şimdi çok gülüyor halimize ama; üniformalarımız aynı ya! Neyse, biz o zamanlar her istediğimizi alamazdık. Yani git, Honda 850'dcn iki tane kap gel, olmadı. Artık ikinci, üçüncü el, ne bulduysak..." Yüzünde kurnaz bir gülümseme vardı. "Bir gece, Tony uyurken garaja indim, onunki daha iyiydi, motorunu indirip benimkiyle değiştirdim. Hiç fark etmedi."
    </div>

    <div>
      "Hâlâ kullanıyor musun?"
    </div>

    <div>
      "Tanrı insanı seçime zorluyor. Ya çocuk, ya motosiklet! Jenny'nin hamile kaldığı hafta, Queens'den şanslı bir herif bedavaya yakın fiyata gerçekten bakımlı bir Moto Guzzi sahibi oldu." Sırıtıyor. "Özel motoru da cabası!"
    </div>

    <div>
      Sachs güldü ve görev planını anlatmaya başladı. Takip etmek istediği birden fazla ipucu vardı. St. James'deki adı Gerte olan öteki barmen, kısa süre sonra işe başlayacaktı; onunla mutlaka konuşması gerekiyordu. Ayrıca Pittsburgh'a yaptığı iş gezisinden dönen Creeley'in ortağı Jordan Kesslcr ile görüşülecekti.
    </div>

    <div>
      Ama daha önce yapacakları bir şey vardı.
    </div>

    <div>
      "Gizli çalışmaya var mısın?"
    </div>

    <div>
      "Olur, neden olmasın."
    </div>

    <div>
      " 118'in St James'e takılan memurlarından biri beni hatırlayabilir. Şimdi karar sana kalmış. Gizli mikrofon filan istemiyoruz. Kanıt peşinde değiliz, sadece bilgi topluyoruz."
    </div>

    <div>
      "Ben ne yapıyorum?"
    </div>

    <div>
      "Evrak çantamda. Arka koltukta." Acele vites düşürdü, dönemeçte savruldular ama güçlü arabayı hemen toparladı. Pulaski arka koltuktan araya düşen çantayı aradı. "Aldım."
    </div>

    <div>
      "En üstteki belgeler."
    </div>

    <div>
      Pulaski başını sallayarak incelemeye başladı. Başlıkta <i>Tehlikeli Kanıtların Kayıt ve Kontrolü</i> yazıyordu. Belgeye iliştirilmiş notta, ateşli silah ve kimyasallar gibi tehlikeli kanıt kayıtlarının düzgün tutulup tutulmadığına dair kontrollerin nasıl yapılacağı anlatılıyordu.
    </div>

    <div>
      "Bu uygulamadan haberim yoktu."
    </div>

    <div>
      "Duyman olanaksız, çünkü hepsini ben yazdım." Çırağına niyetini özetledi. 118. Bölgemin ciğerine girip kayıtlara bakarak tüm kanıtların gerçekten yerli yerinde olup olmadığını kontrol etmek istiyordu. Bunun için derli toplu bir bahaneye gereksinim vardı.
    </div>

    <div>
      "Onlara, tüm kanıtlara bakıyorum dersin ama bana sadece geçen yıl ele geçirilen uyuşturucuların kaydı lazım. Suçluları, tarih, miktar ve tutuklayanları yaz. Sonra bunları Bölge Savcısı'nın aynı davalar için hazırladığı raporlarla karşılaştıracağız."
    </div>

    <div>
      Pulaski söylenenleri can kulağıyla dinledi. "Böylece, uyuşturucunun kayıt altına alındığı tarih ile sanığın mahkemeye sevk edildiği veya suçsuz çıktığı tarih arasında malzeme kaybımız var mı; bunu öğreneceğiz değil mi?" dedi.
    </div>

    <div>
      "Umarım. Fark varsa kimin aldığını bilemeyiz tabii ama başlamak önemli. Haydi bakalım, git casusçuluk oyna." 118'den bir blok ötede depoya benzer evlerinin olduğu pasaklı bir East Village sokağında durdu. Pulaski'ye son kez sordu: "İçin rahat mı?"
    </div>

    <div>
      "Doğrusunu isterseniz şimdiye dek ne böylesi ne de benzeri bir iş yapmış değilim. Ama deneyeceğim." Elindeki belgeye baktı, bir an kararsız kaldı sonra arabadan atlayıp gitti.
    </div>

    <div>
      Sachs, Çaylak uzaklaşınca telefonu eline alıp New York polisinden, FBI'dan, DEA'dan güvenilir dostlarını aradı.
    </div>

    <div>
      118. Bölge'de organize suç, cinayet ve uyuşturucu olaylarında hiç şüpheli beraat veya dava düşmesi duyup duymadıklarını sordu. Kimse böyle bir şey duymamıştı, ama istatistiklere bakılırsa tutuklama sayısının yüksekliğiyle övünülen bölgede başlatılan organize suç soruşturmasının pek az yapıldığı görüldü. Buradan dedektiflerin yerel çeteleri kolladığı ortaya çıkıyor. FBI ajanı, East Village'ın giderek yenilenen nüfusuyla sınıf atladığından ve dolayısıyla da geleneksel mafyanın buralara kaymaya başladığından söz etti.
    </div>

    <div>
      Sachs bu kez kent merkezinde çete takibi yapan arkadaşını aradı. East Village'e, biri beyaz öteki Jamaikalı, ağırlıkla kokainle uğraşan iki pervasız gençlik çetesinin hakim olduğunu öğrendi. Tanığı ortadan kaldırmak, borcunu zamanında ödemeyeni, kazık atmaya kalkanı şişlemek gibi işleri hiç çekinmeden yapıyorlardı. Merkezdeki dedektif yine de, birini öldürüp intihar süsü vermenin bu çetelerin üslubu olmadığını söyledi. Adamın kellesini anında Mac-10 veya Uzi ile tarayıp soğukkanlılıkla bira veya Jameson içmeye giden tiplerdi bunlar.
    </div>

    <div>
      Bir süre sonra elinde bir tomar not kağıdıyla, Pulaski çıkageldi. Bu çocuk kalemi eline aldı mı <i>her şeyi</i> yazıyor...
    </div>

    <div>
      "Söyle bakalım, nasıl gitti?"
    </div>

    <div>
      Pulaski zevkten dört köşe ama belli etmemeye çalışıyor. "Tamam galiba."
    </div>

    <div>
      "Hallettin mi?"
    </div>

    <div>
      Çaylak havalı bir tavırla omuz silkti. "Şöyle oldu. Nöbet masasındaki çavuş önce beni içeriye bırakmak istemedi. Ben de havamı attım. Sen bana mani olmakla ne yaptığını sanıyorsun? Emniyet Sarayımı arayacağım. Yukarıdakilere senin yüzünden bilgi alamadığımı sen söylersin o halde, deyince, anında yol verdi, inanın ben de şaşırdım!"
    </div>

    <div>
      "İyi yapmışsın." Sachs yumruğunu uzatıp Ron'unkiyle tokuşturdu. Delikanlı görevini iyi yaptığı için çok mutluydu.
    </div>

    <div>
      Sachs arabayı çalıştırdı. East Village'den çıktılar. Karakoldan yeterince uzaklaşınca yeniden park etti ve Çaylak Ta birlikte iki listeyi karşılıklı kontrol etmeye başladılar. On dakika bile sürmedi, sonuçlar çıktı. Bölge Savcısı raporu ile karakol kayıtları arasında belirgin fark bulamadılar. Bütün yıl boyunca üç yüz gram kadar marihuana ile yüz gram kadar kokain karakolda kayda geçmemişti.
    </div>

    <div>
      "Dikkat ettim, kayıtlarla hiç oynanmamış. Söylemediniz ama gerekir diye düşündüm."
    </div>

    <div>
      "İyi etmişsin."
    </div>

    <div>
      Bu durumda, 118'in kayıtlarından anlaşıldığına göre Creeley, St. James takımıyla ortak uyuşturucu satıyor olması nedeniyle ortadan kaldırıldı düşüncesi geçersizdi. Gram farklarının hiç önemi yoktu; çünkü olay yeri kayıtları telaşla yapılır, tahlil için sürekli örnek alınır, taşınırken kazayla dökülür, vs vs.
    </div>

    <div>
      Memurlar bu bağlantı dışında da uyuşturucu satıyor olabilirdi, o da ayrı. Ya da uyuşturucuyu doğrudan kaynağından topluyorlardır. Belki de olay yerinde kayda geçmeden önce kayboluyordu. Hatta malı Creeley kendisi getiriyordu belki de...
    </div>

    <div>
      Pulaski'nin ilk gizli göreviyle sorulardan birinin açık cevabı alınmış, ötekiler ortada kalmış oldu.
    </div>

    <div>
      "Tamamdır, dosdoğru ileri, Ron. Şimdi seç bakalım, barmen mi istersin, işadamı mı?"
    </div>

    <div>
      "Benim için gerçekten farkı yok. Yazı-tura atalım, ister misiniz?"
    </div>

    <div>
      <br />
    </div>

    <div>
      "Saatçi duvar saatlerini büyük olasılıkla Hallcrstein's Timepieces mağazasından almış." Rhyme ile Sellitto telefonu kapatıp sonucu bağırarak ilan eden Cooper'a döndüler. "Flatiron District'te."
    </div>

    <div>
      Sachs tarafından kaçırılıp Creeley soruşturmasına sürüklenmeden önce, Pulaski ana firmanın satış müdüründen söz konusu saatlerin hangi dağıtımcıya gittiğini öğrenmiş, onları aramıştı, perakendeciyi bulup adres bildirmelerini bekliyordu. Dağıtım şirketi ancak cevap verebilmişti.
    </div>

    <div>
      Cooper ayrıntıyı verdi. Dağıtımcı seri numarası kaydı tutmuyordu ama saatler New York'da satıldıysa, bunlar bölgenin tek perakendecisi olan Hallerstein's'den alınmış olmalıydı. Adres kent merkezinin güneyinde kalıyordu. 5. Cadde ile 23. Sokak'ın kesiştiği köşedeki tarihi üçgen bina yeni yapıldığında, çok eskiden mangal kömürüyle kızdırılan demir-döküm ütülerine benzetilmesi yüzünden adı Flatiron/c/e/mr <i>ütü</i> olarak kalmış semtte.
    </div>

    <div>
      Rhyme, "Bakın, mağazayı araştırın," dedi. Kimsenin kalkıp gitmesine gerek kalmadan Cooper hemen internete girdi.
    </div>

    <div>
      Hallerstein's kendi internet sitesini yaptırmakla uğraşmamıştı ama antika duvar, kol ve cep saati satışıyla ilgili tüm sitelerde hakkında bilgi vardı. Yılların firması... Patron Victor Hallerstein adında biri. İsmi tüm veritabanlarında tarandı; adamın suçla en ufak ilgisi yoktu. Sellitto açılış saatlerini öğrenmek için isim vermeden mağazayı aradı. Daha önce oraya gitmiş de, sahibini tanıyormuş gibi, Hallerstein'ın kendisiyle mi görüşüyorum, diye sorarak küçük bir numara yaptı. Karşısındaki evet, deyince teşekkür edip telefonu kapadı.
    </div>

    <div>
      "Ben gidip adamla bir konuşayım, ne anlatacak bir dinleyelim bakalım." Sellitto paltosuna davrandı. Tanığa beklenmedik anda gideceksin. Telefonla önceden randevu alırsan, gizleyecek şeyi olsun olmasın, o kişiye yalanlar hazırlaması için zaman vermiş olursun.
    </div>

    <div>
      "Biraz bekle, Lon."
    </div>

    <div>
      İriyarı dedektif dönüp seslenen Rhyme'e baktı.
    </div>

    <div>
      "Ya adam Saatçi'ye saat satmadıysa, ne olacak?"
    </div>

    <div>
      Sellitto hazırlıklıydı. "Ha, tamam. O yanını düşündüm. Ya Saatçi adamın ta
    </div>

    <div>
      kendisiyse? Ya da adam bizimkinin ortağı veya arkadaşıysa diyorsun değil mi?"
    </div>

    <div>
      "Belki de bütün bu tezgâhın arkasında o var; Saatçi onun için çalışıyor olabilir."
    </div>

    <div>
      "Gereği düşünüldü, sen orada endişelenip durma, meseleyi toparlarım, merak etme."
    </div>

    <div>
      Kulağında İrlanda arp müziği, Kathryn Dance aşağı Manhattan sokaklarında kayan trafiği, ışık cümbüşü halindeki Noel süslemelerini ve derme çatma karton işlerini seyrederek Kennedy Havalimanı'na doğru gidiyordu.
    </div>

    <div>
      Arada kol kola, eldivenli elleri birbirine sıkı sıkıya kenetlenmiş aşıklar görüyordu. Tatil ve alışveriş havasındaydı herkes. Aklında Bili var. Acaba buralarda yaşamak ister miydi?
    </div>

    <div>
      Ne garip, ne kadar minik şeyleri hatırlıyordu insan... Dile kolay, iki buçuk yıl sonra bile... Başka koşullarda olsa insana ne kadar uzun gelir.
    </div>

    <div>
      <i>Bayan Swenson?</i>
    </div>

    <div>
      <i>Ben Kathryn Dance. Swenson kocamın soyadı.</i>
    </div>

    <div>
      <i>Ya, öyle demek. Ben de Çavuş Wilkins. Kaliforniya Otoyol Devriyesi.</i>
    </div>

    <div>
      Otoyol devriyesi onu neden evden arıyordu ki?
    </div>

    <div>
      Mutfağa girdi mi çıkmak bilmeyen Dance, Robcrta Flack'ten bir şarkı mırıldanıyordu yumuşacık. Akşam yemeği telaşındaydı. Karıştırıcının bir parçasını yerine uydurmaya çalışıyor; bezelye çorbası yapmakla uğraşıyor.
    </div>

    <div>
      <i>Bayan Dance, korkarım size bu haberi vermek zorundayım. Kocanızla ilgili.</i>
    </div>

    <div>
      Bir elinde ahize, ötekinde yemek kitabıyla dolanırken duraklamış, söylenenleri anlamaya çalışırken bakışları tarife yapışıp kalmıştı. Dance kitabın o sayfasına sadece bir kez baktığı halde hâlâ kusursuz bir şekilde zihninde canlandırabiliyor... Fotoğrafın altındaki yazı aklında. "Çabucak hazırlayabileceğiniz sağlıklı ve leziz bir çorba; ayrıca çok besleyici."
    </div>

    <div>
      İstese çorbayı hiçbir yere bakmadan yapabilir.
    </div>

    <div>
      Ama o çorba yarım kaldı, bir daha asla yapmadı.
    </div>

    <div>
      Kathryn Dance iyi biliyor, 'iyileşmesi' zaman alacak. Durumuna bu adı koyan, kederden kurtulmak için başvurduğu uzman. Ama bu doğru değil. Çünkü asla iyileşemiyorsun. Bu gerçeği çoktan anladı. Yanlan derinin üzeri kabuk bağlar ve iyileşir ama hep bir yara izi kalır. Zamanla acıyan yer uyuşur. Fakat derinin şekli değişmiştir bir kere.
    </div>

    <div>
      Dance kendi kendine gülümsüyor. Kollarını kavuşturup dizlerini toplayarak büzüldüğünü fark ediyor çünkü. Kinestetik uzmanı ne de olsa; bu oturuşun meslekte nasıl okunduğunu, ne anlama geldiğini iyi biliyor.
    </div>

    <div>
      Sokakların hepsi birbirinin aynı gibi geliyor şimdi Dance'a. Gri, donuk kahverengi kanyonlar, yer yer neon ışıklarıyla noktalanmış...
    </div>

    <div>
      ATM. Salad Bar. Takma tırnak 9.95. Monterey Yarımadası'nın çam, meşe, okaliptüsle, bodur kaktüs öbekleriyle lekelenmiş kumluk dünyası, buranın tam tersi. Chevy taksinin içi kötü kokuyor, trafik yavaş ilerliyor. Yaşadığı kent, Pasifle Grove; San Fransisco'nun iki yüz kilometre kadar güneyinde, şık ve havalı Carmel ile Steinbeck'in <i>Sardalya Sokağı</i> romanıyla ün kazanmış çalışkan Monterey arasındadır. Viktoryen mimarisiyle 18.000 insan yaşar burada. Taksiyle sekiz sokak öteye gitmek için harcanan sürede Pasifle Grove baştan başa rahatça geçilebilir.
    </div>

    <div>
      Karanlık ve hareket etmeye alan bırakmayan bir kalabalık; tam anlamıyla çılgınca... Her şeye karşın New York'u seviyor. Ne de olsa insan bağımlısı biri o; şimdiye kadar bu kadar çoğunu bir arada görmüşlüğü yok ki! Aklına takıldı, acaba çocuklar bu fikri nasıl karşılar?
    </div>

    <div>
      Maggie hemen gidelim der, o kadarını iyi biliyor. Daha on yaşında, Times Meydanı'nın tam ortasında at kuyruğunu sağa sola oynatarak, bir reklam panolarına bir yayalara, bir trafiğe bir Broadway'e ve tiyatro afişlerine hayran hayran bakakalır.
    </div>

    <div>
      Ya Wes?
    </div>

    <div>
      Onun durumu farklı. Yaşı on iki, babası öldüğünden bu yana çok sıkıntı çekti. Gerçi artık eski şakacılığı ve kendine güveni geri gelmeye başladı sayılır. İlk kez bir iki ay önce içi rahat olarak onları büyükanneye bırakabildi ve Meksika'dan iade edilecek adam kaçırma suçlusunun sorgusuna gitti. Bill'in ölümünden beri ilk kez yurtdışına çıkıyordu. Yokluğunda Wes'in sıkıntı çekmediğini görünce bir yıldır New York ve Eyalet Polisinin ortaklaşa teklif ettiği semineri yapmaya cesaret etti.
    </div>

    <div>
      Annesinin yeşil gözlerini almış, ince yapılı, yakışıklı ve kıvırcık saçlı çocuk hâlâ ara sıra suskunlaşıyor, umursamaz ve öfkeli olabiliyor. Bunun birazı yaşı icabı, ne de olsa erkek çocuk; gerisiyse babasını çok erken yaşta yitirmiş olmasından. Davranış bilimleri uzmanı, bunların tipik davranışlar olduğunu, endişe etmemesini söylüyor, ama Dance çocuğun New York karmaşasına uyum sağlayabilmesi için henüz erken olduğunu düşünüyor; asla üstüne varmak istemiyor. Öte yandan Wes'in kendini toparlamasına belki yardımcı olur diye düşünmeye başladı. Eve dönünce çocuğa soracak. Bakalım New York'u gezmek ister mi? Dance, çocuklarının isteklerini anlamak için fal bakmak gerektiğinden söz eden ana babalan anlamıyor. Aslında çocuğa sormak yeterli.
    </div>

    <div>
      Tamamdır, diye karar verdi. Eğer Wes'in de hoşuna giderse gelecek yıl Noel'den önce çocuklarını getirip kenti gezdirecek. Doğma büyüme Bostonlu olan Dance'ın Kaliforniya'dan tek şikayeti tek mevsimli olması. Evet havası güzel, ama hiç olmazsa tatillerde ağzını yüzünü biraz soğuk ısırsın; kar fırtınası, tipi yaşasın; ocakta çıtır çıtır yanan ateşin karşısında otursun, örümcek ağı gibi buzlanan camlardan karı seyretsin istiyor insan.
    </div>

    <div>
      Dance tatlı hayalinden çalan cep telefonunun melodisiyle uyandı. Her defasında değişiyor bu ses, onun için şaşırıyor. Çocukların marifeti, telefonuyla oynayıp duruyorlar. Yine de haklarını yememesi gerek. Polis telefonunun asla kapalı kalmaması gerektiğini biliyor, bu temel kuralı hep gözetiyorlar.
    </div>

    <div>
      Arayanın adına baktı.
    </div>

    <div>
      Hımm. İlginç. Açsın mı, yoksa...
    </div>

    <div>
      Kathryn Dance içgüdüsüne yol verdi ve cevaplama düğmesine bastı.
    </div>
  </div>
</body>
</html>
