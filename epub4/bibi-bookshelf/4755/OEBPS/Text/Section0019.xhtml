<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>On Yedinci Bölüm</i></h2>

  <div>
    20:13, Salı<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Garajın dondurucu soğuğunda spot altında pırıl pırıl parlayan Explorer'ı seyreden Ron Pulaski ömründe ilk kez kendini bu kadar gergin ve baskı altında hissediyor.
    </div>

    <div>
      Olay yerinde tek başına.
    </div>

    <div>
      New York polisinin iki efsane ismi, Lon Sellitto ile Bo Haumann aşağıda, garajın birinci katında, komuta merkezindeler. Olay yeri ekibinden iki teknisyen spotları kurup eline malzeme çantalarını verdiler, delikanlıya biraz da ürkütücü gelen havayla iyi şanslar dileyip çekip gittiler.
    </div>

    <div>
      Tyvek tuluma sığabilmek için ceketini çıkarıp kenara atmıştı, şimdi soğuktan titriyor.
    </div>

    <div>
      Haydi karıcığım Jenny destekle beni, diye geçiriyor içinden. Gerginlik anlarında hep yapar bunu. İyiliğimi düşün Jenny... Heyecan, kafasından geçenleri diline düşürdü, sesli olarak bir de erkek kardeşiyle her zaman paylaştıkları, ha gayret bokunu çıkarmayalım şu işin, temennisini ekledi.
    </div>

    <div>
      Teknisyenler başına taktıkları telsiz telefonu güvenli kanalla doğrudan Rhyme'e bağlayacaklarını söylemişlerdi ama şu ana kadar cızırtıdan başka şey duyulmadı.
    </div>

    <div>
      Derken birden, "Söyle bakalım elde ne var?" sorusu kulağının dibinde patladı. Büyük usta Lincoln Rhyme!
    </div>

    <div>
      Delikanlı korkudan olduğu yerde sıçradı, hemen sesi düşürdü.
    </div>

    <div>
      "Şöyle efendim, cip tam karşımda duruyor. Altı yedi metre ötemde. Araç garajın bayağı terkedilmiş bölgesinde..."
    </div>

    <div>
      <i>"Bayağı terkedilmiş</i> öyle mi? Bu laf, <i>aşağı yukarı eşsiz</i> veya <i>bir çeşit hamile</i>, demeye benzedi. Yanında yöresinde başka araç var mı, yok mu?"
    </div>

    <div>
      "Evet, var."
    </div>

    <div>
      "Kaç adet?"
    </div>

    <div>
      "Toplam altı efendim. Söz konusu araçtan uzaklıkları, üç ile altı metre arasında değişiyor, efendim."
    </div>

    <div>
      "Efendim mefendimi bırak, nefesini daha önemli konulara sakla."
    </div>

    <div>
      "Anlaşıldı."
    </div>

    <div>
      "Araçlar boş mu? İçlerinde saklanan var mı?"
    </div>

    <div>
      "Acil Kurtarma Birimi hepsini kontrol etti."
    </div>

    <div>
      "Aralarında kaportası hâlâ sıcak olan var mı peki?"
    </div>

    <div>
      "Ha, bilemiyorum. Hemen yokluyorum." Ah, neden önceden kontrol etmedim...
    </div>

    <div>
      Hepsini dolaştı, iz varsa silmemek için elinin tersiyle yokladı.
    </div>

    <div>
      "Hayır yok.Hepsi soğuk.Epey zamandır buradalar herhalde." "Anlaşıldı. Demek ki şahidimiz olmayacak. Yakın zamanda garajdan çıkış olmuş mu yani çıkışa doğru taze tekerlek izi görüyor musun?"
    </div>

    <div>
      "Hiçbiri yeni görünmüyor, hayır. Sadece Explorer'ınki..."
    </div>

    <div>
      "Öyleyse ikinci kaçış araçları yoktu. O halde yaya kaçtılar. Bizim için daha olumlu... Ron, şimdi de olay yerinin genel resmine bakalım."
    </div>

    <div>
      "Üçüncü Bölüm."
    </div>

    <div>
      "Bu bok kitabı ben yazdım zaten tamam mı? Bir kez daha dinlemeye tahammülüm yok."
    </div>

    <div>
      "Anlaşıldı, genel fotoğrafa bakıyoruz. Araç savruk parkedilmiş, ayrım çizgisine dik duruyor."
    </div>

    <div>
      "Aceleleri vardı, zaman yitirecek halleri yok. Takip edildiklerini biliyorlar. Ayak izi görüyor musun?"
    </div>

    <div>
      "Hayır, zemin kuru."
    </div>

    <div>
      "En yakın kapı nerede?"
    </div>

    <div>
      "Araçtan sekiz metre uzaklıkta. Merdiven sahanlığına çıkış var."
    </div>

    <div>
      "Ve acilciler iyice aradı, öyle mi?"
    </div>

    <div>
      "Evet, arandı."
    </div>

    <div>
      "Genel resim üzerine başka ne söyleyebilirsin?"
    </div>

    <div>
      Pulaski çevresine bakındı, üçyüz altmış derecelik dönüşü yapıp bir kez daha bakındı. Burası bomboş garaj. O kadar... Tüm dikkatini topladı, gözlerini kısıp işe yarar ipucu bulma umuduyla yeniden baktı. Ama işte yok bir şey! Çekine çekine itiraf etti, "Bilemiyorum."
    </div>

    <div>
      "Bu meslekte <i>bilmek</i> kavramına asla sığınmayacaksın." Rhyme kısa süreliğine sevecen bir öğretmen... "Dedektiflik sürekli bahse girmeye cesaret ezmektir. Şimdi, gözüne en çok batan ne? Aldığın izlenim... Haydi, yumurtla bir şeyler."
    </div>

    <div>
      Pulaski isteneni anında yapamadı! Derken kafasına takıldı, "Neden ille de buraya park etmişler?" diye sesli düşündü.
    </div>

    <div>
      Mırıltıyı anlayamayan Rhyme seslendi, "Nasıl dedin?"
    </div>

    <div>
      "Gözüme en çok ne batıyor, diye sordunuz. İşte ben de buraya park edişlerine şaşıyorum. Neden doğruca merdivene açılan çıkışa kadar sürmemişler arabayı? Bunu yapmadılar, peki; o zaman neden arabayı kuytuya gizlemeyi denemediler?"
    </div>

    <div>
      "Bam telinden yakaladın Ron! Bu soruları aslında akıl edip ben sormalıymışım. Sence neden? Neden oraya park ettiler?"
    </div>

    <div>
      "Belki paniğe kapıldılar!"
    </div>

    <div>
      "Olabilir. Aferin bize. Dikkat et, dikkatsizce park edilmişe benzemiyor... Üzerinde düşünmeye devam edelim. Tamam, şimdi de karelajı sahanlık kapısından arabaya, arabadan yeniden kaçış noktasına doğru yürüyerek tara bakalım. Sonra da arabanın çevresini araştır, altına üstüne ve park ettiği yerin hizasına gelen tavan dilimini iyice kontrol et. Karelajı biliyormuydun?
    </div>

    <div>
      "Evet..." Pulaski <i>efendim'i</i> son anda yutkunuyor.
    </div>

    <div>
      Sonraki yirmi dakika boyunca Pulaski ileri geri yürüdü; garaj zeminini taradı, tavanın Rhyme'in tanımladığı bölümünü inceledi. Tek milimetre kare atlamadı. Havayı kokladı, garajın eksoz-yağ-temizlik ilacı kokusundan ipucu çıkaramadı. Kendine kızdı, telsiz radyoya rapor Verdi. "Hiçbir şey bulamadım." Ancak suç uzmanı tepki vermedi, Ron'a cipin içini aramasını söyledi.
    </div>

    <div>
      O arada cipin şasi ve plaka numarası araştırılmış ve bunların gerçekten Sellitto'nun daha önceden saptadığı, kokain bulundurma suçundan bir yıllığına Riker's Island hapishanesinde yattığı için üzerinde durulmayan kişiye ait olduğu saptanmıştı. Suç aleti olarak el konulan Explorer, şerifin açık arttırmaya çıkarmasına dek korunduğu açık otoparktan Saatçi tarafından çalınmış olmalı. Katil zekice kotarmış bu işi diye aklından geçirdi Rhyme. Kimse farkına varmaz bunun, çünkü aracın Hacizli Araçlar listesine kaydı haftalar alır; gerçekten arttırmaya çıkarılması ise aylar sürer. Plakalar sahte değil, ancak Newark Havalimanı'nda park edilmiş yine bej rengi bir başka Explorer'dan sökülmüş.
    </div>

    <div>
      Rhyme'in ağır ve yumuşak ses tonuyla söze girişi, gözünü garajdan ayırıp dikkatini kulaklığa veren Pulaski'yi meraklandırdı. "Ron, ben araba meraklısıyım. Bayılırım arabalara. Tıpkı kitap gibi. Bize o kadar çok şey söylerler ki..."
    </div>

    <div>
      Pulaski hemen ustasının kitabında bu konuyu anlattığı bölümü hatırladı. Ezberindekini aynen söylemedi ama çenesini de tutamadı, "Elbette! Şasi ve ruhsat numarası, tamponlar, satıcı firma ve diğer reklam yapıştırmaları, teknik muayene ve eksoz ölçüm... "
    </div>

    <div>
      Kulağında kahkalar patladı. "Ron, dediğin ancak taşıt sahibi zanlı ise doğru. Ama bizim araç çalıntı. Asıl sahibinin iki saniyeliğine yağ değiştirip benzin almaya alıştığı yer, zamanında John Adams Lisesi'nde iftihara gcçmişliği falan şu anda işimize pek yaramaz, değil mi!"
    </div>

    <div>
      "Sanmam."
    </div>

    <div>
      "Ben de öyle, sanmam. Çalıntı araba bize neler söyleyebilir."
    </div>

    <div>
      "En önce parmak izleri."
    </div>

    <div>
      "Pek güzel. Arabanın içinde nereye dönse iz bırakır insan. Direksiyon simidinden, vites kolundan başla; kalorifer, radyo vesaire düğmesi, kapı kollan... Saymakla bitmeyen yüzlerce şey. Ve tüm bu noktalarla birlikte parlak yüzeyler. Sağolsun araba endüstrisinin kalbi Detroit! Arada Tokyo, Hamburg ve diğerlerine de bir selam çakalım. Şimdi ikinci önemli neden: Çoğu insan arabasına şahsi bond çantası, ıvır zıvır çekmecesi muamelesi yapar. Hani evde nereye koyacağımızı bilemediğimiz her şeyi mutfakta bir çekmeceye tıkıvcririz ya, işte tam öyle. Aracını koklayıp sahibinin kişiliğini yansıtan pis kokuları yakalamayı bileceksin. Araç, hatıra defteri gibidir; üstelik içine yalan yazmaya üşeniriz. Araştırmada ilk adım. FK'den başlayacaksın."
    </div>

    <div>
      Pulaski kısaltmayı hemen hatırladı. Fiziki Kanıtlar.
    </div>

    <div>
      Çaylak tam arabanın içine doğru eğilirken arkasından metal sürtünmesine benzer tıkırtılar geldi. Sıçrayıp çevresine, garajın yarı karanlık dip taraflarına doğru bakınıp sesin kaynağını aradı. Katta yalnızdı çünkü. Ustasının hep öne sürdüğü, olay yeri tek başına taranmalı, kuralına uyduğundan ekip kalabalığını aşağı kata göndermişti. Belki de sıçandır. Ya da çatıdaki buzlar erimiş, damlamakta; olabilir. Şimdi de bir 'çıt!' sesi. Sanki saat tıkladı.
    </div>

    <div>
      Haydi bırak safsatayı, işinin başına dön. Spotlar sıcaktan çıtırdıyor belki. Korkak alıştırma kendini. Göreve kendin gönüllü oldun...
    </div>

    <div>
      Ön koltukları inceledi. "Önde kırıntılar var; öyle böyle değil, ortalık dolu."
    </div>

    <div>
      "Ekmek kırıntısı mı?"
    </div>

    <div>
      "Her türlü pislik atıştırılmış burada. Kurabiye, bisküit kırıntısı, mısır gevreği var... Patates kızartması, çukulata kırıkları. Yapışkan lekeler görüyorum. Gazoz dökülmüş sanırım. Hey, bu da ne! Arka koltuğun altında ağırca bir şey hissediyorum... Bu iyi işte. Mermi kutusu buldum."
    </div>

    <div>
      "Markası ne?"
    </div>

    <div>
      "Remington. Üstünde otuz iki kalibre yazıyor."
    </div>

    <div>
      "Kutunun içinde ne var?"
    </div>

    <div>
      "Mermi var tabii."
    </div>

    <div>
      "Emin misin?"
    </div>

    <div>
      "Henüz açmadım da... Yani açayım mı kutuyu?"
    </div>

    <div>
      Usta sessiz kaldığına göre, aç şunu, demek istiyor.
    </div>

    <div>
      "Ha-ha! Kurşunlar. Hepsi otuz ikilik. Ama kutu tam dolu değil."
    </div>

    <div>
      "Kaç eksiği var?"
    </div>

    <div>
      "Yedi."
    </div>

    <div>
      "Bak, bu işe yaradı."
    </div>

    <div>
      "Nasıl?"
    </div>

    <div>
      "Sonra anlatırım."
    </div>

    <div>
      "Şuna bakın!"
    </div>

    <div>
      "Neye bakıyorum?"
    </div>

    <div>
      "Kusura bakmayın, telsiz telefonda olduğumuzu unutmuşum. Burada sorgulama teknikleri üzerine kitap buldum. Ama içindekiler daha çok işkence tekniklerine benziyor."
    </div>

    <div>
      "İşkence mi?"
    </div>

    <div>
      "Evet, işkence."
    </div>

    <div>
      "Satın alma mı, kitaplıktan çalma mı?"
    </div>

    <div>
      "Üstünde fiyatı, içinde satın alma makbuzu, iç kapağında kütüphane fişi... Hiçbir şey yok. Sayfalar çok yıpranmış. Kitap kiminse artık, tekrar tekrar okunmuş."
    </div>

    <div>
      "Akıl yürütmen tutarlı, mükemmel çıkarım yaptın Ron. Kitabın doğrudan şüpheliye ait olduğunu söylemek hata olurdu. Aklımızın gözlem kapısı hep açık olacak, zihnimizin karışmasına asla izin vermeyeceğiz."
    </div>

    <div>
      Rhyme'in minik söylevi pek övgüye benzemese de Çaylak yürekten sevindi.
    </div>

    <div>
      Pulaski özel elektrikli süpürgeyle koltukların altını, üstünü, kenar köşeyi dolanıp toz aldı; süpürgenin ucunu biraz da havaya tuttu. Mikroskopik parçacıklar analizde işe yarayacak.
    </div>

    <div>
      "Köşe bucak her yerini taradım. Sanırım aramayı bitirdim."
    </div>

    <div>
      "Torpido gözü?"
    </div>

    <div>
      "Kontrol ettim, boş."
    </div>

    <div>
      "Gaz, debriyaj, fren pedalları?"
    </div>

    <div>
      "Hepsini tek tek kazıdım. Fazla kalıntı bulamadım."
    </div>

    <div>
      "Pek güzel. Koltuk arkalıklarındaki baş yastıklarını gözden geçirdin mi?"
    </div>

    <div>
      "Ah, işe bakın, oralara bakmadım."
    </div>

    <div>
      "Saç kırığı olur, losyon sürünmüştür üzerine."
    </div>

    <div>
      Pulaski, "Şapka, kep giyiyor olabilirler," diye itiraz edecek oldu.&nbsp;
    </div>

    <div>
      Ustanın uzun söylevi anında kulaklıklara dolmaya başladı:
    </div>

    <div>
      "Uzak ihtimal desen de, bizim Saatçi şapkalı, keplidir belki ama Hindistanlı Sih, rahibe, uzay adamı, sünger avcısı değildir; yani saçını başını tümüyle örtmemiştir. O nedenle sen en iyisi benim tezi de hesaba kat, git o yastıkları incele. Göreyim seni."
    </div>

    <div>
      "İşe giriştim bile," demesine kalmadı, Pulaski yastıklarda tutam tutam kır ve siyah saç buldu. Çaresi yok, bulguyu ustasına itiraf edecek. Suç uzmanı onu yüzlemedi, "Güzel," deyip öteki adımı duyurdu. "Bulduklarını plastik torbaya koy, ağzını güzelce kapa. Şimdi sıra parmak izinde. Hedef, Saatçi'nin asıl kimliğini öğrenmek."
    </div>

    <div>
      Pulaski soğuk, rutubetli garaj katında burnunun üzerindeki o kaynakçı gözlüğü benzeri acayip şeyle, bir elinde minik spot, öteki elinde Magna fırça, buram buram terleyerek köşe bucağa iz tozu püskürtüp püskürtüp parmak izi kovaladı.
    </div>

    <div>
      Zaman geçtikçe Rhyme sabırsızlanarak "Nasıl gidiyor?" diye homurdandı. Çaylak elinden geleni yapıyor ama karşılık vermeye çekiniyor. "İşin gerçeği, tek bir parmak izi bulamadım."
    </div>

    <div>
      "Yani tam iz bulamadın; olsun, iz parçalı da olsa bana yeter."
    </div>

    <div>
      "Hayır, öyle demek istemedim efendim. Ortada <i>hiç</i> iz yok. Yani aracın hiçbir yerinde... "
    </div>

    <div>
      "İmkansız!" diye tepki veren Rhyme'i inandıramıyacağını anlayınca aklı ustanın kitabına gitti. Üç tür iz vardı değil mi. Plastik, yani kilde, çamurda kalan üç boyutlular; görülebilen, yani çıplak gözle yakalayabildiklerimiz; bir de ancak teknik araçlarla saptayabildiğimiz gizli olanlar. Üç boyutlu ize çok az rastlıyoruz. Görülebilen tip de seyrek sayılır. Gizli izse her yerde bulunur
    </div>

    <div>
      Saatçi'nin Explorer'ı hariç.
    </div>

    <div>
      "Sürtünme lekesi de mi yok?"
    </div>

    <div>
      "Yok."
    </div>

    <div>
      "Olacak iş değil. Koca arabayı beş dakikada nasıl silip tertemiz edebilirler ki? O zaman aracın dışını tara, her tarafını. Özellikle kapı kenarlarını, benzin tankı kapağını."
    </div>

    <div>
      Pulaski, elleri titreyerek söyleneni yapıyor. Acaba Magna fırçasını sürerken beceriksizlik mi etti? Kimyasalları yanlış mı püskürttü? Yanlış gözlük mü takmıştı.
    </div>

    <div>
      Geçen yıl kafasına aldığı o kötü yaranın fiziksel sıkıntıları sürüyor hâlâ. O günden beri travma sonrası gerilimleri, panik ataklar yaşıyor. Ayrıca sadece karısına itiraf ettiği bir kusuru daha kaldı. "Bu biraz karışık bir şeymiş. Tıbbi nedenlerden ötürü, diyor doktor. Bazen zihnim dağılıveriyor, iyi düşünemiyorum." Ödü patlıyor, kazadan sonra bir türlü eski Ron olamıyorum korkusuyla içi içini yiyor. Artık eskidiğine dair duyduğu o endişe... Kafası kardeşi kadar çalışmıyor sanki; aslında okuldayken IQ<span style="text-indent: 18.859844px;">'</span><span style="text-indent: 18.859844px;">ları aynıydı. Ayrıca son günlerde kendini Lincoln Rhyme'in ekibine pek yakıştıramıyor. Ustaya gelen soruşturmalarda, şüpheliler ateş gibi oluyor, öylesi suçlularla aşık atmak ne haddime, diye geçiyor kafasından...</span>
    </div>

    <div>
      Sonunda kendini yatıştırmayı başardı. Dur bakalım, bir mola ver, yeniden düşün. Duruma kendi kusurun yol açtı sanıyorsun. Sen akademideyken en iyi yüzde beşin içinde değil miydin? Ne halt ettiğinden haberin var, yaptığın işi biliyorsun. Sen çoğu polise göre iki misli gayret gösteriyorsun... "Söylediğim doğru Lincoln. Bir biçimde, hiçbir iz bırakmadan savuşmayı becermişler... Bir dakika, hattan ayrılmayın, sakın!"
    </div>

    <div>
      "Kaçacak yerim mi var? Buradayım Ron."
    </div>

    <div>
      Pulaski büyüteçli gözlük taktı. "Tamam, oldu, bir şey yakaladık. Şu anda elimde pamuk iplikçikleri var. Bej rengi. Bir çeşit ten rengi de sayılabilir."
    </div>

    <div>
      Rhyme fırsatı yakaladı mı azarı sektirmez. "Yine mi hem öyle, hem böyle!"
    </div>

    <div>
      "Tamam, ten rengi. İddiasına girerim, bunlar eldivenden kalma."
    </div>

    <div>
      "Sonuç olarak şüphelimiz Saatçi ve kalfası, çok dikkatli ve zeki adamlar." Rhyme'n sesinde titreşen endişeyi yakalayan Pulaski tedirgin oldu. Şüpheliler Lincoln Rhyme'de de tereddüt uyandırıyorsa iş boka sarıyor demektir. Çaylak ensesinden kuyruk sokumuna kadar titrediğini, sırtından aşağı soğuk ter boşandığını hissetti; titremesi soğuktan değil, içinde uyanan korkudan. Birden duyduğu ilk sesi hatırladı. Sonra o saat tıklaması.
    </div>

    <div>
      <i>Tik tak, tik tak...</i>
    </div>

    <div>
      "Lastik oyuklarında, soğutma ızgarasında dişe dokunur şeyler yok mu?"
    </div>

    <div>
      Pulaski eğilip baktı. "Karla karışık bol çamur."
    </div>

    <div>
      "Örnek topla."
    </div>

    <div>
      Son söylenenleri de yaptı. "Bitti."
    </div>

    <div>
      "Olay yerinin fotoğraf ve videosunu çek. Nasıl yapacağını biliyor musun?"
    </div>

    <div>
      Biliyor. Kardeşinin evlilik fotoğraflarını o çekmişti.
    </div>

    <div>
      "Gelelim olası kaçış yollarına. İncele bakalım."
    </div>

    <div>
      Pulaski sil baştan çevreye göz gezdiriyor. O da ne, bir şey sürtündü gibi, ayak sesi miydi yoksa? Çatıdan su damlıyor. Şıp sesi ile tık sesi birbirine giriyor. Yok, saat tıkırtısı bu! Gerginlik giderek üzerine abanıyor ama kendini işine veriyor. Kafasında karelere böldüğü mekanı araçtan başlayarak bir kez daha ileri geri tarayarak kaçış noktasına doğru ilerlemeye başladı. Yerlere bakarken arada tepeye çatıya da bakıyor. Ne diyor, Rhyme kitabında...
    </div>

    <div>
      <i>Suç mahalli üç boyutludur.</i>
    </div>

    <div>
      "Şimdilik yeni ipucu yok."
    </div>

    <div>
      Kulaklıklar bir kez daha ustanın homurtularıyla inlerken Pulaski dondu kaldı. Ayak sesi benzeri bir ses duymuştu.
    </div>

    <div>
      Hemen silahına davrandı ama boşuna. Ancak o zaman fark etti, Glock giydiği tulumun içinde kalmıştı. Aptalım ben! Acaba tulumu açıp silahı kemeriyle dıştan beline mi bağlasa?
    </div>

    <div>
      Böyle yaparsa olay yerinde iz kaybına yol açar mı?
    </div>

    <div>
      Disiplini bozmak doğru olmaz...
    </div>

    <div>
      Sonuç olarak tabanca Tyvek tulumun içinde.
    </div>

    <div>
      Burası kocaman ve eski bir garaj. Elbette orası burası çatırdayacak. Sakin ol...
    </div>

    <div>
      Saatçi'nin gönderdiği kartpostallar olarak gördüğü duvar saatlerinin üzerinden kendisini süzen aydede yüzlerini inceleyen Lincoln Rhyme, katilin gizli ithaf metnini bir türlü çözemiyor.
    </div>

    <div>
      Ay suratlıların bakışı da bir acayip. Gözler efsunlu gibi süzüyor insanı; ancak ser verip sır vermiyor.
    </div>

    <div>
      Sadece tik-tak sesi. Telsiz radyoysa suskun. Derken garip sesler geldi. Bir şey sürtündü, ardından patırtılar. Yoksa sadece parazit mi duyduğu?
    </div>

    <div>
      "Ron? Beni duyuyor musun?"
    </div>

    <div>
      Karşılık yok, sadece tik...tak...tik...tak.
    </div>

    <div>
      "Ron?"
    </div>

    <div>
      Çatırtı koptu. Metal sesi.
    </div>

    <div>
      Rhyme başını dikti. "Ron? Ne oluyor, Ron?"
    </div>

    <div>
      Yine cevap yok.
    </div>

    <div>
      Haumann'ı arayıp Ron'a bakmasını istemek üzere telsiz radyoda kanal değiştirmeye niyetlenirken Pulaski'nin paniklemiş sesini aldı. "Acele destek! 10 13...Ben..."
    </div>

    <div>
      10 13 polis telsizlerinde kullanılan en acil çağrı.
    </div>

    <div>
      "Cevap ver bana Ron! Orada mısın?"
    </div>

    <div>
      ' 'Yapamıyorum... "
    </div>

    <div>
      Ve son bir hırıltı duydu Rhyme.
    </div>

    <div>
      Hat kesildi.
    </div>

    <div>
      Felaket.
    </div>

    <div>
      "Mel, bana Haumann'ı bağla!"
    </div>

    <div>
      Cooper acele düğmeleri çevirdi, Rhyme'e kulaklığını işaret ederek, "Hattasın," diye bağırdı.
    </div>

    <div>
      "Bo, ben Rhyme. Pulaski'nin başı belada. Benim hattan 10, 13 çağrısı aldım. Sen duymadın mı?"
    </div>

    <div>
      "Olumsuz. Ama hemen gidiyoruz."
    </div>

    <div>
      "Explorer'a en yakın merdiven sahanlığını tarıyordu."
    </div>

    <div>
      "Anlaşıldı."
    </div>

    <div>
      Rhyme artık ana kanala bağlandı, tüm yayınları duyabiliyor. Haumann taktik destek birimlerini harekete geçiriyor. Arada sağlık ekibi çağırmayı unutmadı. Kendi ekibini garaja yayarak tüm çıkışları tutmalarını istedi.
    </div>

    <div>
      Suç uzmanı gerginlik ve öfkesini, ensesini tekerlekli iskemlesinin baş desteğine vurarak yatıştırmaya çalışıyor.
    </div>

    <div>
      Asıl öfkesi Sachs'a. Öteki Soruşturma'yı seçip Rhyme'in soruşturmasını yüzüstü bırakmasaydı, yerine Pulaski'yi göndermek zorunda kalmayacaktı. Kendine de kızıyor. Sen nasıl acemi memurunu tehlikeli olduğu besbelli bir olay yerinde tek başına bırakırsın?
    </div>

    <div>
      "Linc..." Sellitto'nun sesi bu, "Yetişmek üzereyiz. Henüz görüş alanına giremedik."
    </div>

    <div>
      "Madem görüş alanında değil, o zaman bulamadın çocuğu! Halledemediğin işi ne anlatıyorsun bana!"
    </div>

    <div>
      Polis telsizinde bağrışmalar, sorularla cevaplar birbirine karışıyor.
    </div>

    <div>
      "Bu kat temiz."
    </div>

    <div>
      "Cip görüş alanımda."
    </div>

    <div>
      "Peki, Çaylak nerede?"
    </div>

    <div>
      "Dikkat, orada birinin gölgesini görüyorum; saat dokuz'da."
    </div>

    <div>
      "Olumsuz! Hata yapma, o dost ekipten."
    </div>

    <div>
      "Bu köşeyi aydınlatın! Işık gerek, acele ışık!"
    </div>

    <div>
      Derken bir anlık sessizlik; fakat Rhyme'e saatler geçti gibi geliyor.
    </div>

    <div>
      Garajda ne oldu, olay ne?
    </div>

    <div>
      Tanrı cezanızı versin! Bari biriniz bana durumu saniyesi saniyesine anlatsa ya...
    </div>

    <div>
      Beyninde koşuşturan sorulara cevap alamıyor, kendi de bulamıyor. Çaresiz Pulaski'nin kanalına döndü.
    </div>

    <div>
      "Ron?"
    </div>

    <div>
      Kulaklığına ulaşan tek ses, karşı taraf mikrofonundan ardı ardına gelen kesik kesik cızırtılar. Sanki gırtlağı kesilmiş biri iletişim kurmaya çalışıyor ama artık ses çıkaramadığı için derdini sözcüklere dökemiyormuş gibi...
    </div>
  </div>
</body>
</html>
