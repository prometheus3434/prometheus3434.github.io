<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Yirmi Dokuzuncu Bölüm</i></h2>

  <div>
    15:54, Çarşamba<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Antrepo ofisinde bir iskemleye çöken Dennis Baker çamurlanan pantolon paçalarını silkeledi.
    </div>

    <div>
      Elbisesi İtalyan kumaşından, çok pahalı. "Bok ettik takımı!.. "
    </div>

    <div>
      Sonra başını çamurlu paçalarından kaldırıp Duncan'a baktı: "Vincent Reynolds'ı içeri aldık, kiliseye girdik..."
    </div>

    <div>
      Duncan durumu zaten biliyor olmalı çünkü; Saatçi'nin ortağı, elinde alışveriş arabasıyla Greenwich Village'de dolaşıyor diye polise bildiren zaten kendisiydi.
    </div>

    <div>
      Bu arada Kathryn Dance, Duncan ortağını ispiyonlamadan önce Vincent'ın kim olduğunu keşfederek Baker'ı çok şaşırtmıştı.
    </div>

    <div>
      Gerald Duncan, baskı altında kalınca tecavüzcü sapığın hem kendisini, hem kiliseyi ele vereceğini bilerek girişmişti manevrasına.
    </div>

    <div>
      Baker, "Beklediğimden daha uzun dayandı, ama sonunda çözüldü," dedi.
    </div>

    <div>
      "Elbette çözülecek," diye karşılık verdi Duncan, "Çünkü o solucan!"
    </div>

    <div>
      Duncan, hasta ruhlu sapığı ele vermeyi daha ilk baştan planlamıştı. Onu yem olarak işin içine katıp polisi ortalıkta dolaşan caninin kiralık bir silah değil, psikopat bir seri katil olduğuna inandırması gerekiyordu. Aslında Duncan, parasını alırsa herkesi harcayabilecek bir ölüm makinesiydi. Vincent, onun polisi yanıltmak için kullandığı bir resimdi sadece.
    </div>

    <div>
      Yaptığı plan, Dennis Baker'ın 118. Bölge üzerinden yürüttüğü şantaj ve gasp şebekesi tepesinde biriken kara bulutları savuşturup, hedefine gittikçe yaklaşan soruşturmayı hasır altı etmek üzere, mükemmel çalışan bir saat gibi karmaşık ve zarif adımlarla zaman içersinde ilerliyordu.
    </div>

    <div>
      Baker, üyelerinin çoğunun kanun adamı olduğu bir aileden geliyor. Babası devriye polisiyken, metroda kaza geçirip merdiven boşluğundan düşüp yaralanarak erken emekli olmuştu. Ağabeylerinden biri ıslahevi görevlisi, amcası ise Suffolk kazasına bağlı ufak bir yerleşimde polis. Baker, ilk gençlik yıllarında, yakışıklı ve boylu boslu bir delikanlıyken aile mesleğine rağbet etmedi; gözü büyük parada, pahalı araba ve teknelerde, alımlı ve güzel kadınlardaydı; gerçi hâlen öyle. Bu heveslerle kurduğu hurdacılık şirketi batınca, beş parasız kaldı. Derken çareyi aile mesleğine girmekte bularak gidip polis akademisine yazıldı. Long Island'dan kalkıp New York'un göbeğine attı kapağı, kendini polis olarak yeniden yaratmaya koyuldu.
    </div>

    <div>
      Fakat polisliğe geç yaşta başladığından akranları ondan çok önce kıdem almıştı; önce onlara bozuldu. Öte yandan hava basmaya bayılıyordu, televizyon dizisinden çıkmış hafiyeyi oynamayı sevdiği için meslektaşları onunla dalga geçerdi. Ailesinin meslekten oluşu da bir işine yaramamıştı; çünkü bu kişilerin hepsi ömür boyunca meslek hiyerarşisinde hep en alt sıralarda bulunmuşlardı. Yeterince kazanıyordu tamam ama bu gidişle emniyet sarayında şöyle hatırı sayılır bir köşe tutma umudu yoktu.
    </div>

    <div>
      Ne yapsın! En iyisi kendi başının çaresine bakarak paranın yolunu tutmaktı. Kıçını terletip mesai dışında hamallık yapacak değildi ya... Göğsündeki rozetin ticaretini yapmaya karar verdi.
    </div>

    <div>
      İlk haraca bağladığı işadamının karşısında utanç duyuyor muyum diye kendini sorguladı.
    </div>

    <div>
      Asla! İnsan yapınca alışıyordu, ne olacak ki? Vicdanı tınmadı bile.
    </div>

    <div>
      Derdi başkaydı. Tüketime alışmış, yaşam düzeyini yükseltmişti bir kez; pahalı zevkleri olan kadınlarla düşüp kalkmaya başlamıştı. Hem öyle Queens'in şişko pizzacılarından, Koreli küçük toptancı esnafından sızdırılmış bin dolar haftalık haraçla yetinemiyordu artık. 118 'de, yedi sekiz devriye polisi ve dedektifi ayarlayarak büyük işler çevirebileceği bir çete kurdu. Suç ortaklarından eli çabuk birilerine bölgenin kanıt odasından azar azar kokain çaldırtıyordu. Öteki elemanlarsa zengin iş adamlarının hayta çocuklarını mimleyip karanlık köşelerde sıkıştırarak ceplerine uyuşturucu koyup rapor tutmaya başlamışlardı. Kendisi de, bu çocukların babalarıyla görüşerek tutulan raporu yırtma karşılığında altı haneli 'skandali örtbas etme harcı'nı kolayca devşiriyordu. Arada bir denk gelirse, gece hayatına düşkün, çok gezen paralı işadamlarını da tongaya düşürdükleri oluyordu.
    </div>

    <div>
      Bu arada Baker, haraç geleneğine yeni boyut getirmişti; artık parayı nakit olarak kabul etmiyordu. Kurban, vereceği haracı, bir biçimde iş ilişkileri çerçevesinde 'kaybetmek' zorunda kalıyordu. Örneğin Frank Sarkowski haracını kılıfına uydurulmuş batık iş kontratı üzerinden ödedi; Ben Creeley, Las Vegas ve Atlantic City otellerinde, profesyonel kumarda parti parti kaybederek. Ayrıca bu yöntem kurbanın da işine geliyor, çok zengin bile olsa, durup dururken iki-üç yüz bin doların nereye gittiğini çevresine açıklaması bir ölçüde kolaylaşıyordu. Bu büyük düzende soyan da, soyulan da mutluydu.
    </div>

    <div>
      Al gülüm, ver gülüm. Kazan-kazan! Baker kazanılan bunca parayı sağlam bir yere gizleyip suç ortaklarına azar azar dağıtarak gerçekten uyanık davranıyordu. Çünkü aylıkçı memur takımında bol para hemen göze batar, şüphe uyandırırdı.
    </div>

    <div>
      Derken Baker, her 'açıkgöz' gibi günün birinde 'gözü kapalı' yakalandı. Hazır parayı görünce tembelleşti. Haraç sızdıracak yeni hedefleri önceden arayıp taramaya yeltenmedi, üşendi. Sivri akıllılık ederek, eski kurbanlarını ikinci kez haraç turuna davet etmeye kalkıştı.
    </div>

    <div>
      Bazıları korkup istenen parayı ödedi ama iki işadamı, Sarkowski ile Creeley sağlam pabuç çıktı; bizim ligimizde böyle maçlar bir kez yapılır, ikinci torda kendine başka takım ara, diyerek Baker'ı sepetlediler. Biri, polisi polise şikayet etmeye kalkıştı; öteki, basına açıklarım, deyiverdi ve ipler koptu. Kasım başlarında Baker yanına 118'de görev yapan adamlarından birini aldı, birlikte Sarkowski'yi arabaya tıkıp kaçırdılar ve Queens'deki endüstri bölgesinde, adamın iş ilişkisi olan fabrikalardan birinin yakınına götürdüler. Orada adamı öldürüp olaya soygun süsü verdiler. Bir hafta sonra aynı polisle birlikte bu kez Creeley'i sessizce basıp boynuna urganı dolayarak balkondan aşağı attılar.
    </div>

    <div>
      Adamın kişisel evrakını, hesap, not defteri ve buna benzer, olayı kendileriyle ilişkilendirebilecek tüm belgeleri yok ettiler. Baker ekibi açısından Creeley dosyası tertemiz olmuştu. Ancak iş Sarkowski'ye gelince, kanıtları dikkatle inceleyen becerikli bir dedektifin yakalayacağı çok nokta açıkta kalmış, bu nedenle soruşturma dosyası şebeke ile bağlantılı biri tarafından ustaca yok edilmişti.
    </div>

    <div>
      Baker ölümlerin dikkat çekmeyeceğini sanıp kirli marifetlerine devam ederken... Şu genç kadın polis, Amelia Sachs, üçüncü sınıf bir dedektif oluşuna bakmadan, soruşturmaya burnunu soktu, araştırmayı sürdürdü, dosyanın peşine düştü. Creeley'in intihar ettiğine inanmayarak ölüm olayını kurcalamaya başladı.
    </div>

    <div>
      Fakat kaltağı durdurmak ne mümkün! Bu durumda öldürmekten başka çare kalmamıştı. Sachs'ı ortadan kaldırır veya bir biçimde devreden çıkarırlarsa, arkasından olayın peşine onun titizliğiyle düşecek polis çıkmaz, diye düşünüldü.
    </div>

    <div>
      Yine de bu plan eksik kalıyordu. Eğer kız aniden ölürse, cinayetin St. James soruşturmasıyla bağlantısını Lincoln Rhyme'in keskin gözünden kaçırmak olası değildi. O zaman Sellito ile o sakatı durdurabilirsen durdur! Birlik olup cinayetin izini sürdüler mi, mutlaka suçluların tepesine binerlerdi.
    </div>

    <div>
      Baker çok sıkışmıştı. Ne yapıp edip kızın ölümünü, 118 soruşturması dışında çok açık seçik, bambaşka bir nedene bağlamalıydı.
    </div>

    <div>
      Baker suç örgütü piyasasının en iyilerine danıştı ve bir süre sonra bu adamlar tarafından her türlü öldürme tekniğini bilen, iz bırakmadan iş bitiren, sahte olaylar yaratıp suçu, suçtan kârlı çıkacak olanın sırtından atmasını bilen, binbir numara çevirip cinayet olaylarını saat gibi mükemmel bir şekilde, tıkır tıkır halleden meslekten saatçi bir ustayla, paralı katil Gerald Duncan Ta tanıştırıldı. Saatçi söze, "Bizim işlerde taktiğe bakılır; taktiğin öğrenilirse yakayı ele verirsin," diyerek başlamıştı. "Sana çıkar sağlayacak taktiği gizlemeyi bilirsen, şüphe yükü omuzlarından kalkar."
    </div>

    <div>
      Sonunda el sıkışıldı. Aman kardeş, istediğin para çok ama ne yapalım, başka çaremiz yok, kabul ettik yalanıyla anlaştılar...
    </div>

    <div>
      Baker katile dört çeker jipi ayarlarken Duncan sağı solu dolaşıp polise yem olarak öne süreceği Saatçi efsanesine kanacak salağı aramaya girişti. Vincent Reynolds mükemmel bir malzemeydi, anlatılan hikâyeyi sünger gibi emdi. Ona kalırsa can dostu Duncan, deliliğini belli etmiyor ama karısının ölümü yüzünden çıldırmış ve bu kötü olaya sebep olan duyarsız yurttaşları tek tek bulup öldürmeyi planlıyor; ne planlaması, bizzat işkenceyle öldürüyor!
    </div>

    <div>
      Ve Duncan önceki gece planını uygulamaya başladı. Saatçi önce Village'de, West Street'de önüne gelen ilk müsait kurbanı kaçırdı ve rıhtıma götürerek öldürdü. Bu olayın üzerinden daha bir iki saat geçmeden, bu kez de geçit ağzındaki cinayeti işledi. Olay üzerine Baker, soruşturmanın Sachs'a verilmesini sağladı. Sonra cani başarısız iki hamle daha yaptı; cinayet girişimlerinin yarım kalmasının ne önemi var; esas :olan ortalıkta esrarengiz bir seri katilin dolaştığına polisi inandırmaktı. Bu da oldu, cani avı hızlandı, kamuoyuna yayıldı.
    </div>

    <div>
      Ardından Duncan planın ikinci evresine geçti. Vincent'ı, kinestetik uzmanı Kathryn Dance'ın peşine saldı. Saatçi artık polis memurlarını da hedef seçmeye başlıyordu! Tam zamanında Vincent'ı satarak polisi 'Katil Saatçi' hakkında bol bol ipucuyla besledi, onları bu işin gerçekliğine inandırdı.
    </div>

    <div>
      Şimdi sıra son darbeye geldi. Saatçi şimdi de bir başka polisi, bu kez Amelia Sachs'ı, gerçekten ortadan kaldıracak. Kadının ölümü intikam peşindeki çılgının elinden olacak; olayın 118. Bölge soruşturmasıyla zerre kadar ilgisi yok...
    </div>

    <div>
      Duncan ayrıntı adamı, merakla Baker'a bakıyor. "Anlaşılan kadın kendisinin gözetlendiğini anladı, öyle değil mi?"
    </div>

    <div>
      Baker küskün, başını sallıyor. "Doğru söylüyorsun. Cadı karı sahiden müthiş zeki. Ama senin söylediğini yaptım, savuşturdum."
    </div>

    <div>
      Duncan, soruşturmanın renginden dolayı genç kadın polisin şahsen tanımadığı her meslektaşından şüphe edeceğini, [Baker'ı aralarında ilk kez gördüğü için huylanacağını önceden tahmin ettiğinden uyarısını yapmıştı: Davranışlarından şüphelenen olursa hemen ana olay dışında zararsız bir neden sunarak yemle. Ucuz bir kabahat bulup itiraf et, pişman olduğunu hissettir, tatmin olurlar; şüpheli listesinden silerler...
    </div>

    <div>
      Baker meslektaşları arasında Sachs'ın kişisel hikâyesini (biraz yoklayınca vaktiyle "çürük" bir polisle ilişkisi olduğu dedikosu kulağına geldi. Hemen emniyet sarayından bir kodamanın ağzından gelmiş gibi e-posta düzenledi, böylece casusluğuna temiz bahaneyi bulmuş oldu. Kız olaya bozuldu tabii, ama hiçbir şeyden de şüphelenmedi.
    </div>

    <div>
      Duncan yeniden söze girdi. "Şimdi mekanizmanın nasıl işleyeceğini sana anlatayım." Kent merkezindeki iş kulesinin ikinci kat planını masaya yaydı. "Şimdiki kurbanın çalıştığı yer burası. Adı Sarah Stanton. İkinci kat ofisinde tek başına çalıştığı kendi camlı bölmesi var. Yeri, yerleşim planını işimi ze uygun olduğu için seçtim. Bana göre konum mükemmel Bu kez saat bırakmadım, çünkü katilin cinayetten sonra orta lıkta saat bıraktığını duymayan kalmadı. Ama buna karşılık kadının bilgisayarındaki saat ve tarih penceresini açtım."
    </div>

    <div>
      "Nefis numara!"
    </div>

    <div>
      Duncan gülümsüyor. "Bana kalırsa da öyle." Katilin seni kadife gibi, net sözcüklerle anlatıyor derdini. Hani usta ze naatkar mükemmel bir mobilya veya müzik aletini bitiniı eserini, onu ısmarlayan müşterisine alçak gönüllü bir gururl.ı anlatır ya, öyle... Ya da Katil eserini değil müşterisini gözle mekte; Baker'a bir an öyle geliyor.
    </div>

    <div>
      Duncan, teknisyen kılığında işyerine girdiğini, ispirto ile beslenmiş yangın söndürücüyü masanın dibine yerleştirdiğini anlattı. Şimdi iş Baker'a düşüyor çünkü birkaç dakika içinde Rhyme ile Sellitto'ya telefon edip yangın söndürücüden ya pılmış bombanın nereye konduğunu bildirmesi gerek. Böylece Acil Kurtarma Birimi ile Bomba İmha Ekipleri doğru ofise koşturur...
    </div>

    <div>
      "Söndürücüyü öyle yerleştirdim ki, eğer kadın el sürme ye kalkışırsa ispirto üzerine fışkırıp tutuşacak. İspirto anında alev alır. Belki kadın yanarak ölür, en azından yaralanır ama alevler ofisin geneline yayılmaz." Polis zamanında yetişirse kadının kurtulma olasılığı bile var, doğru. Fakat Duncan işin bu yanını umursamıyor; onun bütün derdi, olay yerini incele mek üzere Amelia Sachs'ın o bölmeye girmesini sağlamak.
    </div>

    <div>
      Sarah'nın camlı bölmesi dar koridorun sonunda. Sachs, her zamanki gibi araştırmayı tek başına yapmak isteyecek Sırtını döndüğü anda, kuytuda hazır bekleyen Baker hem onu hem de varsa yakınındakileri vurup öldürecek. Kullanacağı silah Duncan'ın 32'lik otomatiği; şarjöründe, polisin eline geçsin diye kendisinin bilerek garajdaki Explorer'da bıraktı;1! mermi kutusundan çıkan kurşunlar olacak. Sachs'ı kurşun ladıktan sonra Baker en yakın pencereyi kırıp silahı aşağıya atacak. İkinci kattalar, pencere binanın arka geçidine açılıyor, toplasan beş metre yükseklikte. Saatçi, cinayetten sonra bu pencereden atladı ama telaştan silahını düştüğü yerden ala madan kaçtı diye düşünülecek. Bu işlerde pek rastlanmayan bu suç aletinin attığı kurşunlar ile eldeki mermi kutusundakileri karşılaştıran polis, suçlunun Saatçi olduğundan böylece emin olacak...
    </div>

    <div>
      Ve de Sachs ortadan kaldırılınca, 118. Bölge üzerinde yoğunlaşan soruşturma şıp diye duracak.
    </div>

    <div>
      "Baker, fırsat bırak, senden önce cesede koşan birkaç memur olsun; sonra başındakileri kenara iterek kızın üzerine eğil, yaşama döndürmek için uğraş biraz."
    </div>

    <div>
      "Her şeyi saat gibi ayarlıyorsun, hayatta düşünmeden attığın adım var mı senin?"
    </div>

    <div>
      "Her türlü saati bu kadar olağanüstü yapan nedir?" Duncan, ay dede suratlı saatine bakıp gülümsüyor. "Her birinin içindeki parça sayısı bellidir; onu yapan kişinin seçtiğinden ne bir fazla, ne bir eksik." Kadife sesiyle ekliyor. "Mükemmellik budur. Sen ne dersin?"
    </div>

    <div>
      <br />
    </div>

    <div>
      Amelia Sachs ile Ron Pulaski, Aşağı Manhattan sokaklarında çamura dönmüş karda bata çıka yürüyor. Genç kadının zihnini yoran çok başka bir nokta var. Bazen soruşturmayı zora sokan en büyük engel suçludan çok meraklı kalabalıklar, tanıklar, kurbanlar, daha da kötüsü kendi mesai arkadaşları oluyor...
    </div>

    <div>
      Derken bu şikâyeti ilk kez babasından duyduğunu hatırladı, Onaltıncı Cadde Kulübü yeniden aklına takıldı...
    </div>

    <div>
      Kilisede ortaya çıkarılan kanıtlardan ödeme fişinin izinde, birinci cinayetin işlendiği rıhtıma pek de uzak olmayan kapalı otoparktan dönüyorlar. Görevlilerden sonuç alamadılar: <i>"Leydi, yok, tanıdık değil. Hatırlamıyor ben o gibi adam. Ahmet... Belki gördü onu Ahmet. Yok Ahmet ama... Değil burada Ahmet, bugün yok. Bilmiyor ben telefon...</i>
    </div>

    <div>
      Laf kalabalığı böyle uzayıp gitti.
    </div>

    <div>
      İzin ucu elden kaçınca Sachs'ın keyfi de kaçtı. Pulaski'ye yandaki restoranı gösterip, "Haydi girelim," dedi. "Belki buraya uğramıştır, bir deneyelim."
    </div>

    <div>
      Tam o sırada el telsizi cızırdadı. Sellitto'nun sesini hemen tanıdı. "Amelia, orada mısın?"
    </div>

    <div>
      Sachs, ikisi birden dinleyebilsin diye çırağını kolundan çekip sesi yükseltti. "Devam et, tamam."
    </div>

    <div>
      "Neredesin?"
    </div>

    <div>
      Kent merkezi sayılır. Kapalı otoparktan hayır yok. Bir iki lokanta tarayalım diyoruz."
    </div>

    <div>
      "Boşverin. Doğruca 32. ile 7. Sokak kavşağına! Acele. Dennis Baker iz sürmüş. Anlaşıldığı kadarıyla yeni kurban oradaki büro gökdeleninde."
    </div>

    <div>
      "Kadın kim?"
    </div>

    <div>
      "Kesin olarak öğrenemedik. Tüm binayı taramak zorunda kalacağız anlaşılan. Kundakçılık ve bomba ekibi yolda. Yakarak öldüreceği kadın olmalı bu. Zamanında yetişsek bari! Ne yapıyorsan bırak, hemen yola çık."
    </div>

    <div>
      "Çeyreğe kalmaz, oradayız."
    </div>

    <div>
      <br />
    </div>

    <div>
      Yirmi yedi katlı bina ile başedebilmck için olay yerinde iki düzineden fazla itfaiyeci var. Bo Haumann ise beş ayrı acil kurtarma ekibi hazır etmeye çalışıyor. Binayı kat kat araştırmak için her zamanki dörtlüler yerine ekipler bu kez altışarlı gruplardan oluşturulmuş.
    </div>

    <div>
      Noel trafiği yüzünden Sachs'ların olay yerine ulaşması yarım saate yakın sürdü. On beş dakikalık gecikme çok sayılmasa da Sachs sıkıldı; çünkü binaya ilk giren ekiplerden birinde yer alma fırsatını kaçırdı. Meslekte olay yeri inceleme dedektifi olmasına karşılık gönlü hep suçlunun kapısına ilk dayanan taktik kuvvetlerde.
    </div>

    <div>
      Saatçi eğer burada yakalanacak olursa, mesleğe veda etmeden önce son suçlu enseleme macerası bu olacak. Güvenlik uzmanı olarak Argyle'deki yeni işinde de epeyce macera yaşayacağını biliyor ama mesleğin kuralıdır, her zaman en önde taktik ekipler gider ve bu ekipler genelde yerel emniyet güçleridir.
    </div>

    <div>
      Pulaski ile birlikte arabadan atlayıp koşturarak koca gökdelenin arka girişine mevzilenen harekât amirliği noktasına vardılar. Nefes nefese Haumann'ın yanına sokuldu.
    </div>

    <div>
      "Burada mı, gören oldu mu?"
    </div>

    <div>
      İriyarı şef kırçıl başıyla olumsuzladı. "Henüz değil. Güvenliğin videosunda robot resimdekini andıran bir kişinin çantasıyla birlikte lobiden geçtiği görülüyor. Ancak o mu, değil mi bilemiyoruz. Binada gözetimsiz iki arka ve iki yan çıkış daha var; bunlara ne alarm koymuşlar ne de kamera... "
    </div>

    <div>
      "Binayı boşaltıyor musunuz?"
    </div>

    <div>
      Sachs dönüp seslenen adamı arandı. Yeni gelen Dedektif Baker.
    </div>

    <div>
      Haumann, "Yeni başlıyoruz," diye homurdandı.
    </div>

    <div>
      Sachs merakını yenemiyor. "Baker, katilin izini nasıl buldun?"
    </div>

    <div>
      "Sözünü ettiğim yeşil boyalı antrepoyu harekât merkezi olarak kullanıyormuş, anlaşılan. Orada bir iki not ile bu binanın planını buldum."
    </div>

    <div>
      Adamın kendisi hakkındaki casusluğunu affedemiyorsa da meslekte başarısının hakkını vermeden olmaz. Kibarca gülümseyerek, "İyi iş çıkarmışsın," demeyi ihmal etmedi.
    </div>

    <div>
      "Yok canım, marifet sayılmaz," diyerek iltifatı karşılayan Baker da gülümsüyor. "Biraz kaldırım arşınladık, hepsi bu. Biraz da şans." Eldivenlerini giyerken bir yandan da başını kaldırıp tepelerinde yükselen yapıya göz atıyor...
    </div>
  </div>
</body>
</html>
