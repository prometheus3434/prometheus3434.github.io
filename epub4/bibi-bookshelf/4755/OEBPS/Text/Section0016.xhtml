<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 style="text-align: center;"><i>On Dördüncü Bölüm</i></h2>

  <div>
    17:34, Salı<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Topladığı kanıtları, Rhyme'erde Mel Cooper'a teslim eden Sachs, lateks eldivenleri eline geçirip iş başı yapmadan önce doğruca köpek maması kutusunu buldu, birkaç bisküvi çıkarıp götürdü, Jackson'a uzattı, hayvan hepsini anında yalayıp yuttu.
    </div>

    <div>
      "Rhyme, yardımcı köpek almayı düşünür muydun?"
    </div>

    <div>
      "İşte şuradaki var ya!"
    </div>

    <div>
      Sachs dudak büktü. "Jackson mu? Yok canım..."
    </div>

    <div>
      "Elbette! Çok yardımcı oluyor kendisi. Gelip gideni meşgul ediyor, benim konuk ağırlamama gerek kalmıyor!"
    </div>

    <div>
      Sachs gülüyor. "Ben sahiden sana yardımcı olacak bir köpek demek istedim."
    </div>

    <div>
      Rhyme'e, terapistlerinden biri gerçekten yanına yardımcı köpek almasını önermişti. Çoğu inmeli insan, ister koluna, ister dört uzvuna birden inme inmiş olsun, çokluk yardımcı köpek edinir. Başına gelen kazadan sağ kurtulduktan sonra görüşmeye başladığı terapist konuyu açınca Rhyme inatla ayak diremişti. Nedenini tam olarak bilemiyor ama bir başkasına, bir desteğe muhtaç kalma düşüncesine tahammül etmek ona güç geliyordu. Şu andaysa, böyle bir çözüm hiç de fena olmaz, diye geçiyor aklından...
    </div>

    <div>
      Hemen çatıldı kaşları. "Bunlara viski servisi yapmayı öğretmek mümkün olur mu acaba?" Birden gözlerini köpekten kaldırıp Sachs'a dikti. "Ha bak, telefondan seni aradılar. Jordan Kessler diye biri."
    </div>

    <div>
      "Kimmiş o?"
    </div>

    <div>
      "Kim olduğumu bilir, dedi."
    </div>

    <div>
      "Ha, bir dakika... Tabii canım, Creeley'in ortağı olmalı."
    </div>

    <div>
      "Seninle görüşmek istedi. Burada olmadığını söyleyince sana haber bıraktı. Firma çalışanlarıyla konuşmuş, hepsi Creeley'in son günlerde sıkkın ve dalgın olduğunu söylüyormuş. Bu arada müşteri listesiyle ilgileniyormuş; ancak hazırlaması bir iki gün alır, dedi."
    </div>

    <div>
      "Birkaç gün alır, demek..."
    </div>

    <div>
      "Öyle söyledi."
    </div>

    <div>
      Ryhme'in gözleri, Cooper'ın yanıbaşındaki masada, Sachs'ın düzenlediği kanıtlardaydı. Gittikçe 'Diğer Olay' olarak nitelediği St. James işinden koparak, 'Benim Olayım' diye sahiplendiği Saatçi soruşturmasına kayıp gitmişti dikkati: "Hadi şu kanıtlara bakalım"
    </div>

    <div>
      Sachs lastik eldivenlerin parmak aralarını düzelterek kutuları açmaya, torbaları boşaltmaya girişti.
    </div>

    <div>
      Saat, önceki iki olayda olduğu gibi çalışıyor ve saniyesi saniyesine doğru. Tek fark, alttaki ay düzeneği dolunaydan hilale doğru biraz ilerlemiş.
    </div>

    <div>
      Cooper ile birlikte saati açıp içini gözden geçirdiler; işe yarar ipucu bulamadılar.
    </div>

    <div>
      Olay yerinde hiç ayak izi yok; katil üstünü başını sağa sola sürtüp iz bırakmamış; silah da bulunamadı. Rhyme'in aklına takıldı. Acaba katil, çiçekçi telini kesmek için özel bir alet mi kullanmıştı? Ya da önceki veya şu anki mesleğiyle, bu her ne ise artık, ilgili özel bir teknik uygulamış olabilir mi? Fakat hayır, Joanne'nın kendi çiçekçi makasını kullanmış. Öte yandan, ambalaj bantları gibi telleri de aynı uzunlukta kesmiş.
    </div>

    <div>
      Yüz doksan iki santimlik teller! Bunlarla çiçekçi Joanne kızımızı mı bağlayacaktı, yoksa onun canına kıymak için cinayet aleti olarak mı hazırlamıştı... Rhyme anlam veremiyor.
    </div>

    <div>
      Joanne Harper, birlikte kahve içmek üzere arkadaşıyla buluşmak için atölyesinden çıkarken kapıyı kilitlemişti. Kanıtlardan saldırganın kilidi açarak içeri girdiği anlaşılıyor. Bunda şaşılacak yan yok; saatler konusunda bu kadar usta birinin kilidi kolayca açacak kadar çilingirlikten anlaması doğal...
    </div>

    <div>
      Bilgisayardan trafik ruhsata girilince, kent merkezinde tam 423 adet bej Explorer sahibinin kayıtlı olduğunu gördüler. Aralarında ceza kaydı olan iki kişi var. Altmışını geçkin olanı düzinelerle yanlış park cezası ödemiş. Gençten biri ise kokain satıcısı. Rhyme, bu gencin Saatçi'ye asistanlık eden kişi olup olmadığını araştırmalarını istedi. Ama hayır; adam şu anda hapiste. Saatçi, listenin kalanındaki isimlerden biri olabilir belki ama hepsiyle tek tek görüşmek ne mümkün! Yine de Sellitto, olay yeri yakınında; Aşağı Manhattan'da kayıtlı bulunanları taramaya niyetlendi. O arada acil taşıt izlemeden haber geldi; aranan renkte birkaç Explorer durdurulmuş ama Saatçi ve asistanının tanımına uyan kişilere rastlanmamış.
    </div>

    <div>
      Sachs, saldırganın muhtemel izleri dışında atölyenin kendi malzemesinden de örnekler getirmişti. Ve evet! Kafayı taktıkları toprak ve balık proteini, kimyasal gübre olarak çiçekçide aynen bulunmaktaydı, demek ki adam önceki olay yerine Joanne'ın oradan geldi, bu kesin. Örnekler binanın içinden ve arkadaki geçide yığılmış boş gübre torbalarından alınan örneklerle de uyuşuyor.
    </div>

    <div>
      Rhyme başını sallayıp duruyor.
    </div>

    <div>
      Sellitto meraklandı. "Kafana takılan ne?"
    </div>

    <div>
      "Sorun proteinde değil. Mesele bu malzemenin <i>ikinci</i> kurban Adams'ın neden üstüne başına bulaşmış olduğunda..."
    </div>

    <div>
      "Peki, neden?"
    </div>

    <div>
      "Şundan: Suçlu, daha önceden, cinayetten önce yani çiçekçiye girmiş. Belki kurbanın durumunu, mekândaki alarm düzeneğini veya varsa kameraların yerini filan araştırmıştır. Yani katilimiz, suç mekanlarını olaydan önce adamakıllı kolaçan ediyor. Demek oluyor ki bu kurbanları özel bir nedenle seçiyor. Tamam da, bu canına yandığımın 'özel neden'i ne ola ki?"
    </div>

    <div>
      Çıkmaz geçit ağzında boğazı ezilerek öldürülen adamın suçla herhangi bir alışverişi, bilinen düşmanı yok. Aynısı Joanne Harper için de geçerli. Öte yandan kız, Adams'ın adını bile duymamış; aralarında bağ yok, yani. Buna karşılık ikisi de Saatçi denen katilin boy hedefi. Nasıl oluyor bu? Neden bu insanları seçiyor? Rhyme bu soruya takılıp kaldı...
    </div>

    <div>
      Rıhtımda adı sanı bilinmeyen bir kurban, ardından işinde gücünde bir genç adam, üstüne bu çiçekçi kız... Saatçi, hangi özellikleri yüzünden bu insanların tepelerine biniyor? Bağlantı ne?
    </div>

    <div>
      "Başka neler buldunuz, bakalım?"
    </div>

    <div>
      Cooper, elindeki plastik zarfı gösterip doğruluyor. "Kara tanecikler." Zarfın içinde mürekkep lekesi gibi siyah benekler var.
    </div>

    <div>
      Sachs araya giriyor. "Onlar Saatçi'nin çelenk teli topunu aldığı, büyük olasılıkla kızı beklerken gizlendiği noktadan toplandı. Aynı beneklerden kapının önünde, Explorer'a yetişmek için camı kırıp çıktığı kaldırımda da buldum."
    </div>

    <div>
      "Pekâlâ, koyun bakalım spektrometreye, görelim."
    </div>

    <div>
      Cooper, taneciklerden birkaç örnek seçti, gazlı kromotograf/kütlesel spektrometre aygıtına yerleştirip bunsen lambasını ateşledi. İki dakika geçmeden ekranda sonuçlar belirmeye başladı.
    </div>

    <div>
      "Söyle bakalım Mel, bulgularımız ne?"
    </div>

    <div>
      Teknik adam iki parmağıyla gözlüklerini burun-kaş çukuruna iyice yerleştirerek ekrana yapıştı. "Bir kez organik malzeme bunlar... Şöyle böyle yüzde yetmiş üç azot alkalinler... Sonracığıma kalanı çok çemberli aromatik hidrokarbonlar ve de kompleks... "
    </div>

    <div>
      "A-ha! Çatıda kullanılan zift."
    </div>

    <div>
      Kathryn Dance şaşkınlık içinde kahkahayı patlattı, "Onu da mı bildiniz?"
    </div>

    <div>
      "Öyledir," dedi Sellitto, "Lincoln zamanında tüm kenti dolaşıp bulduğu her türlü malzemenin kimyasını kanıt dosyasına işlerdi... Seninle yemeğe çıkmak amma da keyifli olmalı Linç; sofrada analiz için yanında tüpler, torbalar da götürürmüydün, ha!"
    </div>

    <div>
      "O durumları en iyi eski eşim bilir. Sen ona sormalıydın." Rhyme'in yüzünde hınzır bir gülümseme, akhysa zift lekelerinde. "İddiaya girerim, katilimiz o arada başka bir kurbanını gözlemek için çatısı yeni yapılmış veya onarılmış bir yapının tepesinde dolaştı!"
    </div>

    <div>
      Cooper atıldı, "Belki de yaşadığı yer söylediğin gibidir."
    </div>

    <div>
      "Olmaz," dedi Rhyme, "Bu havada elinde kadeh <i>kendi</i> çatısına çıkıp gün batımına karşı içkisini yudumladığını sanmam. Gelin, manzarayı başkasının çatısından dikizlediğinde karar kılalım. Şu anda olaylar üçgeninde kaç çatının yapıldığını veya tamirde olduğunu bulun bana."
    </div>

    <div>
      "Yüzlerce, belki de binlerce olabilir."
    </div>

    <div>
      "Hayır, Sellitto, bu havada o kadar çok olmaz."
    </div>

    <div>
      Havası bozulan dedektif huysuzlandı. "İyi, hoş da, sözünü ettiğin çatıyı nereden bulalım biz?"
    </div>

    <div>
      "A.S.T.E.R.!"
    </div>

    <div>
      "O da nedir?" Ekibin yabancısı Dance iyice şaşırıyor.
    </div>

    <div>
      Rhyme, aklı başka yerde, yarım ağızla kurumun adını açıyor: "İlerletilmiş Uzay Isıl Emilim ve Yansıtma Radyometrisi. Bu bir aygıt ve onun kullandığı yazılımının adı oluyor. Terra Uydusuna monte edilmiş durumda. Uydu NASA ile Japon hükümetinin ortak marifeti. Uzaydan yeryüzünün ısıl resimlerini çekiyor. Dünya çevresini her... Kaçtı, ne kadardı Mel?"
    </div>

    <div>
      "Yaklaşık doksan sekiz dakikada bir turluyor. Tabii tüm dünya yüzeyini bütünüyle taraması on altı gün sürüyor."
    </div>

    <div>
      "Araştır bakalım, New York üzerinden en son ne zaman geçmiş? Benden selam söyler, kentin ısıl görüntülerine ihtiyacı varmış, dersin. Bir zahmet uyar onları, 90 santigrat civarındaki alanları belirleyiversinler. Sanırım zift ısısı uygulama sırasında 90-100 aralığında. Böylece katilimizin sürttüğü alanı biraz daha daraltmış oluruz."
    </div>

    <div>
      Cooper talepte netlik arıyor. "Tüm kenti mi istiyorsunuz?"
    </div>

    <div>
      "Saatçi, Manhattan'a yoğunlaşmışa benziyor. Önce buradan başlayalım."
    </div>

    <div>
      Cooper telefona sarıldı, konuştu ve sonucu rapor etti. "işe giriştiler. Ellerinden geleni yapacaklarmış."
    </div>

    <div>
      Thom, o sırada Dennis Baker'ı içeriye aldı. Teğmen paltosunu çıkarıp büyük bir zerafetle ikram edilen kahveyi alırken söze girdi. "Çiçekçinin çevresinde başka tanık bulamadık. Bir saat araştırdık. Ya gerçekten birşey gören olmadı ya da gördüklerini polise anlatmaya cesaret edemiyorlar. Bu herif herkesi adamakıllı korkuttu anlaşılan."
    </div>

    <div>
      "Bize daha fazlası gerek." Rhyme'in pes etmeye niyeti yok; gözünü Sachs'ın çizdiği olay yeri şemasından ayırmıyor. "Şu cip neredeydi, bakalım... "
    </div>

    <div>
      "Atölyenin karşında, kaldırıma yanaşıp beklemiş." Üstadın cümlesi aslında soru değil; aracın nerede olduğunun farkında; ancak kadının kendini tutamayıp cevap vereceğini biliyor. "Peki, önünde arkasında park etmiş başka araç var mı?"
    </div>

    <div>
      "Hayır."
    </div>

    <div>
      "Anlaşıldı, arabaya atıyor kendini, en yakın sapağa kadar sürüyor ve trafik kalabalığında izini kaybettirmek için bir tarafa sapıyor. Trafik kuralı çiğneyip dikkat çekmek istemeyeceği için aracı dikkatle sürüyor, keskin ama temiz biçimde alıyor virajı..." Hız yapıp ani fren yapınca olduğu gibi, keskin virajı yavaş alınca da mükemmel izler kalır. "Sokak hâlâ trafiğe kapalı tutuluyorsa, olay yeri ekibinin gidip ilk sapağı sağlı sollu baştan aşağı taramasını istiyorum. Biraz uzak olasılık ama değer." Baker'a döndü, "Siz olay yerinden yeni döndünüz, değil mi? On, on beş dakika olmuş mudur?"
    </div>

    <div>
      "Aşağı yukarı," diye karşılık veren Baker yorgunluktan perişan koltuğa serilmiş, kahvesini yudumlamakta.
    </div>

    <div>
      "Siz oradan ayrılırken sokak hâlâ trafiğe kapalı mıydı?"
    </div>

    <div>
      "Pek dikkat etmedim ama galiba öyleydi."
    </div>

    <div>
      Rhyme sadık adamına döndü, "Öğren bakalım Sellitto," dedi. "Eğer öyleyse hemen gönder ekibini."
    </div>

    <div>
      Dedektif telefon etti; ne yazık ki sokak tekrar trafiğe açılmış. Katili taşıyan Explorer'ın bıraktığı izler, aynı dönüşü yapan ilk ya da ikinci oto tarafından çoktan bozulmuş olmalı.
    </div>

    <div>
      "Çattık belaya!" Rhyme dişlerinin arasından homurdanıyor, bir yandan da gözleri yeniden kanıt çizelgesinde dolaşıyor. Uzun zamandır böylesine belalı ve çetin bir olaya çatmadığını düşünüyor.
    </div>

    <div>
      Thom kapı pervazını tıklatıp içeriye yeni birini aldı; gelen pahalı, siyah manto giymiş orta yaşlı bir bayan. Kadın Rhyme'e tanıdık geldi ama kim olduğunu önce çıkaramadı.
    </div>

    <div>
      "Selam, Lincoln."
    </div>

    <div>
      Kadını o an tanıdı. "Müfettiş, siz misiniz..."
    </div>

    <div>
      Marilyn Flaherty, Rhyme'den yaşlıdır ancak ikisi de aynı dönemde yüzbaşılığa yükseldi ve birkaç özel görevde birlikte çalışmışlıkları var. Zeki ve kariyere düşkün biri olarak hatırlıyor kadını... Tabii içinde bulunduğu yarışma koşulları gereği erkek iş arkadaşlarına göre biraz fazla atak ve girişken... Birkaç dakika eski, yeni ortak tanıdık ve meslektaşlarından söz ettiler. Kadın müfettiş sözü Saatçi olayına getirdi, ondan da konuşuldu.
    </div>

    <div>
      Müfettiş bir ara Sachs'ı kenara çekti, soruşturmanın nasıl gittiğini sordu. Tabii kastettiği 'Diğer Soruşturma'. Rhyme istemeden de olsa kulak misafiri olmuştu; Sachs'ın işe yarar ipucu yakalayamadığını itiraf ettiğini duydu. 118. Bölge kanıt odasından göze batan uyuşturucu hırsızlığı yoktu ortada. Creeley'in ortağı ve firma çalışanları işadamının son günlerde sıkıntılı ve dalgın olduğunu teyit etmiş, kendini içkiye verdiğini söylemişlerdi. Ayrıca son günlerinde Las Vegas ve/veya Atlantic City'ye takıldığı ortaya çıkmıştı.
    </div>

    <div>
      Flaherty noktayı koydu, "Organize suç bağlantısından söz etmek mümkün."
    </div>

    <div>
      "Ben de öyle düşünüyorum, efendim." Sachs, ayrıca iş çevresinde Creeley'e diş bileyen, kuyruk acısı olan birine rastlayamadığını, bu arada araştırmayı derinleştirmek için gelecek kesin müşteri listesini beklediğini anlattı.
    </div>

    <div>
      Öte yandan Suzanne Creeley, eşinin uyuşturucuyla, suç örgütleriyle hiçbir bağlantısı olmadığını söylüyor ve intihar ettiğine inanmıyor...
    </div>

    <div>
      "Ve efendim, bu arada elimizde bir başka ölüm olayı var."
    </div>

    <div>
      "Bir cinayet daha mı?"
    </div>

    <div>
      "Evet; St. James'e birkaç kez uğramış olan bir şahıs. Creeley'in buluştuğu aynı çevreyle ilişki kurmuş olabilir diyorum."
    </div>

    <div>
      Rhyme'i bir düşüncedir aldı. Demek ortada bir ölü daha var. Kabul etmek zorunda; şu 'Diğer Soruşturma' giderek yepyeni boyutlar kazanmaya başladı.
    </div>

    <div>
      Flaherty konunun peşini bırakmıyor. "Peki, ölen şahsın kimliği?"
    </div>

    <div>
      "Bir başka işadamı. Frank Sarkowski. Manhattan'dan."
    </div>

    <div>
      Flaherty gözleriyle laboratuvarı, kanıt çizelgelerini, araç gereci tarıyor. "Katilin kim olduğuna dair herhangi bir ipucun var mı?"
    </div>

    <div>
      "Bana kalırsa cinayet bir soygun sırasında gerçekleştiriliyor. Yine de dosyayı incelemeden bir şey söyleyemem."
    </div>

    <div>
      Müfettişin hayal kırıklığı yüzünden okunuyor.
    </div>

    <div>
      Sachs ise adamakıllı gergin.
    </div>

    <div>
      Rhyme havayı geren nedeni iyi biliyor. Ah be Sachs, duygularını gizlemeyi hiç öğrenemeyeceksin.
    </div>

    <div>
      Uzayan suskunluğu Flaherty bozuyor. "Şimdilik İçişleri'ni işe karıştırmayacağım."
    </div>

    <div>
      Soruşturmayı kızın elinden almayacakları belli oldu.
    </div>

    <div>
      Nihayet Sachs rahatlayıp kendine geliyor.
    </div>

    <div>
      Ne de olsa Sachs için sevindi Rhyme. Gerçi yine de kalbinin derinliklerinde, kızın dosyayı İçişleri'ne geri verip sadece kendi soruşturması adına çalışmasını istemiyor değil.
    </div>

    <div>
      Flaherty konuyu değiştirdi. "Şu genç memur, adı Ron Pulaski, değil mi? Doğru dürüst çalışıyor mu, bari?"
    </div>

    <div>
      "İyi iş çıkarıyor, efendim."
    </div>

    <div>
      "Wallace'ı haberdar ederim dedektif." Müfettiş Flaherty dönüp Rhyme'i başıyla selamlayarak "Lincoln, görüştüğümüze memnun oldum. Kendini fazla yorma," dedi. "Müfettiş, yine görüşürüz."
    </div>

    <div>
      Flaherty kapıya yöneldi, resmi geçit yapan bir general havasında vakur adımlarla dışarı çıktı.
    </div>

    <div>
      <br />
    </div>

    <div>
      Amelia Sachs işine döndü; telefona davranıp Pulaski'ye Sarkowski hakkında neler öğrendiğini sormaya hazırlanırken kulağının dibinde, "Büyük Engizisyoncu'ya uğurlar olsun!" diye fısıldandığını duydu, sese döndü, karşısında kahvesine şeker koymakta olan Sellitto'yu buldu. Dedektif başıyla bina girişini işaret edip seslendi, "Şöyle ofisime buyurun bakalım!"
    </div>

    <div>
      iki dedektif, ötekileri içerde bırakıp birlikte yarı karanlık antreye çıktılar.
    </div>

    <div>
      "Engizisyoncu, ha? Flaherty'ye böyle mi diyorlar?"
    </div>

    <div>
      "Yaa, öyle derler. Ama kötü biri olduğunu sanma."
    </div>

    <div>
      Sachs başıyla onayladı, "Biliyorum. Kadını araştırdım."
    </div>

    <div>
      "Deme yahu!" İri yarı dedektif dalgasını geçiyor. Kahvesini yudumladı, üstüne Danimarka kurabiyesini devirdi ve Sachs'ın kulağına eğilip alçak sesle, "Bana bak," dedi; "şu anda ben bu bok herifin, bizim Saatçi'nin olayına boğazıma kadar battım zaten... O yüzden St. James'de neler dönüyor, bilemiyorum. Tamam da, senin elinde haraca bulaştıklarından şüphe edilen polisler varsa, nasıl oluyor da soruşturmayı İçişleri yerine sen yürütüyorsun, anlat bakalım?"
    </div>

    <div>
      "Flaherty, olayı İçişleri'ne devretmeyi henüz erken buluyor da ondan. Wallace dosya hemen devredilsin diyormuş ama Müfettiş razı olmuyor."
    </div>

    <div>
      "Wallace mı? Hangi Wallace?"
    </div>

    <div>
      "Robert Wallace. Belediye Başkan Yardımcısı."
    </div>

    <div>
      "Haa, şimdi anladım, tanıyorum herifi. Her tarakta bezi var! O zaman daha iyi ya, dosyayı içişleri bölümüne teslim et, kurtul. Müfettiş hanım neden istemiyor bunu?"
    </div>

    <div>
      "Soruşturmayı kendi komutasında olan biri sürdürsün istiyor. 118 takımının Merkez Bina ile fazla içli dışlı olduğunu söyledi. Birileri Içişleri'nin de bu pisliğe bulaştığını keşfeder ve onlar da bu işe karışmaya başlarsa, haber sızar, kanıtlar silinir, olay örtbas edilir, diye korkuyor."
    </div>

    <div>
      Şaşkınlıktan Sellitto'nun alt dudağı sarkıp öyle kaldı; belli, kafası karıştı ama bir yandan da sırdaşlığa kabul edilişine seviniyor. "Olur mu olur..." Sesini iyice alçalttı, "Ve sen de, soruşturmayı kendin yapmak istediğin için... Fazla itiraz etmedin, öyle mi?"
    </div>

    <div>
      Göz göze geldiler. Sachs, "Evet, öyle," diye karşılık verdi.
    </div>

    <div>
      "Demek sen istedin, onlar da, al buyur, dedi." İriyarı dedektifin yüzünde buz gibi bir gülümseme...
    </div>

    <div>
      Sachs telaşlandı, "Ne demek istiyorsun?"
    </div>

    <div>
      "Yani şimdi top sende."
    </div>

    <div>
      "Ne var bunda?"
    </div>

    <div>
      "Tamam da, kimin kalesine gol atacağını sanıyorsun sen? Bak, birşeyler ters giderse, her hangi bir bokluk olursa, diyelim asıl puştlar paçayı kurtardı fakat dürüst insanlar lekelendi... Her adımını doğru atmış olsan bile kabak senin başına patlayacak. Flaherty hemen işin içinden sıyrılır, İçişleri misler gibi temize çıkar. Öte yandan senin bulandırdığın çamuru sessizce temizlemek için namuslu memurların yolunu açmak şart olur, bunlar geçer öne ve birden herkes senin adını bile unutuverir."
    </div>

    <div>
      "Şimdi benim tezgâha mı geldiğimi söylüyorsun?" Pek inanamadı Sachs. "İyi ama Flaherty soruşturmayı almamı istemedi ki! Dosyayı İçişleri'ne vermek üzereydi..."
    </div>

    <div>
      "Hadi ama Amelia, uyan! Diyelim kız ile oğlan buluştu, yiyip içtiler, eve dönüş vakti geldi. Tam kapı ağzına gelmişlerken oğlan, 'Baksana, çok güzel vakit geçirdik ama seni eve, yukarı davet etmem doğru olmaz', dese, o kıvamda kızın edeceği ilk laf nedir?"
    </div>

    <div>
      "Hadi doğru yukarıya... Haaa! Zaten oğlanın kafasında planladığı da bu... Yani Flaherty başından beri benimle oyun oynuyor diyorsun."
    </div>

    <div>
      "Benim söylediğim şu: Müfettiş soruşturmayı senin elinden almadı, doğru değil mi? İstese anında alabilir miydi? Evet, saniyesinde alırdı."
    </div>

    <div>
      Sachs allak bullak; eli saçıyla oynarken tırnağı kafa derisini kanatıyor, farkında değil. Emniyet Müdürlüğü'nün üst katlarında dönen usta işi politika midesini bulandırıyor; zaten hemen hiç tanımadığı bir zeminde, manevraların oyuncağı olduğunu anlıyor.
    </div>

    <div>
      "Şimdi, sana söylemek istediğim şu: Keşke, kariyerinin bu noktasında böylesi bir soruşturmayı sırtlanmasaydın. Artık yükü sırtına aldın bir kez. Madem öyle, hiç aklından çıkarma bu söylediğimi, artık başını hiç kaldırmayacaksın. İçine sıçayım, en iyisi görünmez ol... "
    </div>

    <div>
      "Ben... "
    </div>

    <div>
      "Bırak da lafımı bitireyim. Görünmez ol dememin iki nedeni var. Birincisi, millet senin kötü polis peşinde olduğunu fark ettiği anda dedikodu çarkı dönmeye başlar. Şu memur rüşvet alıyormuş, öteki torbacılık yapıyormuş... Artık her ne haltsa! O andan sonra memur aslında temiz olsa da fark etmez. Dedikodu grip gibidir, anında bulaşır. Salgın başladı mı, istesen de önünü alamazsın. Dedikodu alıp başını gider, bu arada namuslu çok memurun da kellesini alır götürür."
    </div>

    <div>
      "Pekâlâ, ikinci nedenin?"
    </div>

    <div>
      "Cebinde emniyet kimliği var diye kendini dokunulmaz sanmayacaksın. Tamam, 118'den boka batmış bir memur kalkıp sana bir halt yapamaz; bu racona ters. Ama ne olur? Onun birlikte halt karıştırdığı siviller, üniformalıyı iplemez. Emir geldiği anda, ikiletmez, seni bulup haklarlar da cesedini Kennedy Havalimanı uzun süreli park yerinde bir arabanın bagajında buluruz... Tanrı korusun seni çocuk. Tamam, git ensele çürümüş takımını. Fakat tedbiri elden bırakma. Sakın Rhyme'e kötü haber vermek zorunda kalmayayım, sonra beni asla affetmez."
    </div>

    <div>
      <br />
    </div>

    <div>
      Sachs antreye açılan koridorda, gözleri boşlukta, mutfağa dalmış halde Sellitto'nun anlattıklarını kafasında evirip çevirirken Ron Pulaski çıkageldi.
    </div>

    <div>
      Hemen Saatçi soruşturmasındaki gelişmeleri gence özetledi, kendi olayına döndü. "Sarkowski soruşturmamız ne alemde?"
    </div>

    <div>
      Genç polis not defterine davranıp sayfaları çevirmeye girişti. "Eşinin adresini buldum, gidip kendisiyle konuştum. Şimdi, kurban elli yedi yaşında, beyaz, erkek, tamam mı... Manhattan'da işyeri var. Hakkında suç kaydı yok. Bu kasım ayının dördünde öldürülüyor. Arkasında sözünü ettiğim kadını yani eşini, dul ve ergenlik çağında biri erkek biri kız iki çocuğunu babasız bırakıyor. Ölüm nedeni tabanca kurşunu. Adam... "
    </div>

    <div>
      "Ron?" Sachs'ın sesinde 'hele bir dur' uyarısı var.
    </div>

    <div>
      Genç polis çekinerek duraladı. "Ah, kusuruma bakmayın. Haklısınız, aldım başımı gidiyorum!"
    </div>

    <div>
      Sakinleşip sözlü raporuna devam etti. "Adamın diyordum, Manhattan'da, Batı Yakası'nda bir evi var ve orada yaşıyordu. Ayrıca, işyeri bakımı ve atık toplamayla uğraşan bir şirketi var; büyük firmalara ve kent çevresindeki işletmelere çalışıyormuş... "
    </div>

    <div>
      "Şirketinin kayıtları temiz; kent, eyalet ve de federal düzeydeki araştırmada pislik gözükmüyor. Suç örgütleriyle bağlantı, hakkında sürdürülen soruşturma filan yok. Şahsen de soruşturmaya uğramamış, tutuklanmamış. Sadece geçen yıl aşın hızdan bir kez ceza yemiş."
    </div>

    <div>
      "Ölümüyle ilgili şüpheli var mı?"
    </div>

    <div>
      "Hayır."
    </div>

    <div>
      "Soruşturmayı yürüten hangi karakol?"
    </div>

    <div>
      "Bölge Bir Üç Bir."
    </div>

    <div>
      "İyi ama öldürüldüğü yer <i>Queens</i>, Manhattan değil."
    </div>

    <div>
      "Doğru söylüyorsunuz."
    </div>

    <div>
      "Olay yeri tam neresi?"
    </div>

    <div>
      "Karısı da pek emin olamadı. Katil cüzdanını, parasını alıyor ve oracıkta göğsünden üç kurşunla vuruyor."
    </div>

    <div>
      "Ya St. James? Kocasından burası hakkında birşeyler duymuş mu?"
    </div>

    <div>
      "Yoo, hayır."
    </div>

    <div>
      "Creeley'i tanıyormuymuş?"
    </div>

    <div>
      "Kadın bilemiyor, tanıdığını pek sanmıyor. Kendisine fotoğrafı gösterdim, kim olduğunu çıkaramadı." Çaylak bir an durakladı, kararsız kaldı, sonunda konuyu açmaya karar verdi. "Bir şey daha var. Galiba yine gördüm, hani şu Mercedes vardı ya... "
    </div>

    <div>
      "Gördün demek."
    </div>

    <div>
      "Beni bıraktığınız yerden, lambalara kadar yürümemek için, hızlıca karşıya geçerken gelen araba var mı diye arkama bakıyordum. Tam göremedim ama o araba olduğunu sanıyorum. Plakayı da alamadım. Yine de size bildireyim, dedim."
    </div>

    <div>
      Sachs sıkıntıyla başını salladı. "Beni de ziyaret edenler oldu." Pulaski'ye arabada başına gelenleri anlattı. Kendisinin de Mercedes'i gördüğünden emin olduğunu söyledi. "O şoför var ya, üşenmeden peşimizde dolaşıyor," dedi ve Pulaski'nin ellerine bakmayı akıl etti. Elinde sadece kalın not defteri var. "Peki, dosya nerede?"
    </div>

    <div>
      "Orada sorun var. Ne dosya, ne kanıt, hiçbir şey yok. Bir Üç Bir'in kanıt odasını baştan aşağı taradım. Yok bir şey."
    </div>

    <div>
      "Anlaşıldı, bu iş iyice çatallaşmaya başladı. Demek kanıt filan yok!"
    </div>

    <div>
      "Hepsi kayıp."
    </div>

    <div>
      "Yani dışarıya mı verilmiş?"
    </div>

    <div>
      "Belki de öyledir ama bilgisayar listeleri boş. Biri alsa, başka bölgeye gönderilmiş olsa bilgisayarda görürdüm. Ama bu arada soruşturmayı yürüten dedektifin ismini aldım. Queens'de ikamet ediyor. Yeni emekli olmuş. Adı Art Snyder." Üzerinde adamın adı ve adresi yazılı kağıdı uzatırken sordu, "Kendisiyle konuşmamı ister misiniz?"
    </div>

    <div>
      "Hayır, ben gider görüşürüm. Sen burada kal, oturup tüm bulgularımızı kartona geçir. Resmin bütününü bir görelim bakalım. Ama sakın laboratuvarda yapma bu işi. Oraya girip çıkan belli değil, çünkü." Olay Yeri uzmanları, başka polisler sürekli Rhyme'e gelip bilgi veriyor, kanıt getiriyor. Sachs, düzenbaz polislerle ilgili soruşturmadaki gelişmeleri herkes görsün istemiyor. Pulaski'ye, başıyla Rhyme'in fizik tedavi odasını gösterdi. "Notlarımızı orada saklayalım."
    </div>

    <div>
      "Nasıl isterseniz ama zaten pek uzun sürmez. Bitirince sizin yanınıza, Snyder'ın oraya geleyim mi?"
    </div>

    <div>
      Sachs'ın aklına yeniden takıldı Mercedes. Sellitto'nun sözleri kafasından çıkmıyor.
    </div>

    <div>
      <i>Kennedy Havalimanı uzun süreli park yerinde arabanın bagajında...</i>
    </div>

    <div>
      "Boşver. İşini bitirince bir yere ayrılma. Lincoln'a yardımcı ol." Gülerek ekledi, "Belki sıkıntısını dağıtmasına yararın olur."
    </div>
  </div>

  <h3 id="sigil_toc_id_2" style="text-align: center;">KANIT ÇİZELGESİ 2<br /></h3>

  <div>
    <div>
      SAATÇİ
    </div>

    <div>
      <br />
    </div>

    <div>
      Suç Mahalli No: 1
    </div>
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Tekne tamir rıhtımı<br />
              Hudson Nehri, 22. Sokak.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kimliği bilinmiyor.</li>

              <li>Erkek.</li>

              <li>Orta yaşta veya daha da yaşlı; yüksek tansiyonu veya kalbi olabilir (kanında pıhtılaşma önleyici ilaca rastlandı).</li>

              <li>Kanında başka ilaca, iltihaba, hastalığa rastlanmadı."</li>

              <li>Sahil Güvenlik ile Acil Kurtarma Birimi dalgıçları, cesede ve olası başka delillere ulaşmak için New York Limanı'nda araştırmayı sürdürüyor.</li>

              <li>Kayıp listeleri taranıyor.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Aşağıya bakınız.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Fail, kurbanını su üstünde rıhtımın kenarına elleriyle asılmak zorunda bırakıyor, suya düşünceye kadar tek tek parmaklarını veya bileğini kesiyor.</li>

              <li>Saldırı zamanı; Pazartesi akşamüzeri 18:00 ile salı sabahı 06:00 arası.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Kan; AB pozitif.</li>

              <li>Kırık el tırnağı; cilasız, enlice.</li>

              <li>Rıhtım giriş kapısından zincir parçası; sıradan demir makası ile kesilmiş, makasın izi sürülemiyor.</li>

              <li>Saat: Aşağıya bakınız.</li>

              <li>Şiir: Aşağıya bakınız.</li>

              <li>Rıhtım kenarında ahşabı tırmalayan tırnakların yaptığı çentikler.</li>

              <li>Görünür kalıntı, parmak ve/veya ayak izi yok; olay yerinden taşıt geçmemiş; tekerlek izi yok.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Suç Mahalli No: 2
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Cedar Street'e çıkan geçit, Broadway yakınında; üç iş hanının arka yüzü buraya bakıyor; (arka kapılar 18.30'dan itibaren 22.00'ye kadar kapanmış oluyor). Yapılardan biri devlet dairesi, (18:00'de kapanıyor).</li>

              <li>Geçit çıkmaz. Eni dört metre seksen santim, boyu otuz üç metre. Zemin kaldırım taşı; ceset, Cedar'dan dört metre seksen santim içerde bulundu.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Theodore Adams.</li>

              <li>İkametgâhı Battery Park.</li>

              <li>Metin yazan; serbest çalışıyor.</li>

              <li>Bilinen düşmanı yok.</li>

              <li>Eyalet ve federal seviyede suç kaydı yok.</li>

              <li>Geçide açılan yapılarla ilişkisi araştırıldı. Bağlantısı yok.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Saatçi.</li>

              <li>Erkek.</li>

              <li>Hiçbir veritabanında Saatçi'yle ilgili bilgiye rastlanmadı.</li>

              <li>Ellerinde balık proteinli toprak izi olmalı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Olay Akışı:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Kurban araçtan geçide sürükleniyor, orada üzerine demir çubuk asılıyor. Gırtlağı ezilmiş bulundu.</li>

              <li>Kesin sonuç için Adli Tıp uzmanının raporu bekleniyor.</li>

              <li>Cinsel taciz belirtisi yok.</li>

              <li>Ölüm zamanı: Pazartesi gecesi 22:15'den 23:00'e kadar.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Saat.</li>

              <li>Patlayıcı, biyolojik veya kimyasal öğeye rastlanmadı.</li>

              <li>Rıhtımdaki saatin aynısı.</li>

              <li>Parmak izi yok, kalıntı çok az.</li>

              <li>Arnold Products yapımı, Framingham, MA.</li>

              <li>Saat, katil zanlısına markanın bölge dağıtımcısı Manhattan'da bulunan Hallerstein's firması tarafından satılmış.</li>

              <li>Fail tarafından her iki cinayet yerine şiir bırakılmış.</li>

              <li>Bilgisayar çıktısı, üreticisi belirsiz kağıt üzerine, HP LaserJet Yazıcı çıktısı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Metin:<br /></th>

          <th style="text-align: left; width: 50%;">Diğer:</th>
        </tr>
      </thead>

      <tbody>
        <tr>
          <td align="left" valign="top">
            <i>"Soğuk Ay gökleri ayaza kesti<br />
            Mehtap düştü yerin cesedi üstüne<br />
            Dolunay, ölümün tam saati!<br />
            Çıkıyor ölüm, doğumun yoluna. "<br />
            Saatçi</i><br />
            <br />

            <ul style="padding: 0px 20px; margin: 0px;">
              <li>Şiir hiçbir veritabanında yok; kendi yazmış olabilir.</li>

              <li>Soğuk Ay, ay takviminde bir ayın adı; ölüm ayının</li>

              <li>Cesedin cebinde 60 dolar bulundu, seri numarası, parmak izi bağlantısı yok.</li>

              <li>İzleri temizlemek için ince kum kullanılmış. Kum sıradan, yeni satın alınmış. Olay yerine dönmeyi mi planlamış?</li>

              <li>Metal çubuk, yetmiş beş kilo, iki ucu delikli. Geçidin geniş çevresindeki inşaatlarda kullanılmıyor. Başka kaynak bulunamadı.</li>

              <li>Ağız tıkama ve bağlamada kullanılan paket bantları sıradan ama titizlikle kesilmiş, şaşırtıcı. Hepsi aynı boyda.</li>

              <li>Kumda talyum sülfat, (fare zehiri) bulundu.</li>

              <li>Toprakta balık proteini var; kurbana değil faile ait.</li>

              <li>Çok az kalıntıya rastlandı.</li>

              <li>Kahverengi lifler, büyük olasılıkla oto endüstrisinde kullanılan paspaslardan.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Araç.</li>

              <li>Ford Explorer olması muhtemel; üç yaşında olduğu sanılıyor. Kahverengi paspası var.</li>

              <li>Pazartesi gecesi olay yeri çevresinde plakaları alınan araçlardan hiçbirine ceza kesilmemiş.</li>

              <li>Vice'a sokak fahişeleri sorulacak. Tanık bulunabilir mi?</li>

              <li>Fahişe sorgularında ipucuna ulaşılamadı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    Hallerstein ile Görüşme
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:<br /></th>

          <th style="text-align: left; width: 50%;">Kanıtlar:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Elektronik robot resim; Saatçi kırklı yaşların sonunda, belki elli civarında; yüzü yuvarlak, gerdanı katmerli, koca burunlu, solgun açık mavi gözler. 1.80'den uzun olmalı. İnce yapılı. Saçlar siyah ve orta uzunlukta. Üstünde takı taşımıyor. Koyu renk giysili. Adı bilinmiyor.</li>

              <li>Her türlü saat hakkında adamakıllı bilgili; son açık arttırmalarda satılan antika saatlerin hepsinden haberli. Kentteki saat sergilerini gezmiş olmalı.</li>

              <li>Satıcı firmanın patronunu susması için tehdit etmiş.</li>

              <li>10 adet saat satın almış. 10 kurban mı planlıyor?</li>

              <li>Ödemeyi nakit yapmış.</li>

              <li>Kadranında ayın hallerini gösteren ve gürültülü çalışan saatleri seçiyor.</li>
            </ul>

            <div>
              <br />
            </div>

            <div>
              <br />
            </div>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Saatler, Flatiron semtinde Hallerstein's firmasından edinilmiş.</li>

              <li>Ödenen nakit üzerinde parmak izi yok; banknotlar kirli para değil, seri numaraları araştırmasından sonuç çıkmadı. İpucu verecek başkaca iz bulunamadı.</li>

              <li>Satıcı firmayı telefon kulübesinden aramış.</li>
            </ul>
          </td>
        </tr>
      </tbody>
    </table>
  </div>

  <div>
    Suç Mahalli No: 3
  </div>

  <div class="tabfont">
    <br />

    <table style="width: 100%;">
      <thead>
        <tr>
          <th style="text-align: left; width: 50%;">Yer:<br /></th>

          <th style="text-align: left; width: 50%;">Kurban:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Spring Street, no 481.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Joanne Harper.</li>

              <li>Bilinen saldırı&nbsp;nedeni yok.</li>

              <li>Şahıs, ikinci kurban Adams'ı tanımıyor.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Fail:</th>

          <th style="text-align: left; width: 50%;">Olay akışı:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Saatçi.</li>

              <li>Suç ortağı.</li>

              <li>Suç ortağının, kurban tarafından daha önce görülmüş olması mümkün.</li>

              <li>Suç ortağı beyaz, iri yarı, güneş gözlüklü, soluk beyaz parka ve kepli.</li>

              <li>Cipin şoförü.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Atölyeye girmek için maymuncuk kullanılmış.</li>

              <li>Ölüme neden olacak saldırı yöntemi kestirilemedi. Muhtemelen çiçekçi teli kullanılacaktı.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div class="tabfont">
    <table style="width: 100%;">
      <thead>
        <tr>
          <th style="text-align: left; width: 50%;">Kanıtlar:</th>

          <th style="text-align: left; width: 50%;">Diğer:</th>
        </tr>
      </thead>

      <tbody>
        <tr>
          <td align="left" valign="top">
            <ul style="padding: 0px 20px; margin: 0px;">
              <li>Kurbanın atölyesinden balık proteini (orkide gübresi).</li>

              <li>Ayrıca talyum sülfat.</li>

              <li>Hepsi aynı uzunlukta kesilmiş çiçekçi teli. (Cinayet aleti olarak kullanılmak üzere mi hazırlandı?)</li>

              <li>Saat.</li>

              <li>Diğerlerinin benzeri. Nitrata rastlanmadı.</li>

              <li>İz yok.</li>

              <li>Yazılı not veya şiir bırakılmamış.</li>

              <li>Ayak ya da parmak izi yok. Arkada bırakılmış silah veya başka bir kanıta rastlanmadı.</li>

              <li>Siyah benekler - çatı zifti.</li>

              <li>Zift kaynağı için, New York'un A.S.T.E.R. ısıl fotoğrafları bekleniyor.</li>
            </ul>
          </td>

          <td align="left" valign="top">
            <ul style="padding: 0px 20px; margin: 0px;">
              <li>Fail, saldırı öncesi kurbanı kontrol ediyor. Kurbanları belli bir nedene göre mi hedef alıyor? Öyle ise kurban seçme kriteri ne?</li>

              <li>Elinde polis telsizi var; şifresiz yayınlara erişebiliyor.</li>

              <li>Araç.</li>

              <li>Bej rengi cip</li>

              <li>Plaka bilinmiyor.</li>

              <li>Acil taşıt izlemeye arama emri verildi.</li>

              <li>Bölgede 423 bej rengi Explorer kayıtlı. Soruşturmaya uğramış araç sahipleri tarandı. İki şahıs saptandı. Biri çok yaşlı; diğeri uyuşturucudan hapiste.</li>
            </ul>
          </td>
        </tr>
      </tbody>
    </table>
  </div>

  <div>
    <br />
  </div>

  <div>
    <br />
  </div>

  <div>
    BENJAMİN CREELEY CİNAYETİ
  </div>

  <div>
    <ul style="padding: 0px 20px; margin 0px;">
      <li>Benjamin Creeley, 56 yaşında, görünüşe göre kendini asarak intihar etti. Çamaşır ipi. Ancak başparmağı kırıktı; ilmeği kendi başına nasıl düğümledi?</li>

      <li>Bilgisayarda hazırlanmış notta, ağır depresyona daya- namadığı için kendini öldüreceğini yazmış. Ancak depresif durumunun kendine kıyacak kadar derin olmadığı kanısına varıldı. Zihinsel / duygusal çöküş nedeniyle tedavi görmüşlüğü yok.</li>

      <li>Şükran Günü sıralarında iki kişi evine giriyor ve büyük olasılıkla bazı kanıtları yakıyor. Şahıslar beyaz ama yüz tarifleri yok. Biri, ötekine göre daha iri. Evde bir saat kadar kalıyorlar.</li>

      <li>Westchester'deki evde kanıtlar:</li>

      <li>Eve kilit zorlanarak girilmiş; kapıyı açan işinin ustası.</li>

      <li>Şömine aletlerinde ve Creeley'in masası üzerinde deri dokusu izleri.</li>

      <li>Şömine önündeki toprak kalıntılarının asiditesi, ev çev- resindekinden daha fazla, kimyasal atık izleri var. Bir endüstri sahasından mı gelme?</li>

      <li>Şöminede kokain külü izine rastlandı.</li>

      <li>Şöminedeki küller.</li>

      <li>Maliye kayıtları, hesap cetvelleri; hesaplarda milyonlarca dolar gözüküyor.</li>

      <li>Belge küllerindcki logolar araştırılıyor, hesaplar mali polis muhasebe uzmanına gönderildi.</li>

      <li>Ajanda notlan: Arabanın yağı değiştirilecek; berber randevusu; St. James Tavernası'na gidilecek.</li>

      <li>St. James Tavernası:</li>

      <li>Creeley buraya değişik zamanlarda uğramış.</li>

      <li>Saptanabildiği kadarıyla, burada bulunduğu sürede uyuşturucu kullanmamış.</li>

      <li>Burada kimle / kimlerle buluştuğu bilinemiyor ancak yakındaki New York Emniyet Müdürlüğü 118. Bölge'den polislerle buluşmuş olabilir.</li>

      <li>Bu mekâna son gelişinde, ölümünden hemen önceki günlerde, kimliği saptanamayan bazı kimselerle kavgaya tutuşmuş.</li>

      <li>St. James karakol polislerinin elinden çıkma paralar araştırıldı; temiz çıktı ancak eroin izine rastlandı. Eroin, 118. bölgeden çalınmış olabilir mi?</li>

      <li>Karakol bölgesinde eksik uyuşturucu miktarı çok fazla değil. 170-200 gram kadar marihuana, 120 gram kokain kayıp.</li>

      <li>118. Bölge'de çete suçu araştırmaları dikkati çekecek kadar az; bununla birlikte durumun kasıtlı olduğuna dair kanıt bulunmuş değil.</li>

      <li>Doğu yakasında iki çetenin varlığından söz edilebilir ama bunları şüpheliler arasında saymak olanaksız.</li>

      <li>Creeley'in ortağı Jordan Kessler ile görüşüldü; dul eşiyle irtibat sürdürülüyor.</li>

      <li>Her iki taraf da maktulün kesinlikle uyuşturucu kullanmadığını belirtti.</li>

      <li>Suç çevreleriyle ilişkisine rastlanmadı.</li>

      <li>Son dönemde aşırı içkiye düşmüş; kumara başlamış; sık sık Las Vegas ve Atlantic City'de görülüyor. Kumar kaybı büyük ancak Creeley'in bütçesi uygun; kaybı kolaylıkla kaldırabilirdi.</li>

      <li>Depresyon nedeni açık değil.</li>

      <li>İş ilişkileri, müşterilerinin listesi hazırlanmakta.</li>

      <li>Kessler'in ortağının ölümünden bir kazancı olmuyor.</li>

      <li>Sachs ve Pulaski, bir Mercedes tarafından takip ediliyor.</li>
    </ul>
  </div>

  <div>
    <br />
  </div>

  <div>
    FRANK SARKOWSKİ CİNAYETİ
  </div>

  <div>
    <ul style="padding: 0px 20px; margin 0px;">
      <li>Sarkowski 57 yaşındaydı, Manhattan'da işletmesi vardı, hakkında polis kaydı yok. 4 Kasım'da öldürüldü. Ardında dul bir eş ve ergenlik çağında iki çocuk bıraktı.</li>

      <li>Kurbanın Manhattan'da kendine ait binası ve işletmesi var. Firması, başka firma ve fabrikaların bakım, onarım ve temizliğini yapıyordu.</li>

      <li>Soruşturmayı yürüten, dedektif Art Snyder.</li>

      <li>Şüpheli yok.</li>

      <li>Soygun mu / Cinayet mi?</li>

      <li>İşleri mi bozulmuştu?</li>

      <li>Queens'de öldürüldü. Neden buralara uğradığı anlaşılamadı.</li>

      <li>Dosya ve kanıtlar kayıp.</li>

      <li>Öğrenebildiğimiz kadarıyla Creeley ile tanışıklığı yok.</li>

      <li>Ne firması, ne de kendisi adına suç kaydına rastlanmadı.</li>
    </ul>
  </div>
</body>
</html>
