<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Kırk İkinci Bölüm</i></h2>

  <div>
    17:18, Perşembe<br />
  </div>

  <div>
    <br />
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      <i>Öncesi ve sonrası...</i>
    </div>

    <div>
      İnsanlar gidiyor.
    </div>

    <div>
      Bunun anlamı.
    </div>

    <div>
      Şu ya da bu nedenle koşturup duruyor insanlar ve gelecek, geçmiş oluveriyor.
    </div>

    <div>
      Lincoln Rhyme'in zihninde sürekli bu sözcükler dolanıyor. Kırık plak gibi. İnsanlar gidiyor.
    </div>

    <div>
      Bu lafı bir zamanlar birinin yüzüne söylemişti; boşanmak istediğini anlatmak isterken karısına... Kazanın üstünden çok geçmemişti, ilişkileri sallantıdaydı. Kırık boynuyla yaşar mı, hayat devam eder mi, bilemiyordu. Ne olursa olsun kadının ömür boyu yatağa bağlanmış bir sakatın dertleriyle boğuşmak zorunda kalmasına razı değildi.
    </div>

    <div>
      Öyle... Ancak o sırada 'koşturmaya devam etmek', şu anda Rhyme'in karşı karşıya kaldığı duruma göre farklı anlam taşıyordu. Son birkaç yıldır kendine kurduğu hassas yaşam düzeni bu kez kökünden sarsılıyor. Sorun belli: Sachs'ın gidip Argyle Güvenlik'te koşturmaya başlaması, Rhyme için eski yalnızlığına geri dönmek demek. Kız varken, birden yok olacak...
    </div>

    <div>
      Sellitto çekip gitti, Pulaski ile birlikte laboratuvarda inceleme masasına yığılmış 118. Bölge skandali davasıyla ilgili kanıtları düzene sokmaya çalışıyorlar. Son gelişmelerden sonra durum değişti. Baker, Wallace ve Hanson avanaklık edip ülke içinden bir teröristi olaya bulaştırdıklarını anlayınca, paçaları tutuştu, cezayı düşürme umuduyla savcıyla pazarlığa girdiler ve 118'deki tüm suç ortaklarını tek tek ele vermeye başladılar. Arada, Baker ile Saatçi'yi buluşturan isimden tek söz eden yok. Nedeni açık. Suç dünyasından baba adı verirsen, mahkemede aleyhine tanıklık etmek zorunda kalırsın; adamla birlikte aynı davadan aynı kodese tıkılırsın. Artık içerde vay haline!
    </div>

    <div>
      Rhyme, sağ kolu Sachs ayrılınca ne halt edeceğini düşünürken Ron Pulaski'den iyi bir olay yerinde kanıt derleme ustası yaratmaya karar verdi. Çaylak becerikli, zeki ve tıpkı Lon Sellitto gibi sapına kadar bağlı işine. Sekiz on aya kalmaz, ham yönlerini törpüler ve çocuğu adam ederim, diye düşünüyor... Ron Pulaski ile birlikte olay yeri tarar, kanıt inceler ve suçluların ensesine bineriz; artık hapse girmeye razı mı olurlar, yoksa direnirken can mı verirler, onların bileceği iş!
    </div>

    <div>
      Düzen devam etmeli. Polisin işi, tek bir insana bağlı olmamalı.
    </div>

    <div>
      Evet, sistem tıkır tıkır işlemeli... Tamam da, Amelia Sachs'sız bir sistem, dayanılır gibi değildir!
    </div>

    <div>
      Rhyme, kendine gel, duygusallığın canı cehenneme! Haydi iş başına! Kanıt çizelgelerine bakıyor. Herif oralarda bir yerlerde; bulacağım bu caniyi! Elimizden... Asla... Ka-ça-maz...
    </div>

    <div>
      "Buyrun?" Pulaski işten başını kaldırmış, şefin suratına bakıyor.
    </div>

    <div>
      "Bir şey demedim!"
    </div>

    <div>
      "Yoo, dediniz. Şimdi kulağımla..." Olmadı, Rhyme'in keskin bakışları, cümleyi ortadan bıçak gibi kesiyor. Uzun süren gergin sessizlik Pulaski'yi sıkıyor. Bu kez önündeki işten soru çıkarıyor. "Baker'ın arabasında bazı notlar bulmuştum ya... Hepsi ucuz, üçüncü hamur kağıtta. Göze görünmeyen izleri ortaya çıkarmak için ninhidrin mi kullanayım?"
    </div>

    <div>
      Rhyme, bilimsel soruyu atlasa olmayacak. Başını kaldırmadan, ağzının kenarından cevap vermeye hazırlanırken...
    </div>

    <div>
      "Hayır." Kadın sesi. "Hayır, önce iyot dumanına tutacaksın. Sonra ninhidrin, arkasından gümüş nitrat. Bu sırayla yapacaksın."
    </div>

    <div>
      Rhyme başını kaldırıyor. Kapı ağzında Amelia Sachs'ı görünce iyimser maskesini takıyor. Hani aslında asık suratlı ve huysuz filan değil, olgun, birlikte çalışmaya uygun adamımdır, havasında...
    </div>

    <div>
      Sachs açıklamayı sürdürüyor. "Sıra bozulursa, kimyasallar reaksiyona girer, izleri dağıtır."
    </div>

    <div>
      Pulaski ağzını açmaya korkuyor, sessizce başını eğerek teşekkür ediyor.
    </div>

    <div>
      Yine uzun sessizlik...
    </div>

    <div>
      Derken Rhyme sinirleniyor. Bu kadar saçmalık yeter canım...
    </div>

    <div>
      Sachs ayakta, sakin; masadaki kanıtları inceliyor.
    </div>

    <div>
      Rhyme da öte tarafa, duvardaki kanıt çizelgelerine bakıyor. Suskun bekleyiş dayanılır gibi değil. Sessizlik giderek neredeyse dışarda esip savuran kış rüzgârı kadar gürültü çıkarıyor.
    </div>

    <div>
      Amelia Sachs, "Özür dilerim," diyor.
    </div>

    <div>
      Bu kadından bu itiraf çıksın, inanılır gibi değil. O da, Rhyme da özürü sözlüklerinden atah yıllar olmuş.
    </div>

    <div>
      Rhyme'de karşılık yok. Gözünü çizelgelerden ayırmıyor.
    </div>

    <div>
      "Gerçekten özür dilerim."
    </div>

    <div>
      Adam ters. Kutlama kartı duygusallığı olarak algılıyor özürü. Patladı patlayacak. Öfkeli bakışlarını öte yana çevirirken özrün kendisine olmadığını farkediyor.
    </div>

    <div>
      Sachs, gözlerini Pulaski'ye dikmiş, onunla fısıldaşıyor. "Söz. Bir yolunu bulup ödeşeceğiz. Gelecek ilk olay yerini sen inceliyorsun. Ben sana yardımcı pilotluk yaparım. Bir değil, beş kez arkanda olurum, sorun etmem."
    </div>

    <div>
      "Peki, bu nasıl olacak?"
    </div>

    <div>
      "Ayrıldığımdan haberin vardı değil mi?"
    </div>

    <div>
      Çaylak başıyla evetliyor.
    </div>

    <div>
      "Öyle olacaktı ama fikrimi değiştirdim."
    </div>

    <div>
      "Yani istifa edip gitmiyor musun?"
    </div>

    <div>
      "Hayır."
    </div>

    <div>
      "Hiç dert değil! İyice yetişene kadar görevi paylaşmak benim için daha doğru, anlıyorsun değil mi... " Lincoln Rhyme'in büyüteci altındaki tek karınca olmaktan kurtulduğuna öyle seviniyor ki Pulaski, bir süre daha ikinci adam olarak kalmak umurunda değil...
    </div>

    <div>
      Sachs sandalye çekip Rhyme'in tam karşısına oturdu.
    </div>

    <div>
      "Ben seni Argyle'ye gitti sanıyordum."
    </div>

    <div>
      "Evet, teklifi kabul edemeyeceğimi söylemeye gittim."
    </div>

    <div>
      "Acaba neden? Sormamda sakınca yoksa tabii." "Telefon aldım. Suzanne Creeley aradı. Hani, Creeley'in karısı... Kendisine güvenip kocasını öldürenleri aramaya devam ettiğim için teşekkür etti. Ağlıyordu kadın. Kocasının intihar ettiğine hiç inanamamış, düşüncesi bile mahvetmiş kadını. Cinayet korkunç ama intihar... Birlikte yaşadıkları o kadar yılın hiç anlamı yokmuş diye düşünüp üzüntüden kendini yiyip bitirmiş kadıncağız."
    </div>

    <div>
      Sachs acı acı gülüyor. "Alt tarafı halatta bir düğüm, kırık bir başparmak... Öyle ama bu iki sıradan bulgu bizim mesleğin ne olduğunu bana yeniden öğretti. Yoksa bizim işin bürokrasisi, politik boyutları, babamın anısı, Baker ile Wallace'ın suratıma namlu dayaması çekilir şeyler değildi. Bütün bu saçmalıklara takılmıştı kafam. Olayları olduğundan daha karmaşık hale getirmeyeceksin. Polislik böyle; bir düğümün, bir kırık parmağın arkasına saklanan gerçeği araştırıp ortaya çıkarmak."
    </div>

    <div>
      <i>Sen ve ben, Sachs...</i>
    </div>

    <div>
      "Öyle işte. Uzun sözün kısası..." çenesiyle kanıt çizelgelerini gösteriyor,
    </div>

    <div>
      "Gelelim bizim kötü adama. Hakkında yeni birşcy buldun mu?"
    </div>

    <div>
      "Özetleyelim Sachs... Usta dağcı, kayalara tırmanıyor; bu işleri Avrupa'da öğrenmiş. Kaliforniya'da, sahil yakınlarında bir süre yaşamış olmalı. Ayrıca yakın zaman önce oralardaymış. Şu anda da orada yaşıyor olabilir. Eğitimi mükemmel. Dilbilgisi, sözdizimi, noktalama dersen harika. Bu arada saati en küçük çarkına, vidasına kadar incelemeye kararlıyım; bana saat armağan etti de... Bu adam saatçi, mesleğin ustası, öyle değil mi? Büyük olasılıkla, arka kapağını açıp içini kurcalamıştır. Hani bir molekül kadar minik de olsa, iz bırakmıştır; arayıp bulacağız bu ipucunu!" Rhyme çenesiyle adamın saatle birlikte gönderdiği notu gösteriyor. "Biz Charlotte'u enselerken otel çevresinde dolandığını açıkça söylüyor. Saklanıp bizi gözlemeye uygun her noktanın aranıp taranmasını istiyorum... Ron, o görev senin."
    </div>

    <div>
      "Anladım, hazırım."
    </div>

    <div>
      "Çaylak, bana bak, adamın ne mal olduğunu biliyoruz. Belki çekip gitti ama belki de hâlâ buralarda; tedbiri elden bırakmak yok. Sakın unutma, Tyvek'in dışına takıyorsun!"
    </div>

    <div>
      "Yani ararken titiz olacağım ama arkamı kollamayı unutmayacağım!"
    </div>

    <div>
      "Dersini almışsın, aferin. Sana A veriyorum. Haydi bakalım, şimdi doğru göreve!"
    </div>
  </div>
</body>
</html>
