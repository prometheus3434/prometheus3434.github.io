<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><i>Altıncı Bölüm</i></h2>

  <div>
    <div>
      11:03, Salı
    </div>

    <div>
      <br />
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent Reynolds, Soho'nun buz gibi sokaklarında yürüyordu. Bölgenin, Broadway'in doğusunda kalan terk edilmiş, insana ürperti veren, ışıkları mavimsi sokaklarında takipte. Şık lokantalar ve butikler birkaç sokak ötede. Çiçekçi kızın peşinde, on beş metre kadar gerisinde yürüyor. Joanne, az sonra kendisinin olacak.
    </div>

    <div style="margin-left:0;margin-right:0;text-indent:18.859844px; text-align: justify;">
      Gözleri kadının üzerinde. Her zamanki açlık içini eziyor; Gerald Duncan'ı ilk tanıdığı gece hissettiği o keskin elektrik akımı vücudunda dolanıyor.
    </div>

    <div style="margin-left:0;margin-right:0;text-indent:18.859844px; text-align: justify;">
      Şu Sally Anne'den, hani kontrolünü kaybettiği için tutuklandığı olaydan sonra, kendine daha akıllıca davranmaya söz vermişti... Artık kar maskesi takacak, görüp tanıyanlasın diye kadına arkadan saldıracak, prezervatif kullanacaktı... (Zaten kaput fena bir şey değil, işinin çabuk bitmesini engelliyor). Kendi çöplüğünde, evinin yakınında avlanmak yok. Kadına hücumda sık sık taktik, teknik ve semt değiştirecekti. Polis seri tecavüzcü olduğunu çakmamalı. Önceden çok iyi planlayacak, yakalanma tehlikesi belirdiği anda, o hayal ettiği zevki yaşamaktan vazgeçmeyi bilecekti.
    </div>

    <div style="margin-left:0;margin-right:0;text-indent:18.859844px; text-align: justify;">
      Evet, teoride ulaştığı düzey bu. Ancak bir yıldır açlığını bastırmak zorlaştıkça zorlaşıyor. İçgüdü ağır bastı mı, sokakta yalnız gördüğü ilk kadına hemen sahip olma tutkusu alevleniveriyor. Evet hemen, şimdi, şu anda! Gören olursa bana ne....
    </div>

    <div style="margin-left:0;margin-right:0;text-indent:18.859844px; text-align: justify;">
      Açlık insana neler yaptırmaz!
    </div>

    <div style="margin-left:0;margin-right:0;text-indent:18.859844px; text-align: justify;">
      İki hafta kadar önce, işyerinin bulunduğu sokağın ilerisinde her zaman gittiği yerde çikolatalı pasta ve kolasıyla meşgulken gözü garson kıza kaydı. Kız yeni olmalı, daha önce görmüş değil; yuvarlak yüzlü, ince yapılı; sarı saçları bukle bukleydi. Göğsüne bakmış, üstten iki düğmenin açık olduğunu görünce ruhundaki açlık yanardağ gibi fışkırmıştı.
    </div>

    <div style="margin-left:0;margin-right:0;text-indent:18.859844px; text-align: justify;">
      Kız gülümseyerek hesabı getirirken ona sahip olmaya kesin karar vermişti.
    </div>

    <div style="margin-left:0;margin-right:0;text-indent:18.859844px; text-align: justify;">
      Garson kızın sigara içmek için yandaki dar sokağa kadar gitmek üzere patronundan izin istediğini duyunca hesabı ödeyip hemen kendini dışarıya atmıştı. Geçide kadar gidip çevreye bakındı. Kız orada mantosuyla duvara dayanmış başka tarafa bakıyordu. Vakit geçti. Vincent öğleden sonra üç ile gece on bir arası vardiya yapan avlara düşkündü. Yaya kaldırımından arada bir gelip geçen vardı ama olsun, geçitte in cin top oynuyordu. Hava bayağı soğuktu, kaldırım taşları da buz gibi olmalıydı. Ne yapsın, kızın sobasında ısınırdı artık.
    </div>

    <div style="margin-left:0;margin-right:0;text-indent:18.859844px; text-align: justify;">
      Tam o anda birinin kulağına, "Beş dakika bekle," diye fısıldadığını duydu.
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent ürküp döndü ve karşısında yuvarlak yüzlü, ince yapılı, elli yaşlarında, çok sakin tavırlı bir adam gördü. Yabancı, Vincent'ın omzu üstünden geçidi süzüyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      "Ne dedin?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Bekle."
    </div>

    <div style="margin-left:0;margin-right:0;text-indent:18.859844px; text-align: justify;">
      "Sen de kimsin?" Vincent'ınki korku değildi; bir kez yabancıdan beş parmak daha uzun, ayrıca ondan daha cüsseli, kiloluydu. Yine de adamın masmavi gözlerindeki ürkütücü bakışla büyülenmiş gibi donakalmıştı.
    </div>

    <div style="margin-left:0;margin-right:0;text-indent:18.859844px; text-align: justify;">
      "Kim olduğum önemli değil. Sohbet ediyormuşuz gibi yap."
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent'ın kalbi küt küt atıyor, elleri titriyordu. "Sittir git başımdan!" diyerek gitmeye davrandı.
    </div>

    <div style="margin-left:0;margin-right:0;text-indent:18.859844px; text-align: justify;">
      Yabancı yumuşacık sesiyle arkasından, "Bekle," diye fısıldadı. Sanki insanı hipnotize edecek...
    </div>

    <div style="margin-left:0;margin-right:0;text-indent:18.859844px; text-align: justify;">
      Tecavüzcü bekledi.
    </div>

    <div style="margin-left:0;margin-right:0;text-indent:18.859844px; text-align: justify;">
      Bir iki dakika sonra, lokantanın geçide bakan arka kapısının karşısına düşen binanın girişi hareketlendi. Garson kız oraya seğirtti, girişin önünde iki adamla buluşup fısıldaştı. Adamlardan biri sivil, öteki resmi polis.
    </div>

    <div style="margin-left:0;margin-right:0;text-indent:18.859844px; text-align: justify;">
      "Aman Tanrım." Vincent'ın gırtlağı kupkuru.
    </div>

    <div style="margin-left:0;margin-right:0;text-indent:18.859844px; text-align: justify;">
      Yabancı sokulup duruma açıklık getirdi. "Bu tuzak. Kadın aslında polis. Sanırım lokanta sahibi dükkânında bazı numaralar çeviriyor. Suçüstü yapmak için hazırlık yapıyor polis."
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent kendini çabuk toparladı. "Ne olmuş? Bundan bana ne?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Kafandan geçeni yapsaydın şu anda ellerin kelepçeli olacaktı. Belki de kurşunu yemiş, ölmüştün."
    </div>

    <div style="margin-left:0;margin-right:0;text-indent:18.859844px; text-align: justify;">
      "Demek kafamdan geçenler..." Vincent masumu oynamaya kararlıydı. "Siz neden söz ediyorsunuz, anlamıyorum."
    </div>

    <div style="margin-left:0;margin-right:0;text-indent:18.859844px; text-align: justify;">
      Yabancı hemen karşılık vermedi. Sadece gülümsedi. Konuyu değiştirdi. "Buralarda mı oturuyorsun?"
    </div>

    <div style="margin-left:0;margin-right:0;text-indent:18.859844px; text-align: justify;">
      Uzunca bir sessizlik. "Yok. New Jersey'de."
    </div>

    <div style="margin-left:0;margin-right:0;text-indent:18.859844px; text-align: justify;">
      "İşin şehir merkezinde mi?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Ha, öyle."
    </div>

    <div style="margin-left:0;margin-right:0;text-indent:18.859844px; text-align: justify;">
      "Manhattan'ı iyi bilir misin?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Eh epeyce..."
    </div>

    <div style="margin-left:0;margin-right:0;text-indent:18.859844px; text-align: justify;">
      Adam, Vincent'ı tepeden tırnağa şöyle bir süzdü ve kendini tanıttı. Uzak Batı'dan Gerald Duncan. Başka yere gidip sohbet etmeyi teklif etti. Üç sokak ötede bir kafe bulup oturdular. Vincent yeniden pasta aldı, gazoz içti. Duncan kahveyle yetindi.
    </div>

    <div style="margin-left:0;margin-right:0;text-indent:18.859844px; text-align: justify;">
      Sonbaharın bastıran soğuklarından, berbat havadan, şehir bütçesinden, Manhattan'ın zengin sokaklarından söz ettiler.
    </div>

    <div style="margin-left:0;margin-right:0;text-indent:18.859844px; text-align: justify;">
      Derken Duncan konuya girdi. "Düşündüm de Vincent... Küçük bir iş var, eğer ilgilenirsen tabii. Yasaları dert etmeyen birine ihtiyacım var. Ayrıca tatmin fırsatın olur, senin şu... merakını yani." Başıyla arka tarafları, geçit yönünü işaret ediyor.
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent'ın kurnazlığı üzerinde, cevabı yapıştırdı. "Yetmişli yıllardan kalma durum komedisi koleksiyonu mu topluyoruz?"
    </div>

    <div style="margin-left:0;margin-right:0;text-indent:18.859844px; text-align: justify;">
      Duncan güldü. Vincent bu adamı tuttu.
    </div>

    <div style="margin-left:0;margin-right:0;text-indent:18.859844px; text-align: justify;">
      "Ne yapmamı istiyorsun?"
    </div>

    <div style="margin-left:0;margin-right:0;text-indent:18.859844px; text-align: justify;">
      "New York'a topu topu iki, üç kez gelmişimdir. Sokakları, metro hatlarını, trafik düzenini, kentin semtlerini... ayrıca polisin çalışma biçimini iyi tanıyan, bilen birine ihtiyacım var. Ayrıntıları sonra anlatırım."
    </div>

    <div style="margin-left:0;margin-right:0;text-indent:18.859844px; text-align: justify;">
      <i>Vay canına...</i>
    </div>

    <div style="margin-left:0;margin-right:0;text-indent:18.859844px; text-align: justify;">
      Adama sormanın tam sırası. "Peki, sizin mesleğiniz?"
    </div>

    <div style="margin-left:0;margin-right:0;text-indent:18.859844px; text-align: justify;">
      "işadamıyım. Konuyu bu kadarla kapayalım."
    </div>

    <div style="margin-left:0;margin-right:0;text-indent:18.859844px; text-align: justify;">
      <i>Bak sen...</i>
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent içinden hemen buradan gitmesi gerektiğini geçirdi. Ama aklından geçeni yapamadı, çünkü adam merakını tatminden söz ediyor. Açlığını yatıştırmayı vaat eden her olanak uğruna, tehlikeli bile olsa, her şeyi göze almaya hazır. Yarım saat kadar daha sürdü sohbet. Kendileri hakkında bazı özellikleri gizleyip ötekileri çekinmeden konuşarak karşılıklı dertleştiler. Duncan, asıl merakının ince işçilikle yapılmış antika saat toplamak olduğunu söyledi. Kendisi tamir ediyormuş. Kırık dökük parçalardan yeni baştan saatler yaptığı olmuş.
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent günün dördüncü tatlısını da mideye indirdikten sonra merakla sordu. "Garson kızın polis olduğunu nereden anladın?"
    </div>

    <div style="margin-left:0;margin-right:0;text-indent:18.859844px; text-align: justify;">
      Duncan bir an düşündü ve, "Hani sen içerde atıştırırken tezgâhın ucunda bir adam dikiliyordu. Hatırladın mı? Koyu renk elbiseli olanı."
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent başım salladı.
    </div>

    <div style="margin-left:0;margin-right:0;text-indent:18.859844px; text-align: justify;">
      "Ben onu bir aydır takip ediyorum. Öldüreceğim o adamı."
    </div>

    <div style="margin-left:0;margin-right:0;text-indent:18.859844px; text-align: justify;">
      Vincent sırıttı. "Dalga geçiyorsun benimle..."
    </div>

    <div style="margin-left:0;margin-right:0;text-indent:18.859844px; text-align: justify;">
      "Hayır, şaka yapmıyorum."
    </div>

    <div style="margin-left:0;margin-right:0;text-indent:18.859844px; text-align: justify;">
      Ve Vincent bu sözün şaka olmadığını deneyerek öğrendi. Gerald böyle biri. Öyle, Akıllı Gerald/Aç Gerald diye bölünüyor. Adam, çift sıfatlı tek bir kişi; Sakin ve Titiz Gerald.
    </div>

    <div style="margin-left:0;margin-right:0;text-indent:18.859844px; text-align: justify;">
      O gece, sıradan olaymış gibi Walter Handleman'i öldüreceğini söyledi ve dediğini yaptı. Ağzı tıkaçlı adamın bileklerini kesti, kan kaybından yavaş yavaş can vermesini seyretti.
    </div>

    <div style="margin-left:0;margin-right:0;text-indent:18.859844px; text-align: justify;">
      Hudson'ın buz gibi çamurlu sularına düşüp sürüklenene katlar kurbanının başında bekleyerek sözünü tuttu.
    </div>

    <div style="margin-left:0;margin-right:0;text-indent:18.859844px; text-align: justify;">
      Saatçi, o ilk sohbette, New York'a belli kişileri öldürmek için geldiğini açık seçik söyledi. Kurbanlar arasında kadınlar ela olacaktı. Vincent dikkatli olmaya söz verirse bu bayanları, ölü gövdelerini tabii, yirmi otuz dakikayı geçmemek üzere onun zevkine terk etmeye o anda söz vermişti. Vincent cesetlerle ne istiyorsa yapabilirdi. Karşılığında Gerald'a yardımcı olmak ister miydi... Şehirde rehberlik etse, sokak ve ulaşım sistemini gösterse, olay sırasında nöbet tutsa ve bazen kaçış arabasını hazır etse, yeterliydi.
    </div>

    <div style="margin-left:0;margin-right:0;text-indent:18.859844px; text-align: justify;">
      "Evet, ne dersin, ilgileniyor musun?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Sanırım evet." Vincent'ın cevabı sakindi ama yüreği pır pır ediyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      Ve artık Vincent işinin başındaydı; Üçüncü kurban Joanne Harper'ın peşinde, canla başla çalışıyordu. Vincent, kurnazlığı tuttuğu bir anda kurban adayına 'çiçekçi kız' demeyi uygun görmüştü ve kızın adı öyle kaldı.
    </div>

    <div style="margin-left:0;margin-right:0;text-indent:18.859844px; text-align: justify;">
      Kadının anahtarını çıkarmasını; kilidi açıp atölyesinin arka kapısından içeri süzülmesini izleyerek, pencerenin kirli camından diğer tarafı gözetleyebileceği bir lamba direği bulup yaslandı, cebinden bir şekerleme çıkarıp yalamaya başladı.
    </div>

    <div style="margin-left:0;margin-right:0;text-indent:18.859844px; text-align: justify;">
      Eli kemerine gitti, oraya sıkıştırdığı avcı bıçağının şişkinliğini yokladı. Gözleri, pencerenin kiri pası arkasında beliren çiçekçi kızın gölgesindeydi. Joanne ışıkları yaktı, sonra mantosunu çıkarıp astı, sonra dükkânın içinde dolaşarak çalışmaya başladı; yalnızdı.
    </div>

    <div style="margin-left:0;margin-right:0;text-indent:18.859844px; text-align: justify;">
      Gözü kızda, eli bıçağın sapında.
    </div>

    <div style="margin-left:0;margin-right:0;text-indent:18.859844px; text-align: justify;">
      Çilli mi acaba... Parfümü ne güzel kokuyordur, kim bilir... Canı yandıkça sızlanır mı ki... Acaba şey yaparken...
    </div>

    <div style="margin-left:0;margin-right:0;text-indent:18.859844px; text-align: justify;">
      Yok, hayır! Böylesi hayalleri kafasından kovmalı. Buraya sadece bilgi toplamak için geldi. Kural dışına çıkıp Gerald
    </div>

    <div style="margin-left:0;margin-right:0;text-indent:18.859844px; text-align: justify;">
      Duncan'ı hayal kırıklığına uğratması doğru olmaz. Derin bir nefes aldı, buz gibi hava ciğerlerini yaktı.
    </div>

    <div style="margin-left:0;margin-right:0;text-indent:18.859844px; text-align: justify;">
      Tamam da Joanne çok yakınında, pencerenin dibinde, hani elini uzatsa... Gözünü kızdan alamıyor. Aaah! Kız öyle güzel ki...
    </div>

    <div style="margin-left:0;margin-right:0;text-indent:18.859844px; text-align: justify;">
      Avuçları terlemeye başladı. Neden olmasın, şimdi kızı kapıp işini görür, sonra eli kolu bağlı kurban edilmek üzere Duncan'a teslim eder. Bak bu çözüm uygun, dostlar arasında uzlaşılır, canım...
    </div>

    <div style="margin-left:0;margin-right:0;text-indent:18.859844px; text-align: justify;">
      Ne de olsa insanın beklemeye tahammül edemediği anlar olur.
    </div>

    <div style="margin-left:0;margin-right:0;text-indent:18.859844px; text-align: justify;">
      Açlık insana neler yaptırmaz.
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div style="margin-left:0;margin-right:0;text-indent:18.859844px; text-align: justify;">
      Bir dahaki sefere sıkı giyin! Sen hangi mevsimdeyiz sandın?
    </div>

    <div style="margin-left:0;margin-right:0;text-indent:18.859844px; text-align: justify;">
      Kötü kötü kokan taksinin arka koltuğunda oturmakta olan otuz bilmem şu kadar yaşındaki Kathryn Dance, ellerini ısı vermeyen ısıtıcıya uzatıp yokladı; sıcağı bırak soğuk bile değil çıkan hava. Koyu kırmızı ojeli parmaklarını ovuşturdu, eteğini hafifçe kaldırarak siyah naylon çoraplar içindeki dizlerini havalandırdı.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, sıcaklığın yıl boyu üç aşağı beş yukarı yirmi derece civarında dolaştığı bir yerden geliyor. Oralarda çocukların birazcık kar görüp kızak kaymasını istiyorsan, Carmel Vadi Şosesi'ne çıkıp bir dünya yol alman gerekir. Buradaki seminere katılmak üzere New York uçağına yetişebilmek için, son anda bavulunu hazırlarken, Doğu Kıyısı'nın aralık ayında Himalayalar kadar buz keseceği her nasılsa aklından gidivermiş.
    </div>

    <div style="margin-left:0;margin-right:0;text-indent:18.859844px; text-align: justify;">
      Akıl yürüterek kendini avutmaya çalıştı. Burada geçireceğim günlerde, Meksika'da aldığım iki buçuk kiloyu veririm diyordum, diye düşündü. Meksika'da tek yaptığı, sigara dumanına boğulmuş odada yerinden kıpırdamadan oturup dağa adam kaldırmaktan gözaltına alınan şüpheliyi beş gün boyunca sorguya çekmek olmuştu. Eğer kilo veremezsem bari bu Cazla yağlar soğuktan korusa ya... O kadar ağırlığı taşıyıp da ayazda faydasını görememek yazık olur. İncecik mantosuna iyice sarındı.
    </div>

    <div style="margin-left:0;margin-right:0;text-indent:18.859844px; text-align: justify;">
      Kathryn Dance, Monterey'den; Kaliforniya Soruşturma Bürosu görevlisi. Ülkenin en saygın sorgulama ve <i>'kinestetik(Devinim)'</i> uzmanlarından. Davranış bilimci. Tanık ve şüpheli sorgularında vücut ve konuşma dilini inceleyerek gerçeği ortaya çıkarıyor. Son üç gündür New York'ta yerel savcı ve polise davranış bilimleri semineri vermekte.
    </div>

    <div style="margin-left:0;margin-right:0;text-indent:18.859844px; text-align: justify;">
      Sorguda davranış kalıpları meslekte bilinen bir şey, ama kinestetik seyrek uygulanıyor. Kathryn Dance içinse hayatın lümünü kapsayan benzersiz uzmanlık alanı, onsuz olamıyor. Dance'a bir bakıma insan bağımlısı da denebilir. Kimi gözlemlese heyecanlanır, karşısındakinin elektriğini hemen yakalar. Onu sıkan da olur, ona meydan okuyan da. Şu yerküre üzerinde kımıl kımıl kaynayan milyarlarca birbirine benzemez yaratık ne garip, ne güzel ve ne korkunç şeyler söyler... Dance onların hissettiklerini hisseder, onların korktuklarından korkar ve sevinçlerinden zevk alır.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, üniversitede gazetecilik okuduktan sonra hemen mesleğe atıldı. Gazetecilik, doymak bilmez merakını yatıştırmak isteyen gençler için biçilmiş kaftandır aslında. Çalışmaya habercilikle başladı, polis muhabiri oldu, yolu mahkeme salonlarına düştü. Oralarda, saatler boyu, yüzlerce avukat, suçlu, tanık, şüpheli, jüri üyesi ve hakim seyredip dinledi. Derken kendinde farklı bir yetenek olduğunu keşfetti. Tanığı gözlemleyip konuşmasını dinlerken nerede yalan, nerede doğru söylediğini anında fark ediyordu. Jüriye bakıyor; sıkkın mı, dalgın mı, öfkelendi mi, allak bullak mı oldu, şüpheliye mi inanıyor yoksa savcıya mı; hemen anlıyordu. Hangi avukatın savunmada çuvallayacağını, hangisinin tuttuğunu koparacağını sanki daha baştan biliyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      Polisleri iyi tanır; görevine vicdanıyla bağlananla, salla başını al maaşını takımını hemen ayırt edebilirdi. Vaktiyle, ilk bakışta birinci gruba koyduğu saçı erken ağarmış FBI ajanı takılmıştı gözüne; delikanlı Sen Jose taşra teşkilatında çalışıyordu. Kathryn o sırada gazetesi adına bir çete soruşturmasını takip etmekteydi. Gümüş saçlıyı mahkemede kendinden emin ve mizah dolu ifade verirken görünce, ona anında vuruldu. Nasıl olsa gazeteci ya, duruşmayı bahane edip genç ajana söyleşi önerdi; ancak delikanlı ondan uyanık çıktı ve söyleşinin sonuna kalmadan randevu teklif etti. Sekiz ay geçti geçmedi, Kathryn ile William Swenson evlendiler.
    </div>

    <div style="margin-left:0;margin-right:0;text-indent:18.859844px; text-align: justify;">
      Bir süre sonra muhabirlikten bıkan Kathryn Dance meslek değiştirmeye karar verdi. Bir dönem ev yaşamı allak bullak oldu. îki küçük çocukla bir yandan eş, öte yandan öğrenci olarak çok yoruldu. Sonunda Kaliforniya Üniversitesi-Santa Cruz'dan psikoloji ve iletişim yüksek lisansı alıp bir danışma bürosu açtı. Avukatlara, jüri ön seçimlerinde adayları ayıklama konusunda danışma vermeye başladı. Yetenekliydi ve gayet iyi para kazandı. Altı sene kadar önce bundan da sıkılıp yeniden meslek değiştirmeye karar verdi. Yorulmaktan çekinmeyen, eşine arka çıkmayı seven kocası ve hemen yakında, Carmel'de oturan anne ve babasının desteğini alarak yeniden okullu oldu. Sacremento'da, Kaliforniya Eyalet Soruşturma Bürosu Eğitim Akademisi'ne devam etti.
    </div>

    <div style="margin-left:0;margin-right:0;text-indent:18.859844px; text-align: justify;">
      Ve Kathryn Dance polis oldu...
    </div>

    <div style="margin-left:0;margin-right:0;text-indent:18.859844px; text-align: justify;">
      Kaliforniya Polisi, kinestetik eğitimini resmen tanımadığı için, Dance soruşturmalarda teknik anlamda diğer polisler gibi görev aldı. Cinayet, adam kaçırma, uyuşturucu, terör türünden olaylarla uğraşıyordu. Ancak yeteneği çabuk keşfedildi, sorgulama ekiplerinin aradığı uzman eleman haline geldi.
    </div>

    <div style="margin-left:0;margin-right:0;text-indent:18.859844px; text-align: justify;">
      Kathryn aslında halinden memnundu; sorguya çağrıldığında hiç sevmediği sivil takip ve kanıt toplayıp değerlendirme işlerinden kurtuluyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance saatine baktı Bu hatır işi ne kadar sürerdi acaba? Gerçi akşamüstü uçağına yer ayırtmıştı ama JFK Havalimanına gitmek için epeyce zaman ayırmak gerekiyordu. Bu şehirde trafik San Jose 101 otoyolundan bile daha berbattı. Uçağı kaçırmaması gerekiyordu. Bir an önce evine, çocuklarına dönmek istiyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      Hayret bir şey, olay dediğin bitmiyor; büroya gitmediğinde masandaki dosyalar azalacağına çoğalıyor, oraya yığılıp kalıyordu...
    </div>

    <div style="margin-left:0;margin-right:0;text-indent:18.859844px; text-align: justify;">
      Taksi zınk diye durdu. Dance yan gözle dışarıya doğru hakti. "Doğru adreste miyiz?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Söylediğiniz yer burası."
    </div>

    <div style="margin-left:0;margin-right:0;text-indent:18.859844px; text-align: justify;">
      "Polis karakoluna benzer yanı yok da... "
    </div>

    <div style="margin-left:0;margin-right:0;text-indent:18.859844px; text-align: justify;">
      Sürücü, yanı başında yükselen oymalarla süslü yapıya baktı, "Evet benzemiyor," dedi ve ekledi, "Altı yetmiş beş, madam."
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div style="margin-left:0;margin-right:0;text-indent:18.859844px; text-align: justify;">
      Aklından hem evet hem hayır, diye geçirdi, Dance. Tamam, burada polis var ama burası karakol değil.
    </div>

    <div style="margin-left:0;margin-right:0;text-indent:18.859844px; text-align: justify;">
      Sellitto onu binanın girişinde karşıladı. Dance ile dün, bir numarada, Emniyet Sarayımda verdiği seminere katıldığı sırada tanışmış, soruşturdukları seri cinayet olayında yardımcı olmasını rica etmişti. Buluşma adresini telefonla bildirdiği için, kadıncağız geleceği yeri karakol sanmış olmalıydı. Dance içeriye girince şaşırdı. Nereden baksan özel bir konuttu burası ama buradaki donanım kendi çalıştığı eyalet karargâhında bile yoktu.
    </div>

    <div style="margin-left:0;margin-right:0;text-indent:18.859844px; text-align: justify;">
      Evin sahibi de donanımdan aşağı kalmıyordu, hani.
    </div>

    <div style="margin-left:0;margin-right:0;text-indent:18.859844px; text-align: justify;">
      Sellitto'nun önceden anlatmayı unuttuğu bir başka nokta da buydu.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, adalet mekanizmasından çoğu kişi gibi Rhyme'in adını duymuştu; ancak bu harikulade zeki soruşturma dehasının özel yaşamından, New York polisinde oynadığı rolden habersizdi. Adamın engelli oluşunu hemen unuttu. Kathryn Dance, özel olarak vücut dilini takip edemiyorsa, doğrudan insanların gözünün içine bakardı. Ayrıca bu konuda deneyimliydi; vaktiyle Kaliforniya ofisinde felçli bir arkadaşı olmuştu, onun tekerlekli iskemlede dolaştığını da çokluk unuturdu.
    </div>

    <div style="margin-left:0;margin-right:0;text-indent:18.859844px; text-align: justify;">
      Sellitto önden giderek konuğu Rhyme ile tanıştırdı. Dance adlı uzun boylu dedektif, Amelia Sachs'ın elini sıkarken, hemcinsinin gerginliğini ve onun büyük sefile arasındaki ilişkinin meslek sınırını aştığını hemen sezdi. Aradaki elektriği yakalamak için kinestetik uzmanı olmaya gerek yoktu zaten. İçeri girerken Sachs'ı üstadın kulağına eğilmiş, parmaklarını okşayarak bir şey fısıldanıp gülüşürken görmüştü.
    </div>

    <div style="margin-left:0;margin-right:0;text-indent:18.859844px; text-align: justify;">
      Sachs konuğu sıcak karşıladı. Diğer polislerle de selamlaşıldı ve tanışma faslı sona erdi.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, kulağının arkasında çınlayan sesi fark etti. Kulaklıklar omzundan sallanıyordu. Ah şu ipod! Hemen kapattı aleti. Onsuz olamıyor, bir türlü.
    </div>

    <div style="margin-left:0;margin-right:0;text-indent:18.859844px; text-align: justify;">
      Sellitto ile Sachs cinayetleri, yürütülmekte olan araştırmayı ve soruşturma safhasını birlikte özetlediler. Sivil olmasına rağmen soruşturmanın komutanının Rhyme olduğu anlaşılıyordu.
    </div>

    <div style="margin-left:0;margin-right:0;text-indent:18.859844px; text-align: justify;">
      Üstat tartışmaya pek katılmıyor. Gözü kocaman beyaz kartonlarda. Olay yerlerinden gelen kanıtlar satır satır işlenmiş. Dance ekibin diğer üyelerine kulak verirken arada homurdanan Rhyme'i gözlüyor. Adam yan gözle kartondan bir şey okuyor, düşünüyor, sanki denklemde eksik bulmuş gibi başıyla kovalıyor düşünceyi. Arada bir gözlerini kapatıyor. Konuşmalara da bir belki de iki kez katıldı zaten. Açıkça Dance'ı yok saydı.
    </div>

    <div style="margin-left:0;margin-right:0;text-indent:18.859844px; text-align: justify;">
      Bu hoşuna gitti konuğun. Şüpheyle karşılanmaya alışıktı. Bildik polis tipine benzemiyordu çünkü. Bir-altmış beş boyu, her zaman ensesinde küçük bir Fransız topuzu şeklinde toplanmış açık kestane saçları, açık pembe ruj, iki yandan sarkan ipod kulaklıkları, annesinin kendi eliyle yaptığı altın takılarıyla yadırganmasa şaşardı. Hele o acayip iskarpinleri... Dance, polis olarak gününü şüpheli peşinde koşarak geçirmiyor ne de olsa.
    </div>

    <div style="margin-left:0;margin-right:0;text-indent:18.859844px; text-align: justify;">
      Sonradan fark etti; Lincoln Rhyme'in ilgisizliği giyim kuşamı yüzünden değil. Polisin soruşturma tekniklerini pozitif bilimler üzerine inşa etmekte, <i>yani forensikde</i> ısrar eden çoğu büyük usta gibi o da, kinestetiği yani tanık veya şüpheli ile uzun uzun görüşmeyi boş iş olarak görüyor. Belki Dance'ın çağrılmasına bile karşı çıkmıştır.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance'a gelince, o elbette fiziki kanıtları önemsiyor ama Ligi alanı bu değil. Onun derdi suçun insani yanı; fiili, failin üzerinden çözmeye giriştiğinde içi içine sığmıyor.
    </div>

    <div style="margin-left:0;margin-right:0;text-indent:18.859844px; text-align: justify;">
      Kinestetik, forensiğe karşı... Pekâlâ Dedektif Rhyme, haydi bakalım!
    </div>

    <div style="margin-left:0;margin-right:0;text-indent:18.859844px; text-align: justify;">
      Yakışıklı, kibirli ve de sabırsız ağır suç uzmanı konuğu görmezden gele dursun, Dance çok garip bulduğu cinayetlerin tüm ayrıntısını zihnine yazmayı sürdürdü. Kendini Saatçi olarak tanımlayan katilin marifetleri adamakıllı iğrençse de Dance kolay sarsılacak kadın değil. Böylesine vahşi vakaları görmüşlüğü var. Ayrıca Kaliforniya'da, Charles Manson'ın cinayette vahşetin standartlarını koyduğu yerde yaşıyor, bunlara alışık yani.
    </div>

    <div style="margin-left:0;margin-right:0;text-indent:18.859844px; text-align: justify;">
      Toplantıya katılan başka bir dedektif, New York polisinden Dennis Baker, ondan özel olarak ne beklediklerini özetledi. Ortada, olayla bağlantılı bazı şeyler bildiği düşünülen bir tanık var; ama bir türlü konuşmuyor adam. Ne yapmalı?
    </div>

    <div style="margin-left:0;margin-right:0;text-indent:18.859844px; text-align: justify;">
      Sachs şüphesini aktardı. "Bir şey görmedim diyor, ama bana kalırsa gördü."
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, buralara kadar bir şüpheliyi değil tanığı konuşturmak için geldiğine hayıflandı. Gerçek suçlularla hesaplaşmayı seviyor çünkü; rakip ne kadar çetin ve hilebaz olursa o kadar iyi. Öte yandan tanıklar daha kolay çözülür, iş çabuk biter, uçağı kaçırma tehlikesi ortadan kalkar.
    </div>

    <div style="margin-left:0;margin-right:0;text-indent:18.859844px; text-align: justify;">
      Takıma döndü, "Elimden geleni yaparım," dedi. Çantasına uzanıp karıştırdı, açık pembe yuvarlak çerçeveli gözlüklerini bulup taktı.
    </div>

    <div style="margin-left:0;margin-right:0;text-indent:18.859844px; text-align: justify;">
      Ari Cobb hakkında ayrıntılı bilgi Sachs'dan geldi. Tanık bilgi vermeye çekiniyor, bir araya getirilen bilgi parçalarından anlaşıldığı üzere olay gecesinde yaptıklarını doğru sırasıyla açıklayamıyor, sabah sabah tabanları yağlayıp kaçıyor...
    </div>

    <div style="margin-left:0;margin-right:0;text-indent:18.859844px; text-align: justify;">
      Dance, Rhyme'in bakıcısının sunduğu kahveyi yudumlarken anlatılanları dikkatle dinledi.
    </div>

    <div style="margin-left:0;margin-right:0;text-indent:18.859844px; text-align: justify;">
      Tanığı iyice tanıdı, zihnini toparlayıp bilgileri kafasında düzenledi ve ekibe döndü. "Anlaşıldı. Yapmak istediğimi size anlatayım. Önce yıldırım eğitim. Dün seminerde Lon bu konuları öğrendi, ama görüşmeyi nasıl yürüteceğimi sizlere de anlatayım. Kinestetik geleneksel olarak bir şahsın fiziki davranışlarını yani vücut dilini gözlemleyip duygusal dünyasına ulaşarak doğru mu yalan mı söylediğini anlamak demektir. Şimdilerdeyse, benim de aralarında olduğum çoğu uzman bu kavramı iletişimin her türlüsünü tanımlamak için kullanıyor. Yani sadece vücut dili ile sınırlamıyoruz kendimizi, inceleme alanına sözü ve yazıyı da katıyoruz.
    </div>

    <div style="margin-left:0;margin-right:0;text-indent:18.859844px; text-align: justify;">
      "İlk adım olarak tanığın temel davranış modelini okumaya çalışacağım. Yani doğru olduğundan bizim de emin olduğumuz kendi doğrularını nasıl dillendiriyor, onu göreceğim. Adı, işi, mesleği filan gibi. Jestleri, vücudunun duruşu, sözcük seçimi, söyleme tarzını kafamda not edeceğim.
    </div>

    <div style="margin-left:0;margin-right:0;text-indent:18.859844px; text-align: justify;">
      "Temel bilgileri aldıktan sonra sorulara geçip gerilimin ortaya çıktığı anlara bakarım. Oralarda ya yalan söylüyordur ya da sorduğum soruyla bağlantılı olan önemli bir kaçış noktası var demektir. Oraya kadar tanıkla aramızda geçen 'söyleşi'; yalan söylediğini saptadığım andan itibaren sorguya dönüşür. Onu farklı tekniklerle, gerçeğe ulaşıncaya kadar azar azar yontacağız."
    </div>

    <div style="margin-left:0;margin-right:0;text-indent:18.859844px; text-align: justify;">
      Baker araya girdi. "Mükemmel..." Soruşturmadan sorumlu olan Rhyme ama belli ki Dennis Baker da merkezin adamı; konuşkan tarzına bakılırsa o da soruşturmanın politik gidişatından sorumlu olmalı.
    </div>

    <div style="margin-left:0;margin-right:0;text-indent:18.859844px; text-align: justify;">
      "Sözünü ettiğimiz bölgenin haritası var mı elimizde? Olayın geçtiği sokakların coğrafyasını iyi öğrenmem gerekiyor. Bunları bilmeden iyi sorgu yapılamaz. Ben hep öznenin yaşam alanını iyi tanımak gerekir, derim."
    </div>

    <div style="margin-left:0;margin-right:0;text-indent:18.859844px; text-align: justify;">
      Sellitto dayanamayıp kahkahayı patlattı. Dance meraklı bir gülümsemeyle kendisine bakınca gülüş nedenini açıklamaya girişti. "Lincoln da forensik için aynı şeyi söylüyor. Olayın coğrafyasını bilmiyorsan, boşlukta yüzüyorsun demektir! Doğru mu Linç?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Affedersin?" Suç uzmanı soğuk.
    </div>

    <div style="margin-left:0;margin-right:0;text-indent:18.859844px; text-align: justify;">
      "Yaşam alanı, diyorum; kavramı beğendin mi?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Ah, ya... " Dance, Rhyme'in kibar gülümseyişinde 'boş ver' lafını dilinden düşürmeyen oğlunun umursamaz tavrını yakalıyor.
    </div>

    <div style="margin-left:0;margin-right:0;text-indent:18.859844px; text-align: justify;">
      Dance haritaya gömülüp dikkatini Aşağı Manhattan sokaklarına yöneltti. Olay yerini ve Ari Cobb'un bir akşam önce işten çıktıktan sonra dolaştığı yöreyi Sachs ile birlikte Pulaski tek tek gösterdiler, o da ezberledi.
    </div>

    <div style="margin-left:0;margin-right:0;text-indent:18.859844px; text-align: justify;">
      Sonunda çevreyi yeterince öğrendiğine kanaat getirdi: "Hazırım, haydi işimize başlayalım. Tanık nerede?"
    </div>

    <div style="margin-left:0;margin-right:0;text-indent:18.859844px; text-align: justify;">
      "Koridorun sonundaki odada."
    </div>

    <div style="margin-left:0;margin-right:0;text-indent:18.859844px; text-align: justify;">
      "İçeri gelsin, bakalım."
    </div>
  </div>
</body>
</html>
