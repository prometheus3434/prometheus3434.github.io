<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Perşembeleri Çok Severim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/img01.png" alt="Resim 01" /><st c="0"></st>
		</figure>
		<div></div>
		<p><span epub:type="pagebreak" title="9" id="page9"></span><st c="17">Günlerden perşembeydi. </st><st c="40">Öyleydi, eminim. </st><st c="57">Okulda perşembe günleri öğle yemeğinde döner veriyorlar. </st><st c="114">Döner, en sevdiğim yemek... </st><st c="142">En sevdiğim yemeği henüz bitirmiş, biraz daha yiyebilir miyim diye bakınıyordum ki, omuzuma bir el dokundu. </st><st c="250">Kıpkırmızı ojeli tırnakları olan bir el.</st></p>
		<p><st c="290">“Tibet, benim odama gelir misin biraz sonra?”</st></p>
		<p><st c="336">Dönüp baktım –Hayır dönüp bakmadım, bu sesi dünyanın öteki ucunda bile olsa tanırım. </st><st c="422">Mandolin sesi gibi incecik, müzikli bir ses.</st></p>
		<p><span epub:type="pagebreak" title="10" id="page10"></span><st c="466">Evet, dünyalar kadar güzel rehber öğretmen! </st></p>
		<p><st c="511">“Gelirim,” dedim ve gittim.</st></p>
		<p><st c="538">Odasına girdiğimde, masasında oturmuş, telefonla konuşuyordu. </st><st c="601">Beni görünce, karşısındaki şık deri koltuğa oturmamı işaret etti. </st><st c="667">Oturdum.</st></p>
		<p><st c="675">Oturdum ve odayı incelemeye koyuldum. </st></p>
		<p><st c="714">İyi döşenmiş, temiz ve düzenli, büyükçe bir oda. </st><st c="763">Duvarlar beyaz, masa ve diğer mobilyalar siyah. </st><st c="811">Çalışma masasının üstünde telefon ve bilgisayar. </st><st c="860">Onların bitişiğinde bir resim çerçevesi ve bu çerçevenin içinden gülümseyen iki sevimli kedi. </st><st c="954">Masanın arkasında, öğretmenin diploması çerçevede asılı. </st><st c="1011">Diplomanın sol üst köşesine fotoğrafını yapıştırmışlar –Öyle güzel görünüyor ki... </st></p>
		<p><st c="1094">Duvarda başka resimler de var, çirkin mirkin şeyler! </st><st c="1147">Neden asmış öğretmen onları sanki? </st><st c="1182">Kâğıtların altına, resimden de büyük imzalar atılmış, ünlü ressamlarınki gibi. </st><st c="1261">İmzalar da imza olsa, kargacık burgacık isimler...</st></p>
		<p><st c="1311">Ben resimlere bakarken, öğretmen de bana bakıyordu. </st><st c="1364">Bir ara ahizeyi eliyle kapattı ve fısıldadı: “Konuşmam şimdi bitiyor.”</st></p>
		<p><st c="1434">Telefonu kapatınca, gelip karşıma oturdu. </st><st c="1477">Bacak bacak üstüne attı, sarı saçlarını arkaya doğru savurdu ve o yemyeşil gözlerini gözlerimin içine dikti. </st><st c="1586">Kalbim hızlı hızlı çarpmaya başladı. </st><st c="1623">Benden ne istiyor?</st></p>
		<p><span epub:type="pagebreak" title="11" id="page11"></span><st c="1641">Uzandı, sargılı sağ elimin üstüne elini koydu, pıt pıt dokundu. </st><st c="1706">Okşar gibi.</st></p>
		<p><st c="1717">Okşar gibi bir sesle, “Geçmiş olsun,” dedikten sonra, az önce bakıp durduğum resimleri (</st><em><st c="1806">Öğrencilerininmiş!</st></em><st c="1825">) beğenip beğenmediğimi sordu. </st></p>
		<p><st c="1857">Elimle –sargılı elimle– “eh işte” işareti yaptım.</st></p>
		<p><st c="1906">Elimin üstüne bir pıt pıt daha. </st><st c="1939">Sonra... </st><st c="1948">gülümseyerek gözlerimin içine uzun uzun baktı ve benimle konuşmak istediğini söyledi.</st></p>
		<p><st c="2033">Olur.</st></p>
		<p><st c="2039">Gözlerini gözlerimden çekmeden konuştu, konuştu, konuştu... </st></p>
		<p><st c="2100">Ne söylediğini pek anımsamıyorum. </st><st c="2134">Arada sorular sordu. </st><st c="2155">Neydi, onlar da aklımda kalmadı. </st><st c="2188">Şu soruyu anımsıyorum yalnızca:</st></p>
		<p><st c="2219">“Hayatta en çok kimi seviyorsun, Tibet?”</st></p>
		<p><st c="2260">“Köpeğimi... </st><st c="2274">Değerli’yi,” dedim ona.</st></p>
		<p><st c="2297">Ve... </st><st c="2304">bunu söyler söylemez pişman oldum. </st><st c="2339">Annemle babam duysalar ne kadar çok üzülürler.</st></p>
		<p><st c="2385">Annemle babam duyacak mı? </st><st c="2412">Sordum.</st></p>
		<p><st c="2419">“Seninle paylaştığım her şey ikimizin arasında kalacak, endişelenme lütfen,” dedi. </st></p>
		<p><st c="2503">Bunu söylerken öyle içtendi ki, rahatlayıverdim.</st></p>
		<p><st c="2551">“En iyi arkadaşınla... </st><st c="2575">köpeğinle yani, konuştuğun oldu mu hiç?” </st></p>
		<p><st c="2616">“Olmadı,” dedim.</st></p>
		<p><span epub:type="pagebreak" title="12" id="page12"></span><st c="2632">“Denemek ister miydin?”</st></p>
		<p><st c="2656">“Denerim belki... </st><st c="2675">bir gün...”</st></p>
		<p><st c="2686">“Ama, gördüğüm kadarıyla konuşmayı pek sevmiyorsun.” </st></p>
		<p><st c="2740">“Sevmiyorum.” </st></p>
		<p><st c="2754">“O zaman... </st><st c="2766">şöyle bir şey yapsak,” deyip gülümsedi, yüzünü yüzüme iyice yaklaştırdı. </st></p>
		<p><st c="2839">Öyle güzel parlıyordu ki gözleri!</st></p>
		<p><st c="2872">Ve öyle güzel parlıyordu ki dişleri! </st></p>
		<p><st c="2910">Ve öylesine beyazdı ki! </st><st c="2934">Diş macunu reklamlarındaki kadar beyaz dişler –hatta onlardan bile beyaz... </st></p>
		<p><st c="3010">Beyaz dişler konuşuyordu: “Konuşmayı sevmiyorsan... </st><st c="3062">yazabilirsin; köpeğinle konuşmalarını, istediğin her şeyi. </st><st c="3121">Ne dersin?”</st></p>
		<p><st c="3132">“Yazamam! </st><st c="3143">Yazmayı sevmiyorum.” </st></p>
		<p><st c="3164">“Öyle olduğunu sanmıyorum! </st><st c="3191">Öğretmenin bana senin kompozisyon ödevlerini gösterdi. </st><st c="3246">Bazıları ödül bile almış. </st><st c="3272">Nasreddin Hoca’yla ilgili yazın, örneğin. </st><st c="3314">Modern bir Nasreddin Hoca modeli yaratmışsın. </st><st c="3360">Banka kartı, cep telefonu kullanan, bilgisayar oyunlarına bayılan, bisiklete binen... </st><st c="3446">Müthiş bir hayal gücü. </st><st c="3469">Öğretmenin senin ileride iyi bir yazar olabileceğini düşünüyor. </st><st c="3533">Yazdıklarını görünce, ben de aynı kanıya vardım.”</st></p>
		<p><st c="3582">“...”</st></p>
		<p><span epub:type="pagebreak" title="13" id="page13"></span><st c="3588">“Yazabilirsin... </st><st c="3606">belki, okullar kapanana kadar. </st><st c="3637">Hepi topu iki ay. </st><st c="3655">Çok kısa bir zaman... </st><st c="3677">seni yormaz, ne dersin?” </st></p>
		<p><st c="3702">Yazar? </st><st c="3709">Ben yazar mıyım? </st><st c="3726">Hı!</st></p>
		<p><st c="3729">Bak sen şu işe! </st><st c="3746">Yıllarca, kocaman (</st><em><st c="3765">daha sünnet bile olmamış</st></em><st c="3790">) şişko bir çocuk olarak ortalarda dolaş dur, kimse sana pas vermesin, sonra bir gün, güzel bir öğretmen senin yazar olduğunu ortaya çıkarsın!</st></p>
		<p><st c="3933">“Ne dersin, Tibet, bunu yapabilir misin?” </st></p>
		<p><st c="3976">“Yapabilirim, öğretmenim.” </st></p>
		<p><st c="4003">Ojesinin rengindeki dudakları kıpırdadı; diş macunu renkli dişleri gözüktü yeniden ve hep birlikte gülümsediler. </st><st c="4116">Öyle güzel gülümseme görmedim hayatımda!</st></p>
		<p><st c="4156">Koltuğunu gıcırt diye kıpırdatıp benimkine yaklaştırdı, bana doğru eğildi ve gözlerimin içine içine baktı.</st></p>
		<p><st c="4263">Ahh! </st><st c="4269">Ne güzel bir koku sürmüş bu öğretmen! </st><st c="4307">Annem de bu kokudan sürse keşke... </st></p>
		<p><st c="4342">“Emindim! </st><st c="4352">Çaba göstereceğinden emindim,” dedi öğretmen.</st></p>
		<p><st c="4397">Çaba göstereceğim elbette, neden göstermeyeyim? </st><st c="4446">Hele, bu kadar güzel koku sürmüş, böyle güzel gülümseyen bir öğretmenin isteği yapılmaz mı? </st><st c="4538">Üstelik, şu koskocaman dünyada, benim yazar olabileceğime yürekten inanan bir insan o.</st></p>
		<p><span epub:type="pagebreak" title="14" id="page14"></span><st c="4624">“Tibet, köpeğine yazacağın mektupları benimle paylaşmaya ne dersin?” </st></p>
		<p><st c="4694">“İyi olur,” dedim.</st></p>
		<p><st c="4712">“Her hafta bir yazı, yani Değerli’ye yazdığın mektubu bana getirmeni istesem, çok şey istemiş olur muyum?”</st></p>
		<p><st c="4819">Evet, çok şey istemiş olursunuz, öğretmenim. </st><st c="4865">O kadar kısa zamanda yazamam.</st></p>
		<p><st c="4894">Bunu ona söyleyemedim. </st><st c="4918">Hâlâ öyle güzel gülümsüyordu ki, yapamadım. </st><st c="4962">Başımı salladım.</st></p>
		<p><st c="4978">“Öyleyse, pazartesiye görüşüyoruz,” dedi.</st></p>
		<p><st c="5020">Evet anlamında başımı salladım.</st></p>
		<p><st c="5052">Odadan çıkarken, kırmızı ojeli eller bana, “Hoşça kal!” diyordu.</st></p>
		<p><st c="5117">Diş macunu renkli dişler gülümsüyordu. </st></p>
		<figure>
			<img src="image/img001.png" alt="Resim 001" />
		</figure>
	</section>
<div id="charCountTotal" value="5157"></div></body>
</html>
