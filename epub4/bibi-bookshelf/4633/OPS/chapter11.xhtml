<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Perşembeleri Çok Severim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/img11.png" alt="Resim 11" /><st c="0"></st>
		</figure>
		<div></div>
		<p><span epub:type="pagebreak" title="76" id="page76"></span><st c="20">Zil! </st><st c="25">Tatlı tatlı çaldı. </st><st c="44">Paydos!.. </st><st c="54">Yaşasın!</st></p>
		<p><st c="62">Ve yaşasın! </st><st c="75">Erkin Abim! </st><st c="87">Bizi almaya gelmiş! </st><st c="107">“Aslan parçaları, ne haber?” deyip, aslan parçalarının kafalarını avuçlarına hapseden Erkin Abi. </st></p>
		<p><st c="204">Şunu yapmasa! </st><st c="218">Yapıyor ve ben bunu ona söyleyemiyorum. </st></p>
		<p><st c="258">Sınıftan üçümüz birlikte çıkarken, kafalar hâlâ oradaydı, Erkin Abi’nin kıskacında. </st><st c="342">Kurtar kurtarabilirsen!</st></p>
		<p><st c="365">Gör görebilirsen! </st><st c="384">Kimi? </st><st c="390">Annemi!</st></p>
		<p><span epub:type="pagebreak" title="77" id="page77"></span><st c="397">“Buralardan geçiyordum, uğradım. </st><st c="431">Oğlumu okulundan ben alayım bugün dedim.”</st></p>
		<p><st c="472">Ben de senin yalanını yuttum, anneciğim!</st></p>
		<p><st c="513">Sen de yutmadığımı anladın, anneciğim... </st><st c="555">Seni en yakın arkadaşımla tanıştırayım, anneciğim.</st></p>
		<p><st c="605">“Ooo, Koray! </st><st c="619">Tibet her gün senden söz ediyor. </st><st c="652">Sen de, şu meşhur Erkin Abi olmalısın... </st><st c="693">Çocuklar, sanırım aynı yöne gidiyoruz. </st><st c="732">Sizi bırakalım mı?” </st></p>
		<p><st c="752">Biraz sonra dördümüz, annemin arabasında, aynı yöne gitmeye başladık. </st></p>
		<p><st c="822">Konuşarak. </st></p>
		<p><st c="833">Aynı yöne giden dört kişi değildi konuşanlar –konuşkan Erkin Abim ve çok konuşkan annemdi.</st></p>
		<p><st c="923">“Erkin Koray ha! </st><st c="941">Biliyor musun, ben de onun hayranıydım gençliğimde. </st><st c="993">Bir gün dinlemek isterim sizi.” </st></p>
		<p><st c="1025">“Dinleyeceksiniz zaten, Nazan Teyze. </st><st c="1062">Tibet’in sünnetinde konser vereceğiz.” Bu arada arkaya dönmüş, yanağımı tıptıplamıştı Erkin Abi. </st></p>
		<p><st c="1159">Annem şaşırdı ya da şaşırmış gibi yaptı. </st></p>
		<p><st c="1200">Ben de şaşırdım; Erkin Abi annemin adını ne çabuk öğrenmiş!</st></p>
		<p><st c="1259">Haydi bir şaşkınlık daha! </st><st c="1286">Koray’la göz göze geldik o an –Aa suratı sirke satıyor! </st><st c="1342">Ne oldu ki? </st><st c="1354">Abisini benden kıskanıyor falan mı acaba? </st><st c="1396">Off! </st><st c="1401">Canım çok sıkıldı. </st></p>
		<p><span epub:type="pagebreak" title="78" id="page78"></span><st c="1420">Üstelik yine, biri benden önce davranmıştı. </st><st c="1464">Tam ben annemlere söyleyecekken, Erkin Abi açıklayıvermişti haberi. </st><st c="1532">Ama üzülmedim, çünkü üstümden büyük bir yük kalkmıştı. </st></p>
		<p><st c="1587">“Neden bize bu güzel haberi daha önce vermedin, Tibetçiğim?” diyen olmayacak.</st></p>
		<p><st c="1664">Ben öyle sanayım!</st></p>
		<p><st c="1682">Annem dikiz aynasında beni buldu, sanki daha önce hiç görmemiş gibi yüzüme baktı ve, “Tibetçiğim, neden bize bu güzel haberi daha önce vermedin?” diye sordu.</st></p>
		<p><st c="1840">“Anne, dikkat et, taksi!” diye bağırdım. </st></p>
		<p><st c="1882">Annem yola döndü, direksiyonu hızla düzeltti. </st><st c="1928">Ucuz atlattık.</st></p>
		<p><st c="1942">Eve gelene kadar arabanın içi cümlelerle doldu. </st><st c="1991">Topu topu iki kişiydiler, ama iki bin cümle kurmuşlardır, yemin ederim.</st></p>
		<p><st c="2062">Apartmanın kapısına yanaştığımızda kafam kazan gibi olmuştu. </st><st c="2124">Suratı bal satan Erkin Abi’yle annem başarmıştı bunu. </st><st c="2178">Suratı sirke satan Koray beyimizin hiç suçu yok, çünkü yol boyunca çenesi de sirke sattı. </st><st c="2268">Evlerinin önünde arabadan inerlerken bile iki laf etmedi beyimiz. </st><st c="2334">Ne teşekkür, ne bir şey! </st><st c="2359">En iyi arkadaş buysa?.. </st></p>
		<p><st c="2383">Kafam kazan gibi oldu deyince... </st><st c="2416">Ben küçükken </st><span epub:type="pagebreak" title="79" id="page79"></span><st c="2429">–beş yaşındaymışım sanırım– işe gittiklerinde bana bakması için bir dadı tutmuş benimkiler. </st><st c="2521">Kadın öyle az, öyle az, öyle az konuşuyormuş ki, galiba sıkılmışım ben. </st><st c="2593">Akşam eve döndüğünde annem bana sormuş, dadını sevdin mi diye; “Sevdim ama kafam küçücük kaldı,” demişim.</st></p>
		<p><st c="2698">Belki de, az konuşmayı o günlerde öğrenmişimdir. </st><st c="2748">(</st><em><st c="2749">Suçlu bulundu</st></em><st c="2762">.)</st></p>
		<p><st c="2764">Değerli, beni görünce tepeme sıçradı. </st><st c="2803">Yürüyüşe çıkacak ya! </st></p>
		<p><st c="2824">Üstümü çabucak değiştirdim, çıktık.</st></p>
		<p><st c="2859">Kahvaltı! </st><st c="2870">Artık yok. </st><st c="2881">Kahvaltı sabahları yapılır. </st><st c="2909">Bundan böyle sabahları yapılacak.</st></p>
		<p><st c="2942">Değerli, merdivenleri hızla inip apartman kapısına doğru koşarken, ben aldığım bu çok önemli kararın gururunu yaşıyordum... </st></p>
		<p><st c="3067">Aslında tam anlamıyla yaşadığım söylenemez.</st></p>
		<p><st c="3110">Evin kapısını kapatıp merdivenlere yönelmiştim ki... </st><st c="3164">mutfaktan gelen bir koku! </st><st c="3190">Ahhh! </st><st c="3196">Enfes bir üzümlü kurabiye kokusu, mutfak kapısından yavaşça süzülüp, apartman kapısını da aşarak, gelip ceplerime dolmasın mı! </st></p>
		<p><st c="3323">Kokusuyla kalsa gene iyi, kurabiyelerin kendisi, ceplerime soktuğum ellerime değmesin mi! </st><st c="3413">Değsin! </st><st c="3421">Üç tanecik kurabiyeden bir şey çıkmaz. </st><st c="3460">(</st><em><st c="3461">Eşek kadar olsalar da...)</st></em></p>
		<p><span epub:type="pagebreak" title="80" id="page80"></span><st c="3486">Değerli’nin peşinden koştum. </st><st c="3516">Evet, artık koşabiliyorum. </st><st c="3543">Koşarken, yere düşen basket topunun çıkardığı sese benzer bir ses çıkıyor benden; ama olsun, koşuyorum ya.</st></p>
		<p><st c="3649">Değerli en önde, ben en arkada, aramızda tanımadığımız insanlar, parka geldik. </st><st c="3729">Nefes nefese. </st></p>
		<p><st c="3743">Nefes nefese... </st><st c="3759">Bu sözü, kendim için kullanıyorum, Değerli için değil.</st></p>
		<p><st c="3813">Oracıktaki banka oturdum. </st><st c="3840">Ellerimi cebimden çıkardım. </st></p>
		<p><st c="3868">O da ne! </st><st c="3877">Kurabiyeler!</st></p>
		<p><st c="3889">1. </st><st c="3893">kurabiye: Mmmmmh!.. </st><st c="3913">Bu ne güzel şey! </st><st c="3930">İyi ki, kurabiye diye bir şey akıl edilmiş... </st></p>
		<p><st c="3976">2. </st><st c="3979">kurabiye: “Aaa, Şebnem!.. </st><st c="4005">Siz burada mı oturuyorsunuz? </st><st c="4034">Ha, şu apartman mı? </st><st c="4054">Daha önce hiç görmemişim... </st><st c="4082">Şebnem, annem kurabiye yapmış, alır mısın?”</st></p>
		<p><st c="4125">3. </st><st c="4129">kurabiye: “Değerli, koş gel, sana kurabiye vereceğim.” – “Şebnem, ben zayıflamaya karar verdim de... </st><st c="4230">Değerli için yanıma almıştım bunları.” </st></p>
		<p><st c="4269">Şebnem Hanım yuttu kurabiyeyi. </st><st c="4300">Aman da ne lezizmiş. </st><st c="4321">Annemin ellerine sağlıkmış. </st><st c="4349">Keşke ben de bir tanesini yeseymişim. </st><st c="4387">Zaten biraz zayıflamışım. </st><st c="4413">Aslında çok kilolu değilmişim, istesem hemen verebilirmişim... </st></p>
		<p><st c="4476">Sınıftaki en çalışkan çocuk da benmişim. </st><st c="4517">Ve en </st><span epub:type="pagebreak" title="81" id="page81"></span><st c="4523">çok kitap okuyan. </st><st c="4541">Bunu nasıl başardığımı merak ediyormuş Şebnem. </st><st c="4588">Ona kitap önermeliymişim. </st></p>
		<p><st c="4614">Koray’la yakın arkadaş olmamıza da çok seviniyormuş. </st><st c="4667">O çok iyi bir çocukmuş. </st><st c="4691">Biz ikimiz sınıftaki öteki oğlanlara hiç ama hiç benzemiyormuşuz. </st><st c="4757">Onlar kızları çok üzüyorlarmış. </st><st c="4789">Gerçi kızlar da pek matah değilmiş. </st><st c="4825">Görkem kendini beğenmişin tekiymiş; Pınar, ayy tam bir arabozucuymuş; ya Ayşın, modadan başka şey bilmeyen bir züppeymiş; Aslı var ya Aslı, işte ona hiç katlanamıyormuş, çok sıkıcıymış, çooook... </st><st c="5021">Ama Koray’ı eskiden beri severmiş. </st><st c="5056">Hele Erkin Abi’ye bayılıyormuş. </st><st c="5088">Hem baskette çok iyiymiş, hem çok iyi bir müzisyenmiş, hem de çok şakacıymış. </st><st c="5166">Aynı zamanda yakışıklı. </st><st c="5190">Yaşı biraz daha büyük olsaymış, ona hemen âşık olabilirmiş. </st><st c="5250">(</st><em><st c="5251">Bu da nerden çıktı?</st></em><st c="5270">)</st></p>
		<p><st c="5272">Kurabiye... </st><st c="5284">mmmh! </st><st c="5290">Annemin ellerine sağlıkmış. </st></p>
		<p><st c="5318">Annem demişken... </st><st c="5336">Dün okulda annemi görmüş. </st><st c="5362">“Sen Şebnem olmalısın,” demiş annem ona!</st><em><st c="5402"> (Nereden tanımış ki! </st><st c="5424">Ahh, anne! </st><st c="5435">Şebnem’i nereden buldun?)</st></em></p>
		<p><st c="5460">Şebnem’den ayrılıp eve dönerken, kızgınlıktan alt dudağımı yedim. </st><st c="5527">Kurabiye yerine dudak yemek insanı ne kadar zayıflatıyor, bunu yarın sabah öğreneceğiz –tartıda.</st></p>
		<p><st c="5623">Değerli’nin peşinden koşmaya başladım. </st><st c="5663">Bizim so</st><span epub:type="pagebreak" title="82" id="page82"></span><st c="5671">kağın köşesine ulaştığımızda bir baktım, davulcu. </st><st c="5722">Yoo, sokakta davulcu falan yok! </st><st c="5754">Babam var. </st><st c="5765">Davulcu kalbimde, güm be de güm güm vurup duruyor. </st><st c="5816">(</st><em><st c="5817">Bir yazar böyle benzetmeler yapmalı.</st></em><st c="5853">)</st></p>
		<p><st c="5855">Kalbine davulcu kaçmış çocuk koşarak babasına sarıldı. </st><st c="5910">Davulcu susmadı, çalmayı sürdürdü –yemek öncesi, babamın getirdiği armağanları görene kadar. </st><st c="6003">Armağanlar! </st><st c="6015">Ne çok! </st></p>
		<p><st c="6023">Babam bana bir spor ayakkabı almış, hani koşarken gırç gırç yaylananlardan; bir de tişört. </st><st c="6114">Üstünde “</st><em><st c="6123">I’m crazy for walking</st></em><st c="6145">” yazıyor. </st><st c="6157">“Yürümek için deliriyorum” gibi bir şey. </st></p>
		<p><st c="6198"> Yürümek için deliriyor muyum? </st><st c="6228">O kadar da değil! </st><st c="6246">Bunu babama söylemedim elbette. </st></p>
		<p><st c="6278">Bir de, kocaman bir hasır şapka almış. </st><st c="6317">Hani yürüyüşlere çıkıyoruz ya Değerli’yle, başıma güneş geçmesin.</st></p>
		<p><st c="6382">Teşekkür edip yanaklarından öptüm babamın.</st></p>
		<p><st c="6425">Teşekkür edip yanaklarımdan öptü annem... </st><st c="6468">babam onun için aldığı parfümü verince ve ona bu kokuyu benim ısmarladığımı söyleyince.</st></p>
		<p><st c="6555">Annem beni öperken (</st><em><st c="6576">Öğretmenim gibi kokan bir anneydi!</st></em><st c="6611">) “Ne ince bir çocuksun sen, canım!” dedi. </st><em><st c="6655">(Bunca kiloyla... </st><st c="6673">ince bir çocuk!?)</st></em></p>
		<p><st c="6690">Övgüden utanırım. </st><st c="6709">Utandım. </st></p>
		<p><st c="6718">Konuyu değiştirmeli. </st><st c="6739">Değiştirdim.</st></p>
		<p><span epub:type="pagebreak" title="83" id="page83"></span><st c="6751">“Baba, boğa güreşlerine gitmedin, değil mi?”</st></p>
		<p><st c="6796">“Gider miyim hiç! </st><st c="6815">Sana söz verdim ya, oğlum!”</st></p>
		<p><st c="6842">Aslan babam!</st></p>
		<p><st c="6855">“Yemek zamanı!” aslanın karısı bağırdı.</st></p>
		<p><st c="6895">Yemek!.. </st><st c="6905">Hayır, yememek! </st><st c="6921">Artık uzun uzadıya yemeklerden söz etmek yok! </st></p>
		<p><st c="6967">Yazar tam tamına iki kilo daha kaybetti. </st><st c="7008">Sokaklarda. </st><st c="7020">Değerli’yle yürüdüğü yollarda.</st></p>
		<p><st c="7050">Yemekte... </st><st c="7062">başka sohbetler... </st><st c="7081">babamdan.</st></p>
		<p><st c="7090">“Bu kez fırsat buldukça müzeleri gezdim. </st><st c="7132">Madrid bir sanatçıyı heyecandan öldürebilir. </st><st c="7177">Öyle görkemli sanat eserleri ve tarihi binaları var ki, görseniz... </st><st c="7245">Bu yaz hep birlikte gidelim istiyorum.” </st></p>
		<p><st c="7285">“Tibet’in sünnetinden sonra ayarlayıp gideriz,” dedi annem. </st></p>
		<p><st c="7345">Sünnet!!! </st><st c="7355">Babasının Tibet’in içinde yaktığı tüm ışıkları annesi söndürüverdi, birer birer. </st><st c="7436">Annem her zaman yapıyor bunu.</st></p>
		<p><st c="7465">“Baba, sen sünnet olacağın zaman korkmuş muydun?” Hayır, bu soruyu gene içimden düşündüm; sesli soramadım ne yazık ki. </st><st c="7585">Belki bir gün... </st><st c="7602">babamla yakın arkadaş olduğumuza tam olarak karar verirsem...</st></p>
		<p><st c="7663">Babam ışıklarımı yeniden yaktı.</st></p>
		<p><st c="7695">“Kaptan, sünnetinde Erkin – Koray konseri izleyecekmişiz, ha?”</st></p>
		<p><span epub:type="pagebreak" title="84" id="page84"></span><st c="7758">“Evet!” dedim. </st></p>
		<p><st c="7774">Annem birdenbire sünnet kıyafetlerimden söz etmeye başladı. </st></p>
		<p><st c="7834">Işıklar yine sönmese... </st><st c="7858">Sönmedi. </st></p>
		<p><st c="7867">Babam, “Bir cumartesi günü, uçuşumun olmadığı bir hafta sonunda, Kaptan’la ikimiz bir iki saatte bitiririz o işi,” dedi.</st></p>
		<p><st c="7987">Anlayışlı babam!</st></p>
		<p><st c="8004">Bu cumartesi olmazmış, çünkü anlayışlı babamın bu hafta sonu uçuşu varmış. </st><st c="8080">Yirmi iki saat sonra varacağı bir ülkeye, yani bir kıtaya, yani Avustralya’ya gidecekmiş.Yirmi iki saat! </st><st c="8185">Amma uzakmış! </st><st c="8199">Mevsimler bile farklıymış orada. </st><st c="8232">Şimdi sonbahar yaşanıyormuş.</st></p>
		<p><st c="8260">Eda Öğretmen’e bir armağan getirmesini istiyormuşum ondan, öyle mi... </st><st c="8331">elbette, oğlu istedikten sonra neden olmasınmış, alırmış. </st><st c="8389">Başka ne istermişim... </st><st c="8412">Aborjinler’in fotoğrafını çekmesini istiyormuşum, öyle mi... </st><st c="8473">ama bu olanaksızmış, çünkü o yerlilerin yaşadığı yerlere gitmiyormuş... </st><st c="8545">On gün sonra dönecekmiş.</st></p>
		<p><st c="8569">Yemek bitmişti. </st><st c="8586">Ben de... </st><st c="8596">On gün daha yok babam!</st></p>
		<p><st c="8618">Işıklarımı söndürüp yatmaya gittim.</st></p>
	</section>
<div id="charCountTotal" value="8654"></div></body>
</html>
