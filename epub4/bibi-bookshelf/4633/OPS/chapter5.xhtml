<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Perşembeleri Çok Severim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/img05.png" alt="Resim 05" /><st c="0"></st>
		</figure>
		<div></div>
		<p><span epub:type="pagebreak" title="38" id="page38"></span><st c="19">Salı günü... </st><st c="32">Yemekhanedeydim. </st><st c="49">Masamın üstüne özenle yerleştirdiğim yemek tepsimdeki taze fasulyemi ve tavuklu pilavımı bitirmiş, sütlacıma başlamak üzereydim. </st><st c="178">Son acıklı lokmalar...</st></p>
		<p><st c="200">Masada başka çocuklar da vardı. </st><st c="233">Üst sınıftan abiler yani.</st></p>
		<p><st c="258">Bu kocaman abiler, masanın altındaki kocaman bacaklarını sağa sola oynatıp duruyorlardı, masanın üstündeki çenelerini de... </st><st c="383">Yemek için olsa neyse, ama konuşmak için –çen çen çen çen... </st><st c="444">Yemek yemeye </st><span epub:type="pagebreak" title="39" id="page39"></span><st c="457">mi, çene çalmaya mı gelmişler anlayamadım. </st></p>
		<p><st c="500">Ben, yemek yerken asla konuşmam! </st><st c="533">Bir tek tabağımla... </st><st c="554">Başımı eğer, yemeğimle konuşurum: ‘Ne güzel yemeksin sen! </st><st c="612">Senden bir tane daha verseler, vallahi de tallahi de yerim!’ Bir pirinç tanesinin bile tabağımda unutulmasına da izin vermem, veremem.</st></p>
		<p><st c="746">Bir pirinç tanesinin tabağımda unutulmasına izin vermeyip çatalımı tabağıma daldırmıştım ki...</st></p>
		<p><st c="841">“Afiyet olsun, Tibet. </st><st c="864">Oturabilir miyim?” dedi biri. </st></p>
		<p><st c="894">Eda Öğretmen!</st></p>
		<p><st c="907">“Buyrun, öğretmenim,” deyip yemek tepsimi yana çektim hemen.</st></p>
		<p><st c="968">Tepsisini onun için boşalttığım yere koydu, yanımdaki boş tabureye oturup yemeğine başladı. </st></p>
		<p><st c="1061">Bir prenses gibi yiyordu. </st></p>
		<p><st c="1087">Onu bekledim, bir prens gibi. </st><st c="1117">Sanki okul yemekhanesinde değil de, sarayın salonundaki o kocaman şamdanlı, kocaman masadaydık ikimiz. </st></p>
		<p><st c="1220">Liseli abiler susmuşlardı. </st><st c="1247">Saraylıların yanında nazik olunmalı. </st></p>
		<p><st c="1284">Bir prensesin yanında sütlaç bile –o muhteşem şey bile– yenmez, yenmemeli. </st><st c="1359">Yemedim.</st></p>
		<p><st c="1367">Öğretmen yemeğini bitirdiğinde ona peçete uzattım. </st><st c="1419">Teşekkür etti.</st></p>
		<p><st c="1433">Masadan kalkmasını bekledim. </st><st c="1463">(</st><em><st c="1464">Kalksaydı sütlacımı yerdim rahatça.</st></em><st c="1499">)</st></p>
		<p><span epub:type="pagebreak" title="40" id="page40"></span><st c="1501">Kalkmadı. </st><st c="1511">Konuşmaya başladı. </st><st c="1530">Parmağımı sordu önce, daha iyi miydi, evet daha iyiydi. </st></p>
		<p><st c="1586">Sonra... </st><st c="1595">gözlerimin içine, aydede gibi parlayan gözleriyle baktı ve, “Biliyor musun, Tibet, mektubuna bayıldım! </st><st c="1698">Son derece güzel bir Türkçe’yle ve dupduru bir dille yazılmış. </st><st c="1761">Çok etkilendim,” dedi.</st></p>
		<p><st c="1783">“...” </st></p>
		<p><st c="1790">İçimden bir kuş uçtu. </st><st c="1812">Uçtu, uçtu ve... </st><st c="1829">Hayır, bir yere konmadı, kanatlarını par par par çırparak dolaşmaya başladı başımın çevresinde. </st></p>
		<p><st c="1925">Liseli abiler bana baktılar. </st><st c="1954">Hayran hayran... </st><st c="1971">Belki de bana öyle gelmiştir.</st></p>
		<p><st c="2000">“Yazmalısın, Tibet, hep yazmalısın. </st><st c="2037">İleride çok iyi bir yazar olacaksın, buna önce kendin inanmalısın,” dedi öğretmen.</st></p>
		<p><st c="2119">Başımın üstündeki kuş, kanatlarını daha daha çok çırpmakta. </st><st c="2180">Par par par... </st><st c="2195">İyi bir yazar olacağına önce kendin inan, Tibet! </st></p>
		<p><st c="2244">Keşke Şebnem burada, bu masada olsaydı. </st><st c="2284">Tibet Bilgili’nin nasıl birdenbire yazarlık katına ulaştığını görseydi. </st><st c="2356">Göremedi. </st><st c="2366">Yazık...</st></p>
		<p><st c="2374">“Belki 2020’nin Nobel ödüllü yazarı karşımızda duruyordur, hocam,” dedi masadaki abilerden biri. </st><st c="2472">Gülüyordu.</st></p>
		<p><st c="2482">Nobel mi? </st><st c="2493">Hani şu en büyük yazarlara verilen ödül! </st></p>
		<p><span epub:type="pagebreak" title="41" id="page41"></span><st c="2534">Her yer ışık içinde kaldı. </st><st c="2561">Işık ışık ışık içinde... </st><st c="2586">Kuşlar bu ışıklı yemekhanede oradan oraya uçup duruyordu. </st><st c="2644">Kuşlar mutlu. </st><st c="2658">Ben mutlu.</st></p>
		<p><st c="2668">Zil! </st><st c="2674">Zalim zil!</st></p>
		<p><st c="2684">“Haydi bakalım, çocuklar, hepinize iyi dersler. </st><st c="2733">Şey... </st><st c="2740">Tibet’çiğim, bu kitabı yeni bitirdim, okumak istersen sende kalabilir,” diyerek bir kitap uzattı bana Eda Öğretmen. </st><st c="2856">Ayağa kalkmış, yemek tepsisini eline almış, çantasını koluna takmıştı. </st></p>
		<p><st c="2927">Kitabı aldım, kapağına baktım. </st><st c="2958">Bir gezi kitabı. </st><st c="2975">Gezi kitaplarına bayılırım.</st></p>
		<p><st c="3002">Sevinerek çantama koymak üzereydim ki, başka bir cümle öğretmenden: “Bir gün, sınıfında en çok sevdiğin, kendine en yakın hissettiğin bir arkadaşınla tanıştırır mısın beni? </st><st c="3176">Çok sevinirim.”  </st></p>
		<p><st c="3192">En yakın arkadaş!? </st></p>
		<p><st c="3211">Yemekhanenin ışıkları söndü birer birer. </st><st c="3252">Kuşlar kanatlarını indirmiş, içime doğru uçmakta yeniden. </st><st c="3310">Tıs pıs... </st><st c="3321">tıs pıs... </st><st c="3332">tıs pıs.</st></p>
		<p><st c="3340">En yakın arkadaşım yok ki benim! </st></p>
		<p><st c="3374">Kendime en yakın zamanda, bir en-yakın-arkadaş edinmeliyim.</st></p>
		<p><st c="3433">Sütlacımı acele acele yedim, masadan kalktım.</st></p>
		<p><st c="3479">Dün gece... </st><st c="3492">bütün gece düşündüm durdum. </st><st c="3520">En yakın arkadaş nasıl bulunur? </st></p>
		<p><span epub:type="pagebreak" title="42" id="page42"></span><st c="3552">Bilemedim... </st><st c="3565">Ama öğreneceğim. </st><st c="3582">Kararım karar! </st><st c="3597">Eda Öğretmen tanışmak istiyorsa, tanışacak onunla. </st><st c="3648">Çabalayacağım.</st></p>
		<p><st c="3662">Sabah okula geldiğimde kararımı uygulamaya koyuldum –Çabalamaya çalışmak kararımı.</st></p>
		<p><st c="3745">Dört ders saati boyunca gözlerimi radar gibi gezdirdim sınıfta. </st><st c="3810">En yakın arkadaşım kim olabilir?</st></p>
		<p><st c="3842">Serkan? </st><st c="3851">Olabilir... </st><st c="3863">ama hayır, fazla tembel.</st></p>
		<p><st c="3887">Yaman? </st><st c="3895">Adı gibi yaman. </st><st c="3911">Ve gürültücü. </st><st c="3925">Olmaz.</st></p>
		<p><st c="3931">Osman? </st><st c="3939">Iyy, biraz şişman! </st><st c="3958">Ben şişman, o şişman, off!</st></p>
		<p><st c="3984">Alara? </st><st c="3992">Hayır! </st><st c="3999">Çok şikâyetçi. </st><st c="4014">Öğretmenim, İbrahim saçımı sıranın arasına sıkıştırmış! </st><st c="4070">Öğretmenim, falanca çocuk, daha tadına bile bakmadığım bisküvi paketimi izinsiz almış çantamdan! </st><st c="4167">Öğretmenim... </st><st c="4181">öğretmenim... </st><st c="4195">Yok yok, en yakın arkadaşım bu şikâyet kutusu olamaz.</st></p>
		<p><st c="4248">Ya Aslı? </st><st c="4258">Hayır, kız işte... </st><st c="4277">kızlardan en yakın arkadaş olmaz.</st></p>
		<p><st c="4310">Öğleden sonraki iki ders saati boyunca araştırmamı sürdürdüm, ama hayır, bulamadım.</st></p>
		<p><st c="4394">Ertesi ve daha ertesi günlerde de, tüm çocukları elemeden geçirdim, sıfıra sıfır elde var sıfır. </st></p>
		<p><st c="4492">Tam umudumu yitirmek üzereydim ki... </st><st c="4529">birdenbire buldum!  </st></p>
		<p><st c="4548">Öğle yemeği için zil çalmıştı. </st><st c="4579">Sınıftaki çocuklar </st><span epub:type="pagebreak" title="43" id="page43"></span><st c="4598">çılgın gibi dışarı çıkarken... </st></p>
		<p><st c="4629">Koray! </st><st c="4636">Nasıl da fark edememişim?</st></p>
		<p><st c="4661">Koray! </st><st c="4669">Tam aradığım gibi bir arkadaş.</st></p>
		<p><st c="4699">Bir kere, öteki çocuklar gibi gürültücü teneke değil. </st><st c="4754">Hem, lisede okuyan koca bir abisi var. </st><st c="4793">Onu her türlü tehlikeye karşı koruyor. </st><st c="4832">Her zaman. </st></p>
		<p><st c="4843">Koray’la arkadaş olmanın tam zamanıydı.</st></p>
		<p><st c="4882">Sırasına yaklaştım ve, “Öğle yemeğine birlikte gidelim mi?” diye sordum. </st><st c="4956">Galiba onun da en-yakın-arkadaşı yokmuş; teklifimi hemen kabul etti.</st></p>
		<p><st c="5024">Yemek kuyruğunda birlikte bekledik. </st><st c="5061">Yemeğimizi –sosisli makarna, domates çorbası, baklava– birlikte aldık, birlikte bir masa seçtik, oturduk. </st><st c="5167">Ama konuştuk mu? </st></p>
		<p><st c="5184">Hayır! </st></p>
		<p><st c="5191">Dedim ya, o da benim gibi konuşmayı sevmeyenlerden.</st></p>
		<p><st c="5242">Bu arada gözlerim mayın tarayan gemi gibi Eda Öğretmen’i taradı durdu ama... </st><st c="5320">Yok yok yok! </st><st c="5333">Ne büyük şanssızlık! </st><st c="5354">Oysa ona en yakın arkadaşımı tanıştıracaktım.</st></p>
		<p><st c="5399">Sağa sola bakınıp durmaktan, en sevdiğim sosisli makarnayı bile nasıl yediğimi bilemedim. </st></p>
		<p><st c="5490">Bahçeye çıktık. </st><st c="5506">En yakın arkadaşım Koray, “Spor salonunda Erkin Abimler’i izleyelim, ister misin?” diye sordu. </st></p>
		<p><span epub:type="pagebreak" title="44" id="page44"></span><st c="5601">“Abin basket mi oynuyor?” </st></p>
		<p><st c="5627">“Ooo, hem de nasıl! </st><st c="5647">Okul takımında.” </st></p>
		<p><st c="5664">Biraz böbürleniyor gibi geldi bana. </st><st c="5700">Olsun! </st><st c="5707">En yakın arkadaşın bile olumsuz huyları olabilir.</st></p>
		<p><st c="5756">Spor salonuna gittiğimizde, takım mola vermişti. </st><st c="5806">Oyuncular salonun her yanına dağılmış, dinleniyorlardı. </st><st c="5862">Onları çalıştıran beden öğretmeni –hani kavak ağacı kadar uzun öğretmen– bir köşede çay içiyor, gazete okuyordu.</st></p>
		<p><st c="5974">Erkin Abi koşup geldi yanımıza. </st><st c="6007">Koray tanıştırdı bizi.</st></p>
		<p><st c="6029">“Merhaba, Erkin Abi,” dedim.</st></p>
		<p><st c="6058">“Merhaba, aslan parçası,” dedi bana. </st></p>
		<p><st c="6096">Sargılı parmağımı o kocaman avucunun içine alıp, “Sana da merhaba, hoca efendi,” dedi. </st><st c="6183">Parmak sanki canlı da! </st></p>
		<p><st c="6206">Hepimiz güldük. </st></p>
		<p><st c="6222">Bu Erkin Abi çok komik biri. </st><st c="6251">Bayıldım.</st></p>
		<p><st c="6260">“Belki bir gün NBA’da oynarsın, Erkin Abi,” diyecek oldum, oyyy oyy oyy! </st><st c="6334">Demeseymişim keşke! </st></p>
		<p><st c="6354">“NBA, ha! </st><st c="6364">Koray oğlum, bu aslan parçası ne çok şey biliyor! </st><st c="6414">İyi arkadaş seçmişsin kendine,” diyerek, başımı avucuna aldığı gibi sağa sola, sonra tekrar sağa öyle çok döndürdü ki... </st><st c="6535">aman aman! </st></p>
		<p><st c="6546">Öteki eli nerde? </st><st c="6563">Koray’ın tepesinde... </st></p>
		<p><st c="6585">Derken, mola bitiş düdüğü işitilince, Erkin Abi </st><span epub:type="pagebreak" title="45" id="page45"></span><st c="6633">lap lap lap, dev adımlarla yeri göğü sarsarak bir koştu... </st><st c="6692">ona bakmaktan kafamın acısını unuttum. </st></p>
		<p><st c="6731">Koray’la ikimiz en ön sıraya oturup maçı izlemeye başladık. </st></p>
		<p><st c="6791">Müthiştiler. </st><st c="6804">Erkin Abi’nin attığı her top fileye giriyordu.</st></p>
		<p><st c="6850">“Sen de abin gibi basket oynuyor musun?” diye sordum Koray’a.</st></p>
		<p><st c="6912">“Hayır, ben müzikle uğraşıyorum,” dedi.</st></p>
		<p><st c="6952">Bateri çalıyormuş. </st></p>
		<p><st c="6972">Bateri mi? </st><st c="6983">İnanamadım! </st><st c="6995">Bu kadar sessiz bir çocuk güm güm güm bateri çalsın! </st><st c="7048">Olacak şey değil! </st><st c="7066">(</st><em><st c="7067">Bunu ona söylemedim elbette</st></em><st c="7094">.)</st></p>
		<p><st c="7096">“Abim gitar çalıyor ya, benim de bateri çalmamı istedi. </st><st c="7153">Önceleri eğlenceli gelmedi, sonra abim çok ısrar edince, çalmaya başladım. </st><st c="7228">Ama şimdi çok seviyorum.” </st></p>
		<p><st c="7254">Başka bir şey daha dedi: “Her cumartesi evde konser veririz. </st><st c="7315">Bir gün bizi dinlemeye gelsene.”</st></p>
		<p><st c="7347">“Konser mi?”</st></p>
		<p><st c="7360">“Evet, bir müzik grubuyuz biz, Erkin–Koray’ız yani.” </st></p>
		<p><st c="7414">“...”  </st></p>
		<p><st c="7420">“Şarkıcı Erkin Koray’ın adını vermiş babam bize. </st><st c="7469">Gençliğinde onu çok severmiş.”</st></p>
		<p><st c="7499">“Olur gelirim,” dedim. </st></p>
		<p><span epub:type="pagebreak" title="46" id="page46"></span><st c="7523">Zil! </st><st c="7528">Acı acı çalan zil!</st></p>
		<p><st c="7546">Salondan çıkıp sınıfımıza doğru yürürken, epey şaşkındım. </st><st c="7605">Yüz yılda bir, en yakın arkadaş bulmuştum, o da şarkıcı çıkmıştı. </st><st c="7671">“Ben çok şanslı biriyim,” dedim kendi kendime.</st></p>
		<p><st c="7717">Sınıfa gitmeden önce, Koray’ı Eda Öğretmen’in odasının önünden geçirmek istedim. </st><st c="7799">Tanışmalarının sırası gelmişti artık. </st><st c="7837">Hem de, dün akşam bir çırpıda okuyuverdiğim kitabı öğretmene geri verir, teşekkür ederdim.</st></p>
		<p><st c="7927">Merdivenleri çıktık ve işte orada... </st><st c="7965">benim güzel öğretmenim! </st></p>
		<p><st c="7989">Ve... </st><st c="7995">benim güzel annem! </st><st c="8014">Veee... </st><st c="8022">benim güzel babam! </st><st c="8041">Ne işleri var burada? </st><st c="8063">Niye gelmişler?</st></p>
		<p><st c="8078">Kalbimin ortasına Koray’ın baterisi gelip yerleşti. </st><st c="8131">Güm güm güm çalmaya başladı.</st></p>
		<p><st c="8159">Koray’ın kolunu çekiştirdim, rehberlik odasındakilere görünmeden hızla sınıfa yollandık.</st></p>
		<p><st c="8248">Akşama kadar, kafamı kurcalayan sorularla boğuştum. </st><st c="8301">Annemle babamın ne işi vardı Eda Öğretmen’in odasında? </st><st c="8356">Ne konuşmuş olabilirlerdi?</st></p>
		<p><st c="8382">Öğretmen, anlattığım her şeyin aramızda kalacağını söylemişti. </st><st c="8446">Öyle değilse, ben artık ona hiçbir şey anlatmam, anlatamam!</st></p>
	</section>
<div id="charCountTotal" value="8505"></div></body>
</html>
