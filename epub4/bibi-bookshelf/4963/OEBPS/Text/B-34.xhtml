<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Ben asla korkulan biri olmayı istemedim.</i></p>

    <p><i>Eğer pişmanlık duyduğum bir şey varsa, bu da sebep olmuş olduğum korku. Korku despotların aletidir. Ne yazık ki</i> söz <i>konusu olan şey dünyanın kaderi olduğu zaman, elinde hangi alet varsa onu kullanıyorsun.</i></p>
  </div>

  <p class="img"><img alt="" height="50" src="../Images/34.jpg" width="210"/></p>

  <h2>34</h2>

  <p class="p1"><span style="font-size: 1.2em;">ÖLMÜŞ VE ÖLMEKTE OLAN</span> adamlar kaldırım taşlarına yığılmıştı. Skaalar yolları tıkıyordu. Esirler sesleniyor, onun adını haykırıyorlardı. Dumanlı bir güneşten gelen ısı sokakları yakıyordu.</p>

  <p>Ve gökten kül yağıyordu.</p>

  <p>Kelsier bıçaklarını çekip lehimini harlayarak ileri atıldı. Atiyum yaktığı zaman Sorgucu da öyle yaptı ve büyük ihtimalle ikisinin de uzun süreli bir dövüş için yetecek kadar atiyumu vardı.</p>

  <p>Kelsier sıcak havayı iki kere yararak Sorgucuya saldırdı, kolları bulanık bir görüntüydü. Yaratık atiyum gölgelerinden oluşmuş çılgın bir girdabın ortasında darbelerinden kaçındı, sonra da baltasını savurdu.</p>

  <p>Kelsier zıpladı, lehim atlayışına insanüstü bir yükseklik kazandırıyordu ve savrulan silahın hemen üzerinden geçti. Uzandı ve arkasında dövüşmekte olan bir grup askeri İterek kendisini ileri doğru fırlattı. İki ayağını birden Sorgucunun suratına indirerek onu tekmeledi ve havada geriye doğru takla attı.</p>

  <p>Sorgucu tökezledi. Kelsier düşerken bir askeri Çekerek kendisini geriye doğru gönderdi. Askerin de Demirçekişin gücü yüzünden ayakları yerden kesildi ve Kelsier’e doğru gelmeye başladı. İki adam da havaya fırlamıştı.</p>

  <p>Kelsier demir harlayarak ayakları yerden kesilen askeri Çekmeye devam ederken sağ tarafında kalan bir asker grubunu da Çekti. Âdeta bir topaca döndü. Kelsier yan tarafa doğru uçtu ve sanki Kelsier’in gövdesine bir iple bağlıymışçasına tutulan asker, zincirin ucundaki top gibi geniş bir yay çizerek savruldu.</p>

  <p>Şanssız asker tökezlemekte olan Sorgucuya bindirerek ikisini birden boş bir esir vagonunun parmaklıklarına vurdu.</p>

  <p>Asker kendinden geçmiş bir hâlde yere yığıldı. Sorgucu demir kafesten sekti ve elleriyle dizlerinin üstüne düştü. Yaratığın göz dövmeleri boyunca yüzünden aşağı bir kan çizgisi aktı ama o başını kaldırarak gülümsedi. Ayağa kalkarken birazcık bile sersemlemiş görünmüyordu.</p>

  <p>Kelsier kendi kendine küfrederek yere indi.</p>

  <p>Sorgucu inanılmayacak bir hız patlamasıyla boş, kutuya benzer esir hücresini iki parmaklığından kavradı, sonra da bütün kafesi arabanın tekerleklerinden söktü.</p>

  <p><i>Oha be!</i></p>

  <p>Yaratık hemen döndü ve devasa demir kafesi sadece birkaç ayak uzakta durmakta olan Kelsier’e doğru fırlattı. Kaçmak için zaman yoktu. Hemen arkasında bir bina yükseliyordu, eğer kendini geriye doğru İterse ezilirdi.</p>

  <p>Kafes ona doğru uçtu ve o da sıçrayarak vücudunu havada dönmekte olan kafesin açık kapısından içeriye sokabilmek için bir Çelikitişi kullandı. Hücrenin içinde de kıvrılarak kendinden uzağa doğru her yönü İtti; metal kafes duvara gümbürtüyle çarpar ve sonra da sekip kurtulurken kendisini tam ortada sabit tutmuştu.</p>

  <p>Kafes yuvarlandı, sonra da zemin boyunca sürüklenmeye başladı. Kelsier kendisini boşluğa bırakarak kafes yavaşça aşağı kayarken çatısının iç tarafına kondu. Parmaklıkların arasından savaşan bir asker denizinin ortasındaki Sorgucunun onu izlediğini görebiliyordu; vücudu dönen, fırlayan ve hareket eden atiyum görüntülerinden oluşan bir bulutla sarmalanmıştı. Sorgucu hafif bir takdir işaretiyle Kelsier’e başını salladı.</p>

  <p>Kelsier bağırarak dışarı doğru İtti, kendisini ezilmekten korumak için lehim harlamıştı. Kafes dağıldı, metal tavanı döne döne havaya fırladı, parmaklıklar da yerlerinden kurtularak etrafa saçıldı. Kelsier arkasındaki parmaklıkları Çekti ve önündeki parmaklıkları da İterek Sorgucuya doğru bir metal nehri gönderdi.</p>

  <p>Yaratık bir elini kaldırarak ustalıklı bir şekilde üstüne doğru gelen iri metal yağmurunu ikiye ayırdı. Ancak Kelsier parmaklıkları kendi vücuduyla takip ederek kendisini de bir Çelikitmeyle Sorgucuya doğru fırlattı. Sorgucu, şanssız bir askeri dayanak olarak kullanarak kendisini yan tarafa doğru Çekti. Adam sürüklenerek kendi dövüşünden koparılırken haykırdı ama Sorgucu zıplayarak askeri yere İtip adamı ezerken sesi kesildi.</p>

  <p>Sorgucu havaya fırladı. Kelsier Sorgucuyu gözüyle takip ederken bir grup askere doğru İterek kendisini yavaşlattı. Arkasında kafesin tavanı çatırtıyla yere düşüp etrafa taş parçacıkları fırlattı. Kelsier buna bastırıp kendisini yukarı fırlatarak Sorgucunun peşinden gitti.</p>

  <p>Kül tanecikleri süratle yanından geçti. İleride Sorgucu aşağıdaki bir şeyleri Çekerek döndü. Yaratık anında yönünü değiştirerek doğrudan Kelsier’in üstüne doğru uçmaya başladı.</p>

  <p><i>Kafa kafaya çarpışma. Kafasından dışarı kazıklar çıkmayan adam için kötü fikir.</i> Kelsier bir askeri aceleyle Çekerek tam Sorgucu başının üzerinden çaprazlama geçerken aşağı doğru savruldu.</p>

  <p>Kelsier lehim harladı, sonra da yukarıya doğru çekmiş olduğu askerle çarpıştı. İkisi havada hızla döndüler. Neyse ki asker Ham’inkilerden biri değildi.</p>

  <p>Kendisini yan tarafa doğru İterken, “Pardon arkadaş,” dedi Kelsier sohbet eder gibi.</p>

  <p>Asker fırlayarak uzaklaştı, Kelsier onu savaş meydanının üstünde yükselmek için kullanırken sonunda bir binanın yan tarafına bindirdi. Aşağıda, Ham’in ana mangası nihayet son esir vagonuna ulaşmıştı. Ne yazık ki birkaç imparatorluk asker grubu daha bön bön bakan skaa kalabalıklarının arasından ite kaka yollarını açmışlardı. Bir tanesi büyük bir okçu takımıydı, obsidiyen başlı oklar taşıyorlardı.</p>

  <p>Kelsier küfrederek kendisini düşmeye bıraktı. Okçular konum aldılar, belli ki doğrudan savaşan kalabalığın içine ateş açmaya hazırlanıyorlardı. Kendi askerlerinin bazılarını da öldüreceklerdi ama salvolarının büyük bir kısmı kaçmakta olan esirlere isabet edecekti.</p>

  <p>Kelsier kaldırım taşlarının üstüne düştü. Yan tarafa doğru uzanarak yok etmiş olduğu kafesten kalan bazı parmaklık çubuklarını Çekti. Bunlar Kelsier’e doğru uçtu.</p>

  <p>Okçular yaylarını gerdi. Ama onların atiyum gölgelerini görebiliyordu.</p>

  <p>Kelsier çubukları bıraktı ve kendisini sadece biraz yan tarafa İterek çubukların okçularla kaçmakta olan esirlerin arasından uçmasını sağladı.</p>

  <p>Okçular ateş etti.</p>

  <p>Kelsier çubukları kavradı, demir ve çeliğin ikisini birden harlayarak her çubuğun bir ucunu İtti ve öbür ucunu da Çekti. Çubuklar havada yalpaladı ve anında öfkeli, çılgın yel değirmenleri gibi dönmeye başladılar. Uçmakta olan okların büyük bir kısmı dönen demir çubuklar tarafından engellenerek etrafa saçılmıştı.</p>

  <p>Çubuklar tangırtıyla yerdeki dağınık okların arasına düştüler. Okçular afallayarak kalakalmışlardı. Kelsier tekrar yan tarafa doğru sıçradı, sonra da çubukları hafifçe Çekerek onları önünde havaya kaldırdı. İterek çubukları okçuların üzerine doğru gönderdi. Adamlar çığlık atarlarken, onları ölümle baş başa bırakıp sırtını döndü; gözleri gerçek düşmanını arıyordu.</p>

  <p><i>Nerede saklanıyor o yaratık</i>?</p>

  <p>Bir kargaşa sahnesine bakıyordu. İnsanlar savaşıyor, koşuyor, kaçıyor ve ölüyordu; Kelsier’in gözlerinde her birinin geleceğini gösteren bir atiyum gölgesi vardı. Ancak şu durumda, gölgelerin yaptığı şey savaş meydanında hareket eden insanların sayısını ikiye katlamaktı ve sadece karmaşa hissini artırıyordu.</p>

  <p>Gittikçe daha da fazla sayıda asker geliyordu. Ham’in adamlarının pek çoğu yerdeydi, kalanların çoğu da geri çekiliyordu; neyse ki sadece zırhlarını bir kenara atarak kolaylıkla skaa kalabalıklarına karışabilirlerdi. Kelsier, Renoux ve Dikiz’in içinde olduğu son esir vagonu hakkında daha çok endişe ediyordu. Ham’in grubunun savaşa girmiş oldukları açı onların arkadan öne doğru vagon sırası boyunca ilerlemelerini gerektiriyordu. Renoux’ya ilk önce ulaşmaya çalışmak, diğer beş vagonun yanından, içindekileri serbest bırakmadan geçip gitmek anlamına gelecekti.</p>

  <p>Ham’in belli ki Dikiz ve Renoux serbest kalıncaya kadar gitmeye bir niyeti yoktu. Ve Ham nerede dövüşüyorsa, isyancı askerler de orada dayanıyordu. Lehimkollara ayrıca Haydut denmesi boşuna değildi; onların dövüş tekniklerinde hiçbir incelik yoktu; kurnazca Demirçekmiyor ya da Çelikitmiyorlardı. Ham sadece saf güç ve hızla saldırıyor, düşman askerlerini yolundan fırlatıp atıyor, saflarını yıkıp geçiyor, elli adamlık mangasını son esir vagonuna doğru götürüyordu. Onlar vagona ulaştıkları zaman, adamları kapının kilidini kırarken Ham geriye çekilip bir grup düşman askeriyle dövüştü.</p>

  <p>Kelsier gururla gülümsedi, gözleri hâlâ Sorgucuyu arıyordu. Adamlarının sayısı azdı ama düşman askerleri skaa isyancıların kararlığının karşısında gözle görülür şekilde tedirgin olmuş gibi görünüyordu. Kelsier’in adamları tutkuyla savaşıyordu; diğer çok sayıdaki eksiklerine rağmen, hâlâ sadece tek bir avantaja sahiplerdi.</p>

  <p><i>İşte onları sonunda savaşmaya ikna edebilirsen böyle oluyor. İşte onların hepsinin içinde gizlenen şey bu. Sadece bunu ortaya çıkarmak o kadar zor ki...</i></p>

  <p>Renoux vagondan çıktı, sonra da kenara çekilerek hizmetkârlarının aceleyle kafeslerinden kaçmalarını izledi. Aniden, iyi giyimli biri arbedenin arasından fırlayarak Renoux’yu giysisinin önünden kavradı.</p>

  <p>“Valette nerede?” diye hesap sordu Elend Venture, çaresiz sesi Kelsier’in kalayla güçlendirilmiş kulaklarına ulaşıyordu. “O hangi kafesin içindeydi?”</p>

  <p><i>Evlat, beni gerçekten de kızdırmaya başlıyorsun,</i> diye düşündü Kelsier İterek askerlerin arasından kendine bir yol açıp vagona doğru koşarken.</p>

  <p>Sorgucu bir dizi askerin arkasından sıçrayarak belirdi. Kafesin tepesine konarak bütün aracı sarstı, pençeye benzer iki eliyle de birer obsidiyen baltayı kavramıştı. Yaratığın gözleri Kelsier’inkilerle buluştu ve gülümsedi, sonra da kafesin tepesinden aşağı atlayarak bir baltasını Renoux’nun sırtına gömdü.</p>

  <p>Kandra gözleri kocaman açılarak silkindi. Sorgucu ondan sonra Elend’e doğru döndü. Kelsier yaratığın oğlanı tanıyıp tanımadığından emin değildi. Belki Sorgucu Elend’in de Renoux’nun ailesinden biri olduğunu düşünüyordu. Belki de hiç umurunda değildi.</p>

  <p>Kelsier sadece bir an için durakladı.</p>

  <p>Sorgucu vurmak için baltasını kaldırdı.</p>

  <p>O <i>oğlanı seviyor.</i></p>

  <p>Kelsier içindeki çeliği harladı, alevlendirdi, sonunda göğsü Küldağları gibi yanana kadar kızdırdı. Arkasındaki askerlere şiddetle abanarak düzinelercesini geriye doğru fırlattı ve Sorgucuya doğru uçtu. Yaratığa baltayı savurmak üzereyken bindirdi.</p>

  <p>Elinden kurtulan balta birkaç ayak uzakta tıkırtıyla taşların üzerine düştü. Kelsier ikisi yere düşerlerken Sorgucuyu boynundan kavradı, sonra da lehimle güçlendirilmiş kaslarla sıkmaya başladı. Sorgucu uzanarak Kelsier’in ellerini yakaladı, can havliyle onları açmaya çalışıyordu.</p>

  <p><i>Marsh haklıymış,</i> diye düşündü Kelsier kargaşanın arasında. <i>Hayatı için korkuyor. Öldürülmesi</i> mümkün.</p>

  <p>Sorgucunun zorla da olsa nefesi kesildi, gözlerinden dışarı çıkan metal kazık uçları Kelsier’in yüzünden sadece birkaç santim uzaktaydı. Kelsier yan tarafında Elend Venture’nın tökezleyerek geri çekildiğini gördü.</p>

  <p>“Kız iyi!” dedi Kelsier sıkılı dişlerinin arasından. “O Renoux mavnalarında değildi. Git!”</p>

  <p>Elend tereddüt içinde durakladı, sonunda korumalarından bir tanesi belirdi.</p>

  <p>Oğlan onun kendisini sürükleyerek uzaklaştırmasına izin verdi.</p>

  <p><i>Az önce bir asilin hayatını kurtardığıma inanamıyorum,</i> diye düşündü Kelsier Sorgucuyu boğmak için çabalarken. <i>Bunun kıymetini bilsen iyi olur, kız.</i></p>

  <p>Sorgucu yavaş yavaş, Kelsier’in ellerini zorlayarak açtı. Yaratık tekrar gülümsemeye başladı.</p>

  <p><i>Amma da güçlüler</i>!</p>

  <p>Sorgucu Kelsier’i geriye itti, sonra da bir askeri Çekerek kendisini kaldırım taşları boyunca uzaklaştırdı. Sorgucu bir cesede çarptı ve geriye doğru takla atarak ayaklarının üstünde doğruldu. Boynu Kelsier’in kavrayışı yüzünden kızarmıştı ve boynunda etini yırtmış olan tırnak izleri de vardı ama hâlâ gülümsüyordu.</p>

  <p>Kelsier bir askeri İterek kendisini de ayağa kaldırdı. Yan tarafında Renoux’nun vagona sırtını dayamış olduğunu gördü. Kelsier kandranın bakışını yakaladı ve hafifçe başını salladı.</p>

  <p>Renoux içini çekerek sırtındaki baltayla yere yığıldı.</p>

  <p>"Kelsier!” diye bağırdı Ham kalabalığın üzerinden.</p>

  <p>“Git!” dedi Kelsier ona. "Renoux öldü.”</p>

  <p>Ham Renoux’nun vücuduna doğru baktı, sonra da başıyla onayladı. Adamlarına dönerek emirler vermeye başladı.</p>

  <p>“Firari,” dedi gıcırtılı bir ses.</p>

  <p>Kelsier hızla döndü. Sorgucu hızlı adımlarla geliyordu; adımlarında lehimin kıvrak gücü, etrafında da atiyum gölgelerinden oluşmuş bir pus vardı.</p>

  <p>“Hathsin Firarisi,” dedi. "Bana bir dövüş sözü verdin. Daha fazla mı skaa öldürmeliyim?”</p>

  <p>Kelsier metallerini harladı. “Ben bizim işimiz bitti demedim.” Sonra da gülümsedi. Endişeliydi, acı içindeydi ama ayrıca neşeliydi de. Bütün hayatı boyunca, hep kalıp savaşmayı arzu etmiş olan bir parçası olmuştu.</p>

  <p>Her zaman bir Sorgucuyla kapışıp kapışamayacağını görmek istemişti.</p>

  <div>
    <br/>
  </div>

  <p class="p1">Vin kalabalığın üstünden çaresizce olanları görmeye çalışarak ayağa kalktı.</p>

  <p>"Ne var?” diye sordu Dockson.</p>

  <p>"Sanırım Elend’i gördüm!”</p>

  <p>“Burada mı? Bu kulağa biraz saçma geliyor, sence de öyle değil mi?”</p>

  <p>Vin kızardı. <i>Büyük ihtimalle.</i> “Yine de, ben daha iyi bir bakış açısı bulmaya çalışacağım.” Ara sokağın duvarını kavradı.</p>

  <p>“Dikkatli ol,” dedi Dox. “Eğer o Sorgucu seni görecek olursa...”</p>

  <p>Vin başıyla onaylayarak tuğlalardan yukarı hızla tırmandı. Yeteri kadar yükseğe çıktığı zaman da tanıdık şekiller arayarak kavşağı taradı. Dockson haklıydı, Elend görünürde yoktu. Vagonlardan bir tanesi, Sorgucunun kafesini sökmüş olduğu vagon yan tarafa devrilmiş yatıyordu. Atlar etrafta tepiniyordu, savaşanlar skaa kalabalıkları tarafından çevrelenmişlerdi.</p>

  <p>“Ne görüyorsun?” diye seslendi Dox yukarı doğru.</p>

  <p>“Renoux yerde!" dedi Vin gözlerini kısıp kalay yakarak. “Sırtında bir balta varmış gibi görünüyor.”</p>

  <p>“Bu onun için öldürücü olabilir de, olmayabilir de," dedi Dox tereddütlü bir şekilde. “Ben kandralar hakkında fazla bir şey bilmiyorum.”</p>

  <p><i>Kandra mı?</i></p>

  <p>“Ya esirler?” diye seslendi Dox.</p>

  <p>“Hepsi kurtulmuş,” dedi Vin. “Kafesler boş. Dox, orada <i>çok</i> fazla skaa var!” Sanki fıskiye meydanındaki bütün kalabalık küçük kavşağın etrafına toplanmış gibi görünüyordu. Bölge küçük bir çöküntünün içindeydi ve Vin her yönde yükselerek uzanan sokakları tıklım tıklım dolduran binlerce skaa görebiliyordu.</p>

  <p>“Ham gitmiş!” dedi Vin. “Onu ölü ya da diri hiçbir yerde göremiyorum! Dikiz de yok.”</p>

  <p>“Ya Kell?” diye sordu Dockson aceleyle.</p>

  <p>Vin durakladı. “O hâlâ Sorgucuyla dövüşüyor.”</p>

  <div>
    <br/>
  </div>

  <p class="p1">Kelsier lehimini harlayarak Sorgucuyu yumrukladı, gözlerinin ön tarafından dışarı çıkan düz metal disklerden kaçınmaya dikkat ediyordu. Yaratık tökezledi ve Kelsier yumruğunu karnına gömdü. Sorgucu hırladı ve Kelsier’in yüzüne tokat atarak onu bir darbede yere devirdi.</p>

  <p>Kelsier başını iki yana salladı. <i>Bu şeyi öldürmek için ne lazım,</i> diye düşündü. İterek kendisini tekrar ayağa kaldırdı ve geriledi.</p>

  <p>Sorgucu kararlı adımlarla ilerledi. Askerlerin bazıları Ham ve adamlarını kalabalığın içinde bulmaya çalışıyordu ama pek çoğu sadece dikiliyordu. İki güçlü Allomanser arasındaki bir dövüş ancak hakkında fısıldanacak bir şeydi, asla tanık olunmazdı. Hem askerler hem de skaalar afallamış olarak duruyor, huşu içinde savaşı izliyordu.</p>

  <p>O <i>benden daha güçlü,</i> diye kabul etti Kelsier Sorgucuyu temkinle izlerken. <i>Ama güç her şey değil.</i></p>

  <p>Kelsier uzanarak daha küçük metal kaynaklarını kavradı ve bunları Çekerek sahiplerinden uzaklaştırdı; metal başlıklar, güzel çelik kılıçlar, sikke keseleri, bıçaklar. Kelsier Çelikitmeleri ve Demirçekmelerini dikkatli bir şekilde manipüle ederek bunları Sorgucuya fırlattı ve atiyumunu da yanık tuttu ki kontrol ettiği her cismin Sorgucunun gözlerinde her tarafa yayılan kalabalık atiyum görüntüleri olsun.</p>

  <p>Sorgucu savrulan metal parçacıklarını savuştururken küfretti. Ancak Kelsier sadece Sorgucunun kendi İtmelerini ona karşı kullanarak her cismi geri Çekip döndürerek yaratığa doğru hızla geri gönderdi. Sorgucu bir patlamayla bütün cisimleri aynı anda İterek uzağa savurdu ve Kelsier de onların gitmesine izin verdi.Ancak Sorgucu İtmeyi keser kesmez Kelsier silahlarını geri Çekti.</p>

  <p>İmparatorluk askerleri bir halka oluşturmuş, temkinli bir şekilde izliyorlardı. Kelsier onları kullandı, göğüs zırhlarına doğru İterek kendisini havada bir ileri bir geri savurdu. Konumundaki hızlı değişimler onun sürekli hareket hâlinde olmasını sağlıyor, Sorgucunun kafasını karıştırıyor ve onun farklı uçan metal parçalarını istediği yere doğru İtmesine izin veriyordu.</p>

  <div>
    <br/>
  </div>

  <p class="p1">“Bir gözünü kemer tokamın üstünde tut,” dedi Dockson Vin’in yanında tuğlaları kavramış olarak hafifçe sendelerken. “Eğer aşağı düşersem beni yavaşlatmak için şöyle bir Çek, hı?”</p>

  <p>Vin başını salladı ama Dox’a fazla dikkat etmiyordu. Kelsier’i izliyordu. “O inanılmaz!”</p>

  <p>Kelsier havada ileri geri savruluyordu, ayakları yere hiç değmiyordu. İtme ve Çekmelerine karşılık veren metal parçacıkları vızıldıyordu etrafında. Onları öylesine bir beceriyle kontrol ediyordu ki insan bunları canlı şeyler sanabilirdi. Sorgucu onları öfkeyle savuşturuyordu ama hepsini birden takip etmekte sorun yaşadığı belliydi.</p>

  <p><i>Ben Kelsier’i hafife almışım,</i> diye düşündü Vin. <i>Onun çok fazla şeyle uğraştığı için Siskanlardan daha az yetenekli olacağını varsaymıştım. Ama hiç de öyle değildi. Bu. İşte onun uzmanlık alanı</i> buydu; <i>uzman kontrolüyle İtme ve Çekme.</i></p>

  <p><i>Ve demir ve çelik de beni kişisel olarak eğittiği metallerdi. Belki o da en başından beri anlıyordu.</i></p>

  <div>
    <br/>
  </div>

  <p class="p1">Kelsier metallerden bir girdabın içinde uçuyor ve dönüyordu. Ne zaman bir şey yere çarpsa, onu yine havaya fırlatıyordu. Cisimler her zaman düz çizgiler hâlinde uçuyordu ama o hareket hâlindeydi, kendisini de İtiyor, cisimleri havada tutuyor, düzenli olarak da Sorgucuya fırlatıyordu.</p>

  <p>Yaratık hızla döndü, kafası karışmıştı. Kendisini yukarıya doğru İtmeye çalıştı ama Kelsier daha büyük metal parçalarından birkaç tanesinin onun başının üstünden fırlattı ve o da onları İterek sıçrayışını bozmak zorunda kaldı.</p>

  <p>Demir bir çubuk Sorgucunun suratına çarptı.</p>

  <p>Yaratık tökezledi, kan yüzünün yan tarafındaki dövmeleri kaplıyordu. Çelik bir miğfer yan tarafına vurarak onu geriye fırlattı.</p>

  <p>Kelsier kızgınlığının ve öfkesinin arttığını hissederek metal parçalarını hızla fırlatmaya başladı. “Marsh’ı da öldüren sen miydin?” diye bağırdı cevabı dinlemek için bir zahmete girmeden.</p>

  <p>"Yıllar önce ben mahkûm edilirken sen de orada mıydın?”</p>

  <p>Sorgucu korunmak için bir elini kaldırarak bir sonraki metal sürüsünü İtip uzaklaştırdı. Geriye doğru topallayarak sırtını devrilmiş tahta vagona dayadı.</p>

  <p>Kelsier yaratığın hırladığını duydu ve ani bir güçlü İtiş kalabalığı süpürüp geçti. Askerleri devirip Kelsier’in metal silahlarının uçup gitmesini sağladı.</p>

  <p>Kelsier metallerin gitmesine izin verdi. Öne doğru koşarak gevşek bir kaldırım taşını kaptı ve sersemlemiş Sorgucunun üstüne atıldı.</p>

  <p>Yaratık ona doğru döndü. Kelsier kaldırım taşını savurarak bağırdı, gücü neredeyse lehimden çok öfkeden geliyordu.</p>

  <p>Sorgucuyu tam gözlerinin üstünden vurdu. Yaratığın kafası birden geriye doğru savrularak yan dönmüş vagonun tabanına çarptı. Kelsier tekrar vurdu, bağırarak kaldırım taşını yaratığın suratına tekrar tekrar indirdi.</p>

  <p>Sorgucu acı içinde uludu ve pençeye benzer ellerle Kelsier’e doğru uzandı, sanki ileri sıçrayacakmış gibi hareket ediyordu. Sonra bir anda sarsılarak durdu, kafası vagonun tahtasına yapışmıştı. Kazıkların kafatasının arka tarafından dışarı çıkan uçları Kelsier’in darbeleriyle tahtaya çakılmıştı...</p>

  <p>Yaratık öfkeyle çığlık atarak kafasını tahtadan kurtarmak için debelenirken Kelsier gülümsedi. Kelsier yan tarafa dönerek birkaç saniye önce yerde görmüş olduğu bir nesneyi aradı. Bir cesedi tekmeleyerek çevirdi ve obsidiyen baltayı yerden kaptı, tırtıklı kaba bıçağı kızıl güneş ışığında ışıldıyordu.</p>

  <p>“Beni buna ikna ettiğin için çok memnun oldum,” dedi sessizce. Sonra da iki eliyle tuttuğu baltayı savurarak Sorgucunun boynunun içinden geçirip arkasındaki tahtaya gömdü.</p>

  <p>Sorgucunun bedeni kaldırım taşlarının üstüne yığıldı. Kafası kendi kazıklarıyla tahtaya çakılmış olarak olduğu yerde kalmıştı; ürkütücü, doğal olmayan dövmeli gözleri karşıya bakıyordu.</p>

  <p>Kelsier kalabalıkla yüzleşmek için döndü, bir anda inanılmayacak kadar yorgun hissetmişti. Düzinelerce yara ve kesik yüzünden vücudu ağrıyordu ve pelerininin ne zaman kopup gitmiş olduğunun farkında bile değildi. Ancak askerlerle cüretkârca yüzleşti, yara izli kolları açıkça görülüyordu.</p>

  <p>“Hathsin Firarisi!” diye fısıldadı birisi.</p>

  <p>“O bir Sorgucuyu öldürdü...” dedi bir diğeri.</p>

  <p>Sonra ise tezahürat başladı. Çevreleyen sokaklardaki skaalar onun adını bağırmaya başladılar. Askerler etraflarına bakarak dehşet içinde etraflarının sarılmış olduğunu fark ettiler. Skaalar yaklaşmaya başladılar; Kelsier onların öfkesini ve umudunu hissedebiliyordu.</p>

  <p><i>Belki de bu iş benim varsaydığım şekilde olmak zorunda değildir,</i> diye düşündü Kelsier muzaffer bir şekilde. <i>Belki de benim kendimi...</i></p>

  <p>Sonra geldi. Güneşin önüne gelen bir bulut gibi, sessiz bir gecedeki ani fırtına gibi, bir mumu söndüren bir çift parmak gibiydi. Baskıcı bir el skaaların tomurcuklanmakta olan duygularını boğdu, insanlar korkuyla büzüldü ve haykırışları solarak öldü. Kelsier’in onların içinde tutuşturmuş olduğu ateş çok yeniydi.</p>

  <p><i>Kıl payı,</i> diye düşündü.</p>

  <p>İleride, tek bir siyah at arabası tepeyi aştı ve fıskiye meydanından aşağı inmeye başladı.</p>

  <p>Lord Hükümdar gelmişti.</p>

  <p class="bolum_arasi">* * *</p>

  <p class="p1">Bunalım dalgası ona çarptığı zaman Vin’in neredeyse eli kayıyordu. Bakırını harladı ama her zaman olduğu gibi, hâlâ Lord Hükümdar’ın ezici elini hafif de olsa hissedebiliyordu.</p>

  <p>“Lord Hükümdar!” dedi Dockson, gerçi Vin bunun bir küfür mü, yoksa gözlem mi olduğunu bilemiyordu. Savaşı izlemek için toplanmış olan skaalar her nasılsa karanlık araba için yol açmayı başardılar. Araç insanlardan oluşan koridor boyunca ilerleyerek cesetlerle kaplı meydana doğru indi.</p>

  <p>Askerler geriye çekildi ve Kelsier de devrilmiş vagondan uzaklaşarak, yaklaşmakta olan araçla yüzleşmek için hareket etti.</p>

  <p>“Ne yapıyor o?” diye sordu Vin, küçük bir çıkıntının üstüne yerleşmiş olan Dockson'a doğru dönerek. “Neden kaçmıyor? Bu bir Sorgucu değil, bu dövüşülecek bir şey değil!"</p>

  <p>“İşte bu Vin,” dedi Dockson huşu içinde. “İşte onun beklediği şey buydu. Lord Hükümdar'la yüzleşmek için bir fırsat, onun o efsanelerini doğrulamak için bir fırsat.”</p>

  <p>Vin tekrar meydana doğru döndü. At arabası yavaşlayarak durdu.</p>

  <p>“Ama...” dedi Vin sessizce. “On Birinci Metal. Onu yanında getirdi mi?”</p>

  <p>“Getirmiş olmalı.”</p>

  <p><i>Kelsier hep Lord Hükümdar</i>'ın onun <i>işi olduğunu söylüyordu,</i> diye düşündü Vin. <i>Kalanlarımızı asiller, Garnizon ve Nezaret üzerinde çalışmaya bırakmıştı. Ama bu... Kelsier bunu hep kendisi yapmayı planlıyordu.</i></p>

  <p>Lord Hükümdar arabasından aşağıya indi ve Vin de kalay yakarak öne doğru eğildi. O...</p>

  <p>Sadece bir adam gibi görünüyordu.</p>

  <p>Bir asilin takım elbisesine benzeyen siyah ve beyaz bir üniforma giyiyordu ama bu elbise çok daha abartılıydı. Ceketi ta ayaklarına kadar iniyor ve o yürürken arkasından sürükleniyordu. Yeleği renkli değil sadece siyahtı ama kontrast oluşturan parlak beyaz işaretleri vardı.</p>

  <p>Vin’in duymuş olduğu gibi parmakları gücünün sembolü olan yüzüklerle ışıldıyordu.</p>

  <p><i>Ben senden o kadar daha güçlüyüm ki,</i> diye ilan ediyordu yüzükler, <i>üzerimde metal olmasının bir önemi yok.</i></p>

  <p>Simsiyah saçları ve solgun teniyle Lord Hükümdar uzun, ince, yakışıklı ve kendinden emin bir adamdı. Ve gençti de; Vin’in umduğundan daha gençti, hatta Kelsier’den bile daha gençti. Meydan boyunca cesetlerden kaçınarak yürüdü, askerleri toparlanarak skaaları zorla uzaklaştırmaya çalışıyorlardı.</p>

  <p>Bir anda küçük bir grup asker saflarının arasından fırlayarak çıktı. İsyancıların zırhlarından giyiyorlardı ve onlara önderlik eden adam biraz tanıdık geliyordu. Bu Ham’in Haydutlarından biriydi.</p>

  <p>“Karım için!” dedi Haydut bir mızrağı kaldırarak saldırırken.</p>

  <p>“Lord Kelsier için!” diye bağırdı diğer dördü.</p>

  <p><i>Ah, hayır,</i> diye düşündü Vin.</p>

  <p>Ancak Lord Hükümdar adamları umursamamıştı. Öncü isyancı meydan okuyarak kükredi, sonra da mızrağını Lord Hükümdar’ın göğsüne sapladı.</p>

  <p>Lord Hükümdar ise yürümeye devam etti, mızrak da vücudunun arkasından çıkmış bir hâlde askerin yanından geçip gitti.</p>

  <p>İsyancı durakladı, sonra arkadaşlarının birinden bir mızrak kaptı ve bunu da Lord Hükümdar’ın sırtına sapladı. Lord Hükümdar adamları yine umursamadı, sanki onlar ve onların silahları Hükümdar’ın farkına varmasına bile değecek şeyler değildi.</p>

  <p>Öncü isyancı geriye doğru tökezledi sonra da arkadaşları bir Sorgucunun baltası altında çığlık atmaya başlarken döndü. O da kısa süre sonra onlara katılmıştı ve Sorgucu da bir an için cesetlerin üstünde dikilerek neşeli bir şekilde baltasını salladı.</p>

  <p>Lord Hükümdar ilerlemeye devam etti, iki mızrağın vücuduna saplı olduğunun farkında değilmiş gibi ilerliyordu. Kelsier durmuş bekliyordu. O yırtık skaa giysilerinin içinde perişan görünüyordu. Ama yine de gururluydu. Lord Hükümdar’ın Teskini’nin ağırlığı altında çökmüyor ya da eğilmiyordu.</p>

  <p>Lord Hükümdar birkaç adım uzağında durdu, mızraklardan bir tanesi neredeyse Kelsier’in göğsüne dokunacaktı. Siyah küller hafifçe iki adamın etrafına düşüyor, tanecikler hafif esintiyle girdaplanıyor ve savruluyordu. Meydan korkunç bir şekilde sessizleşti, hatta Sorgucu bile korkunç işini bıraktı. Vin öne eğilerek kaba tuğlalardan emniyetsiz bir şekilde sarktı.</p>

  <p><i>Bir şey yap Kelsier! Metali kullan</i>!</p>

  <p>Lord Hükümdar Kelsier’in öldürmüş olduğu Sorgucuya şöyle bir göz attı. “Onları yenilemesi çok zor.” Şiveli sesi Vin’in kalayla güçlendirilmiş kulaklarına kolaylıkla ulaşıyordu.</p>

  <p>Bu uzaklıktan bile Kelsier’in gülümsediğini görebiliyordu.</p>

  <p>"Seni bir kere öldürdüm,” dedi Lord Hükümdar, Kelsier’e bakarak.</p>

  <p>“Denedin,” diye cevap verdi Kelsier, sesi güçlü ve sertti, meydan boyunca yankılanıyordu. “Ama sen beni öldüremezsin, Lord Despot. Ben senin ne kadar çok uğraşırsan uğraş, öldürmeyi <i>asla</i> başaramadığın şeyim. Ben umudum.”</p>

  <p>Lord Hükümdar küçümseyen bir tavırla burnundan soludu. Umursamaz bir tavırla kolunu kaldırdı ve Kelsier’e elinin tersiyle o kadar güçlü bir darbe indirdi ki Vin çat sesinin meydan boyunca yankılandığını duyabildi.</p>

  <p>Kelsier savruldu ve döndü, o düşerken etrafa kanlar saçılmıştı.</p>

  <p>“HAYIR!" diye çığlık attı Vin.</p>

  <p>Lord Hükümdar kendi vücudundaki mızraklardan bir tanesini söküp çıkardı, sonra da bunu Kelsier’in göğsüne sapladı. “İdamlar başlasın,” dedi arabasına doğru dönerken ve ikinci mızrağı da söküp bir kenara attı.</p>

  <p>Ardından kargaşa başladı. Sorgucunun işareti üzerine askerler döndü ve kalabalığa saldırdı. Yukarıdaki meydanda başka Sorgucular da belirdi; siyah atlara binmişlerdi, abanoz renkli baltaları ikindi ışığında pırıldıyordu.</p>

  <p>Vin hepsini görmezden geldi. “Kelsier!” diye çığlık attı. Onun bedeni düştüğü yerde yatıyordu, mızrak göğsünden dışarı çıkmış, kızıl kan etrafında bir havuz oluşturmuştu.</p>

  <p>Hayır. Hayır. HAYIR! Binadan atlayarak bazı insanları İtti ve kendini katliamın üstünden fırlattı. Garip bir şekilde boş olan meydanın ortasına indi. Lord Hükümdar gitmiş, Sorgucular da skaaları öldürmekle meşguldü. Aceleyle Kelsier’in yanına gitti.</p>

  <p>Yüzünün sol tarafından geriye neredeyse hiçbir şey kalmamıştı. Ancak sağ tarafı... hâlâ hafifçe gülümsüyor, feri gitmiş tek gözü kızıl-siyah gökyüzüne bakıyordu. Kül tanecikleri hafifçe yüzünün üstüne düşüyordu.</p>

  <p>“Kelsier, hayır...” dedi Vin gözyaşları yüzünden süzülürken. Nabız arayarak vücudu yokladı. Yoktu.</p>

  <p>“Sen öldürülemeyeceğini söylemiştin!” diye ağladı. “Ya planların ne olacak? Ya On Birinci Metal ne olacak? Ya <i>ben</i> ne olacağım?”</p>

  <p>Kelsier kımıldamadı. Vin gözyaşlarının arasından görmekte zorlanıyordu. <i>Bu mümkün değil. O her zaman bizim ölümsüz olmadığımızı söylerdi... Ama o benim için geçerliydi. Onun için değil. Kelsier değil. O ölümsüzdü.</i></p>

  <p><i>Ölümsüz olmalıydı.</i></p>

  <p>Birisi onu kavradı ve o da haykırarak debelendi.</p>

  <p>“Gitme zamanı evlat,” dedi Ham. Duraklayarak Kelsier’e baktı, çetebaşının ölmüş olduğuna dair kendisini ikna ediyordu.</p>

  <p>Sonra da Vin’i çekerek götürdü. Vin zayıfça mücadeleye devam etti ama hissizleşiyordu. Zihninin arka tarafında Reen’in sesini duydu.</p>

  <p><i>Gördün mü? Onun seni terk edeceğini söylemiştim. Seni uyarmıştım.</i></p>

  <p><i>Seni bunun olacağına dair temin etmiştim..</i></p>

  <p class="baslik5">DÖRDÜNCÜ BÖLÜMÜN SONU</p>
</body>
</html>
