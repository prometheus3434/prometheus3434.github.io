<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Artık çok yoruldum.</i></p>
  </div>

  <p class="img1"><img alt="" height="50" src="../Images/26.jpg" width="210"/></p>

  <h2>26</h2>

  <p class="p1"><span style="font-size: 1.2em;">VİN, CLUBS’IN DÜKKÂNINDAKİ</span> yatağında yatıyor ve bir yandan da başındaki zonklamayı dinliyordu.</p>

  <p>Neyse ki baş ağrısı azalmaktaydı. Hâlâ o ilk korkunç sabahki uyanışını hatırlayabiliyordu; acı o kadar güçlüydü ki değil hareket etmek, düşünmeyi bile zar zor başarabilmişti. Kelsier’in o gün güvenli bir yere giderlerken ordudan geride kalmış olanlara önderlik etmeye nasıl devam edebildiğini Vin bilmiyordu.</p>

  <p>Bu iki haftadan daha uzun bir süre önceydi. Tam on beş gün ve Vin’in başı <i>hâlâ</i> ağrıyordu. Kelsier bu durumun onun için iyi olacağını söylemişti. O Vin’in “lehim sürükleme” pratiğine, vücudunun alışık olmadığını düşündüğü durumda bile çalışmaya devam etmesi için eğitilmeye ihtiyacı olduğunu söylemişti. Ancak Kelsier’in söylediklerine rağmen, Vin bu kadar acılı bir şeyin onun için “iyi” olabilmesinin mümkün olduğundan şüphe etmişti.</p>

  <p>Elbette bu sahip olması faydalı bir yetenek de olabilirdi. Şimdi artık başı o kadar fazla zonklamadığı için Vin bunun farkına varabiliyordu. O ve Kelsier bir günden daha kısa bir sürede koşarak savaş meydanına ulaşmayı başarmışlardı. Dönüş yolculuğu ise iki hafta sürmüştü.</p>

  <p>Vin yorgun bir şekilde gerinerek kalktı. Aslında daha geri döneli bir gün bile olmamıştı. Kelsier büyük ihtimalle olayları diğer çete üyelerine anlatarak gecenin yarısını da ayakta geçirmişti. Ancak Vin doğrudan yatağa gitmekten memnundu. Sert toprağın üstünde uyuyarak geçen geceler ona rahat bir yatakta yatmanın alışmaya başlamış olduğu bir lüks olduğunu hatırlatmıştı.</p>

  <p>Esneyip tekrar şakaklarını ovuşturdu, sonra da üstüne bir cübbe atarak banyoya doğru gitti. Clubs’ın çıraklarının küveti onun için hazırlamayı hatırladıklarını görerek memnun oldu. Kapıyı kilitledi, soyundu ve ılık, hafifçe parfümlendirilmiş suların içine kendini bıraktı. Önceleri bu kokuları gerçekten uygunsuz bulmaz mıydı? Parfüm onu daha çok göze batar kılacaktı, doğru, ama bu kendisini seyahat sırasında üzerine yerleşmiş toz topraktan arındırmanın karşılığı olarak ufak bir bedel gibi görünüyordu. Ancak hâlâ uzun saçı bir rahatsızlık olarak görüyordu. Saçını yıkadı ve tarayarak düğümleri ve birbirine dolanan kısımlarını düzeltti; asil kadınların ta sırtlarına kadar inen saça nasıl dayanabildiğini merak ediyordu. Bir hizmetçinin elinin altında taranıp süslenerek ne kadar zaman harcamak zorunda kalıyorlardı? Vin’in saçları daha omuzlarına bile ulaşmamıştı ama şimdi bile bundan daha fazla uzamasına izin vermeye isteksizdi. Zıpladığı zaman uçuşarak yüzüne çarparlardı, düşmanlarına kavrayacak bir şey sağladığından ise bahsetmeye bile gerek yoktu.</p>

  <p>Yıkanmayı bitirdikten sonra odasına geri döndü, üstüne günlük bir şeyler giydi ve aşağı indi. Çıraklar atölyede meşguldü ve ev hizmetçileri de üst katta çalışıyorlardı ama mutfak sessizdi. Clubs, Dockson, Ham ve Breeze sabah yemeğinin başında oturuyorlardı. Vin içeri girerken başlarını kaldırıp ona baktılar.</p>

  <p>“Ne?” diye sordu Vin kapı ağzında duraklayarak huysuz bir şekilde. Banyo baş ağrısını biraz teskin etmişti ama başının arka tarafı hâlâ hafifçe zonkluyordu.</p>

  <p>Dört adam birbirlerine baktılar. İlk önce Ham konuştu. “Biz sadece planın durumunu tartışıyorduk. Şimdi ne işverenimiz ne de ordumuz var."</p>

  <p>Breeze bir kaşını kaldırdı. “Durum mu? Bu olayı dile getirmek için ilginç bir yol Hammond. Ben olsam onun yerine ‘imkânsızlık’ derdim.”</p>

  <p>Clubs homurdanarak katıldığını belli etti ve dörtlü Vin'e döndüler, görünüşe göre onun tepkisini görmek için bekliyorlardı.</p>

  <p><i>Neden benim ne düşündüğümle bu kadar ilgileniyorlar,</i> diye düşündü Vin odanın içine girerek bir sandalyeye otururken.</p>

  <p>“Yiyecek bir şeyler ister misin?” dedi Dockson ayağa kalkarak. “Clubs’ın hizmetçileri bize yemek için birkaç dürüm...”</p>

  <p>“Bira,” dedi Vin.</p>

  <p>Dockson durakladı. “Daha öğlen bile olmadı.”</p>

  <p>“Bira. Şimdi. Lütfen.” Öne uzanarak kollarını masanın üstünde kavuşturdu ve başını yasladı.</p>

  <p>Ham kıkırdayacak cüreti gösterdi. “Lehim sürükleme?”</p>

  <p>Vin başıyla onayladı.</p>

  <p>“Geçecek,” dedi Ham.</p>

  <p>“Eğer önce ölmezsem,” diye homurdandı Vin.</p>

  <p>Ham tekrar kıkırdadı ama neşesi zorlama gibi görünüyordu. Dox ona bir kupa verdi, sonra da oturarak diğerlerine bir göz attı. “Ee, Vin. <i>Sen</i> ne düşünüyorsun?”</p>

  <p>“Bilmiyorum,” dedi Vin iç çekerek. “Ordu aşağı yukarı her şeyin merkeziydi, değil mi? Breeze, Ham ve Yeden bütün zamanlarını asker toplayarak geçirdiler; Dockson ve Renoux da ikmal malzemeleri üstünde çalıştı. Şimdi askerler olmadığına göre... Bu geride sadece Marsh’ın Nezaret’teki işleri ve Kell’in asillere yaptığı saldırıları bırakıyor ve ikisi de bize ihtiyacının olduğu şeyler değil. Çeteye gerek yok.”</p>

  <p>Oda sessizleşti.</p>

  <p>“İfade ediş tarzında iç karartıcı bir dobralık var,” dedi Dockson.</p>

  <p>"Lehim sürüklemek adamı öyle yapar,” diye belirtti Ham.</p>

  <p><i>“Sen</i> ne zaman geri geldin ki?” diye sordu Vin.</p>

  <p>“Dün gece, sen uyuduktan sonra,” dedi Ham. “Garnizon biz yarı zamanlı askerleri erken geri gönderdi ki bize para vermek zorunda kalmasınlar.”</p>

  <p>“O zaman hâlâ oradalar mı?” diye sordu Dockson.</p>

  <p>Ham başını sallayarak onayladı. “Ordumuzun geri kalanını arıyorlar. Luthadel Garnizonu Valtroux askerlerinin yerini devraldı; onlar aslında savaşta epey bir hırpalanmışlar. Luthadel askerlerinin büyük bir kısmı daha uzun bir süre boyunca isyancıları arayarak oralarda olacaktır. Görünüşe göre savaş başlamadan önce birkaç çok büyük grup ana ordumuzdan ayrılarak kaçmış.”</p>

  <p>Konuşma bir kere daha sessizlikle kesildi. Vin birasını yudumladı, kendisini daha iyi hissetmesini sağlayacağına inanmaktan çok inadından içiyordu. Birkaç dakika sonra merdivenlerden ayak sesleri geldi.</p>

  <p>Kelsier mutfağa girdi. “Günaydın millet,” dedi her zamanki neşesiyle. “Görüyorum ki yine dürüm. Clubs, gerçekten de hayal gücü daha geniş ev hizmetçileri tutmalısın.” Yorumuna rağmen dürümlerden bir tanesini kaparak büyük bir lokma aldı, sonra da kendine içecek bir şeyler koyarken mutlulukla gülümsedi.</p>

  <p>Çete sessiz kalmaya devam etti. Adamlar birbirlerine bakışlar attı. Kelsier ayakta kaldı, dürümü yerken dolaba yaslanmıştı.</p>

  <p>“Kell, konuşmamız gerek,” dedi Dockson en sonunda. “Ordu gitti.”</p>

  <p>“Evet,” dedi Kelsier lokmalarının arasında. “Fark ettim.”</p>

  <p>“İş bitti Kelsier,” dedi Breeze. “İyi bir denemeydi ama başarısız olduk.”</p>

  <p>Kelsier durakladı. Kaşlarını çatarak dürümünü indirdi. “Başarısız mı? Neden öyle diyorsun?”</p>

  <p>“Ordu yok Kell,” dedi Ham.</p>

  <p>“Ordu planlarımızın sadece bir parçasıydı. Bir yenilgiyle karşılaştık, doğru, ama hiç de işimiz bitmiş değil.”</p>

  <p>“Hay Lord adına be adam!” dedi Breeze. “Nasıl böyle neşeli neşeli orada dikilebiliyorsun? Adamlarımız <i>öldü.</i> Umurunda bile değil mi?”</p>

  <p>“Umurumda Breeze,” dedi Kelsier ciddi bir sesle. “Ama olan oldu. Bizim hayata devam etmemiz gerek.”</p>

  <p>“Aynen öyle!” dedi Breeze. “Senin bu çılgın ‘işini’ geride bırakmamız gerek. Vazgeçmenin zamanı geldi. Senin bundan hoşlanmadığını biliyorum ama işin doğrusu bu!”</p>

  <p>Kelsier tabağını tezgâhın üstüne bıraktı. “Beni Teskin etme Breeze. Beni <i>asla</i> Teskin etme.”</p>

  <p>Breeze ağzı hafifçe açık kalarak durakladı. “İyi,” dedi en sonunda. “Allomansi yerine sadece gerçeği kullanacağım. Ben ne düşünüyorum biliyor musun? Ben senin o atiyumu araklamaya zaten hiç niyetinin olmadığını düşünüyorum.</p>

  <p>“Sen bizi kullanıyorsun. Bize zenginlik sözü verdin ki sana katılalım ama senin asla bizi zengin etmek gibi bir niyetin yoktu. Bunların hepsi senin egon için; <i>senin</i> gelmiş geçmiş en meşhur çetebaşı olabilmen için. Bütün o söylentileri o yüzden yayıyor, adamları o yüzden topluyorsun. Sen zenginliği tattın, şimdi ise bir efsane olmak istiyorsun.”</p>

  <p>Breeze sustu, bakışları sertti. Kelsier kollarını kavuşturmuş ayakta duruyor, çeteyi süzüyordu. Birkaçı başka tarafa baktı, utanan gözleri Breeze’in söylediği şeyi onların da düşünmüş olduklarını kanıtlıyordu. Vin de bunlardan biriydi. Sessizlik uzadı, hepsi bir karşılık bekliyordu.</p>

  <p>Merdivenlerden yine ayak sesleri geldi ve Dikiz mutfağın içine daldı. “İyor bak ve gel kalk siz! İyor bir fıskiye meydanı kalabalık!”</p>

  <p>Kelsier oğlanın haberine şaşırmış gibi görünmüyordu.</p>

  <p>“Fıskiye meydanında kalabalık mı?" dedi Ham yavaş yavaş. “Bunun anlamı...”</p>

  <p>“Gelin,” dedi Kelsier sırtını dikleştirerek. “Gidip izleyeceğiz.”</p>

  <div>
    <br/>
  </div>

  <p class="p1">“Ben bunu yapmamayı tercih ederim Kell,” dedi Ham. “Ben bu şeylerden boşuna kaçınmıyorum. ”</p>

  <p>Kelsier onu duymazdan geldi. Sıradan skaa giysileri ve pelerinleri giymekte olan çetenin en önünde yürüyordu; Breeze bile takımını giymemişti. Hafif bir kül yağmuru başlamıştı ve umursamaz kül tanecikleri sanki görünmez bir ağaçtan dökülen yapraklar gibi gökten aşağı düşüyordu.</p>

  <p>Pek çoğu fabrikalardan ya da değirmenlerden gelmiş işçilerden oluşan büyük skaa toplulukları sokağı tıkamıştı, işçilere çalıştıkları yerden ayrılmalarına ve şehrin merkezi meydanında toplanmaya gelmelerine izin verilmesi için Vin’in bildiği sadece tek bir sebep vardı.</p>

  <p>İdamlar.</p>

  <p>Vin daha önce idamlara hiç gitmemişti. Skaa ya da asil, şehirdeki her adamın idam törenlerine katılması sözde zorunluydu ama hırsız çeteleri nasıl gizli kalınacağını bilirdi. Uzaklarda çanlar çalarak olayı duyuruyordu ve obligatörler de sokakların kenarlarından izliyordu. Onlar fabrikalara, demirhanelere ve rasgele evlere girecek ve çağrıya uymayı reddedenleri arayıp, bulduklarını da ölümle cezalandıracaktı. Bu kadar çok kişiyi bir araya toplamak muazzam bir çaba gerektiriyordu. Ama bir açıdan, bunun gibi şeylerin yapılması basitçe Lord Hükümdar’ın ne kadar güçlü olduğunu kanıtlamaya da yarıyordu.</p>

  <p>Vin’in çetesi fıskiye meydanına yaklaştıkça sokaklar daha da kalabalıklaştı. Binaların çatıları tıklım tıklımdı ve insanlar da sokakları doldurmuş, ileri doğru bastırıyordu. <i>Hepsinin birden sığmasının hiç yolu yok.</i> Luthadel diğer şehirlerin pek çoğu gibi değildi, nüfusu çok fazlaydı. Sadece erkeklerin gelmesi durumunda bile herkesin idamları görebilmesinin bir yolu yoktu.</p>

  <p>Ama yine de geliyorlardı. Kısmen gelmeleri talep edildiği için, kısmen izledikleri sırada çalışmak zorunda kalmayacakları için ve kısmen de Vin’in içten içe şüphelendiği gibi bütün erkeklerde olan o aynı hastalıklı meraka sahip oldukları için.</p>

  <p>Kalabalıklar daha da artarken Kelsier, Dockson ve Ham izleyicileri iterek çeteye yol açmaya başladılar. Skaaların bazıları çeteye kızgın bakışlar attılar, gerçi pek çoğu sadece boş gözlü ve itaatkârdı. Bazıları yara izleri görünmediği hâlde Kelsier’i gördükleri zaman şaşırmış, hatta heyecanlanmış gibi göründü. Bu insanlar kendi istekleriyle kenara çekiliyordu.</p>

  <p>Sonunda çete meydanı çevreleyen dış bina sırasına ulaştı. Kelsier bir tanesini seçerek başıyla oraya doğru işaret etti ve Dockson öne çıktı. Kapı ağzındaki bir adam onun girmesine engel olmaya çalıştı ama Dox parmağıyla çatıya doğru işaret etti, sonra da imalı bir şekilde sikke kesesini elinde tarttı. Birkaç dakika sonra bütün çatı çeteye kalmıştı.</p>

  <p>“Lütfen bizi dumanla Clubs,” dedi Kelsier sessizce.</p>

  <p>Huysuz zanâatkâr başıyla onaylayarak çeteyi Allomantik tunç hislere karşı görünmez yaptı. Vin öne yürüdü ve çatının kenarına çömeldi, aşağıdaki meydanı gözleriyle tararken elleri kısa taş parmaklığın üstündeydi. “Ne kadar çok insan...”</p>

  <p>“Bütün hayatın boyunca şehirlerde yaşadın Vin,” dedi yanında ayakta durmakta olan Ham. “Mutlaka daha önce de kalabalık görmüşsündür.”</p>

  <p>“Evet ama...” Nasıl açıklayabilirdi? Hareketli, aşırı sıkışık kütle Vin’in daha önce gördüğü hiçbir şeye benzemiyordu. Geniş, neredeyse sonsuzdu; kuyruk meydanın merkezinden uzayarak tüm sokakları dolduruyordu. Skaalar o kadar sıkışık bir hâldeydiler ki Vin nefes alacak yeri bile nasıl bulabildiklerini merak ediyordu.</p>

  <p>Asiller meydanın ortasındaydı, askerler tarafından skaalardan ayrılıyorlardı. Onlar meydanın merkezinde yaklaşık beş ayak kadar yükselen fıskiye taraçasına yakındı. Birileri asiller için oturacak yer kurmuştu ve onlar da sanki bir gösteri ya da at yarışı izlemeye gelmiş gibi koltuklara yayılmışlardı. Pek çoğunun küle karşı şemsiye tutan hizmetkârları vardı ama yağış bir kısmının külü görmezden gelmesine izin verecek kadar hafifti.</p>

  <p>Asillerin yanında ayakta duran obligatörler vardı; sıradan olanları grili, Sorgucular da siyahlı elbiseler giymişlerdi. Vin titredi. Sekiz tane Sorgucu vardı, sırık gibi siluetleriyle obligatörlerden bir baş daha yüksek duruyorlardı. Ama korkunç yaratıkları kuzenlerinden ayıran şey sadece boy değildi. Çelik Sorgucuların belirgin bir duruşu, başka bir havaları vardı.</p>

  <p>Vin onların yerine sıradan obligatörleri inceledi. Pek çoğu resmi cübbelerinin içinde gururla ayakta duruyordu; konumları ne kadar yüksekse, cübbeleri de o kadar kaliteliydi. Vin gözlerini kısarak kalay yaktı ve biraz tanıdık olan bir yüzü seçti.</p>

  <p>“Orada,” dedi eliyle işaret ederek. “Şuradaki benim babam.”</p>

  <p>Kelsier’in kulakları dikildi. “Nerede?”</p>

  <p>"Obligatörlerin önünde,” dedi Vin. “Altın renkli cübbe atkısı olan kısa adam.”</p>

  <p>Kelsier sessizleşti. “Senin baban <i>o</i> mu?” diye sordu en sonunda.</p>

  <p>“Kim?” diye sordu Dockson gözlerini kısarak. “Yüzlerini seçemiyorum.”</p>

  <p>“Tevidian,” dedi Kelsier.</p>

  <p><i>“Lord Prelan</i> mı?” dedi Dockson şok olarak.</p>

  <p>“Ne? O kim?” diye sordu Vin.</p>

  <p>Breeze kıkırdadı. “Lord Prelan Nezaret’in başıdır yavrum. O Lord Hükümdar’ın obligatörlerinin en önemlisi. Teknik olarak Sorguculardan bile daha üst rütbeli."</p>

  <p>Vin afallayarak oturdu.</p>

  <p>“Lord Prelan,” diye mırıldandı Dockson başını sallayarak. “İşler gittikçe daha da iyiye gidiyor.”</p>

  <p>“Bakın!” dedi Dikiz işaret ederek.</p>

  <p>Skaa kalabalığı kımıldanmaya başladı. Vin onların hareket etmek için fazlasıyla sıkışık olduklarını düşünmüştü ama görünüşe göre yanılıyordu. İnsanlar geri çekilmeye başlayarak merkezi platforma doğru giden geniş bir koridor oluşturmaya başladı.</p>

  <p><i>Onları ne...</i></p>

  <p>Sonra Vin de hissetti. Onu boğarak havasız bırakan, iradesini çalan ezici bir hissizlik; sanki üstüne bastıran devasa bir yorgan gibiydi. Anında bakır yaktı. Ama daha önce de olduğu gibi, Lord Hükümdar’ın Teskin edişini metale rağmen hissedebildiğine yemin edebilirdi. Vin onun daha da yakına geldiğini hissetti, Vin’e tüm iradesini, tüm arzularını, tüm duygusal gücünü kaybettirmeye çalışıyordu.</p>

  <p>“Geliyor,” diye fısıldadı Dikiz onun yanında yere çömelerek.</p>

  <p>Devasa bir çift beyaz aygır tarafından çekilen siyah bir at arabası bir yan sokakta belirdi. Skaalardan oluşan bir koridor boyunca ilerledi. Bir... <i>karşı konulamazlık</i> hissiyle hareket ediyordu. Vin arabanın geçerken birkaç kişiye çarptığını gördü ve ona öyle geliyordu ki eğer bir adam arabanın yolunun üstüne düşecek olursa, araç onu ezip geçerken yavaşlamazdı bile.</p>

  <p>Lord Hükümdar gelirken skaaların duruşu biraz daha fazla zayıfladı, onlar Hükümdar’ın kuvvetli Teskinini hissederken çöken omuzlardan oluşan gözle görülür bir dalga kalabalığın içinde yayıldı. Arka plandaki fısıldama ve konuşmaların kükremesi soldu, devasa meydanın üstüne gerçekdışı bir sessizlik çöktü.</p>

  <p>“O çok <i>güçlü,"</i> dedi Breeze. “Ben en iyi hâlimde bile ancak birkaç yüz kişiyi Teskin edebilirim. Burada ise on binlerce insan olmalı!”</p>

  <p>Dikiz çatının kenarından aşağı baktı. “Kendimi aşağı atasım geliyor. Her şeye boş vermek...”</p>

  <p>Sonra durakladı. Sanki uyanırmış gibi başını salladı. Vin kaşlarını çattı. Bir şeyler farklı geliyordu. Tereddütlü bir şekilde bakırını söndürdü ve artık Lord Hükümdar’ın Teskinini hissedemediğini fark etti. Berbat bunalım, ruhsuzluk ve boşluk hissi garip bir şekilde kaybolmuştu. Dikiz başını kaldırdı ve diğer çete üyeleri de birazcık daha dik durdular.</p>

  <p>Vin etrafına göz attı. Aşağıdaki skaalarda değişiklik görünmüyordu. Ama onun arkadaşları...</p>

  <p>Gözleri Kelsier’e takıldı. Çetebaşı sırtı dimdik ayakta durmuş, yaklaşmakta olan at arabasına kararlı bir şekilde gözlerini dikmişti. Yüzünde bir konsantrasyon ifadesi vardı.</p>

  <p><i>Kelsier bizim duygularımızı Körüklüyor,</i> diye düşündü Vin. <i>Lord Hükümdar’ın gücüne karşı koyuyor.</i> Onların küçük grubunu korumanın bile Kelsier için bir mücadele olduğu belliydi.</p>

  <p><i>Breeze haklı,</i> diye düşündü Vin. <i>Böyle bir şeyle nasıl savaşabiliriz? Lord Hükümdar aynı anda yüz bin kişiyi birden Teskin ediyor</i>!</p>

  <p>Ama Kelsier mücadele etmeye devam ediyordu. Her ihtimale karşı Vin bakırını yaktı. Sonra da çinko yakarak Kelsier’e yardım etmek için uzanıp etrafındakilerin duygularını Körükledi. Sanki devasa, hareketsiz bir duvarı Çekiyormuş gibi hissediyordu. Ama yardımı olmuş olmalıydı çünkü Kelsier hafifçe rahatlayarak ona müteşekkir bir bakış attı.</p>

  <p>“Bakın,” dedi Dockson, büyük ihtimalle etrafında gerçekleşmekte olan görülmez savaşın farkında değildi. “Esir arabaları.” Lord Hükümdar’ın arkasındaki koridordan gelmekte olan on tane büyük, parmaklıklı vagona işaret etti.</p>

  <p>“İçlerinde herhangi birini tanıyor musunuz?” dedi Ham öne doğru eğilerek.</p>

  <p>“İyor yok gör ben,” dedi Dikiz rahatsız görünerek. “Dayı, iyor gerçekten yak sen, değil mi?”</p>

  <p>“Evet, bakırım açık,” dedi Clubs aksice. “Güvendesin. Zaten bir önemi olmayacak kadar Lord Hükümdar’dan uzaktayız, o meydan dev gibi.”</p>

  <p>Dikiz başını sallayarak onayladı, sonra da belirgin bir şekilde kalay yakmaya başladı. Bir an sonra ise başını iki yana salladı, “iyor yok kimse tanı ben.”</p>

  <p>“Gerçi sen topladığımız adamların pek çoğunu görmedin Dikiz,” dedi Ham gözlerini kısarak.</p>

  <p>“Doğru,” diye cevap verdi Dikiz. Her ne kadar şivesi duruyor olsa da, normal şekilde konuşmak için çaba sarf ettiği belliydi.</p>

  <p>Kelsier çıkıntının yanına gelip gözlerini gölgelemek için bir elini kaldırdı. “Ben de esirleri görebiliyorum. Hayır, yüzlerin hiçbirini tanımıyorum. Bunlar yakalanan askerler değil.”</p>

  <p>“Kim o zaman?” diye sordu Ham.</p>

  <p>“Görünüşe göre çoğunlukla kadın ve çocuklar,” dedi Kelsier.</p>

  <p>“Askerlerin aileleri mi?” diye sordu Ham dehşete düşerek.</p>

  <p>Kelsier başını olumsuz bir şekilde salladı. “Hiç sanmam. Ölü skaaların kimliğini belirlemek için zaman harcamamışlardır.”</p>

  <p>Ham yüzünü astı, kafası karışmış gibi görünüyordu.</p>

  <p>“Rasgele insanlar Hammond,” dedi Breeze sessizce iç çekerek. “İsyancılara yataklık eden skaaları cezalandırmak için ibret olsun diye asılacaklar.”</p>

  <p>“Hayır, o bile değil,” dedi Kelsier. “Ben Lord Hükümdar’ın o adamların Luthadel’den toplanmış olduklarını bildiğini ya da umursadığını bile sanmıyorum. O büyük ihtimalle bunun sadece bir diğer taşra isyanı olduğunu varsayıyordur. Bu... bu sadece herkese kontrolün kimin elinde olduğunu hatırlatmanın bir yolu.”</p>

  <p>Lord Hükümdar’ın arabası bir platformdan yukarı tırmanarak merkezi taraçanın üstüne ulaştı. Meşum araç meydanın tam ortasına geldiğinde durdu ama Lord Hükümdar’ın kendisi içeride kaldı.</p>

  <p>Esir vagonları da gelip durdu ve bir grup obligatör ve asker bunları boşaltmaya başladı. Çoğu sadece zayıfça direnen ilk esir grubu sürüklenerek yükseltilmiş merkez platformun üstüne çıkarılırken siyah küller düşmeye devam ediyordu. İşi bir Sorgucu yönetiyor, esirlerin platformdaki kâseye benzer dört fıskiyenin yanında bir araya getirilmeleri için işaret veriyordu.</p>

  <p>Birer esir çalışmakta olan dört fıskiyenin yanında zorla dizlerinin üstüne çökertildi ve dört Sorgucu obsidiyen baltalarını kaldırdı. Dört balta indi ve dört kafa koptu. Hâlâ askerler tarafından tutulmakta olan başsız bedenlerden fışkıran kanlar fıskiyelerin havuzuna döküldü.</p>

  <p>Fıskiyelerden havaya yükselen sular kızıl kızıl ışıldamaya başladı. Askerler cesetleri bir kenara attılar ve dört kişiyi daha öne çıkardılar.</p>

  <p>Dikiz midesi bulanarak başını çevirdi. “Neden... Neden Kelsier bir şey yapmıyor? Kurtarmak onları?”</p>

  <p>"Aptal olma,” dedi Vin. “Orada Lord Hükümdar’ın kendisini bir kenara bırak, <i>sekiz</i> tane Sorgucu var. Kelsier’in bir şeyler yapmaya kalkması salaklık olur.”</p>

  <p><i>Gerçi eğer bunu bir düşünmüşse şaşırmam,</i> diye düşündü Vin Kelsier’in öne atılarak bütün bir orduyla kendi başına savaşmaya hazır olduğu zamanı hatırlayarak. Yan tarafına göz attı. Kelsier idamları durdurmak üzere aşağı atlamamak için kendisini zor tutuyormuş gibi görünüyordu; parmak eklemleri yanındaki bacayı sıkı sıkı kavramaktan beyazlamıştı.</p>

  <p>Dikiz öğürüp aşağıdaki insanların üstüne gelmeyecek bir yere doğru tökezleyerek gitti ve kustu. Ham hafifçe inledi ve hatta Clubs bile hüzünlenmiş gibi görünüyordu. Dockson ciddiyet içinde izliyordu, sanki ölümlere şahit olmak bir tür nöbetti. Breeze sadece başını iki yana salladı.</p>

  <p>Ancak Kelsier... Kelsier kızgındı. Yüzü kırmızı, kasları gergin, gözleri alev alevdi.</p>

  <p>Dört ölüm daha, bir tanesi bir çocuk.</p>

  <p>“Bu,” dedi Kelsier elini kızgınlıkla merkezi meydana doğru sallayarak. “İşte bizim düşmanımız <i>bu.</i> Burada aman vermek yok, dönüp gitmek yok. Bu karşımıza birkaç beklenmedik engel çıktığı zaman bir kenara atılacak basit bir iş değil.”</p>

  <p>Dört ölüm daha.</p>

  <p>“Onlara bakın!” diye emretti Kelsier, asillerle dolu tribüne doğru eliyle işaret ederek. Pek çoğu sıkılmış gibi görünüyordu ve hatta birkaç tanesi eğleniyor gibiydi bile, kafalar kesilmeye devam ederken dönüp birbirleriyle şakalaşıyorlardı.</p>

  <p>“Beni sorguladığınızı biliyorum,” dedi Kelsier çeteye doğru dönerek. “Siz benim asillere karşı fazla sert olduğumu düşünüyorsunuz, onları öldürmeye karşı fazla hevesli olduğumu düşünüyorsunuz. Ama şu gülen adamlara bakıp da dürüst olarak bana onların benim elimde ölmeyi hak <i>etmediklerini</i> söyleyebilir misiniz? Ben onlara sadece adalet getiriyorum.”</p>

  <p>Dört ölüm daha.</p>

  <p>Vin kalayla güçlendirilmiş gözleriyle aceleci bir şekilde tribünü taradı. Elend’ı bir grup genç asilin içinde otururken buldu. Bunların hiçbirisi gülmüyordu ve yalnız da değillerdi. Evet, asillerin pek çoğu durumu hafife almaktaydı ama dehşete düşmüş gibi görünen küçük bir azınlık da vardı.</p>

  <p>Kelsier devam etti. "Breeze, sen atiyumu sordun. Dürüst olacağım. O hiçbir zaman benim ana hedefim değildi; ben bu çeteyi işleri değiştirmek istediğim için topladım. Biz atiyumu alacağız, yeni bir hükümeti desteklemek için atiyuma ihtiyacımız olacak ama bu iş beni ya da sizlerden herhangi birini zengin etmek için değil.</p>

  <p>“Yeden öldü. O bizim mazeretimizdi; hâlâ sadece hırsızmışız gibi davranmaya devam ederken bizi iyi bir şeyler yapmaya iten bir yoldu. Şimdi o gittiğine göre vazgeçebilirsiniz, eğer istiyorsanız. Bırakırsınız. Ama bu herhangi bir şeyi değiştirmeyecek. Mücadele devam edecek. İnsanlar ölmeye devam edecek. Sadece siz bunu görmezden geliyor olacaksınız.”</p>

  <p>Dört ölüm daha.</p>

  <p>“Artık rol yapmayı bırakmanın zamanı geldi,” dedi Kelsier her birine sırayla gözlerini dikerek. “Eğer şimdi bunu yapacaksak, kendimize karşı açık ve dürüst olmamız gerek. Bunun para için olmadığını itiraf etmemiz gerek. Bu <i>şunu</i> durdurmak için.” Kırmızı suların fışkırdığı fıskiyeli avluya doğru işaret etti, neler olup bittiğini seçebilmek için bile fazlasıyla uzakta olan binlerce skaa için ölümün gözle görülür bir işaretiydi bu.</p>

  <p>“Ben mücadeleme devam etmeye niyetliyim,” dedi Kelsier sessizce. “Bazılarınızın liderliğimden şüphe ettiğinin farkındayım. Siz benim kendimi skaaların gözünde fazla büyütmekte olduğumu düşünüyorsunuz. Siz benim kendimi bir diğer Lord Hükümdar yapmakta olduğumu fısıldıyorsunuz. Siz benim egomun benim için imparatorluğu devirmekten daha önemli olduğunu düşünüyorsunuz."</p>

  <p>Durakladı ve Vin, Dockson ile diğerlerinin gözlerindeki suçluluğu gördü. Dikiz gruba katıldı, hâlâ biraz hastalıklı gibi görünüyordu.</p>

  <p>Dört ölüm daha.</p>

  <p>“Haksızsınız,” dedi Kelsier hafifçe. “Bana güvenmeniz gerek. Biz bu plana başladığımız zaman işler o kadar tehlikeli göründüğü hâlde bana güvendiniz. Benim o güvene hâlâ ihtiyacım var! İşler nasıl görünüyor olursa olsun, ihtimaller ne kadar küçük olursa olsun, biz mücadele etmeye devam etmek zorundayız!”</p>

  <p>Dört ölüm daha.</p>

  <p>Çete yavaş yavaş Kelsier’e doğru döndü. Vin çinkosunun sönmesine izin vermiş olduğu hâlde Lord Hükümdar’ın duygularının üstündeki İtişine karşı koymak artık Kelsier için az öncekinin yarısı kadar bile ağır bir mücadele gerektirmiyormuş gibi görünüyordu.</p>

  <p><i>Belki... belki o bunu yapabilir,</i> diye düşündü Vin kendisine rağmen. Eğer Lord Hükümdar’ı mağlup edebilecek biri varsa, o da Kelsier’di.</p>

  <p>“Sizleri yetenekli adamlar olduğunuz için seçmedim, gerçi kesinlikle yeteneklisiniz,” dedi Kelsier. “Ben sizlerin her birinizin vicdan sahibi adamlar olduğunuzu bildiğim için özellikle seçtim. Ham, Breeze, Dox, Clubs... Sizler dürüst ve hatta hayırsever olarak adı anılan adamlarsınız. Eğer bu planda başarılı olacaksak, gerçekten de <i>umursayan</i> adamlara ihtiyacımın olacağını biliyordum.</p>

  <p>“Hayır Breeze, bu iş para ya da şan için değil. Bu savaş için, bizim bin yıldan beri veriyor olduğumuz bir savaş için; benim bitirmeye niyetli olduğum bir savaş. Gidebilirsiniz, eğer istiyorsanız. Her birinizin eğer gitmek istiyorsanız bırakmanıza izin vereceğimi biliyorsunuz; soru sormak yok, ceza vermek yok.”</p>

  <p>“Ama,” dedi Kelsier bakışları sertleşerek, “Eğer kalırsanız, benim otoritemi sorgulamayı kesmeye söz vermek zorundasınız. İşin kendisiyle ilgili endişelerinizi dile getirebilirsiniz ama artık benim liderliğim hakkında fısıltılı konuşmalar olmayacak. Eğer kalırsanız, beni takip edersiniz. Anlaşıldı mı?”</p>

  <p>Birer birer her çete üyesinin gözlerinin içine baktı. Her biri başını salladı.</p>

  <p>“Ben hiç gerçekten de seni sorgulamış olduğumuzu düşünmüyorum Kell,” dedi Dockson. “Biz sadece... bizler endişe duyuyoruz ve bence haklıyız da. Ordu planlarımızın büyük bir parçasıydı.”</p>

  <p>Kelsier başıyla kuzeye, şehrin ana kapılarına doğru işaret etti. “İleride ne görüyorsun Dox?”</p>

  <p>“Şehir kapıları mı?”</p>

  <p>"Ve son zamanlarda onlarda farklı olan ne var?"</p>

  <p>Dockson omuz silkti. “Sıra dışı bir şey yok. Biraz asker sayısı az ama...”</p>

  <p>“Neden?” diye lafını kesti Kelsier. “Neden asker sayısı az?”</p>

  <p>Dockson durakladı. “Çünkü Garnizon gitti?”</p>

  <p>“Aynen öyle,” dedi Kelsier. “Ham diyor ki Garnizon daha aylar boyunca ordumuzdan geride kalanları kovalayarak dışarıda kalabilirmiş ve adamlarının da sadece yaklaşık yüzde onu geride kalmış. Bu da mantıklı bir şey; isyancıları durdurmak Garnizonun yapmak için yaratılmış olduğu türden bir iş. Luthadel savunmasız kalmış olabilir ama kimse asla Luthadel’e saldırmaz. Asla kimse saldırmadı.”</p>

  <p>Çetenin üyeleri arasında sessiz bir kavrayış oluştu.</p>

  <p>“Şehri ele geçirmek için yaptığımız planın birinci kısmı başarıyla gerçekleşti,” dedi Kelsier. “Garnizon’u Luthadel’den çıkardık. Bize beklediğimizden çok daha fazlasına mal oldu, gerekenden çok daha fazlasına. Unutulmuş Tanrılar’dan o oğlanların ölmemiş olmasını dilerdim. Ne yazık ki şimdi bunu değiştiremeyiz; sadece onların bize sağlamış olduğu fırsatı kullanabiliriz.</p>

  <p>“Plan hâlâ yürürlükte, şehirdeki düzen sağlayıcı ana kuvvet gitti. Eğer bir ev savaşı açıktan açığa başlarsa Lord Hükümdar bunu durdurmakta zorluk yaşayacak. Eğer istediğini varsayarsak; her nedense, aşağı yukarı her yüz yılda bir geri çekilerek asillerin birbirleriyle savaşmasına izin vermeye razı oluyor. Belki de asillerin birbirlerinin boğazına sarılmasına izin vermenin onları kendisininkinden uzak tuttuğunu görmüştür.”</p>

  <p>“Ama ya Garnizon geri gelirse?” diye sordu Ham.</p>

  <p>“Eğer ben haklıysam, Lord Hükümdar onların birkaç ay boyunca ordumuzdan geri kalanları kovalamalarına izin vererek asillere de biraz kurtlarını dökme şansı verecek. Ama işler onun beklediği gibi gitmeyecek. O ev savaşı başladığı zaman biz kargaşadan faydalanarak sarayı ele geçireceğiz.”</p>

  <p>“Hangi orduyla güzel kardeşim?” dedi Breeze.</p>

  <p>“Hâlâ biraz askerimiz var,” dedi Kelsier. “Artı, daha fazlasını da toplamak için zamanımız olacak. Dikkatli olmamız gerek; mağaraları kullanamayız, o yüzden de askerlerimizi şehrin içinde saklamamız gerekecek. Bu da büyük ihtimalle sayıların daha az olması anlamına gelecek. Ama bu bir sorun olmayacak çünkü bildiğiniz gibi o garnizon eninde sonunda geri gelecek.”</p>

  <p>Aşağıda idamlar devam ederken grubun üyeleri birbirleriyle bakıştılar. Vin sessizce oturmuş, Kelsier’in bu ifadesiyle ne anlatmak istediğini çözmeye çalışıyordu.</p>

  <p>“Aynen öyle Kell,” dedi Ham yavaş yavaş. “Garnizon geri dönecek ve bizim elimizde de onlarla savaşmak için yeteri kadar büyük bir ordu olmayacak.”</p>

  <p>“Ama elimizde Lord Hükümdar’ın <i>hâzinesi</i> olacak,” dedi Kelsier gülümseyerek. “O Garnizoncular hakkında sen hep ne dersin Ham?”</p>

  <p>Haydut durakladı, sonra o da gülümsedi. “Onlar paralı asker.”</p>

  <p>“Lord Hükümdar’ın parasını ele geçirirsek, ordusunu da ele geçirmişiz demektir,” dedi Kelsier. “Bu plan hâlâ başarılı olabilir beyler. <i>Bizler</i> başarılı olabiliriz.”</p>

  <p>Çetenin kendine güveni artıyormuş gibi görünüyordu. Ana Vin gözlerini tekrar meydana çevirdi. Fıskiyelerden akan su o kadar kızıldı ki sanki havuzlar tamamen kanla doldurulmuştu. Hepsinin ötesinde, abanoz siyahı arabasından idamları izleyen Lord Hükümdar vardı. Pencereler açıktı ve Vin kalay ile içeride oturmakta olan gölgeli bir şekli zar zor seçebiliyordu.</p>

  <p><i>Bizim gerçek düşmanımız o,</i> diye düşündü. <i>Giden garnizon değil, baltalı Sorgucular da değil. O adam. Günlükteki adam.</i></p>

  <p><i>Onu yenmek için bir yol bulmamız gerek, yoksa yaptığımız diğer her şey anlamsız olacak.</i></p>
</body>
</html>
