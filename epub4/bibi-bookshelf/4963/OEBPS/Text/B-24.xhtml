<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Sonuç olarak, kendime güvenmek zorundayım. Kendilerini zorla doğruyu ve iyiliği görme becerilerinden arındırmış olan adamları gördüm ve onlardan birisi olduğumu düşünmüyorum. Hâlâ küçük bir çocuğun gözlerindeki yaşları görebiliyor ve onun ızdırabı yüzünden acı hissedebiliyorum.</i></p>

    <p><i>Eğer bir gün bunu kaybedecek olursam, o zaman bileceğim ki iflah olma umudunun ötesine geçmişim.</i></p>
  </div>

  <p class="img"><img alt="" height="50" src="../Images/24.jpg" width="210"/></p>

  <h2>24</h2>

  <p class="p1"><span style="font-size: 1.2em;">VİN VE SAZED GELDİKLERİ</span> zaman Kelsier dükkândaydı. Ham ve Dikiz ile mutfakta oturmuş, vakit geç de olsa içkinin tadını çıkarıyorlardı.</p>

  <p>“Ham!” dedi Vin hevesli bir şekilde arka kapıdan içeri girerken. “Dönmüşsün!”</p>

  <p>“Ya,” dedi Ham mutlulukla kupasını kaldırarak.</p>

  <p>“Sanki yıllardır yokmuşsun gibi geliyor!”</p>

  <p>“Bana mı söylüyorsun,” dedi Ham samimi bir sesle.</p>

  <p>Kelsier gülerek içkisini tazelemek için kalkarken, “Ham generalcilik oynamaktan biraz sıkıldı,” dedi.</p>

  <p>“Ben üniforma giymek zorunda kaldım,” diye şikâyet etti Ham gerinerek. Şimdi her zamanki pantolon ve yeleğini giymişti. “Plantasyon skaaları bile böyle bir eziyetle başa çıkmak zorunda kalmıyor.”</p>

  <p>“Bir ara bir balo tuvaleti giymeye çalış da,” dedi Vin sandalyeye yerleşirken. Tuvaletinin ön tarafındaki külü silmişti ve hiç de korktuğu kadar kötü görünmüyordu. Siyahımsı gri kül hâlâ koyu kumaşın üstünde az da olsa görülüyordu ve taşlara sürtünmüş olduğu yerlerdeki iplikler de biraz zedelenmişti ama ikisi de zar zor belli oluyordu.</p>

  <p>Ham güldü. “Görünüşe göre ben yokken sen tam bir genç leydiye dönüşmüşsün.”</p>

  <p>“Hiç de bile,” dedi Vin, Kelsier ona bir kupa şarap verirken. Bir an için durakladı, sonra da bir yudum aldı.</p>

  <p>“Vin Hanım alçakgönüllülük ediyor Üstat Hammond,” dedi Sazed bir sandalye alırken. "Aristokratik sanatlarda oldukça becerikli bir hâle geliyor, benim tanımış olduğum pek çok gerçek asilden daha iyi.”</p>

  <p>Vin kızardı ve Ham tekrar güldü. “Tevazu mu Vin? Böylesine kötü bir alışkanlığı nereden öğrendin ki?”</p>

  <p>“Benden değil, orası kesin,” dedi Kelsier, Sazed’e de bir kupa şarap önererek. Terrisli saygılı bir hareketle elini kaldırarak reddetti.</p>

  <p>“Elbette <i>senden</i> alacak değil Kell,” dedi Ham. “Belki de ona Dikiz öğretmiştir. Bu çetede ağzını kapalı tutmasını bilen tek kişi oymuş gibi görünüyor, hı evlat?”</p>

  <p>Dikiz kızardı, belli ki Vin’e bakmamaya çalışıyordu.</p>

  <p><i>Bir ara onunla da ilgilenmem gerekecek,</i> diye düşündü Vin. <i>Ama... Bu gece değil. Kelsier geri döndü ve Elend da katil değil. Bu gece rahatlanacak bir gece.</i></p>

  <p>Merdivenlerden ayak sesleri geldi ve bir an sonra da Dockson odaya girdi. “Bir parti ha? Ve kimse bana haber göndermedi mi?”</p>

  <p>“Sen meşgul gibi görünüyordun.”</p>

  <p>“Dahası bizler senin, bizim gibi bir grup hergeleyle birlikte oturup da kafa çekmek için fazlasıyla sorumluluk sahibi olduğunu biliyoruz,” diye ekledi Ham.</p>

  <p><i>"Birilerinin</i> bu çeteyi işler hâlde tutması gerekiyor,” dedi Dockson kaygısız bir şekilde kendisine bir içki doldururken. Duraklayarak Ham’e kaşlarını çattı. “O yelek tanıdık görünüyor...”</p>

  <p>Ham gülümsedi. “Üniforma ceketimin kollarını yırttım.”</p>

  <p>“Hadi be!” dedi Vin gülümseyerek.</p>

  <p>Ham başıyla onayladı, kendinden çok memnun görünüyordu.</p>

  <p>Dockson içini çekerek kupasını doldurmaya devam etti. “Ham, o şeyler paraya mal oluyor.”</p>

  <p>“Her şey paraya mal oluyor,” dedi Ham. “Ama para <i>nedir</i>? Soyut olan emek kavramının fiziksel bir temsili. Eh, o üniformayı bu kadar uzun bir süre boyunca giymek de epey büyük bir emek gerektirdi. Ben diyorum ki artık bu yelekle ben ödeştik.”</p>

  <p>Dockson sadece gözlerini devirdi. Ana odada dükkânın ön kapısı açılıp kapandı ve Vin, Breeze’in nöbet tutmakta olan çırağa selam verişini duydu.</p>

  <p>“Bu arada Dox,” dedi Kelsier bir dolaba sırtını yaslayarak. “Benim de ‘emek kavramının fiziksel temsillerinden’ birkaç tanesine ihtiyacım olacak. Muhbir görüşmelerimden bazılarını düzenlemek için küçük bir depo kiralamak istiyorum.”</p>

  <p>“Onu büyük ihtimalle ayarlayabiliriz,” dedi Dockson. "Eğer Vin’in gardırop bütçesini kontrol altına alabileceğimizi varsayacak olursak, ben...” Vin’e bir göz atarken sesi kesildi. “O tuvalete ne yaptın genç hanım!”</p>

  <p>Vin kızararak sandalyesinde iyice büzüldü. <i>Belki de benim düşündüğümden biraz daha belirgindir...</i></p>

  <p>Kelsier kıs kıs güldü. "Kirlenmiş elbiselere alışmak zorunda kalabilirsin Dox. Bu akşam itibariyle Vin Sissoylu konumuna geri dönmüş bulunuyor.”</p>

  <p>"Enteresan,” dedi mutfağa girmekte olan Breeze. "Bu sefer aynı anda üç tane Çelik Sorgucuyla dövüşmekten kaçınmasını önerebilir miyim?”</p>

  <p>“Elimden geleni yaparım,” dedi Vin.</p>

  <p>Breeze sakince masaya yaklaştı ve karakteristik terbiyeli hareketleriyle bir sandalye seçti. Toplu adam düello değneğini kaldırarak Ham’a doğru işaret etti. “Görüyorum ki entelektüel huzur dönemimin sonuna gelmişiz.”</p>

  <p>Ham gülümsedi. “Burada yokken aklıma bir iki korkunç soru geldi ve ben de onları sadece senin için sakladım Breeze.”</p>

  <p>“Meraktan ölüyorum,” dedi Breeze. Değneğini Yorlatek’e doğru çevirdi. “Dikiz, içki.”</p>

  <p>Dikiz fırlayarak atıldı ve Breeze’e bir kupa şarap getirdi.</p>

  <p>“O nasıl da iyi bir oğlan,” dedi Breeze içkiyi alırken. “Onu neredeyse Allomantik olarak biraz dürtüklememe bile gerek kalmıyor. Keşke siz diğer serseriler de o kadar anlayışlı olsanız.”</p>

  <p>Dikiz kaşlarını çattı. “İyor yok hoş başkalarıyla oyna.”</p>

  <p>“Demin ne dediğin hakkında hiçbir fikrim yok çocuğum,” dedi Breeze. “O yüzden de sadece anlamış gibi yapacak ve fazla takılmayacağım.”</p>

  <p>Kelsier gözlerini devirdi. “İyor yok stres et sen,” dedi. “İyor yok onu önemse gerek sen.”</p>

  <p>“Yok dön köşeyi galiba dümdüz git sen,” dedi Dikiz başıyla onaylayarak.</p>

  <p>"Siz ikiniz ne geveliyorsunuz öyle?” dedi Breeze alıngan bir şekilde.</p>

  <p>“İyor ol akıllı iste o,” dedi Dikiz. “Öyle iyor onu kanıt için yap o.”</p>

  <p>“İyordu hep öyle o,” diye ona katıldı Kelsier.</p>

  <p>“İyordu hep öyle ol iste o,” diye ekledi Ham gülümseyerek. "İyor ama yok ol akıllı kork o.”</p>

  <p>Breeze çileden çıkmış bir şekilde Dockson’a döndü. “İnanıyorum ki yoldaşlarımız en sonunda akıllarını kaybettiler, güzel dostum.”</p>

  <p>Dockson omuz silkti. Sonra da tamamen ifadesiz bir suratla, “İyordu yok ki iyordu mişti,” dedi.</p>

  <p>Breeze şaşkınlıktan dilini yutmuş gibi oturduğu yerde kaldı ve oda kahkahalarla yankılandı. Breeze içerlemiş bir şekilde gözlerini devirerek başını iki yana salladı ve çetenin tamamının çocuksuluğu hakkında mırıldandı.</p>

  <p>Vin gülerken neredeyse şarabı boğazına kaçıyordu. “Ne dedin ki sen?” diye sordu yanına oturmakta olan Dockson’a.</p>

  <p>“Emin değilim,” diye itiraf etti. “Sadece kulağa doğru gelmişti.”</p>

  <p>“Ben senin herhangi bir şey dediğini sanmıyorum Dox,” dedi Kelsier.</p>

  <p>“Yok bir şey dedi,” dedi Dikiz. “Sadece bir <i>anlamı</i> yoktu.”</p>

  <p>Kelsier kahkaha attı. “Bu aşağı yukarı her zaman için doğru. Ben Dox’ın söylediği şeylerin yarısını duymazdan gelebileceğini ve pek bir şey kaçırmamış olacağını fark ettim. Belki arada bir, çok fazla para harcadığın hakkında bir iki yakınma dışında.”</p>

  <p>"Hey!” dedi Dockson. <i>“Birilerinin</i> sorumluluk sahibi olmasının gerekli olduğunu bir kere daha mı belirtmem lazım? Gerçekten de, sizin gibilerin boxingleri tüketme hızına bakılırsa...”</p>

  <p>Vin gülümsedi. Dockson’ın şikâyetleri bile yumuşakmış gibi görünüyordu. Clubs yan duvarın yanında sessizce oturmuş, her zaman olduğu kadar huysuz görünüyordu ama Vin dudaklarında hafif bir gülümsemenin izini yakaladı. Kelsier ayağa kalktı ve diğer bir şarap şişesi açarak skaa ordusunun hazırlıklarından bahsederken kupaları doldurdu.</p>

  <p>Vin kendini... hoşnut hissediyordu. Şarabını yudumlarken karanlık atölyeye açılan kapı gözüne takıldı. Sadece bir an için, gölgelerin içinde bir siluet görebildiğini hayal etti; korkmuş ufacık bir kız, güvensiz, kuşkucu. Kızın saçları bakımsız ve kısaydı, kahverengi bir pantolon ile sıradan, etekleri toplanmamış kirli bir gömlek giyiyordu.</p>

  <p>Vin karanlık atölyenin içinde kalarak diğerlerinin aydınlıkta muhabbet edişini izlemiş olduğu Clubs’ın dükkânındaki o ikinci geceyi hatırladı. Gerçekten de bir zamanlar soğuk karanlığın içinde saklanacak, kahkaha ve dostluğu gizli bir kıskançlıkla izlediği hâlde asla katılmaya cesaret edemeyecek olan o kız Vin miydi?</p>

  <p>Kelsier özellikle esprili olan bir yorum yaptı ve bütün oda kahkahalarla doldu.</p>

  <p><i>Haklısın Kelsier,</i> diye düşündü Vin gülümseyerek. <i>Bu daha iyi.</i></p>

  <p>Vin daha onlar gibi değildi, tam olarak değil. Altı ayda Reen’in fısıltılarını susturamazdı ve asla kendisinin Kelsier kadar güven dolu olabileceğini hayal edemiyordu. Ama... en sonunda onun neden bu şekilde çalışıyor olduğunu birazcık da olsa anlayabilmişti.</p>

  <p>“Pekâlâ,” dedi Kelsier kendine bir sandalye çekip ters çevirip otururken. “Görünüşe göre ordu zamanında hazır olacak ve Marsh da yerini aldı. Bu planı harekete geçirmemiz gerek. Vin, balodan haberler ne?”</p>

  <p>“Tekiel Evi korunmasız,” dedi Vin. “Müttefikleri dağılıyor ve akbabalar yaklaşıyor. Bazıları da borçlar ve kaybettikleri ticaret yollarının Tekiel’i ayın sonuna kadar kalelerini satmaya zorlayacağını fısıldıyor. Lord Hükümdar’ın kale vergisini ödemeye devam edebilmelerinin hiç yolu yok.”</p>

  <p>“Ve bu da fiilen bütün bir Büyük Evi şehirden uzaklaştırmış oluyor,” dedi Dockson. “Siskan ve Sissoylular da dâhil olmak üzere Tekiel asillerinin büyük bir kısmı, kayıplarını telâfi etmeye çalışmak için taşradaki plantasyonlarına taşınmak zorunda kalacak.”</p>

  <p>“Güzel,” diye söylendi Ham. Şehirden ne kadar çok asil evini korkutup kaçırabilirlerse, şehri ele geçirmek de o kadar kolay olurdu.</p>

  <p>“Bu durum, şehirde hâlâ dokuz Büyük Ev bırakıyor,” diye belirtti Breeze.</p>

  <p>“Ama geceleri birbirlerini öldürmeye de başladılar,” dedi Kelsier. “Bu da açık savaştan sadece bir adım ötesi. Kısa bir süre sonra buralarda büyük çaplı bir göç başladığını göreceğimizi tahmin ediyorum; Luthadel’de egemenliğini sürdürmek için suikasta uğrama riskine girmek istemeyen herkes birkaç yıl için şehri terk edecek.”</p>

  <p>“Gerçi güçlü evler çok korkmuş gibi görünmüyor,” dedi Vin. “Hâlâ balolarını yapmaya devam ediyorlar.”</p>

  <p>“Ha, onu ta en sonuna kadar yapmaya devam edecekler,” dedi Kelsier. “Balolar müttefiklerle buluşmak ve düşmanları izlemek için çok iyi bahane. Ev savaşları öncelikli olarak politiktir ve bu nedenle de politik bir savaş meydanı gerektirir.”</p>

  <p>Vin başıyla onayladı.</p>

  <p>“Ham, bir gözümüzü de Luthadel Garnizonu’nun üstünde tutmamız gerek,” dedi Kelsier. “Hâlâ yarın asker tanıdıklarını ziyaret etmeyi planlıyor musun?”</p>

  <p>Ham başını salladı. “Herhangi bir şey için söz veremem ama bazı bağlantıları tekrar kurabilmem gerekir. Bana biraz zaman verirsen ordunun ne işler çevirdiğini bulurum.”</p>

  <p>“İyi,” dedi Kelsier.</p>

  <p>“Ben de onunla gitmek istiyorum,” dedi Vin.</p>

  <p>Kelsier durakladı. “Ham’le mi?”</p>

  <p>Vin başıyla onayladı. “Daha bir Haydut’tan eğitim almadım. Ham bana büyük ihtimalle bir iki şey gösterebilir.”</p>

  <p>“Sen lehim yakmayı zaten biliyorsun,” dedi Kelsier. “Onun pratiğini yaptık.”</p>

  <p>“Biliyorum,” dedi Vin. Nasıl açıklayabilirdi? Ham’in yaktığı tek metal lehimdi; bunu Kelsier’den daha iyi bileceği kesindi.</p>

  <p>“Aman, çocuğu rahatsız etmeyi bırak,” dedi Breeze. “Balolar ve partilerden sıkılmıştır muhakkak. Bırak gidip bir süre normal bir sokak çocuğu olsun.”</p>

  <p>“Peki,” dedi Kelsier gözlerini devirerek. Kendisine bir içki daha koydu. “Breeze, eğer sen bir süre ortalıkta olmazsan Teskincilerin işi ne kadar iyi idare edebilir?”</p>

  <p>Breeze omuz silkti. “Ben, elbette ki, ekibin en etkili üyesiyim. Ama diğerlerini yetiştiren de <i>benim.</i> Ben olmadan da etkili bir şekilde asker toplayabilirler, özellikle de şimdi Firari hakkındaki hikâyeler bu kadar popüler hâle gelmeye başladığı için.”</p>

  <p>“Bu arada bu konu hakkında da konuşmamız gerek Kell," dedi Dockson kaşlarını çatarak. “Senin ve On Birinci Metal’in etrafını sarmalayan bütün bu mistisizmden hoşlandığımdan emin değilim.”</p>

  <p>“Onu daha sonra da tartışabiliriz,” dedi Kelsier.</p>

  <p>“Neden bana adamlarımı soruyorsun?” dedi Breeze. “En sonunda benim kusursuz moda anlayışıma karşı duyduğun kıskançlık, beni ortadan kaldırtmaya karar vereceğin kadar büyüdü mü?”</p>

  <p>“Öyle de diyebilirsin,” dedi Kelsier. “Ben birkaç ay içinde seni Yeden’in yerini alman için göndermeyi düşünüyordum.”</p>

  <p>“Yeden’in yerini almak mı?” diye sordu Breeze şaşkınlıkla. “Yani orduya <i>benim</i> mi önderlik etmemi istiyorsun?”</p>

  <p>“Neden olmasın?” diye sordu Kelsier. “Sen emir vermekte çok iyisin.”</p>

  <p>“Arka planda kalarak, sevgili kardeşim,” dedi Breeze. “Ben öne çıkmam. Yahu o zaman bir <i>general</i> olmuş olurum. Bunun kulağa ne kadar gülünç geldiğinin farkında mısın?”</p>

  <p>"Sadece bir düşün,” dedi Kelsier. “O zamana kadar asker toplama işi aşağı yukarı bitmiş olur, o yüzden de senin mağaralara giderek Yeden’in geri gelip buradaki bağlantılarını hazırlamasına izin vermen en verimlisi olacak. ”</p>

  <p>Breeze’in yüzü asıldı. “Sanırım öyle.”</p>

  <p>“Her neyse,” dedi Kelsier ayağa kalkarak. “Hiç de yeteri kadar şarap içtiğimi düşünmüyorum. Dikiz, iyi bir oğlan ol ve bir koşu mahzene inip bir şişe daha getir, olur mu?”</p>

  <p>Oğlan başıyla onayladı ve sohbet daha sıradan konulara döndü. Vin odanın yan tarafındaki kömür sobasının ısısını hissederek sandalyesinde arkasına yaslandı; şu an için planlar, endişeler ya da mücadelelerle uğraşmadan sadece huzurun tadını çıkarıyor olmaktan memnundu.</p>

  <p><i>Eğer Reen de böyle bir şeyleri yaşayabilmiş olsaydı,</i> diye düşündü küpesine parmağının ucuyla öylesine dokunarak. <i>Belki de o zaman onun için de işler farklı olurdu. Bizim için, farklı olurdu.</i></p>

  <p>Ertesi gün Ham ve Vin, Luthadel Garnizonu’nu ziyaret etmek için yola çıktılar.</p>

  <p>Bunca ay boyunca bir leydi rolü yaptıktan sonra Vin tekrar sokak kıyafeti giymenin ona garip geleceğini düşünmüştü. Ama hiç de öyle değildi. Doğru, biraz fark vardı; düzgün bir şekilde oturmak ya da elbisesinin kirli yerlere ve duvarlara sürtünmemesi için dikkatli yürümek konusunda endişelenmesi gerekmiyordu. Ama sıradan giysiler ona hâlâ doğal geliyordu.</p>

  <p>Üstünde sıradan bir kahverengi pantolon ve belinden içeri soktuğu beyaz, bol bir gömlek vardı, üstüne de bir deri yelek giymişti. Hâlâ uzamakta olan saçları bir şapkanın altında toplanmıştı. Rasgele yoldan geçen birileri onun bir oğlan olduğunu düşünebilirdi, gerçi Ham bunun bir önemi olmadığını düşünüyor gibiydi.</p>

  <p>Ve gerçekten de yoktu. Vin insanların onu incelemesi ve değerlendirmesine alışmıştı ama sokakta kimse ona bir göz atmaya bile zahmet etmiyordu. Ayaklarını sürüyen skaa işçiler, umursamaz düşük seviyeli asiller, hatta Clubs gibi hâli vakti yerinde skaalar; hepsi onu görmezden geliyordu.</p>

  <p>Neredeyse görünmez olmanın nasıl bir şey olduğunu unutmuştum, diye düşündü Vin. Neyse ki eski huyları kolaylıkla geri geliyordu; yürürken başını öne eğmek, insanların yolundan çekilmek, kendini önemsiz göstermek için kamburunu çıkarmak. Sokak skaası Vin hâline gelmek, bir zamanlar mırıldanma huyunun olduğu eski bir melodiyi hatırlamak kadar basit gelmişti.</p>

  <p><i>Bu da aslında sadece bir diğer maske,</i> diye düşündü Vin, Ham’in yanında yürürken. <i>Makyajım dikkatlice yanaklarıma sürülmüş hafif bir kül tabakası. Tuvaletim de iyice eski ve yıpranmış gibi göstermek için ovalanmış olan bir pantolon.</i></p>

  <p>Peki, o zaman o aslında kimdi? Sokak çocuğu Vin mi? Leydi Valette mi? Hiçbiri mi? Arkadaşlarından herhangi birisi onu gerçekten de tanıyor muydu? Vin aslında kendisini tanıyor muydu ki?</p>

  <p>“Ah, buraları özlemişim,” dedi Ham yanında mutlu bir şekilde yürürken. Ham her zaman mutluymuş gibi görünürdü; orduya liderlik ederek geçirdiği zamanlar hakkında ne söylerse söylesin, Vin onu mutsuz olarak hayal edemiyordu.</p>

  <p>“Bu biraz acayip,” dedi Vin’e doğru dönerek. O Vin’in oluşturmuş olduğu aynı dikkatli umutsuzluk havasıyla yürümüyordu; diğer skaaların arasında göze batıyor oluşu bile umurunda değil gibiydi. “Aslında buraları özlememem gerekir. Yani Luthadel Son İmparatorluk’taki en pis, en kalabalık şehir. Ama yine de Luthadel’de bir şeyler var..."</p>

  <p>“Ailen de burada mı yaşıyor?” diye sordu Vin.</p>

  <p>Ham başını iki yana salladı. “Onlar Luthadel’in dışındaki daha ufak bir şehirde yaşıyor. Karım orada bir terzi; insanlara da benim Luthadel Garnizonu’nda olduğumu söylüyor."</p>

  <p>“Onları özlemiyor musun?”</p>

  <p>“Elbette özlüyorum,” dedi Ham. “Zor, onlarla bir kerede sadece birkaç ay geçirebiliyorum ama bu şekilde daha iyi. Eğer ben bir iş sırasında öldürülecek olursam, Sorgucuların ailemin izini bulmaları kolay olmaz. Kell’e bile hangi şehirde yaşadıklarını söylemedim.”</p>

  <p>“Nezaret’in bu kadar zahmete gireceğini düşünüyor musun?” diye sordu Vin. “Ne de olsa sen zaten ölmüş olacaksın.”</p>

  <p>“Ben bir Siskanım Vin, bu da soyumdan gelen herkeste asil kanı olacağı anlamına geliyor. Benim çocuklarım da Allomanser çıkabilir, onların çocukları da. Hayır, Sorgucular bir Siskan öldürdükleri zaman, onun çocuklarını da ortadan kaldırmak isterler. Ailemi güvende tutmanın tek yolu onlardan uzak durmak."</p>

  <p>“Allomansi’ni kullanmayı da bırakabilirsin,” dedi Vin.</p>

  <p>Ham başıyla reddetti. “Bunu yapabileceğimi sanmıyorum.”</p>

  <p>“Güç yüzünden mi?”</p>

  <p>“Hayır, para yüzünden,” dedi Ham içtenlikle. “Haydutlar ya da aristokrasinin onlardan bahsetmeyi tercih ettiği şekliyle Lehimkollar, en aranılan Siskanlardır. Becerikli bir Haydut, yarım düzine sıradan adamın karşısında durabilir ve her türlü diğer kiralık adamdan da daha fazla yük taşır, daha dayanıklı olur ve daha hızlı hareket eder. Böyle şeyler çeteni küçük tutmak istediğin zaman çok önemlidir. Beş tane filan Haydut’un arasına bir çift Sikkeci koyarsan elinde küçük, seyyar bir ordu olmuş olur. İnsanlar bunun gibi bir koruma için çok para veriyor.”</p>

  <p>Vin başıyla onayladı. “Paranın nasıl cezbedici olabileceğini görüyorum.”</p>

  <p>“Cezbediciden daha fazla Vin. Ailem ne tıklım tıklım skaa apartmanlarında yaşamak ne de aç kalmaktan endişe etmek zorunda kalıyor. Karım sadece görüntüyü kurtarmak için çalışıyor, skaalar için iyi bir hayatları var. Bir kere yeteri kadar param olunca, Merkez Salahiyet’ten taşınacağız. Son İmparatorluk’ta pek çok kişinin haberinin olmadığı yerler var, yeteri kadar parası olan bir adamın bir asilin hayatını yaşayabileceği yerler. Endişe etmeyi bırakıp sadece yaşayabileceğin yerler.”</p>

  <p>“Bu kulağa... Çekici geliyor.”</p>

  <p>Ham başıyla onaylayarak döndü ve ana şehir kapılarına doğru giden daha büyük bir ana caddeye saptı. “Aslında ben bu rüyayı Kell’den aldım. O hep yapmak istediği şeyin o olduğunu söylüyordu. Ben sadece ondan daha fazla şansımın olacağını umuyorum...”</p>

  <p>Vin kaşlarını çattı. “Herkes onun zengin olduğunu söylüyor. Neden gitmedi?”</p>

  <p>“Bilmiyorum,” dedi Ham. “Her zaman bir iş daha vardı, her biri bir öncekinden daha büyüktü. Sanırım eğer onun gibi bir çetebaşı olduğun zaman, oyun bağımlılık yapıcı hâle gelebiliyor. Kısa süre sonra para onun umurunda bile değilmiş gibi görünmeye başladı. Eninde sonunda Lord Hükümdar’ın o gizli odasında bir tür paha biçilemez sır saklıyor olduğunu duydu. Eğer o ve Mare o işten önce bırakıp gitselerdi... Ama gitmediler. Bilmiyorum, belki de onlar endişe etmek zorunda <i>olmadıkları</i> bir hayat yaşarken mutlu olamazlardı.”</p>

  <p>Bu kavram Ham’in ilgisini çekiyormuş gibi görünüyordu ve Vin onun aklının içinde o “sorularından" birisinin daha dolaşmaya başladığını görebiliyordu.</p>

  <p><i>Sanırım onun gibi bir çetebaşı olduğun zaman, oyun bağımlılık yapıcı hâle gelebiliyor...</i></p>

  <p>Vin’in eski endişeleri geri geldi. Ya Kelsier imparatorluk tahtını kendisi için alacak olursa ne olurdu? Lord Hükümdar kadar kötü olması asla mümkün değildi ama... Vin günlüğün gittikçe daha da fazlasını okuyordu. Lord Hükümdar da her zaman bir despot olmamıştı. O da bir zamanlar iyi bir adamdı. Hayatı yanlış gitmiş olan iyi bir adam.</p>

  <p><i>Kelsier öyle değil,</i> dedi Vin kendi kendisine kuvvetlice. <i>O doğru olan şeyi yapacak.</i></p>

  <p>Yine de merak ediyordu. Ham anlamıyor olabilirdi ama Vin baştan çıkarıcılığı görebiliyordu. Asillerin ahlaksızlığına rağmen, yüksek sosyetede sarhoş edici bir şeyler vardı. Vin de kendisini güzellik, müzik ve dansa kaptırıyordu. Onun hayranlığı Kelsier’inkiyle aynı şey değildi; Vin politik oyunlarla ve hatta dolaplarla o kadar da ilgili değildi ama neden Kelsier’in Luthadel’den ayrılmakta gönülsüz olabileceğini anlıyordu.</p>

  <p>O gönülsüzlük eski Kelsier’i yok etmişti. Ama daha iyi olan bir şeyleri yaratmıştı; daha kararlı, kendini daha az düşünen bir Kelsier.</p>

  <p><i>Elbette, eski planları sevdiği kadına da mal oldu. Aristokrasiden bu yüzden mi o kadar nefret ediyor</i>?</p>

  <p>“Ham? Kelsier aristokrasiden her zaman nefret eder miydi?” diye sordu.</p>

  <p>Ham başıyla onayladı. “Gerçi şimdi daha beter.”</p>

  <p>“Bazen beni korkutuyor. Sanki kim olurlarsa olsun, <i>hepsini</i> birden öldürmek istiyormuş gibi görünüyor.”</p>

  <p>“Ben de onun hakkında endişeliyim,” dedi Ham. “Bu On Birinci Metal işi... sanki neredeyse kendisini bir tür kutsal adam ilan ediyormuş gibi.” Durakladı, sonra Vin’e doğru baktı. “Fazla endişe etme. Breeze, Dox ve ben zaten bunun hakkında konuştuk. Kell’in karşısına çıkıp, onu biraz dizginleyip dizginleyemeyeceğimize bakacağız. Onun niyeti iyi ama bazı zamanlarda biraz abartma eğilimi var.”</p>

  <p>Vin başıyla onayladı. İleride her zamanki kalabalık insan sıraları şehir kapılarından geçme izni almak için bekliyordu. O ve Ham sessizlik içinde iskelelere gönderilen işçiler, nehir boyunda ya da gölün yanındaki dış fabrikalarda çalışmak için gönderilen adamlar, seyahat etmek isteyen düşük seviyeli asillerden oluşan ağırbaşlı grubun yanından yürüdüler. Herkesin şehri terk etmek için iyi bir sebebi olmak zorundaydı; Lord Hükümdar memleketinin içinde seyahati sıkıca kontrol altında tutuyordu.</p>

  <p><i>Zavallı şeyler,</i> diye düşündü Vin kova ve fırçalar taşımakta olan perişan bir çocuk grubunun yanından geçerken, büyük olasılıkla duvara tırmanarak sis yüzünden yosun tutmuş olan siperlikleri temizlemek üzere görevlendirilmişlerdi. İleride kapıların yakınında, bir memur küfretti ve bir adamı iterek sıradan dışarı attı. Skaa işçi sertçe yere düştü ama sonunda tekrar geri kalktı ve ayaklarını sürüyerek sıranın en sonuna gitti. Eğer şehirden dışarı çıkmasına izin verilmezse bugünkü işini yapamayacak olması muhtemeldi. Ve iş yok demek, ailesi için yemek fişi de yok demekti.</p>

  <p>Vin kapıların önünden geçerlerken Ham’i takip ederek şehir duvarına paralel giden bir sokağa döndü; bu yolun sonunda büyük bir bina yerleşkesini görebiliyordu. Vin daha önce hiç Garnizon üssünü incelememişti; çoğu çete üyesi buradan mümkün olduğunca uzak durmaya dikkat ederdi. Ancak yaklaşırlarken Vin Garnizonun korunaklı görünüşü karşısında etkilenmişti. Bütün yerleşkenin etrafını çeviren duvar boyunca yerleştirilmiş büyük kazıklar vardı, içerideki binalar iri ve tahkimatlıydı. Askerler kapılarda durmuş, yoldan geçenlere düşmanlıkla gözlerini dikiyordu.</p>

  <p>Vin durakladı. “Ham, <i>oradan</i> içeri nasıl gireceğiz?”</p>

  <p>“Merak etme,” dedi Ham yanında durarak. "Garnizon beni tanır. Dahası, göründüğü kadar kötü de değil; Garnizon üyeleri sadece tehditkâr bir görüntü takınıyor. Senin de bildiğin gibi onlar pek sevilmez. Oradaki askerlerin pek çoğu skaa; daha iyi bir hayat karşılığında kendilerini Lord Hükümdar’a satmış olan adamlar. Bir şehirde ne zaman skaa ayaklanmaları çıksa, çoğu zaman isyancılardan en büyük darbeyi yiyen yerel garnizon olur. Tahkimatlar da o yüzden.”</p>

  <p>“O zaman... Sen bu adamları tanıyor musun?”</p>

  <p>Ham başıyla onayladı. “Ben Breeze ya da Kell gibi değilim Vin. Ben maskeler takıp rol yapamam. Ben sadece neysem oyum. O askerler benim bir Siskan olduğumu bilmiyor ama yeraltında çalıştığımı biliyorlar. Bu adamların çoğunu yıllardır tanırım, beni de sürekli askere almaya çalışmışlardır. Genelde benim gibi zaten genel toplumun dışında olan insanları aralarına katmaya çalışırken daha başarılı oluyorlar.”</p>

  <p>“Ama sen onlara ihanet edeceksin,” dedi Vin sessizce Ham’i yolun kenarına doğru çekerken.</p>

  <p>“İhanet mi?” dedi Ham. “Hayır, bu bir ihanet olmayacak. O adamlar paralı asker Vin. Onlar dövüşmek için kiralandılar ve bir ayaklanma ya da isyan sırasında arkadaşlarına, hatta akrabalarına bile saldırırlar. Askerler böyle şeyleri anlamayı öğrenir. Biz arkadaş olabiliriz ama iş savaşmaya geldiği zaman, hiçbirimiz diğerlerini öldürmekte tereddüt etmezdi.”</p>

  <p>Vin yavaşça başını salladı. Bu... acımasız gibi görünüyordu. <i>Ama hayat da öyle işte. Acımasız. Reen’in öğretilerinin o kısmı bir yalan değildi.</i></p>

  <p>“Zavallı çocuklar,” dedi Ham Garnizon’a bakarak. “Onlar gibi adamları kullanabilirdik. Mağaralara gitmek için ayrılmamdan önce, olumlu yaklaşabileceğini düşündüğüm birkaç tanesini bize katılmaya ikna edebildim. Kalanları... şey... onlar kendi yollarını seçti. Benim gibi, onlar da sadece çocuklarına daha iyi bir hayat sağlamaya çalışıyor. Aradaki fark onların bunu yaparken <i>bunun</i> için çalışmaya gönüllü olmaları.”</p>

  <p>Ham ona geri döndü. “Pekâlâ, lehim yakmada birkaç tavsiye mi istiyordun?”</p>

  <p>Vin hevesli bir şekilde onayladı.</p>

  <p>“Askerler çoğu zaman benim onlarla antrenman yapmama izin verirler,” dedi Ham. “Sen de beni dövüşürken izleyebilirsin, ne zaman Allomansi kullandığımı görmek için tunç yak. Lehimkolluk hakkında öğrenmen gereken birinci, en önemli şey metalini ne zaman kullanacağın. Ben ne kadar güçlü olurlarsa o kadar iyi olacağını düşünen genç Allomanserlerin her zaman lehimlerini harlamaya meyilli olduğunu fark ettim. Ama her darbende vurabileceğin kadar sert vurmak istemezsin.</p>

  <p>“Güç savaşmanın büyük bir parçası ama tek parçası değil. Eğer her zaman yapabildiğin kadar sert vurursan, daha hızlı yorulur ve rakibine sınırların hakkında bilgi verirsin. Akıllı bir adam en sert darbesini en <i>sonunda,</i> rakibi en zayıf hâle gelmişken vurur. Ve mesela bir savaş gibi uzun süreli bir dövüşte, en uzun sağ kalan kişi akıllı olan askerdir. O da kendi hızını ayarlamış olan adam olacaktır.”</p>

  <p>Vin başıyla onayladı. “Ama Allomansi kullanırken daha yavaş yorulmaz mısın?”</p>

  <p>“Evet,” dedi Ham. “Hatta yeteri kadar lehimi olan bir adam saatler boyunca neredeyse tam verimle dövüşmeye devam edebilir. Ama öyle lehim sürüklemek için pratik yapmak gerekir ve eninde sonunda metalin bitecektir. Bittiği zaman da yorgunluktan ölebilirsin.</p>

  <p>“Her neyse, açıklamaya çalıştığım şey çoğu zaman lehim yakışını değiştirmenin en iyisi olduğu. Eğer ihtiyacın olandan daha fazla güç kullanırsan, kendi dengeni bozabilirsin. Ayrıca lehimlerine çok fazla bel bağlayarak antrenman ve eğitimi göz ardı eden adamlar gördüm. Lehim senin fiziksel yeteneklerini artırır ama sahip olduğun becerileri değil. Eğer bir silahı nasıl kullanacağını bilmiyorsan ya da dövüş sırasında hızlı düşünmeye alışkın değilsen, ne kadar güçlü olursan ol kaybedersin.</p>

  <p>“Benim Garnizon’da özellikle dikkatli olmam gerekecek çünkü onların bir Allomanser olduğumu bilmelerini istemiyorum. Bunun ne kadar önemli olduğunu görsen şaşarsın. Lehimi nasıl kullandığımı izle. Sadece güç için harlamayacağım; eğer tökezlersem anında kendime bir denge hissi kazandırmak için yakacağım. Savunmada olduğum zaman silahın önünden birazcık daha hızlı çekilmek için yakabilirim. Eğer ne zaman kendini güçlendireceğini biliyorsan yapabileceğin düzinelerce küçük numara var.”</p>

  <p>Vin başıyla onayladı.</p>

  <p>“Tamam,” dedi Ham. “O zaman hadi gidelim. Gamizonculara senin bir akrabamın kızı olduğunu söyleyeceğim. Yaşına göre onların ikinci bir kere düşünmeyeceği kadar küçük görünüyorsun. Beni dövüşürken izle, daha sonra konuşalım.”</p>

  <p>Vin tekrar başıyla onayladı ve ikili Garnizon’a yaklaştı. Ham muhafızlardan birine el salladı. “Hey, Bevidon. Bugün izin aldım. Sertes buralarda mı?”</p>

  <p>“Burada Ham,” dedi Bevidon. “Ama bunun antrenman yapmak için iyi bir gün olduğunu sanmıyorum...”</p>

  <p>Ham bir kaşını kaldırdı. “Ya?”</p>

  <p>Bevidon diğer askerlerden biriyle bakıştı. “Git yüzbaşıyı çağır,” dedi adama.</p>

  <p>Birkaç saniye sonra meşgul görünüşlü bir asker binanın yan tarafında belirerek yaklaşmaya başladı; Ham’i görür görmez el sallamıştı. Üniformasında fazladan birkaç renkli çizgi ve omuzlarında da birkaç altın renkli metal parçası vardı.</p>

  <p>“Ham,” dedi yeni gelen adam kapıdan dışarı çıkarken.</p>

  <p>“Sertes,” dedi Ham gülümseyerek adamla el sıkışırken. “Şimdi yüzbaşı oldun, ha?”</p>

  <p>“Geçen ay oldu,” dedi Sertes başıyla onaylayarak. Durakladı sonra da Vin’e gözlerini dikti.</p>

  <p>“Bu benim yeğenim,” dedi Ham. “İyi kızdır.”</p>

  <p>Sertes başını salladı. “Biraz yalnız konuşabilir miyiz Ham?”</p>

  <p>Ham omuz silkti ve yerleşke kapılarının yanındaki daha korunaklı bir yere doğru götürülürken itiraz etmedi. Vin’in Allomansi’si ne konuştuklarını duyabilmesini sağlıyordu. <i>Kalaysız nasıl yaşıyordum</i>?</p>

  <p>“Bak Ham,” dedi Sertes. “Bir süre için antrenman yapmaya gelemeyebilirsin. Garnizon... meşgul olacak.”</p>

  <p>“Meşgul mü?” diye sordu Ham. “Nasıl?”</p>

  <p>“Söyleyemem,” dedi Sertes. "Ama... Ee, şu anda senin gibi bir asker çok işimize yarardı.”</p>

  <p>“Dövüş mü var?”</p>

  <p>“Evet.”</p>

  <p>“Eğer bütün Garnizonun dikkatini çekiyorsa ciddi bir şeyler olması gerek.”</p>

  <p>Sertes bir an için sessizleşti ve sonra da çok alçak bir sesle tekrar konuştu, o kadar sessizdi ki Vin duymak için zorlanıyordu.</p>

  <p>“Bir isyan,” diye fısıldadı Sartes. "Tam burada Merkez Salahiyet’te. Daha yeni haber geldi. Bir skaa isyancı ordusu belirmiş ve kuzeydeki Holstep Garnizonu’na saldırmış.”</p>

  <p>Vin bir anda ürperti hissetti.</p>

  <p><i>“Ne?”</i> dedi Ham.</p>

  <p>“Oradaki mağaralardan gelmiş olmalılar,” dedi asker. “Son haber Holstep tahkimatlarının dayandığı şeklinde ama Ham, onlar sadece bin adam gücünde. Çaresiz bir şekilde desteğe ihtiyaçları var ve kolosslar da oraya asla zamanında yetişemez. Valtroux Garnizonu beş bin asker göndermiş ama biz işi onlara bırakmayacağız. Görünüşe göre bu çok büyük bir isyancı gücü ve Lord Hükümdar bize de gidip yardım etme izni verdi.”</p>

  <p>Ham başıyla onayladı.</p>

  <p>“Ee, ne diyorsun?” diye sordu Sertes. “Gerçek dövüş Ham. Gerçek savaş ödemesi. Gerçekten de senin kadar yetenekli bir adam işimize yarar. Seni hemen bir subay yaparım, kendi manganı veririm.”</p>

  <p>“Benim... benim bunu düşünmem gerek,” dedi Ham. Duygularını saklamakta iyi değildi ve onun şaşkınlığı Vin’in kulağına şüpheli gelmişti. Ancak Sertes fark etmiş gibi görünmüyordu.</p>

  <p>“Fazla uzun düşünme,” dedi Sertes. “İki saat içinde yola çıkmayı planlıyoruz.”</p>

  <p>“Kabul,” dedi Ham afallamış gibi. “Gidip yeğenimi bırakayım ve bir şeyler alayım. Siz gitmeden önce geri dönmüş olurum.”</p>

  <p>“Aferin sana,” dedi Sertes ve Vin onun Ham’in omzuna bir şaplak attığını gördü.</p>

  <p><i>Ordumuz ortaya çıkmış, diye düşündü Vin dehşet içinde. Onlar hazır değil! Onların Luthadel’i hızla, sessizce alması gerekiyordu; açık açık Garnizon’la yüzleşmesi değil.</i></p>

  <p><i>O adamlar katledilecek! Ne oldu?</i></p>
</body>
</html>
