<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Kwaan bana neden ihanet etti bilmiyorum. Şimdi bile, bu olay düşüncelerimden çıkmıyor. Beni keşfeden kişi o olmuştu; bana ilk kez Çağların Kahramanı diyen Terris filozofu oydu. Şimdi ise meslektaşlarını ikna etmek için verdiği uzun savaşlarından sonra, benim iktidarıma karşı konuşan tek önemli Terrisli kutsal adamın o olması ironik bir şekilde gerçeküstü görünüyor.</i></p>
  </div>

  <p class="img2"><img alt="" height="50" src="../Images/15.jpg" width="160"/></p>

  <h2>15</h2>

  <p class="p1"><span style="font-size: 1.2em;">“ONU YANINA MI ALDIN? ”</span> diye hesap sordu Dockson odanın içine dalarken. “Vin’i Kredik Shaw’a mı götürdün? <i>Manyak mısın sen?"</i></p>

  <p>“Evet,” diye tersledi Kelsier. “En başından beri siz haklıydınız. Ben delinin biriyim. Manyağım. Belki de Çukurlar’da geberip gitmiş ve sizleri de rahatsız etmek için asla geri gelmemiş olmalıydım! ”</p>

  <p>Dockson durakladı, Kelsier’in sözlerinin etkisiyle afallamıştı. Kelsier hüsranla masaya vurdu ve darbenin şiddetinden tahtalar parçalandı. Hâlâ lehim yakıyordu, metal çeşitli yaralarına direnmesine yardım ediyordu. Sispelerini paramparçaydı, vücudunda yarım düzine farklı küçük kesik vardı. Sağ tarafının tamamı acıyla yanıyordu. Orada kocaman bir çürük oluşacaktı ve eğer kaburgalarının hiçbirisi çatlamadıysa şanslı sayılırdı.</p>

  <p>Kelsier lehimi harladı, içinde yanan ateş iyi geliyordu, ona kızgınlığı ve kendine duyduğu nefreti odaklayacak bir nokta sağlıyordu. Çıraklardan biri hızla çalışmaktaydı; Kelsier’in en büyük kesiğinin etrafına bir sargı bezi sarıyordu. Clubs Ham’le birlikte mutfağın yan tarafında oturuyordu, Breeze ise bir kenar mahalleyi ziyaret etmeye gitmişti.</p>

  <p>“Lord Hükümdar adına, Kelsier,” dedi Dockson sessizce.</p>

  <p><i>Dockson bile,</i> diye düşündü Kelsier. <i>En eski dostum bile Lord Hükümdar'ın adıyla lanet ediyor. Ne yapıyoruz biz? Bununla nasıl yüzleşebiliriz</i>?</p>

  <p>“Bizi bekleyen üç tane Sorgucu vardı Dox,” dedi Kelsier.</p>

  <p>Dockson’ın rengi soldu. “Ve sen de onu orada mı <i>bıraktın</i>?”</p>

  <p>“O benden önce dışarı çıktı. Sorgucuları yapabildiğim kadar uzun süre oyalamaya çalıştım ama...”</p>

  <p>“Ama?”</p>

  <p>“Üçünden birisi onu takip etti. Ona ulaşamadım, belki diğer iki Sorgucu sadece arkadaşları onu bulabilsin diye beni meşgul etmeye çalışıyorlardı.”</p>

  <p>“Üç Sorgucu,” dedi Dockson çırakların birinden küçük bir bardak konyağı kabul ederken. Bunu kafasına dikti.</p>

  <p>“İçeri girerken çok fazla gürültü çıkarmış olmalıyız,” dedi Kelsier. “Ya öyle, ya da onlar her nedense zaten oradaydı. Ve <i>hâlâ</i> o odanın içinde ne var bilmiyoruz!”</p>

  <p>Mutfak sessizleşti. Dışarıdaki yağmur tekrar şiddetini artırarak binaya yeknesak bir öfkeyle saldırdı.</p>

  <p>“Peki...” dedi Ham. “Ya Vin?”</p>

  <p>Kelsier, Dockson’a bir göz attı ve gözlerinde karamsarlık gördü. Kelsier zar zor kaçmıştı ve onun o kadar yıllık eğitimi vardı. Eğer Vin hâlâ Kredik Shaw’daysa...</p>

  <p>Kelsier göğsünün içinde keskin, burkan bir acı hissetti. <i>Onun da ölmesine izin verdin. Önce Mare, sonra da Vin. Bu iş bitmeden daha kaç kişiyi katledilmeye göndereceksin</i>?</p>

  <p>“Şehrin içinde bir yerlerde saklanıyor olabilir,” dedi Kelsier. “Sorgucular onu aradığı için dükkâna gelmeye korkuyor olabilir. Ya da... belki de bir nedenle Fellise’e geri dönmüştür.”</p>

  <p><i>Belki oralarda bir yerlerdedir, yağmurda tek başına ölüyordur.</i></p>

  <p>“Ham,” dedi Kelsier. “Sen ve ben saraya geri dönüyoruz. Dox, Yorlatek’i al ve öbür hırsız çetelerini ziyaret et. Belki onlardan birinin gözcüleri bir şey görmüştür. Clubs, oraya mı gitmiş diye bakması için Renoux’nun malikânesine bir çırak gönder.”</p>

  <p>Grup hareket etmeye başladı ama Kelsier’in aşikâr olanı söylemesine gerek yoktu. O ve Ham muhafız devriyelerine bulaşmadan Kredik Shaw’ın yakınına gitmeyi başaramazlardı. Vin şehrin içinde bir yerlerde saklanıyor olsa bile, büyük ihtimalle onu önce Sorgucular bulurdu. Onlar...</p>

  <p>Kelsier dondu, onun ani tepkisi diğerlerinin de duraklamasına neden oldu. Bir şey duymuştu.</p>

  <p>Yorlatek merdivenlerden hızla aşağı inerek odaya dalarken aceleci ayak sesleri duyuldu; oğlanın ince bedeni yağmurla ıslanmıştı. “İyor gel biri! İyor dışarıda seslen birileri!”</p>

  <p>“Vin?” diye sordu Ham umutla.</p>

  <p>Yorlatek başını olumsuzca salladı. “Büyük adam. Cübbe.”</p>

  <p>O <i>zaman bu kadarmış. Çeteyi de ölüme gönderdim, Sorgucuları kapının eşiğine kadar getirdim.</i></p>

  <p>Ham ayağa kalkarak tahta bir sopa aldı. Dockson bir çift bıçak çekti ve Clubs’ın altı çırağı gözleri korkuyla genişleyerek odanın arka tarafına gittiler.</p>

  <p>Kelsier metallerini harladı.</p>

  <p>Mutfağın arka kapısı çarpılarak açıldı. Islak cübbeler içindeki uzun boylu, karanlık bir siluet yağmurda duruyordu. Ve kollarında da kumaşa sarılmış biri vardı.</p>

  <p>“Sazed!” dedi Kelsier.</p>

  <p>“Ağır yaralı,” dedi Sazed hızla odaya dalarak; kaliteli cübbesinden yağmur suyu akıyordu. “Üstat Hammond, bir miktar lehime ihtiyacım var. Onun stokları tükenmiş diye düşünüyorum ben.”</p>

  <p>Sazed, Vin’i mutfak masasının üstüne yatırırken Ham ileri fırladı. Vin’in derisi nemli ve solgundu, ince vücudu sırılsıklamdı.</p>

  <p><i>Ne kadar da küçük,</i> diye düşündü Kelsier. <i>Bir çocuktan biraz daha büyük.</i></p>

  <p><i>Nasıl onu yanımda götürmeyi düşünmüş olabilirim</i>?</p>

  <p>Yan tarafında devasa, kanlı bir yara vardı. Sazed bir kenara bir şey koydu; Vin’in altında, kollarında taşımış olduğu büyük bir kitap. Hammond’dan bir şişecik aldı, sonra da eğildi ve sıvıyı bilinçsiz kızın boğazından aşağı döktü. Oda sessizleşti, hâlâ açık olan kapıdan yağan yağmurun sesi geliyordu.</p>

  <p>Vin’in yüzüne hafifçe bir renk geldi ve nefes alışı da düzelirmiş gibi göründü. Kelsier’in Allomantik tunç duyusuna bakılırsa, ikinci bir kalp atışından çok da farklı olmayan bir tempoyla titreşim yaymaya başladı.</p>

  <p>“Ah, iyi,” dedi Sazed Vin’in eğreti sargısını çözerek. “Allomansi’ye vücudunun metalleri bilinçsiz olarak yakamayacağı kadar yabancı olmasından korkmuştum.Onun için umut var, diye düşünüyorum ben. Üstat Cladent bir tencere kaynamış su, biraz sargı ve odamdaki tıbbi çantaya ihtiyacım olacak. Çabuk!”</p>

  <p>Clubs başını sallayarak onayladı ve çıraklarına söylendiği gibi yapmaları için elini salladı. Kelsier, Sazed’ın çalışmasını izlerken büzüldü. Yara kötüydü, Kelsier’in ölmeden kurtulmuş olduğu bütün yaralardan daha kötüydü. Kesik karnın derinlerine doğru gidiyordu; bu yavaş yavaş ama kesin bir şekilde öldüren türdeki yaralardandı.</p>

  <p>Ancak Vin sıradan bir insan değildi, lehim bir Allomanser’i vücudunun pes etmiş olması gereken noktanın çok ötesine kadar sağ tutardı. Bunun yanında, Sazed da sıradan bir hekim değildi. Sırdaşların olağanüstü hafızalarında sakladıkları şeyler sadece dinsel ayinler değildi; metalzihinleri kültür, felsefe ve bilim üzerine de çok geniş miktarda bilgi içerirdi.</p>

  <p>Ameliyat başlarken Clubs çıraklarını odadan kovaladı. Ham yaraya basınç uygularken, Sazed da Vin’in iç organlarını yavaş yavaş dikti. Bu işlem korkutucu derece uzun bir zaman almıştı. En sonunda Sazed dış yarayı da kapattı ve temiz bir sargıyla bağladı, sonra Ham’den kızı dikkatlice yatağına taşımasını istedi.</p>

  <p>Kelsier, Vin’in zayıf, hareketsiz bedenini mutfaktan dışarı taşıyan Ham’i izleyerek olduğu yerde durdu. Sonra da sorgulamasına Sazed’a döndü. Dockson da köşede oturuyordu, hâlâ burada olan sadece o vardı.</p>

  <p>Sazed ciddi bir şekilde başını iki yana salladı. "Bilmiyorum Üstat Kelsier. Sağ kalabilir. Onun lehimini hiç eksik etmememiz gerekecek, bu onun vücudunun yeni kan yapmasına yardım eder. Yine de, ben bundan daha küçük olan yaralardan pek çok güçlü adamın öldüğünü gördüm.”</p>

  <p>Kelsier başıyla onayladı.</p>

  <p>“Çok geç kaldım, diye düşünüyorum ben,” dedi Sazed. “Onun Renoux malikânesinden gitmiş olduğunu fark ettiğim zaman, Luthadel'e olabildiği kadar hızla geldim. Yolculuğu ivedilikle tamamlamak için bütün bir metalzihni kullandım. Yine de çok geç kalmışım..."</p>

  <p>“Hayır dostum,” dedi Kelsier. “Sen bu gece iyi iş çıkardın. Benden çok daha iyi.”</p>

  <p>Sazed içini çekerek uzandı ve ameliyata başlamadan önce bir kenara koyduğu büyük kitabı elleriyle yokladı. Cilt yağmur suyu ve kanla ıslanmıştı. Kelsier kaşlarını çatarak buna baktı. “O ne bu arada?”</p>

  <p>“Bilmiyorum,” dedi Sazed. “Bunu çocuğu aradığım sırada sarayda buldum. Khlennice yazılmış.”</p>

  <p>Khlennice; Khlennium’un, Lord Hükümdar’ın Miraç öncesi anavatanının antik diliydi. Kelsier biraz canlandı. “Tercüme edebilir misin?”</p>

  <p>“Belki,” dedi Sazed sesi bir anda çok yorgun gelerek. “Ama... bir süre için değil, diye düşünüyorum ben. Bu akşamdan sonra, istirahat etmem gerekecek.”</p>

  <p>Kelsier başıyla onaylayarak çıraklardan birini Sazed’a bir oda hazırlaması için çağırdı. Terrisli teşekkürle başını salladı, sonra da halsiz bir şekilde merdivenlerden yukarı çıktı.</p>

  <p>“O bu akşam Vin’in hayatından fazlasını kurtardı,” dedi Dockson sessizce arkasından yaklaşarak. “Bu yaptığın şey salakçaydı hatta kendin için bile.”</p>

  <p>“Bilmek zorundaydım Dox,” dedi. “Geri gitmek zorundaydım. Ya atiyum gerçekten de oradaysa?”</p>

  <p>“Orada olmadığını sen söyledin.”</p>

  <p>“Bunu ben söyledim ve oldukça da eminim,” dedi Kelsier başını sallayarak. “Ama ya haksızsam?”</p>

  <p>“Bu bir mazeret değil,” dedi Dockson kızgınca. “Şimdi Vin ölüyor ve Lord Hükümdar da bizden haberdar. O odanın içine girmeye çalışırken Mare’ı öldürttüğün yetmedi mi?”</p>

  <p>Kelsier durakladı ama herhangi bir kızgınlık hissetmek için fazla tükenmişti. İçini çekerek oturdu. “Dahası var Dox.”</p>

  <p>Dockson kaşlarını çattı.</p>

  <p>“Öbürleriyle Lord Hükümdar hakkında konuşmaktan kaçındım,” dedi Kelsier. “Ama... endişeliyim. Plan iyi ama içimde o hayatta olduğu sürece asla başarılı olamayacağımıza dair korkunç, rahatsız edici bir his var. Onun parasını alabiliriz, onun ordularını alabiliriz, onu şehirden çıkması için kandırabiliriz... ama yine de onu durdurmayı başaramayacağımızdan korkuyorum.”</p>

  <p>Dockson’ın yüzü asıldı. “O zaman sen bu On Birinci Metal işi konusunda ciddi misin?”</p>

  <p>Kelsier başıyla onayladı. “İki yıl boyunca onu öldürmenin bir yolunu bulmak için uğraştım. İnsanlar her şeyi denedi; o sıradan yaraları önemsemiyor ve başını kesmek sadece onu kızdırıyor. Erken savaşlardan biri esnasında bir grup asker onun hanını yakmış. Lord Hükümdar bir iskeletten biraz daha fazlası olarak yürüyüp dışarı çıkmış, sonra da saniyeler içinde iyileşmiş.</p>

  <p>“Sadece On Birinci Metal’in hikâyeleri az da olsa umut veriyor. Ama ben onu çalıştıramıyorum! İşte o yüzden saraya geri dönmem gerekiyordu. Lord Hükümdar o odada <i>bir şeyler</i> saklıyor; bunu hissedebiliyorum. Bunun ne olduğunu bilmenin, onu durdurabileğine inanmadan edemiyorum.”</p>

  <p>“Vin’i de yanına alman gerekmiyordu.”</p>

  <p>“O beni takip etti,” dedi Kelsier. “Eğer ondan ayrılırsam tek başına içeri girmeye çalışacağından endişe etmiştim. Kızın inatçı bir damarı var Dox; bunu iyi saklıyor ama istediği zamanlar ölümüne dik kafalı olabiliyor.”</p>

  <p>Dockson içini çekti, sonra da sessizce başıyla onayladı. "Ve biz <i>hâlâ</i> o odanın içinde ne olduğunu bilmiyoruz.”</p>

  <p>Kelsier, Sazed’ın masanın üstüne koymuş olduğu kitaba dik dik baktı. Yağmur suyunun izi kalmıştı ama kitap belli ki oldukça dayanıklı bir şekilde imal edilmişti. Suyun içeri sızmasını önlemek için sıkıca bağlanmıştı ve cildi de iyice güçlendirilmiş deriden yapılmıştı.</p>

  <p>“Hayır,” dedi Kelsier en sonunda. “Bilmiyoruz.” <i>Ama elimizde bu var, o da her neyse artık.</i></p>

  <p>“Değdi mi Kell?” diye sordu Dockson. “Bu çılgınca numara gerçekten de kendini ve çocuğu neredeyse öldürtmeye değer miydi?”</p>

  <p>“Bilmiyorum,” dedi Kelsier dürüst bir şekilde. Dockson’a dönerek arkadaşının gözlerine baktı. "Vin’in yaşayıp yaşamayacağını öğrendiğimiz zaman bana bir daha sor.”</p>

  <p class="baslik5">İKİNCİ BÖLÜMÜN SONU</p>
</body>
</html>
