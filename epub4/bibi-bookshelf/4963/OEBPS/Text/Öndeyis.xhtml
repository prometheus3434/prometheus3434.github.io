<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1">Bazı zamanlarda herkesin olduğumu düşündüğü kahraman olmadığımdan endişe ediyorum.</p>

    <p>Filozoflar doğru zamanın bu olduğuna ve tüm alametlerin görülmüş olduğuna dair beni temin ediyorlar. Ama hâlâ yanlış adamı bulmuş olup olmadıklarını merak ediyorum. O kadar fazla insan bana güveniyor ki. Diyorlar ki bütün dünyanın geleceğini kollarımda taşıyacakmışım.</p>

    <p>Ya eğer onlar şampiyonlarının, Çağların Kahramanı'nın, kurtarıcılarının kendisinden şüphe ettiğini bilseler ne düşünürlerdi? Belki de hiç şaşırmazlardı. Bir açıdan, beni en çok endişelendiren şey de bu. Belki, kalplerinin içinde, onlar da merak ediyorlardır, tıpkı benim gibi.</p>

    <p>Bana baktıkları zaman bir yalancı mı görüyorlar?</p>
  </div>

  <p class="img"><img alt="" height="50" src="../Images/0.jpg" width="230"/></p>

  <h2>ÖNDEYİŞ</h2>

  <p class="p1"><span class="ilkharf2">GÖKTEN KÜL YAĞIYORDU.</span></p>

  <p>Lord Tresting kaşlarını çatıp kızıl öğlen göğüne doğru göz atarken, hizmetkârları öne atıldı ve Tresting ile saygıdeğer misafirinin üstüne bir şemsiye açtı. Son İmparatorluk'ta kül yağmurları o kadar da ender değildi ama Tresting doğrudan Luthadel’den kanal teknesiyle gelmiş olan yeni takım ceketi ve güzel kırmızı yeleğinde is lekeleri oluşmasına engel olmak istemişti. Neyse ki fazla rüzgâr yoktu; şemsiye büyük olasılıkla etkili olacaktı.</p>

  <p>Tresting misafiriyle birlikte tarlalara yukarıdan bakan küçük bir tepenin üstündeki bir taraçada duruyordu. Kahverengi iş kıyafetleri içinde yüzlerce kişi düşen küllerin altında çalışarak ürünlerle ilgileniyorlardı. Çabalarında bir tembellik vardı ama elbette ki skaalar böyleydi işte. Köylüler uyuşuk, verimsiz bir güruhtu. Şikâyet etmiyorlardı elbette, o kadar da akılları vardı; bunun yerine sadece başları eğilmiş çalışıyor, sessiz bir umursamazlık içinde işlerini yaparak hareket ediyorlardı. Geçmekte olan bir ustabaşının kamçısı onları birkaç saniye için gayretle hareket etmeye zorluyordu ama ustabaşı gider gitmez gevşekliklerine geri dönüyorlardı.</p>

  <p>Tresting tepenin üstünde yanında durmakta olan adama doğru döndü. “İnsan düşünüyor da, tarlalarda bin yıl çalışmanın onları bu konuda biraz daha etkili bir hâle getirmiş olması gerekirdi,” diye fikrini belirtti Tresting.</p>

  <p>Obligatör<a href="../Text/Dipnot.xhtml#a1" id="k1"><sup>[1]</sup></a> bir kaşını kaldırarak döndü; hareketi sanki yüzündeki en belirgin özellik olan gözlerinin etrafındaki deriyi süsleyen incelikli dövmelerin altını çizmek için yapılmış gibiydi. Dövmeleri kocamandı, ta alnına ve burnunun yanlarına kadar uzanıyordu. Bu adam prelan rütbesindeydi; gerçekten de çok önemli bir obligatördü. Tresting’in arkadaki köşkünde kendi kişisel obligatörleri de vardı ama onlar sadece ufak memurlardı; onların gözlerinin etrafında sadece birkaç işaret vardı. Bu adam Tresting’in yeni takım elbisesini getirmiş olan aynı kanal teknesiyle Luthadel’den gelmişti.</p>

  <p>“Sen şehir skaalarını bir görmelisin, Tresting,” dedi obligatör skaa işçileri izlemek için geri dönerek. “Bunlar Luthadel’in içinde olanlarla kıyaslandıkları zaman aslında oldukça çalışkanlar. Burada senin skaalar üstünde daha... doğrudan bir kontrolün var. Bir ayda kaç tane kaybediyorsundur sence?”</p>

  <p>“Eh, bir yarım düzine filan,” dedi Tresting. “Bazıları dayaktan, bazıları da yorgunluktan.”</p>

  <p>“Ya kaçaklar?”</p>

  <p>“Asla!” dedi Tresting. “Bu toprakların babamdan bana miras kaldığı ilk zamanlarda birkaç kaçak oluyordu ama onların ailelerini idam ettirdim. Geri kalanları hızla cesaretini kaybetti. Skaalarıyla sorun yaşayan adamları hiç anlamıyorum; ben eğer sadece uygun sıkılıkta bir disiplin uygularsan yaratıkları kontrol etmenin kolay olduğunu buldum.”</p>

  <p>Obligatör başını salladı; gri cübbelerinin içinde sessizce dikiliyordu. Memnun olmuş gibi görünüyordu ki bu da iyi bir şeydi. Skaalar aslında Tresting’in malı değildi. Bütün skaalar gibi onlar da Lord Hükümdar’a aitti; Tresting işçilerini Tanrı’sından sadece kiralayarak almaktaydı, tıpkı obligatörlerinin hizmetleri karşılığında O’na ödeme yaptığı gibi.</p>

  <p>Obligatör başını eğerek köstekli saatini kontrol etti, sonra da yukarıdaki güneşe göz attı. Kül yağmuruna rağmen bugün güneş parlaktı; gökyüzünün üst taraflarındaki dumanlı siyahlığın ötesinde ışıltılı bir kızıllıkla parlıyordu. Tresting bir mendil çıkararak alnını sildi, öğlen sıcağına karşı şemsiyenin gölgesine minnettardı.</p>

  <p>“Pekâlâ, Tresting,” dedi obligatör. “Rica etmiş olduğun gibi önerini Lord Venture’ya taşıyacağım. Buradaki işletmelerin konusunda benden olumlu bir rapor alacak.”</p>

  <p>Tresting rahatlamayla içini çekmemek için kendini tuttu. Asiller arasındaki tüm sözleşme ya da iş anlaşmalarına bir obligatörün şahit olması gerekliydi. Evet, Tresting’in çalıştırdıkları gibi düşük seviyeli bir obligatör bile böyle bir şahit olarak hizmet verebilirdi ama Straff Venture’nın kendi obligatörünü etkilemenin anlamı çok daha fazlaydı.</p>

  <p>Obligator ona doğru döndü. “Bugün öğleden sonra kanaldan geri döneceğim.”</p>

  <p>“Bu kadar erken mi?” diye sordu Tresting. “Akşam yemeğine kalmak istemez miydiniz?”</p>

  <p>“Hayır,” dedi obligator. “Gerçi seninle tartışmak istediğim başka bir mesele daha var. Buraya sadece Lord Venture’nın emriyle gelmiş değilim, Soruşturma Kantonu<a href="../Text/Dipnot.xhtml#a2" id="k2"><sup>[2]</sup></a> için bazı meseleleri de... incelemek üzere buradayım. Söylentiler senin skaa kadınlarıyla oynaşmaktan hoşlandığından bahsediyor.”</p>

  <p>Tresting bir ürperti hissetti.</p>

  <p>Obligator gülümsedi; büyük olasılıkla bunun yatıştırıcı olmasını amaçlıyordu ama Tresting gülümsemesini sadece tekinsiz buldu. "Endişe etme, Tresting,” dedi obligator. “Eğer davranışların hakkında ortada <i>gerçek</i> bir endişe olsaydı, buraya benim yerime bir Çelik Sorgucu gönderilmiş olurdu.”</p>

  <p>Tresting yavaş yavaş başını salladı. Sorgucu. Hiç insanlık dışı yaratıklardan bir tanesini görmemişti ama... hikâyeleri duymuştu.</p>

  <p>"Skaa kadınları konusundaki davranışların hakkında tatmin oldum,” dedi obligator gözlerini tekrar tarlalara çevirerek. “Benim burada gördüklerim ve duyduklarım senin her zaman arkanı topladığına işaret ediyor. Senin gibi çalışkan, işbilir bir adam Luthadel’de epey ilerleyebilir. Birkaç yıllık daha çalışma, bazı akıllıca iş anlaşmaları ve kim bilir?”</p>

  <p>Obligator arkasını döndü ve Tresting de kendisini gülümserken buldu. Bu bir söz, hatta bir onay bile değildi. Çoğu açıdan, obligatörler rahipten çok şahit ve bürokrattı ama Lord Hükümdar’ın kendi hizmetkârlarının birisinden böylesine övgü duymak... Tresting bazı asillerin obligatörleri rahatsız edici, hatta baş belası olarak gördüğünü biliyordu ama o an için saygıdeğer misafirini öpebilirdi.</p>

  <p>Tresting tekrar kanlı güneşin ve tembel kül taneciklerinin altında sessizce çalışmakta olan skaalara doğru döndü. Tresting her zaman bir taşra asili olmuştu, plantasyonunda<a href="../Text/Dipnot.xhtml#a3" id="k3"><sup>[3]</sup></a> yaşamış, belki de bir gün Luthadel’e taşınmayı hayal etmişti. Baloları ve partileri, harikaları ve entrikaları duymuştu ve bunlar da onu son derece heyecanlandırıyordu.</p>

  <p><i>Bu gece kutlama yapmam gerek,</i> diye düşündü. Şu bir süredir gözünün üstünde olduğu on dördüncü ağıldaki genç kız vardı...</p>

  <p>Tekrar gülümsedi. Birkaç yıllık daha çalışma demişti obligator. Ama eğer biraz daha sıkı çalışırsa, Tresting acaba bunu hızlandırabilir miydi? Son zamanlarda Tresting’in skaa nüfusu artıyordu. Belki de onları biraz daha zorlarsa, bu yaz ikinci bir hasat yapabilir ve Lord Venture’yla olan sözleşmesini fazla fazla yerine getirebilirdi.</p>

  <p>Tresting tembel skaa kalabalığını izlerken başını salladı; bazıları çapalarıyla çalışıyordu, diğerleri de elleri ve dizleri üstüne çökmüş, külü yeni yetişmekte olan ürünlerden uzaklaştırıyordu. Şikâyet etmiyorlardı. Umut etmiyorlardı. Düşünmeye bile zar zor cesaret ediyorlardı. Ve böyle de olması gerekirdi; çünkü bunlar skaaydı. Onlar...</p>

  <p>Skaalardan birisi başını kaldırınca Tresting donakaldı. Adam Tresting’in gözlerinin içine baktı ve yüz ifadesinde bir meydan okuma kıvılcımı, hayır, bir meydan okuma ateşi vardı. Tresting bir skaanın yüzünde asla böyle bir şey görmemişti. Tresting refleks olarak geriye doğru bir adım attı; garip, dik sırtlı skaa gözlerinin içine bakmaya devam ederken tüyleri ürpermişti.</p>

  <p>Ve gülümsedi.</p>

  <p>Tresting gözlerini kaçırdı. “Kurdon!” diye bağırdı.</p>

  <p>İri yarı ustabaşı hızla yokuştan yukarı doğru geldi. “Evet, lordum?”</p>

  <p>Tresting döndü ve işaret ederek...</p>

  <p>Kaşlarını çattı. O skaa nerede duruyordu? Başları eğik, gövdeleri kül ve terle lekelenmiş olarak çalışan skaaları birbirinden ayırt etmek o kadar zordu ki. Tresting skaayı arayarak durakladı. Nerede durduğunu hatırladığını sanıyordu... Boş bir noktaydı; şu anda kimse orada durmuyordu.</p>

  <p>Ama hayır. Bu mümkün değildi. Adam grupta bu kadar hızla kaybolmuş olamazdı. Nereye gidebilirdi ki? Şimdi başını uygun bir şekilde eğmiş olarak oralarda bir yerlerde çalışıyor olmalıydı. Yine de, onun gözle görülür anlık cüretkârlığı affedilemezdi.</p>

  <p>“Lordum?” diye sordu tekrar Kurdon.</p>

  <p>Obligatör yan tarafta durmuş, meraklı bir şekilde izliyordu. Adamın skaalardan birinin bu kadar arsız bir şekilde davranmış olduğunu öğrenmesine fırsat vermek akıllıca olmazdı.</p>

  <p>“Şu güney kısımdaki skaaları biraz daha sıkı çalıştır,” diye emretti Tresting işaret ederek. “Onların skaalar için bile fazla tembellik ettiğini görüyorum. Birkaç tanesini döv.”</p>

  <p>Kurdon omuz silkti ama başıyla onayladı. Bu pek de dayak atmak için geçerli bir sebep değildi ama öte yandan, onun da işçilere dayak atmak için pek geçerli bir sebebe ihtiyacı yoktu.</p>

  <p>Ne de olsa, bunlar alt tarafı skaaydı.</p>

  <div>
    <br/>
  </div>

  <p class="p1">Kelsier hikâyeleri duymuştu.</p>

  <p>Bir zamanlar, uzun zaman önce, güneşin kırmızı olmadığının fısıltılarını duymuştu. Gökyüzünün kül ve dumanla tıkanmış olmadığı, bitkilerin büyümek için savaş vermediği zamanların ve skaaların da köle olmadığı zamanların. Lord Hükümdar’dan önceki zamanların. Ancak o günler neredeyse unutulmuştu. Efsaneler bile belirsiz hâle geliyordu.</p>

  <p>Kelsier güneşi izliyor, gözleri batı ufkuna doğru ilerlemekte olan devasa kırmızı diski takip ediyordu. Uzun bir süre boyunca sessizce durdu; boş tarlalarda tek başınaydı. Günün işi bitmiş, skaalar ağıllarına doğru geri güdülmüştü. Kısa süre sonra sisler gelecekti.</p>

  <p>Kelsier içini çekti ve büyük kül yığınlarının arasından kıvrılarak giden saban izleri ve patikalar boyunca ilerlemek için döndü. Bitkilerin üstüne basmaktan kaçınıyordu ama buna neden zahmet ettiğinden emin değildi. Ürünler hiç de bu emeğe değermiş gibi görünmüyordu. Solgun ve bitkin kahverengi yapraklarıyla, bitkiler de onlarla ilgilenen insanlar kadar kederli görünüyordu.</p>

  <p>Skaa ağılları solmakta olan ışıkta yükseliyordu. Kelsier sislerin şimdiden belirmeye başlamış olduğunu görebiliyordu, havayı bulanıklaştırıyor ve tümseğe benzer binalara gerçeküstü, soyut bir görüntü kazandırıyordu. Ağıllar korunmasız olarak duruyordu; gözcülere ihtiyaç yoktu çünkü hiçbir skaa bir kere gece çöktü mü dışarı çıkmaya cesaret etmezdi. Sise karşı duydukları korku fazlasıyla güçlüydü.</p>

  <p><i>Bir gün onları bundan kurtarmam gerekecek,</i> diye düşündü Kelsier daha büyük binalardan birine doğru yaklaşırken. <i>Ama her şeyin bir zamanı var.</i> Kapıyı çekerek açtı ve içeri süzüldü.</p>

  <p>Konuşmalar anında kesildi. Kelsier kapıyı kapattı, sonra da yaklaşık otuz skaadan oluşan odadaki toplulukla yüzleşmek için yüzünde bir gülümsemeyle döndü. Merkezde bir çukurda, zayıfça yanan bir ateş vardı ve bunun yanındaki büyük kazan da sebzelerle beneklenmiş suyla doluydu; bir akşam yemeğinin başlangıcı. Çorba elbette ki yavan olacaktı. Yine de kokusu cezbediciydi.</p>

  <p>“İyi akşamlar millet,” dedi Kelsier gülümsemeyle bohçasını ayaklarının yanında yere koyarak kapıya yaslanırken. “Gününüz nasıldı?”</p>

  <p>Sözleri sessizliği bozdu ve kadınlar da akşam yemeği hazırlıklarına geri döndüler. Ancak derme çatma bir masada oturmakta olan bir grup adam Kelsier'e memnuniyetsiz yüz ifadeleriyle bakmaya devam ettiler.</p>

  <p>“Günümüz işle doluydu, yolcu,” dedi skaa yaşlılarından biri olan Tepper. “Senin kaçınmayı başarmış olduğun bir şey.”</p>

  <p>“Tarla işleri bana hiçbir zaman gerçekten de uymamıştır,” dedi Kelsier. “Benim hassas derim için fazlasıyla zor geliyor.” Gülümseyerek katmanlar ve katmanlar dolusu ince yara izleriyle kaplı olan el ve kollarını kaldırdı. İzler derisini uzunlamasına kaplıyordu, kolları sanki bir çeşit hayvan pençesiyle tekrar tekrar boydan boya tırmalanmış gibiydi.</p>

  <p>Tepper homurdandı. Yaşlılardan biri olmak için gençti, büyük olasılıkla kırklarına ancak girmişti; Kelsier’den en fazla beş yaş daha büyük olabilirdi. Ancak cılız adamda yönetici olmayı seven birinin havası vardı.</p>

  <p>“Bu laubaliliğin zamanı değil,” dedi Tepper katı bir şekilde. “Bir yolcuyu barındırdığımız zaman, ondan terbiyeli olmasını ve şüphe çekmekten kaçınmasını bekleriz. Bu sabah tarlalardan kaybolduğun zaman etrafındaki adamların kamçılanmasına sebep olabilirdin.”</p>

  <p>“Doğru,” dedi Kelsier. “Ama o adamlar yanlış yerde oldukları için, fazla uzun süre durakladıkları için ya da bir ustabaşı geçerken öksürdükleri için de kamçılanmış olabilirlerdi. Bir keresinde bir adamın, sahibi onun ‘gözlerini uygunsuz bir şekilde kırpıştırdığını’ iddia ettiği için dövüldüğünü görmüştüm.”</p>

  <p>Tepper kolu masanın üstünde, gözleri kısılmış ve sert bir duruşla oturuyordu. Yüz ifadesi inatçıydı.</p>

  <p>Kelsier içini çekerek gözlerini devirdi. “İyi. Eğer gitmemi istiyorsanız, o zaman ben de gidiyorum.” Bohçasını omzunun üstüne attı ve umursamaz bir şekilde kapıyı çekip açtı.</p>

  <p>Kalın sisler anında kapıdan içeri dolmaya başladı. Kelsier’in gövdesinin etrafından tembelce akıyor, yerde toplanıyor ve toprak zemin boyunca tereddütlü bir hayvan gibi yavaşça ilerliyordu. Birkaç kişinin dehşet içinde nefesi kesildi, gerçi çoğu bir ses çıkaramayacak kadar afallamıştı. Kelsier bir an için karanlık sislere gözlerini dikerek durdu; sisin değişken akıntıları yemek ateşinin közüyle zayıf bir şekilde aydınlatılıyordu.</p>

  <p>“Kapıyı kapat.” Tepper’in sözleri bir emir değil, bir yalvarıştı.</p>

  <p>Kelsier istenildiği gibi yaparak kapıyı itip kapattı ve içeri dolmakta olan beyaz sisi kesti. “Sis sizin düşündüğünüz şey değil. Ondan çok fazla korkuyorsunuz.”</p>

  <p>“Sislere çıkmaya cüret eden adamlar ruhlarını kaybeder,” diye fısıldadı bir kadın. Onun sözleri akla bir soru getiriyordu. Kelsier sislerde yürümüş müydü? Peki o zaman onun ruhuna ne olmuştu?</p>

  <p><i>Eğer bir bilseydiniz,</i> diye düşündü Kelsier. “Eh, sanırım bu kalacağım anlamına geliyor.” Bir oğlana ona bir tabure getirmesi için eliyle işaret etti. “Ve bu da iyi bir şey, haberlerimi paylaşmadan önce gitsem yazık olurdu.”</p>

  <p>Bu yorumla birden fazla kişi kulaklarını dikti. Ona tahammül ediyor olmalarının gerçek sebebi buydu; ürkek köylülerin bile Kelsier gibi bir adamı, plantasyondan plantasyona seyahat ederek Lord Hükümdar’ın iradesine karşı koyan bir skaayı, barındırmalarının sebebiydi. O bir kaçak, bütün topluluk için bir tehlike olabilirdi ama dışarıdaki dünyanın haberlerini getiriyordu.</p>

  <p>"Kuzeyden geliyorum,” dedi Kelsier. “Lord Hükümdar’ın elinin daha az hissedildiği diyarlardan.” Net bir sesle konuşuyordu ve insanlar da çalışırlarken farkında olmadan ona doğru eğiliyordu. Sonraki gün Kelsier’in sözleri diğer ağıllarda yaşayan birkaç yüz kişiye de tekrar edilecekti. Skaalar köle tabiatlı olabilirdi ama kronik dedikoducuydular.</p>

  <p>“Batıda yerel lordlar hükmediyor ve Lord Hükümdar ile onun obligatörlerinin demirden yumruğundan çok uzaktalar,” dedi Kelsier. “Bu uzak asillerin bazıları mutlu skaaların, kötü muamele gören skaalardan daha iyi işçi olduklarını fark etmekteler. Bir tanesi, Lord Renoux, ustabaşılarına izinsiz dayakları durdurmalarını bile emretti. Plantasyonundaki skaalarına şehir zanaatkârlarına olduğu gibi maaş vermeyi düşünmekte olduğunu söyleyen fısıltılar da var.”</p>

  <p>“Saçmalık,” dedi Tepper.</p>

  <p>“Özürlerimi sunarım,” dedi Kelsier. “Tepper Reis'in son zamanlarda Lord Renoux’nun malikânesine uğramış olduğunu fark etmemiştim. Onunla son kez akşam yemeği yediğinizde, size bana söylememiş olduğu bir şeyler mi söyledi?”</p>

  <p>Tepper kızardı. Skaalar seyahat etmezdi ve kesinlikle lordlarla yemek de yemezlerdi. “Sen benim bir aptal olduğumu düşünüyorsun yolcu ama ben senin ne yaptığını biliyorum,” dedi Tepper. “Sen Firari dedikleri adamsın; o kollarındaki yara izleri seni ele veriyor. Sen bir baş belasısın; plantasyonlara uğruyor, huzursuzluk yaratıyorsun. Yemeklerimizi yiyor, büyük hikâyelerini ve yalanlarını anlatıyorsun, sonra da kaybolup benim gibi insanları çocuklarımıza verdiğin sahte umutlarla uğraşmaları için bırakıyorsun.”</p>

  <p>Kelsier bir kaşını kaldırdı. “Hadi ama Tepper Reis,” dedi. “Endişelerin tamamıyla yersiz. Bir kere hiç de sizin yemeklerinizi yemeğe niyetim yok. Kendiminkini getirdim.” Ardından Kelsier uzandı ve bohçasını Tepper’ın masasının önündeki toprağın üstüne attı. Gevşek torba yan tarafa doğru devrilerek bir dizi yiyeceği yere saçtı. Güzel ekmekler, meyveler, hatta birkaç tane kalın, tütsülenmiş sosis zıplayarak torbadan kurtuldu.</p>

  <p>Bir yazmeyvesi düzleşmiş toprak zemini yuvarlanarak aştı ve Tepper’ın ayağına hafifçe tosladı. Orta yaşlı skaa meyveye afallamış gözlerle bakakaldı. “Bu asil yemeği!”</p>

  <p>Kelsier homurdandı. “Neredeyse. Biliyor musun, meşhur ve prestijli mevki sahibi bir adam için, sizin Lord Tresting’in damak zevki dikkate değer şekilde kötü. Kileri asil mevkisi için bir utanç kaynağı.”</p>

  <p>Tepper’ın rengi daha da soldu. “Bugün öğleden sonra gittiğin yer orasıydı," diye fısıldadı. “Malikâneye gittin. Sen... <i>efendiden çaldın!"</i></p>

  <p>"Gerçekten de öyle,” dedi Kelsier. “Ve ekleyebilirim ki her ne kadar lordunuzun damak zevki içler acısı olsa da askerler konusunda gösterdiği dikkat çok daha etkileyici. Gün ışığında malikânesine sızmak oldukça zor bir iş oldu.”</p>

  <p>Tepper hâlâ yemek bohçasına bakıyordu. “Eğer ustabaşılar bunu burada bulurlarsa...”</p>

  <p>“Eh, o zaman benim önerim bunları yok etmeniz olur,” dedi Kelsier. “Bahse girerim ki tadı sulandırılmış farlet çorbasından epeyce iyidir.”</p>

  <p>İki düzine aç göz yemekleri inceliyordu. Eğer Tepper’ın daha fazla bir itirazda bulunmaya niyeti vardıysa bile bunu yeteri kadar hızlı dile getiremedi çünkü sessiz duraklaması onay olarak kabul edilmişti. Birkaç dakika içinde torbanın içeriği incelenmiş ve dağıtılmıştı ve skaalar çok daha egzotik bir öğünle ziyafet çekerlerken fokurdayan çorba tenceresi unutulmuş hâlde kenarda duruyordu.</p>

  <p>Kelsier ağılın tahta duvarına sırtını yaslayarak yerleşti ve insanların yemeklerini yalayıp yutmalarını izledi. Doğruyu söylemişti; kilerin içeriği kasvetli bir şekilde sıradandı. Ancak bunlar çocukluklarından beri sadece çorba ve lapayla beslenmiş olan bir topluluktu. Onlar için ekmek ve meyve nadiren karşılaştıkları ziyafetlerdi; çoğu zaman sadece ev hizmetkârları tarafından getirilen bayatlamış atıklar sayesinde yenilirdi.</p>

  <p>“Anlattıkların yarıda kaldı, genç adam,” dedi yaşlı bir skaa, Kelsier’in yanındaki bir tabureye oturmak için topallayarak gelirken.</p>

  <p>“Eh, sanıyorum ki daha sonra fazlası için zaman olacak,” dedi Kelsier. “Hırsızlığımın tüm kanıtları uygun bir şekilde yenilip yutulduktan sonra. Sen hiç istemiyor musun?”</p>

  <p>“Gerek yok,” dedi yaşlı adam. “Lordların yemeklerini son denediğim zaman üç gün boyunca midem ağrımıştı. Yeni tatlar da yeni fikirler gibidir genç adam; ne kadar yaşlanırsan, hazmedilmeleri de senin için o kadar zor hâle gelir.”</p>

  <p>Kelsier durakladı. Yaşlı adam hiç de azametli bir görüntü sergilemiyordu. Kösele gibi derisi ve kel kafası ona bilgeden çok, zayıf bir görüntü veriyordu. Ancak göründüğünden daha güçlü olmalıydı; çok az plantasyon skaası bu yaşlara kadar dayanırdı. Lordların çoğu yaşlıların günlük çalışmaya katılmayarak evde kalmasına izin vermezdi ve bir skaanın hayatını oluşturan sık dayakların da yaşlılar üstündeki zararı korkunçtu.</p>

  <p>“Senin adın neydi?” diye sordu Kelsier.</p>

  <p>“Mennis.”</p>

  <p>Kelsier Tepper’e tekrar bir göz attı. “Peki, Mennis Reis, bana bir şeyi söyle. Neden onun önderlik etmesine izin veriyorsun?”</p>

  <p>Mennis omuz silkti. “Benim yaşıma geldiğin zaman, enerjini nereye harcadığına çok dikkat etmen gerekir. Bazı şeyler için mücadele etmeye değmez.” Mennis’in gözlerinde bir ima vardı, Tepper’le olan kendi çatışmasından daha büyük bir şeylerden bahsediyordu.</p>

  <p>“O zaman bu seni tatmin ediyor mu?” diye sordu Kelsier ağıl ile ağılın yarı aç ve aşırı çalıştırılmış sakinlerine doğru başıyla işaret ederek. “Dayaklarla ve sonsuz angaryalarla dolu bir hayattan memnun musun?”</p>

  <p>“Bu en azından bir hayat,” dedi Mennis. “Maaşların, huzursuzlukların ve isyanın ne getirdiğini biliyorum. Lord Hükümdar’ın gözü ve Çelik Nezaret’in öfkesi birkaç kamçıdan çok daha korkunç olabilir. Senin gibi adamlar değişimi telkin ediyor ama ben merak ediyorum. Bu bizim gerçekten de edebileceğimiz bir mücadele mi?”</p>

  <p>“Zaten ediyorsunuz Mennis Reis. Ancak fena hâlde bozguna uğramaktasınız.” Kelsier omuz silkti. “Ama ben ne anlarım? Ben sadece buraya yemeklerinizi yemek ve gençlerinizi etki altına almak için gelmiş olan gezgin bir serseriyim.”</p>

  <p>Mennis başını salladı. “Şaka ediyorsun ama Tepper haklı olabilir. Korkarım senin ziyaretin bizlere keder getirecek.”</p>

  <p>Kelsier gülümsedi. “İşte o yüzden ona karşı çıkmadım, en azından baş belası konusunda.” Durakladı, sonra daha da içten gülümsedi. “Hatta diyebilirim ki bana baş belası demek, ben buraya geldiğimden beri Tepper’in söylediği tek isabetli şey.”</p>

  <p>“Bunu nasıl yapıyorsun?” diye sordu Mennis kaşlarını çatarak.</p>

  <p>“Neyi?”</p>

  <p>“Çok fazla gülümsüyorsun.”</p>

  <p>“Ha, ben sadece mutlu bir insanım.”</p>

  <p>Mennis, Kelsier’in ellerine göz attı. “Biliyor musun, onlar gibi yara izlerini başka sadece tek bir kişide görmüştüm ve o da ölüydü. Cesedi cezasının uygulanmış olduğunu kanıtlamak için Lord Tresting’e geri getirilmişti.” Mennis başını kaldırarak Kelsier’e baktı. “Onu isyandan bahsederken yakalamışlardı. Tresting onu ölene kadar çalıştığı Hathsin Çukurları’na gönderdi. Oğlan bir aydan az dayanmıştı.”</p>

  <p>Kelsier başını eğip ellerine ve kollarına göz attı. Hâlâ arada bir yanıyorlardı, gerçi Kelsier acının sadece aklında olduğundan emindi. Tekrar Mennis’e bakarak gülümsedi. “Neden gülümsediğimi mi soruyorsun, Mennis Reis? Eh, Lord Hükümdar kahkahayı ve mutluluğu kendisi için alıkoymuş olduğunu düşünüyor. Ben ise onun bunu yapmasına izin vermeye niyetli değilim. İşte bu çok fazla çaba gerektirmeyen bir mücadele.”</p>

  <p>Mennis, Kelsier’e bakakaldı ve Kelsier bir an için yaşlı adamın da gülümsemesine karşılık verebileceğini düşündü. Ama Mennis en sonunda sadece başını salladı. “Bilmiyorum. Ben sadece bu...”</p>

  <p>Bir çığlık onun lafını böldü. Dışarıdan gelmişti, belki de kuzeyden ama sis sesleri çarpıtırdı. Ağıldaki insanlar sessizleşti; hafif, tiz çığlıkları dinliyorlardı. Uzaklığa ve sise rağmen, Kelsier o çığlıkların taşıdığı acıyı duyabiliyordu.</p>

  <p>Kelsier kalay yaktı.</p>

  <p>Yılların pratiğinden sonra artık bu onun için kolaydı. Kalay da önceden yutmuş olduğu diğer Allomantik<a href="../Text/Dipnot.xhtml#a4" id="k4"><sup>[4]</sup></a> metallerle birlikte midesinde oturmuş, Kelsier’in onları kullanmasını bekliyordu. Zihinsel olarak içine doğru uzandı ve kalaya dokunarak hâlâ zar zor anlıyor olduğu güçlere erişti. Kalay içinde harlanarak canlandı, fazla hızlı bir şekilde yutulmuş olan sıcak bir içeceğin hissi gibi midesini yakıyordu.</p>

  <p>Allomantik güçler vücudunda yayılarak duyularını artırdı. Etrafındaki oda canlandı, solgun ateş çukuru harlanarak neredeyse kör edici bir parlaklığa ulaştı. Altındaki taburenin tahtasının dokusunu hissedebiliyordu. Bir süre önce atıştırmış olduğu ekmek diliminin ağzındaki kalıntılarının tadını alabiliyordu. En önemlisi ise çığlıkları doğaüstü kulaklarla duyabiliyor olmasıydı. Bağıran iki ayrı kişi vardı. Bir tanesi daha yaşlıca bir kadın, öbürü de daha genç bir kadındı, belki de bir çocuk. Daha genç olan çığlıklar giderek uzaklaşıyordu.</p>

  <p>“Zavallı Jess,” dedi yakınlardaki bir kadın, sesi Kelsier’in güçlenmiş kulaklarında gümbürdeyerek. “Onun o çocuğu bir lanetti. Skaaların güzel kızları olmaması daha iyi.”</p>

  <p>Tepper başını sallayarak onayladı. "Lord Tresting eninde sonunda kızı aldıracaktı. Bunu hepimiz biliyorduk. Jess de biliyordu.”</p>

  <p>“Yine de yazık,” dedi başka bir adam.</p>

  <p>Çığlıklar uzaktan gelmeye devam ediyordu. Kalay yakmakta olan Kelsier yönü doğru bir şekilde seçebiliyordu. Kızın sesi lordun malikânesine doğru uzaklaşıyordu. Sesler onun içinde bir şeyleri ateşledi ve yüzünün öfkeyle kızardığını hissetti.</p>

  <p>Kelsier döndü. "Lord Tresting hiç işi bittikten sonra kızları geri gönderiyor mu?"</p>

  <p>Yaşlı Mennis başını salladı. “Lord Tresting kanunlara uyan bir asil, birkaç haftadan sonra kızları öldürtüyor. Sorgucuların dikkatini üstüne çekmek istemiyor.”</p>

  <p>Bu Lord Hükümdar’ın emriydi. O etrafta melez çocukların, skaaların var olduğundan bile haberlerinin olmaması gereken güçlere sahip olabilecek çocukların dolaşmasına izin vermeye cesaret edemezdi...</p>

  <p>Çığlıklar soldu ama Kelsier’in öfkesi sadece daha da artıyordu. Bağırışlar ona başka çığlıkları hatırlatmıştı. Geçmişteki bir kadının çığlıkları. Tabureyi yere devirerek aniden ayağa kalktı.</p>

  <p>"Dikkat et, evlat,” dedi Mennis kaygılı bir şekilde. “Enerjiyi boşa harcamamak hakkında ne dediğimi hatırla. Eğer bu gece kendini öldürtürsen o isyanını asla başlatamazsın.”</p>

  <p>Kelsier yaşlı adama doğru bir göz attı. Sonra, kendini çığlıkların ve acının arasından gülümsemeye zorladı. “Burada sizin aranızda bir isyan başlatmak için bulunmuyorum, Mennis Reis. Ben sadece biraz bela çıkarmak istiyorum.”</p>

  <p>“Bunun ne faydası olabilir?”</p>

  <p>Kelsier’in gülümsemesi daha da derinleşti. “Yeni günler geliyor. Bir süre daha ölmeyin ve belki de Son İmparatorluk’ta büyük olaylar görebilirsiniz. Hepinize misafirperverliğiniz için teşekkür ediyorum.”</p>

  <p>Hemen ardından kapıyı çekerek açtı ve geniş adımlarla sisin içine girdi.</p>

  <div>
    <br/>
  </div>

  <p class="p1">Mennis sabahın erken saatlerinde uyanık hâlde yatıyordu. Görünüşe göre yaşlandıkça uyumak da o kadar zorlaşıyordu. Bu, bir şeyler hakkında rahatsız olduğu zamanlarda, örneğin yolcunun ağıla geri dönmemiş olması gibi, özellikle geçerliydi.</p>

  <p>Mennis, Kelsier’in aklını başına toplamış ve yoluna devam etmeye karar vermiş olmasını ummuştu. Ama bu ihtimal pek olası görünmüyordu; Mennis Kelsier’in gözlerindeki ateşi görmüştü. Çukurlar’da ölmekten kaçabilmiş olan bir adamın ölümü burada, rasgele bir plantasyonda, diğer herkesin çoktan ölmüş kabul ettiği bir kızı korumaya çalışırken bulması çok yazıkmış gibi geliyordu.</p>

  <p>Lord Tresting nasıl tepki verecekti? Gece eğlencelerine engel olan herhangi birine karşı özellikle acımasız davrandığı söylenirdi. Eğer Kelsier efendinin eğlencesini bölmeyi başarabilmişse, Tresting kolayca skaalarının kalanını da bunun yüzünden cezalandırmaya karar verebilirdi.</p>

  <p>Sonunda diğer skaalar da uyanmaya başladı. Mennis sert toprağın üstünde yatmış, kemikleri ağrıyor, sırtı şikâyet ediyor, kasları da tükenmiş olarak kalkmaya değip değmeyeceğine karar vermeye çalışıyordu. Her gün, neredeyse vazgeçiyordu. Her gün, birazcık daha zor oluyordu. Bir gün sadece ağılda kalacak, ustabaşılar çalışmak için fazla hasta ya da fazla yaşlı olanları öldürmek için gelene kadar bekleyecekti.</p>

  <p>Ama bugün olmazdı. Skaaların gözlerindeki aşırı korkuyu görebiliyordu, Kelsier’in geceki eylemlerinin sorun yaratacağını biliyorlardı. Mennis’e ihtiyaçları vardı, ona hürmet ediyorlardı. Mennis’in kalkması gerekliydi.</p>

  <p>Bu yüzden o da kalktı. Bir kere hareket etmeye başladığı zaman, yaşlılığın acıları hafifçe azaldı ve o da daha genç bir adamdan destek almak için ona yaslanarak ağıldan çıkıp tarlalara doğru topallaya topallaya gidebilmeyi başardı.</p>

  <p>İşte o zaman havadaki kokuyu yakalayabilmişti. “Bu ne?” diye sordu. “Sen de duman kokusu alıyor musun?”</p>

  <p>Shum, Mennis’in yaslanmakta olduğu oğlan, durakladı. Gecenin sislerinin son kalıntıları eriyip gitmişti ve kırmızı güneş de gökyüzündeki olağan siyahımsı bulutlardan pusun arkasında yükselmekteydi.</p>

  <p>“Son zamanlarda her zaman duman kokusu alıyorum,” dedi Shum. “Küldağları bu yıl şiddetli.”</p>

  <p>“Hayır,” dedi Mennis gittikçe daha da fazla kaygı hissetmeye başlayarak. “Bu farklı.” Bir grup skaanın toplanmakta olduğu kuzeye doğru döndü. Shum’u bırakıp topallayarak gruba doğru gitti; hareket ederken ayakları yerden toz ve kül kaldırıyordu.</p>

  <p>İnsan kalabalığının merkezinde Jess’i buldu. Jess’in kızı, hepsinin Lord Tresting tarafından alınmış olduğunu varsaydıkları kız da onun yanında duruyordu. Genç kızın gözleri uykusuzluktan kırmızıydı ama zarar görmemiş gibi duruyordu.</p>

  <p>“Onu almalarından kısa bir süre sonra geri geldi,” diye açıklama yapıyordu kadın. “Geldi ve kapıya vurdu, sisin içinde ağlıyordu. Flen bunun sadece onu taklit eden bir sishortlağı olduğundan emindi ama ben onu içeri almak zorundaydım! Onun ne dediği umurumda değil, kızımdan vazgeçmiyorum. Onu güneş ışığına çıkardım, o da kaybolmadı. Bu onun sishortlağı olmadığını kanıtlar!”</p>

  <p>Mennis büyümekte olan kalabalıktan tökezleyerek uzaklaştı. Hiçbirisi fark etmiyor muydu? Grubu dağıtmak için hiçbir ustabaşı gelmemişti. Sabah nüfus sayımlarını yapmak için gelen askerler yoktu. Bir şeyler ters gidiyordu. Mennis kuzeye doğru ilerlemeye devam etti, hummalı bir telaşla malikâneye doğru gidiyordu.</p>

  <p>O varana kadar, başkaları da sabah ışığında zar zor gözle görülen kıvrımlı duman çizgisini fark etmişti. Kısa tepenin üstündeki platoya ilk gelen kişi Mennis değildi ama o geldiği zaman grup ona yol açtı.</p>

  <p>Malikâne gitmişti. Sadece kararmış, için için yanan bir yıkıntı kalmıştı.</p>

  <p>“Lord Hükümdar adına!” diye fısıldadı Mennis. “Burada ne oldu?”</p>

  <p>“Hepsini öldürdü.”</p>

  <p>Mennis döndü. Konuşan Jess’in kızıydı. Genç yüzünde tatmin olmuş bir ifadeyle dikilmiş, aşağıdaki yıkık eve bakıyordu.</p>

  <p>“Beni dışarı çıkardığı zaman ölmüşlerdi,” dedi. “Hepsi, askerler, ustabaşılar, lordlar... ölmüşlerdi. Hatta Lord Tresting ve onun obligatörleri bile. Efendi gürültüler başladığında beni bırakıp ne olduğuna bakmaya gitmişti. Dışarı çıkarken onun kendi kanı içinde yattığını gördüm; göğsünde bıçak yaraları vardı. Beni kurtaran adam biz giderken binanın içine bir meşale attı.”</p>

  <p>“Bu adam,” dedi Mennis. “Ellerinde ve kollarında, dirseklerinin ötesine kadar uzanan yaralar var mıydı?”</p>

  <p>Kız sessizce başını salladı.</p>

  <p>“O adam nasıl bir iblismiş?” diye rahatsızca mırıldandı skaalardan bir tanesi.</p>

  <p><i>"Sishortlağı, ”</i> diye fısıldadı bir diğeri, görünüşe göre Kelsier'in gün ışığında dışarı çıkmış olduğunu unutmuştu.</p>

  <p><i>Ama gerçekten de sisin içine çıktı, diye düşündü Mennis. Ve bunun gibi bir şeyi nasıl başardı? Lord Tresting'in iki düzineden fazla askeri vardı! Yoksa Kelsier’in gizli bir grup isyancısı mı vardı</i>?</p>

  <p>Kelsier’in geçen geceki sözleri kulaklarında yankılandı. <i>Yeni günler geliyor...</i></p>

  <p>“Ama ya bize ne olacak?" diye sordu Tepper dehşet içinde. “Lord Hükümdar bunu duyduğu zaman ne olacak? Bunu bizim yaptığımızı düşünecek! Bizi Çukurlar’a gönderecek ya da belki bizi doğrudan katlettirmek için kolosslarını gönderir! Neden o baş belası böyle bir şey yaptı? Verdiği zararın farkında değil mi?”</p>

  <p>“Farkında,” dedi Mennis. “O bizi uyardı, Tepper. Bela çıkarmaya gelmişti.”</p>

  <p>“Ama neden?”</p>

  <p>“Çünkü o bizim asla kendi kendimize isyan etmeyeceğimizi biliyordu, bu yüzden de bize başka bir seçenek bırakmadı.”</p>

  <p>Tepper’in beti benzi attı.</p>

  <p><i>Lord Hükümdar,</i> diye düşündü Mennis. <i>Ben bunu yapamam. Ben sabahları zar zor kalkıyorum, bu insanları ben kurtaramam.</i></p>

  <p>Ama başka ne seçenek vardı ki?</p>

  <p>Mennis döndü. “İnsanları topla, Tepper. Bu felaketin haberi Lord Hükümdar’a ulaşmadan önce kaçmalıyız.”</p>

  <p>“Nereye gideceğiz?”</p>

  <p>“Doğudaki mağaralara,” dedi Mennis. “Yolcular oralarda saklanan isyancı skaaların olduğunu söylüyor. Belki onlar bizi kabul eder.”</p>

  <p>Tepper daha da soldu. “Ama... Günler boyunca seyahat etmek zorunda kalırız. Geceleri <i>sisin içinde</i> geçiririz.”</p>

  <p>“Bunu yapabiliriz,” dedi Mennis, “Ya da burada kalıp ölebiliriz.”</p>

  <p>Tepper bir an için donmuş gibi dikildi ve Mennis tüm bunların şokunun ona çok fazla gelmiş olabileceğini düşündü. Ancak en sonunda orta yaşlı adam emredildiği gibi diğerlerini toplamak için aceleyle uzaklaştı.</p>

  <p>Mennis içini çekerek başını kaldırıp yükselmekte olan duman çizgisine baktı, içinden sessizce Kelsier denen adama lanet ediyordu.</p>

  <p>Gerçekten de yeni günler geliyordu...</p>
</body>
</html>
