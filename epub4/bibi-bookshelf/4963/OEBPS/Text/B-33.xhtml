<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Artık, yaklaştık. Garip bir şekilde, dağlarda bu kadar yükseğe çıkmışken en sonunda Zifir’in baskıcı dokunuşundan kurtulmuşuz gibi görünüyor. Bunun nasıl bir şey olduğunu hissetmeyeli epey uzun bir zaman olmuştu.</i></p>

    <p><i>Fedik’in keşfettiği göl şimdi altımızda, kenardan aşağı bakınca görebiliyorum. Ayna gibi, neredeyse metalik olan pırıltısıyla bu yükseklikten daha bile ürkütücü görünüyor. Neredeyse Fedik’e sulardan bir örnek alması için izin vermiş olmayı diliyorum.</i></p>

    <p><i>Belki bizi takip eden sis yaratığını kızdıran şey de Fedik’in ilgisi oldu. Belki de... Yaratık bu yüzden ona saldırmaya karar verip görünmez bıçağını ona sapladı.</i></p>

    <p><i>Garip bir şekilde, saldırı beni rahatlattı. En azından başka birinin de onu görmüş olduğunu biliyorum. Bu da benim deli olmadığım anlamına geliyor.</i></p>
  </div>

  <p class="img"><img alt="" height="50" src="../Images/33.jpg" width="210"/></p>

  <h2>33</h2>

  <p class="p1"><span style="font-size: 1.2em;">“O ZAMAN... BURAYA</span> kadar mı?” diye sordu Vin. “Yani plan için, demek istiyorum.”</p>

  <p>Ham omuz silkti. “Eğer Sorgucular Marsh’ı konuşturdularsa, bu onların her şeyi bildiği anlamına gelir. Ya da en azından yeteri kadar şey bildikleri. Saraya saldırmayı planladığımızı ve ev savaşını da paravan olarak kullanacağımızı biliyor olacaklar. Artık Lord Hükümdar’ı asla şehrin dışına çıkaramayız ve saray muhafızlarını şehrin içine göndermesini de asla sağlayamayız. Durum iyi görünmüyor Vin.”</p>

  <p>Vin duyduklarını hazmetmeye çalışarak sessizce oturdu. Ham pis zeminin üstünde bağdaş kurarak oturmuş, sırtını uzak duvarın tuğlalarına dayamıştı. Yedek sığınak sadece üç odası olan rutubetli bir kilerdi ve havada toz ve kül kokusu vardı. Clubs’ın çırakları bir odayı kendilerine almıştı ama Dockson sığınağa gelmeden önce diğer hizmetkârların hepsini göndermişti.</p>

  <p>Breeze uzak duvarın yanında ayakta duruyordu. Arada bir pis zemine ve tozlu taburelere rahatsız bakışlar atıyor ama sonra ayakta kalmaya devam etmeye karar veriyordu. Vin neden zahmet ettiğini bilmiyordu; kıyafetini temiz tutması gerçek anlamda yerin altındaki bir delik olan bu yerde yaşarken mümkün olmayacaktı.</p>

  <p>Gönüllü tutsaklıklarını içerlemeyle karşılayan tek kişi Breeze değildi; Vin çırakların birkaç tanesinin de neredeyse Nezaret tarafından yakalanmış olmayı tercih etmek hakkında homurdandıklarını duymuştu. Yine de, kilerdeki iki gün boyunca herkes mutlak derecede gerekli olmadığı sürece sığınağın içinde kalmıştı. Tehlikeyi anlıyorlardı; Marsh Sorguculara çetenin her üyesinin eşkâlini ve takma isimlerini vermiş olabilirdi.</p>

  <p>Breeze başını iki yana salladı. “Belki de, beyler, bu operasyonu toparlamanın zamanı gelmiştir. Sıkı çalıştık ve orijinal planımız olan ordu toplamanın ne kadar korkunç bir şekilde sona ermiş olduğu gerçeğini de göz önüne alacak olursak, ben derim ki bizler oldukça fevkalâde bir iş çıkardık.”</p>

  <p>Dockson içini çekti. “Eh, kesinlikle daha pek uzun süre biriktirilmiş kaynaklarımız üzerinden yaşayamayız, özellikle de Kell paramızı skaalara dağıtmaya devam edecek olursa.” Odadaki tek mobilya olan masanın yanında oturuyordu; en önemli hesap defterleri, notları ve sözleşmeleri düzenli yığınlar hâlinde önünde dizilmişti. Çeteye suç yükleyebilecek ya da planları hakkında daha fazla bilgi verebilecek her bir kâğıt parçasını ortalıktan toplamada dikkate değer bir beceri göstermişti.</p>

  <p>Breeze başıyla onayladı. "Ben, kendi adıma, bir değişikliği iple çekiyorum. Her şey çok eğlenceli, hoş ve bütün o diğer tatmin edici duygulardan oldu ama Kelsier’le birlikte çalışmak biraz yorucu olabiliyor.”</p>

  <p>Vin’in yüzü asıldı. “Sen onun çetesinde kalmayacak mısın?”</p>

  <p>“Onun sonraki işine bağlı,” dedi Breeze. “Bizler senin tanımış olduğun diğer çeteler gibi değiliz; biz bize söylendiği için değil, istediğimiz için çalışırız. Bizim için kabul ettiğimiz işlerde son derece seçici olmak gereklidir. Ödüller büyüktür ama riskler de öyledir.”</p>

  <p>Ham gülümseyerek kollarını başının arkasında kavuşturdu; pisliği hiç de umursamıyordu. "Bu insana bizim bu işe nasıl bulaştığımızı merak ettiriyor, hı? Çok yüksek risk, çok az ödül.”</p>

  <p>"Aslına bakarsan hiç,” diye belirtti Breeze. “Artık o atiyumu asla alamayacağız. Kelsier’in fedakârlık ve skaalara yardım etmek için çalışmak hakkında olan sözleri iyiydi, güzeldi de, ben yine de her zaman o hâzineye bir el atma şansını bulacağımızı ummuştum.”</p>

  <p>“Doğru,” dedi Dockson başını notlarından kaldırarak. “Ama buna yine de değdi mi? Yaptığımız iş, başardığımız şeyler?”</p>

  <p>Breeze ve Ham durakladı, sonra ikisi de başlarıyla onayladılar.</p>

  <p>“Ve biz de işte bu yüzden kaldık,” dedi Dockson. “Kell bunu kendisi de söyledi; bizi seçti çünkü bizim faydalı bir hedefi başarmak için biraz farklı bir şeyleri deneyeceğimizi biliyordu. Sizler iyi adamlarsınız; hatta sen bile Breeze. Bana ters ters bakmayı kes.”</p>

  <p>Vin tanıdık muhabbet karşısında gülümsedi. Marsh’la ilgili bir üzüntü hissediyordu ama bu adamlar kayıplarına rağmen nasıl hayatlarına devam edeceklerini biliyorlardı. Bu açıdan bakılınca, aslında gerçekten de skaalara benziyorlardı.</p>

  <p>“Bir ev savaşı,” dedi Ham tembelce kendi kendisine gülümseyerek. “Kaç tane asil ölmüştür diye düşünüyorsun?”</p>

  <p>“En azından yüzlercesi,” dedi Dockson başını kaldırmadan. “Hepsi de kendi açgözlü asil elleriyle öldürüldüler.”</p>

  <p>“İtiraf etmeliyim ki benim bütün bu fiyasko hakkında şüphelerim vardı,” dedi Breeze. “Ama bunun sebep olacağı ticaret akışındaki kesinti, hükümet içindeki kargaşadan bahsetmeye bile gerek yok... Eh, sen haklısın Dockson. Buna değdi.”</p>

  <p>“Bittabi!” dedi Ham, Breeze'in fazlasıyla resmi sesini taklit ederek.</p>

  <p><i>Onları özleyeceğim,</i> diye düşündü Vin üzüntüyle. <i>Belki Kelsier beni sonraki işinde de yanına alır.</i></p>

  <p>Merdivenler tıkırdadı ve Vin de refleks olarak gölgelerin içine çekildi. Kıymıklı kapı açıldı ve siyah giysili tanıdık biri içeri girdi. Sispelerinini kolunun üstünde taşıyordu ve yüzü de inanılmayacak kadar halsizdi.</p>

  <p>“Kelsier!” dedi Vin öne atılarak.</p>

  <p>“Selam millet,” dedi Kelsier yorgun bir sesle.</p>

  <p><i>Ben o yorgunluğu biliyorum,</i> diye düşündü Vin. <i>Lehim sürükleme. Nereye gitmişi</i></p>

  <p>“Geç kaldın Kell,” dedi Dockson başını hesap defterlerinden kaldırmadan.</p>

  <p>“Eğer tutarlılık için değilse, hiçbir şey için mücadele etmiyorum,” dedi Kelsier sispelerinini yere bırakıp gerinerek, sonra da oturdu. “Clubs ve Dikiz nerede?"</p>

  <p>“Clubs arka odada uyuyor,” dedi Dockson. “Dikiz, Renoux’yla birlikte gitti. Etrafa göz kulak olmak için en iyi Kalaygözümüzün onunla olmasını isteyeceğini düşündük.”</p>

  <p>“İyi düşünmüşsün,” dedi Kelsier derin bir şekilde iç çekerek ve duvara yaslanırken gözlerini kapattı.</p>

  <p>“Güzel kardeşim berbat görünüyorsun,” dedi Breeze.</p>

  <p>“Göründüğü kadar kötü değil. Geri dönerken ağırdan aldım, hatta yolda birkaç saat uyumak için durdum bile.”</p>

  <p>"Evet, ama <i>neredeydin</i>?<i>"</i> diye sordu Ham üstüne basa basa. “Biz senin dışarıda... Ee, aptalca bir şeyler yapıyor olduğundan çok endişe ettik.”</p>

  <p>“Aslında, biz senin aptalca bir şeyler yapmakta olduğunu baştan kabul etmiştik,” diye söylendi Breeze. “Biz sadece bu seferki olayın <i>ne kadar</i> aptalca çıkacağını merak ediyorduk. Ee, ne yaptın? Lord Prelan’a suikast mı düzenledin? Düzinelerce asil mi öldürdün? Lord Hükümdar’ın kendi sırtındaki pelerini mi çaldın?”</p>

  <p>“Hathsin Çukurları’nı yok ettim,” dedi Kelsier sessizce.</p>

  <p>Odaya ani bir sessizlik çöktü.</p>

  <p>“Var ya,” dedi Breeze en sonunda. “Şimdiye kadar onu hafife almamayı öğrenmiş olmalıydık.”</p>

  <p>“Yok mu ettin?” diye sordu Ham. “Hathsin Çukurları’nı nasıl yok edersin? Onlar sadece yerdeki bir dizi çatlak!”</p>

  <p>“Ee, ben aslında çukurların kendilerini yok etmedim,” diye açıklama yaptı Kelsier. “Ben sadece atiyum jeotlarını üreten kristalleri kırdım.”</p>

  <p>“Hepsini mi?” diye sordu Dockson affallayarak.</p>

  <p>"Bulabildiklerimin hepsini,” dedi Kelsier. “Ve o da birkaç yüz tane cep ediyor. Aslında şimdi Allomansim olduğu için yarıkların içinde hareket etmek çok daha kolay oldu.”</p>

  <p>“Ne kristalleri?” diye sordu Vin kafası karışmış bir hâlde.</p>

  <p>“Atiyum kristalleri Vin,” dedi Dockson. “Ortalarında atiyum boncukları olan jeotları onlar üretiyor; kimsenin gerçekten nasıl olduğunu bildiğini sanmıyorum.”</p>

  <p>Kelsier başıyla onayladı. “Lord Hükümdar’ın atiyum jeotlarını Çekmek için basitçe aşağı Allomanserler gönderememesinin sebebi de kristaller. Kristallerin yakınında Allomansi kullanmak onların parçalanmasına neden oluyor ve tekrar oluşmaları da yüzlerce yıl sürüyor. ”</p>

  <p>“Atiyum üretmeyecekleri yüzlerce yıl,” diye ekledi Dockson.</p>

  <p>Vin “O zaman sen...” diyerek sustu.</p>

  <p>"Ben Son İmparatorluk’tâki atiyum üretimini önümüzdeki üç yüz yıl kadar bir süre için aşağı yukarı bitirdim.”</p>

  <p><i>Elend. Venture Evi. Çukurlar'dan onlar sorumlu. Lord Hükümdar bunu öğrendiği zaman nasıl tepki verecek?"</i></p>

  <p>“Seni manyak,” dedi Breeze sessizce, gözleri kocaman açıktı. “Atiyum imparatorluk ekonomisinin temel dayanağı; Lord Hükümdar’ın aristokrasi üzerindeki egemenliğini devam ettirmesinin ana yollarından bir tanesi onu kontrol etmek. Biz onun rezervlerini alamamış olabiliriz ama bu da eninde sonunda aynı etkiyi yaratacak. Seni kahrolası deli... Seni kahrolası <i>dâhi!”</i></p>

  <p>Kelsier çarpık bir suratla gülümsedi. “İki iltifatına da teşekkür ediyorum. Sorgucular Clubs’ın dükkânına daha saldırmadı mı?”</p>

  <p>"Nöbetçilerimizin gördüğü kadarıyla hayır,” dedi Dockson.</p>

  <p>“Güzel,” dedi Kelsier. “Belki de Marsh’ı konuşturmayı başaramamışlardır. En azından belki Teskin istasyonlarının açığa çıkmış olduğunun farkında değillerdir. Şimdi, eğer kusura bakmazsanız, ben uyuyacağım. Yarın uzunca bir süre plan yapmamız gerek.”</p>

  <p>Grup durakladı.</p>

  <p>"Plan mı?” diye sordu Dox en sonunda. "Kell... Biz biraz çekilmemiz gerektiğini düşünmeye başlamıştık. Biz bir ev savaşı çıkardık ve sen de demin imparatorluk ekonomisini yıktın. Paravanımız ve planımız da açığa çıkmış olduğuna göre... Eh, gerçekten de bizim daha fazla bir şeyler yapmamızı bekliyor olamazsın, değil mi?”</p>

  <p>Kelsier gülümseyip tökezleyerek ayağa kalktı ve arka odaya doğru ilerledi. “Yarın konuşacağız.”</p>

  <div>
    <br/>
  </div>

  <p class="p1">“Sen onun ne planladığını düşünüyorsun Sazed?” diye sordu Vin. Terrisli ikindi yemeğini hazırlarken kilerin ocağının yanındaki bir taburede oturuyordu. Kelsier gece boyunca uyumuştu ve hâlâ kalkmamıştı.</p>

  <p>"Gerçekten de hiçbir fikrim yok Hanımım,” diye cevap verdi Sazed güvecin tadına bakarak. “Gerçi şu anda, şehir bu kadar dengesiz hâldeyken, Son İmparatorluk’a karşı harekete geçmek için mükemmel bir fırsat varmış gibi görünüyor.”</p>

  <p>Vin düşünceli bir şekilde durdu. “Sanırım hâlâ sarayı ele geçirebiliriz, Kell’in her zaman yapmayı istediği şey buydu. Ama eğer Lord Hükümdar’ın haberi varsa, diğerleri bunun olabileceğini düşünmüyor. Artı, bizim şehirde pek fazla bir şey yapmaya yetecek kadar askerimiz varmış gibi de görünmüyor. Ham ve Breeze adam toplamayı bitiremediler.”</p>

  <p>Sazed omuz silkti.</p>

  <p>“Belki de Kelsier Lord Hükümdar hakkında bir şeyler yapmayı planlıyordur,” diye tahmin yürüttü Vin.</p>

  <p>“Belki."</p>

  <p>“Sazed?” dedi Vin yavaşça. “Sen efsaneleri topluyorsun, değil mi?”</p>

  <p>“Bir Sırdaş olarak ben pek çok şeyi topluyorum,” dedi Sazed. “Hikâyeler, efsaneler, dinler. Ben gençken, başka bir Sırdaş depolayabilmem ve sonra da üzerine ekleyebilmem için bilgilerinin tamamını bana tekrar etmişti.”</p>

  <p>“Sen hiç bu Kelsier’in bahsettiği ‘On Birinci Metal’ efsanesini duymuş muydun?"</p>

  <p>Sazed duraksadı. “Hayır Hanımım. O efsane ben onu Üstat Kelsier’den duyduğumda benim için yeniydi.”</p>

  <p>“Ama o bunun doğru olduğuna yemin ediyor,” dedi Vin. “Ve ben de... her nedense ona inanıyorum.”</p>

  <p>“Benim duymadığım efsanelerin olması son derece mümkün,” dedi Sazed. “Eğer Sırdaşlar her şeyi biliyor olsaydı, aramaya devam etmeye ne gerek kalırdı?”</p>

  <p>Vin başıyla onayladı, hâlâ biraz kararsızdı.</p>

  <p>Sazed çorbayı karıştırmaya devam etti. O... bu kadar önemsiz bir görevi yerine getirirken bile ağırbaşlı görünüyordu. Vekilharç cübbelerinin içinde ayakta duruyordu, ne kadar basit bir hizmeti yerine getirmekte olduğunu umursamaksızın çetenin işten çıkardığı hizmetkârların kolaylıkla yerini doldurmuştu.</p>

  <p>Merdivenlerden hızlı ayak sesleri geldi ve Vin de kulaklarını dikip taburesinden kayarak indi.</p>

  <p>“Hanımım?” diye sordu Sazed.</p>

  <p>“Merdivenlerde biri var,” dedi Vin, kapı ağzına doğru hareket ederken.</p>

  <p>Çıraklardan bir tanesi ana odanın içine daldı; Vin adının Tase olduğunu düşünüyordu. Şimdi Yorlatek olmadığı için, çetenin birinci gözcüsü Tase olmuştu.</p>

  <p>“İnsanlar meydanda toplanıyor,” dedi Tase merdivenlere doğru işaret ederek.</p>

  <p>“Ne oluyor?" dedi Dockson diğer odadan çıkarak.</p>

  <p>“Fıskiye meydanında kalabalık var Üstat Dockson,” dedi oğlan. “Sokaktaki söylentiler obligatörlerin daha fazla idam planladığını söylüyor.”</p>

  <p><i>Çukurlar için misilleme,</i> diye düşündü Vin. <i>Fazla uzun sürmedi.</i></p>

  <p>Dockson’ın yüz ifadesi karardı. “Git Kell’i uyandır.”</p>

  <div>
    <br/>
  </div>

  <p class="p1">“Benim izlemeye niyetim var,” dedi Kelsier yürüyerek odayı geçerken; üstünde basit skaa giysileri ve pelerini vardı.</p>

  <p>Vin’in içi burkuldu. <i>Yine mi?</i></p>

  <p>“Sizler hepiniz nasıl isterseniz öyle yapabilirsiniz,” dedi Kelsier. Uzun dinlenmenin ardından çok daha iyi görünüyordu; yorgunluğu kaybolmuş, yerine Vin’in ondan bekler hâle geldiği karakteristik kuvvet gelmişti.</p>

  <p>“İdamlar büyük olasılıkla benim Çukurlar’da yaptığım şeye karşı bir tepki,” diye devam etti Kelsier. “Ben o insanların ölmesini izleyeceğim çünkü dolaylı olarak buna ben sebep oldum.”</p>

  <p>“Bu senin suçun değil Kell,” dedi Dockson.</p>

  <p>“Bu hepimizin suçu,” dedi Kelsier dobra dobra. “Bu bizim yaptığımız şeyi yanlış kılmıyor ancak eğer biz olmasaydık, o insanlar da ölmek durumunda kalmayacaktı. Ben, kişisel olarak, o insanlar için yapabileceğimiz şeyin en azından ölümlerine tanıklık etmek olduğunu düşünüyorum.”</p>

  <p>Kapıyı çekip açarak merdivenleri çıkmaya başladı. Yavaş yavaş çetenin geri kalanı da onu takip etti. Clubs, Sazed ve çıraklar sığınakta kalmıştı.</p>

  <p>Vin küf kokulu merdivenleri çıkarak sonunda bir skaa varoşunun ortasındaki pis bir sokakta diğerlerine katıldı. Gökten kül yağıyor, tembel tanecikler hâlinde süzülüyordu. Kelsier çoktan sokaktan aşağı doğru yürümeye başlamıştı ve diğerleri de, Breeze, Ham, Dockson ve Vin, ona katılmak için hızla hareket ettiler.</p>

  <p>Sığınak fıskiye meydanından çok uzakta değildi. Ancak Kelsier hedeflerinden birkaç sokak uzakta durakladı. Boş gözlü skaalar çeteyi iteleyerek etraflarından yürümeye devam ediyordu. Uzaklarda çanlar çaldı.</p>

  <p>“Kell?” diye sordu Dockson.</p>

  <p>Kelsier başını bir yana eğdi. “Vin, bunu duydun mu?”</p>

  <p>Vin gözlerini kapattı, sonra da kalayını harladı. <i>Odaklan,</i> diye düşündü. <i>Dikiz’in söylediği gibi. Sürtünen ayakları ve mırıldanan sesleri bir kenara bırak. Kapanan kapıların ve nefes alan insanların ötesini duy. Dinle...</i></p>

  <p>“Atlar,” dedi kalayını azaltıp gözlerini açarken. “Ve at arabaları.”</p>

  <p>“Vagonlar,” dedi Kelsier sokağın yan tarafına doğru dönerek. “Esir vagonları. Onlar bu yöne geliyor.”</p>

  <p>Başını kaldırarak etrafındaki binalara baktı, sonra da bir yağmur oluğunu kavrayarak bir duvardan yukarı doğru tırmanmaya başladı. Breeze gözlerini devirerek Dockson’ı dürtüp binanın ön tarafına doğru işaret etti ama Vin ve Ham lehim ile kolayca Kelsier’i çatıya doğru takip ettiler.</p>

  <p>“Orada,” dedi Kell kısa bir mesafe ilerideki bir sokağa doğru işaret ederek. Vin meydana doğru ilerlemekte olan bir dizi parmaklıklı esir vagonunu zar zor seçebiliyordu.</p>

  <p>Dockson ve Breeze bir pencerenin arasından eğimli çatıya çıktılar. Kelsier olduğu yerde kaldı, çatının kıyısında durmuş, gözlerini esirlerin vagonlarına dikmişti.</p>

  <p>“Kell,” dedi Ham temkinli bir şekilde. “Ne düşünüyorsun?”</p>

  <p>“Hâlâ meydandan kısa bir mesafe uzaktayız,” dedi Kelsier yavaşça. “Ve Sorgucular esirlerle birlikte gitmiyor; onlar geçen sefer olduğu gibi saraydan gelecekler. O insanları koruyan yüz askerden fazlası olamaz.”</p>

  <p>“Yüz adam epey çok Kell,” dedi Ham.</p>

  <p>Kelsier bu sözleri duymuş gibi görünmüyordu. Öne doğru bir adım daha atarak çatının kıyısına yaklaştı. “Ben bunu durdurabilirim... Onları kurtarabilirim.”</p>

  <p>Vin ileri çıkarak onun yanına geldi. “Kell, esirlerin yanında çok fazla muhafız olmayabilir ama fıskiye meydanı sadece birkaç blok ileride. Orası askerlerle tıklım tıklım, Sorguculardan ise bahsetmeye bile gerek yok!”</p>

  <p>Beklenmedik bir şekilde Ham onu desteklemedi. Dönerek Dockson ve Breeze’e bir bakış attı. Dox durakladı, sonra da omuz silkti.</p>

  <p>“Siz hepiniz deli misiniz?” diye sordu Vin.</p>

  <p>“Bekle bir saniye,” dedi Breeze gözlerini kısarak. “Ben bir Kalaygöz değilim ama o esirlerin bazıları biraz fazla iyi giyimliymiş gibi görünmüyor mu?”</p>

  <p>Kelsier donakaldı, sonra da küfretti. Bir uyarı olmadan çatının kenarından atlayarak aşağıdaki sokağa indi.</p>

  <p>“Kell!” dedi Vin. “Ne...” Sonra o da duraklayarak kızıl güneş ışığında başını kaldırıp, yavaş yavaş yaklaşmakta olan vagon kafilesini izledi. Kalayla desteklenmiş gözleri vagonlardan birinde ön tarafa yakın oturmakta olan birisini tanıdığını fark etti.</p>

  <p>Dikiz.</p>

  <div>
    <br/>
  </div>

  <p class="p1">“Kelsier, neler oluyor!” diye sordu Vin onun arkasından sokak boyunca fırlarken.</p>

  <p>Kelsier sadece birazcık yavaşladı. “O birinci vagonun içinde Renoux ve Dikiz’i gördüm. Nezaret Renoux’nun kanal kafilesini vurmuş olmalı; o kafeslerdeki insanlar bizim malikânede çalışmaları için kiraladığımız hizmetçiler, personel ve muhafızlar.”</p>

  <p><i>Kanal kafilesi,</i> diye düşündü Vin. <i>Nezaret Renoux'nun sahte olduğunu öğrenmiş olmalı. Demek ki Marsh’ı konuşturmuşlar.</i></p>

  <p>Arkalarında Ham belirdi ve binadan çıkarak yanlarına geldi. Breeze ve Dockson geride kalmışlardı.</p>

  <p>"Elimizi çabuk tutmamız gerek!” dedi Kelsier tekrar adımını hızlandırarak.</p>

  <p>"Kell!” dedi Vin onun kolunu kavrayarak. “Kelsier, onları kurtaramazsın. Onlar fazlasıyla iyi korunuyor ve gündüz vakti şehrin ortasındayız. Sen sadece kendini öldürteceksin!”</p>

  <p>Kelsier duraklayarak sokağın ortasında durdu ve Vin’e doğru döndü. Gözlerinin içine baktı, hayal kırıklığına uğramıştı. “Bunların hepsinin ne hakkında olduğunu anlamıyorsun, değil mi Vin? Asla da anlamadın. Daha önce senin beni bir kere durdurmana izin vermiştim, savaş meydanının yanındaki tepede. Bu sefer değil. Bu sefer ben bir şey yapabilirim.”</p>

  <p>“Ama...”</p>

  <p>Kelsier kolunu silkerek kurtardı. “Senin hâlâ arkadaşlık hakkında öğreneceğin şeyler var Vin. Umarım ki bir gün bunların ne olduğunun farkına varırsın.”</p>

  <p>Sonra da koşarak vagonlara doğru gitmeye başladı. Ham, Vin’in yanından fırlayarak farklı bir yöne doğru gitti, meydana doğru ilerlemekte olan skaaları iterek yolunu açıyordu.</p>

  <p>Vin birkaç saniye için Dockson ona yetişene kadar düşen küllerin altında aptal aptal dikildi.</p>

  <p>“Bu delilik," diye mırıldandı Vin. “Biz bunu yapamayız, Dox. Bizler ölümsüz değiliz.”</p>

  <p>Dockson homurdandı. “Aciz de değiliz.”</p>

  <p>Breeze nefes nefese arkalarından gelerek bir yan sokağa doğru işaret etti. “Oraya. Benim askerleri görebileceğim bir yerlere gitmemiz gerek.”</p>

  <p>Vin onların kendisini çekip götürmesine izin verdi, bir anda endişesine suçluluk karıştığını hissetmişti.</p>

  <p><i>Kelsier...</i></p>

  <div>
    <br/>
  </div>

  <p class="p1">Kelsier içindekileri yuttu ve iki boş şişeciği bir kenara fırlattı. Şişecikler kaldırım taşlarına düşerek parçalanmadan önce havada ışıldadılar. Son bir ara sokaktan dışarı fırladığında ürkütücü bir şekilde boş olan bir ana yola çıktı.</p>

  <p>Esir vagonları ona doğru geliyordu, iki sokağın kesişiminden oluşmuş küçük bir meydana girmekteydiler. Dikdörtgen şeklindeki her araç parmaklıklarla çevriliydi; her biri artık belirgin bir şekilde tanıdık olan insanlarla doldurulmuştu. Hizmetkârlar, askerler, kâhyalar... Bazıları isyancıydı, pek çoğu ise sadece sıradan insanlardı. Hiçbirisi ölmeyi hak etmiyordu.</p>

  <p><i>Çok fazla skaa zaten öldü,</i> diye düşündü metallerini harlayarak. <i>Yüzlerce. Binlerce. Yüz binlerce.</i></p>

  <p><i>Bugün olmaz. Daha fazla olmaz.</i></p>

  <p>Bir sikke attı ve sıçrayıp geniş bir yay çizerek kendini havanın içinden İtti. Askerler başlarını kaldırarak işaret ettiler. Kelsier doğrudan ortalarına indi.</p>

  <p>Askerler şaşkınlıkla dönerken bir an ortalık sessizleşti. Kelsier ortalarında çömelmişti, gökten kül tanecikleri düşüyordu.</p>

  <p>Sonra İtti.</p>

  <p>Haykırarak çelik harlayıp kalktı ve dışarı doğru İtti. Allomantik güç patlaması askerleri göğüs zırhlarından kavrayarak fırlatıp attı, bir düzine adam havaya savrularak yoldaşlarına ve duvarlara bindirdiler.</p>

  <p>Adamlar çığlık attılar.</p>

  <p>Kelsier hızla dönüp bir asker grubunu İtti ve kendisini bir esir vagonuna doğru fırlatarak uçtu. Vagona çarptı, çeliğini harladı ve metal kapıyı elleriyle kavradı.</p>

  <p>Esirler şaşkınlık içinde geriye çekildiler. Kelsier lehimle artırılmış bir güç patlamasıyla kapıyı söküp çıkardı, sonra da bunu yaklaşmakta olan bir grup askerin üstüne fırlattı.</p>

  <p>“Kaçın!” dedi esirlere aşağı atlayarak hafifçe sokağa konarken. Döndü.</p>

  <p>Ve kahverengi bir cübbe giymekte olan uzun boylu bir şekille yüz yüze geldi. Kelsier duraklayarak uzun boylu siluet yukarı uzanıp kapüşonunu indirirken geriye çekildi. Metal kazıklar saplanmış bir çift göz açığa çıkmıştı.</p>

  <p>Sorgucu gülümsedi ve Kelsier yan sokaklardan yaklaşan ayak seslerini duydu. Düzinelerce. Yüzlerce.</p>

  <div>
    <br/>
  </div>

  <p class="p1">“Lanet olsun!” diye küfretti Breeze askerler meydanı doldururken. Dockson Breeze’i bir ara sokağın içine çekti. Vin de onları takip ederek gölgelerin içinde diz çöktü, dışarıdaki kavşakta askerlerin bağırışlarını dinliyordu.</p>

  <p>“Ne var?” diye sordu.</p>

  <p>“Sorgucu!” dedi Breeze, Kelsier’in önünde durmakta olan cübbeli bir şekle doğru işaret ederek.</p>

  <p><i>“Ne?"</i> dedi Dockson ayağa kalkarak.</p>

  <p><i>Bu bir tuzak,</i> diye düşündü Vin dehşet içinde. Askerler gizli ara sokaklardan belirerek meydana doluşmaya başladı. <i>Kelsier, çık oradan</i>!</p>

  <div>
    <br/>
  </div>

  <p class="p1">Kelsier yerdeki bir muhafızı İtip kendisini geriye doğru fırlatarak esir vagonlarından birinin üstünden takla attı. Yere inerek eğildi, yeni asker mangalarına dik dik bakıyordu. Pek çoğu değnek taşıyor ve zırh giymiyordu. Siskıranlar.</p>

  <p>Sorgucu da İterek kendisini külle dolu havanın içinden savurdu ve gümleyerek Kelsier’in önüne indi. Yaratık gülümsedi.</p>

  <p><i>Bu aynı adam. Geçen seferki Sorgucu.</i></p>

  <p>“Kız nerede?” dedi yaratık sessizce.</p>

  <p>Kelsier soruyu duymazdan geldi. “Neden sadece tek bir taneniz var?” diye hesap sordu.</p>

  <p>Yaratığın gülümsemesi derinleşti. “Kurayı ben kazandım.”</p>

  <p>Sorgucu bir çift obsidiyen balta çıkarırken Kelsier lehim harlayarak yan tarafa doğru fırladı. Meydan hızlı bir şekilde askerlerle tıklım tıklım olmuştu. Kelsier vagonların içindeki insanların seslendiğini duyabiliyordu.</p>

  <p>“Kelsier! Lord Kelsier! Lütfen!”</p>

  <p>Kelsier Sorgucu üzerine gelirken sessizce küfretti. Uzanarak hâlâ dolu olan vagonlardan birisini Çekerek kendisini bir grup askerin üzerinden havaya savurdu. Yere indi, sonra da içindekileri serbest bırakma niyetiyle vagona doğru koştu. Ancak tam o varırken vagon sarsıldı. Kelsier tam zamanında yukarıya bir göz atarak aracın tepesinden çelik gözlü canavarın ona sırıttığını gördü.</p>

  <p>Kelsier kendisini geriye doğru Çekerken kafasının yanından savrulan bir baltanın rüzgârını hissetti. Yere düzgünce indi ama bir grup asker saldırırken anında kenara sıçramak zorunda kalmıştı. Yere inerken uzanarak dayanak olsun diye vagonlardan bir tanesini Çekti ve az önce fırlatmış olduğu demir kapıya da asıldı. Parmaklıklı kapı havaya fırladı ve asker mangasına çarparak onları dağıttı.</p>

  <p>Sorgucu arkadan saldırdı ama Kelsier zıplayarak uzaklaştı. Hâlâ taklalar atmakta olan kapı önündeki kaldırım taşları boyunca sekti ve tam üzerinden geçtiği sırada Kelsier bunu İterek kendisini yukarıya doğru fırlattı.</p>

  <p><i>Vin haklıymış,</i> diye düşündü Kelsier hüsranla. Aşağıda Sorgucu onu izliyor, doğal olmayan gözleriyle onu takip ediyordu. <i>Bunu yapmamam gerekirdi.</i> Aşağıda bir grup asker onun serbest bırakmış olduğu skaaları bir araya topluyordu.</p>

  <p><i>Kaçmam gerek, Sorgucuyu ekmeye çalışmalıyım. Bunu daha önce de yaptım.</i></p>

  <p>Ama... yapamıyordu. Yapmayacaktı, bu sefer olmazdı. Daha önce çok fazla kere taviz vermişti. Eğer bu ona diğer her şeye mal olacaksa bile, Kelsier bu esirleri kurtarmak zorundaydı.</p>

  <p>Ve ondan sonra, tam düşmeye başlarken bir grup adamın kavşağa doğru hızla gelmekte olduğunu gördü. Silahları vardı ama üniformaları yoktu. Başlarında ise tanıdık biri koşuyordu.</p>

  <p><i>Ham! Demek oraya gittin.</i></p>

  <div>
    <br/>
  </div>

  <p class="p1">“Ne oluyor?” diye sordu Vin endişe içinde meydana bakmak için başını uzatarak. Yukarıda Kelsier’in şekli, koyu pelerini arkasından dalgalanarak savaşa doğru geri düşüyordu.</p>

  <p>“Bu bizim asker birimlerimizden biri!” dedi Dockson. “Ham onları getirmiş olmalı.”</p>

  <p>“Kaç tane?”</p>

  <p>“Onları birkaç yüzlük gruplar hâlinde tutuyorduk.”</p>

  <p>“O zaman sayıca az olacaklar.”</p>

  <p>Dockson başını sallayarak onayladı.</p>

  <p>Vin ayağa kalktı. “Ben de gidiyorum.”</p>

  <p>“Hayır, gitmiyorsun,” dedi Dockson sertçe, pelerininden yakalayarak Vin’i geriye çekerken, “Senin o canavarlardan bir tanesiyle son yüzleştiğin zaman olanın yine tekrarlanmasını istemiyorum,” dedi.</p>

  <p>“Ama...”</p>

  <p>“Kell’e bir şey olmayacak,” dedi Dockson. “O sadece Ham’in esirleri serbest bırakmasına yetecek kadar onu oyalamaya çalışacak, sonra da kaçacak. İzle.”</p>

  <p>Vin geriye çekildi.</p>

  <p>Yan tarafında Breeze kendi kendine mırıldanıyordu. “Evet, korkuyorsunuz.Hadi onun üzerine odaklanalım. Diğer her şeyi Teskin edip alalım. Sizi dehşet içinde bırakalım. Orada dövüşen bir Sissoyluyla bir Sorgucu var. Sizler <i>bu</i> işe karışmak istemezsiniz...”</p>

  <p>Vin tekrar meydana doğru bir göz attı ve bir askerin değneğini düşürüp kaçtığını gördü. <i>Savaşmanın başka yolları da var,</i> diye düşünerek Breeze’in yanında diz çöktü. "Ben nasıl yardım edebilirim?”</p>

  <div>
    <br/>
  </div>

  <p class="p1">Ham’in birimi imparatorluk askerlerine bindirir ve esir vagonlarına doğru savaşarak yollarını açmaya başlarken, Kelsier tekrar Sorgucudan kaçındı. Saldırı sıradan askerlerin dikkatini başka yere çekti ve onlar da Kelsier ile Sorgucuyu kendi aralarında savaşmaya bırakmaktan son derece memnunmuş gibi göründüler.</p>

  <p>Yan tarafta Kelsier skaaların küçük avlunun etrafındaki sokaklara yığılmaya başladığını görebiliyordu, savaş ilerideki fıskiye meydanında beklemekte olanlarında dikkatini çekiyordu. Kelsier ite kaka savaşa doğru gelmeye çalışan başka imparatorluk askeri mangalarının da olduğunu görebiliyordu ama sokakları dolduran binlerce skaa onların ilerleyişini ciddi derecede yavaşlatıyordu.</p>

  <p>Sorgucu saldırdı ve Kelsier de kaçındı. Yaratığın sinirlenmeye başladığı belliydi. Yan tarafta, Ham’in adamlarından küçük bir grup esir vagonlarından bir tanesine ulaştı ve kilidini kırarak esirleri serbest bıraktılar. Ham’in askerlerinin kalan kısmı esirler kaçarken imparatorluk askerlerini meşgul ediyordu.</p>

  <p>Kelsier gülümseyerek öfkeli Sorgucuya dik dik baktı. Yaratık sessizce hırladı.</p>

  <p>“Valette!” diye çığlık attı bir ses.</p>

  <p>Kelsier şaşkınlıkla döndü. İyi giyimli bir asil askerlerin arasından savaşın ortasına doğru ite kaka yolunu açıyordu. Bir düello değneği taşıyordu ve iki bahtsız koruma tarafından da korunmaktaydı ama zarar görmemesinin sebebi büyük ölçüde iki tarafın da belli ki asil kanı taşıyan bir adama saldırmak isteyip istemediklerinden emin olamamalarıydı.</p>

  <p>“Valette!” diye bağırdı Elend Venture tekrar. Askerlerden birine doğru döndü. “Kim size Renoux Evi’nin konvoyuna saldırmanızı söyledi? Bu yetkiyi size kim verdi!”</p>

  <p><i>Harika,</i> diye düşündü Kelsier bir gözünü temkinle Sorgucunun üstünde tutarak. Yaratık Kelsier’i çarpık, nefret dolu bir yüz ifadesiyle izliyordu.</p>

  <p><i>Sen aynen öyle benden nefret etmeye devam et,</i> diye düşündü Kelsier. <i>Ben sadece Ham’in esirleri kurtarmasına yetecek kadar uzun süre dayanmak zorundayım. Ondan sonra da seni ekeceğim.</i></p>

  <p>Sorgucu uzandı ve umursamazca yanlarından geçerek kaçmakta olan bir hizmetçinin kafasını kesti.</p>

  <p>“Hayır!” diye bağırdı Kelsier ceset Sorgucunun ayaklarının dibine düşerken. Yaratık başka bir kurban yakaladı ve baltasını kaldırdı.</p>

  <p>“Pekâlâ,” dedi Kelsier kemerinden bir çift şişecik çıkararak uzun adımlarla ileri doğru yürürken. “Pekâlâ. Benimle mi savaşmak istiyorsun? Gel bakalım!”</p>

  <p>Yaratık gülümseyerek yakaladığı kadını bir tarafa itti ve Kelsier’e doğru geniş adımlarla geldi.</p>

  <p>Kelsier tıpalara fiske atarak çıkardı ve aynı anda iki şişeciği birden kafasına dikti, sonra da bunları bir kenara attı. Metaller göğsünün içinde harlandı, öfkesinin yanında yanıyorlardı. Ağabeyi ölmüştü. Karısı ölmüştü. Aileler, arkadaşlar ve kahramanlar. Hepsi ölmüştü.</p>

  <p><i>Beni intikam almaya mı zorlamak istiyorsun,</i> diye düşündü. <i>Eh, ben de alırım o zaman!</i></p>

  <p>Kelsier Sorgucunun birkaç adım önünde durakladı. Yumrukları sıkılı olarak devasa bir İtmeyle çeliğini harladı. Etrafındaki insanlar sanki korkunç, görülmez bir güç dalgasıyla vurulmuş gibi metalleri tarafından geriye doğru fırlatıldılar. İmparatorluk askerleri, esirler ve isyancılarla tıklım tıklım olan meydan Kelsier ile Sorgucunun etrafında küçük bir boşluk bırakarak açıldı.</p>

  <p>“Hadi bakalım,” dedi Kelsier.</p>
</body>
</html>
