<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1">Ülkümüzün arkasında kaç tane devletin birleşmiş olduğunu görmek beni hayrete düşürüyor. Hâlâ muhalifler var elbette ve bazı krallıklar, üzücü bir şekilde, benim durdurmayı başaramadığım savaşlarla düştüler.</p>

    <p>Biraz küçük düşürücü olsa bile bu genel birlikteliği düşünmesi harikulade, insanoğlunun devletlerinin barış ve işbirliğinin değerini görmek için bu kadar korkunç bir tehlikeye ihtiyaç duymuş olmamalarını dilerdim.</p>
  </div>

  <p class="img"><img alt="" height="50" src="../Images/10.jpg" width="210"/></p>

  <h2>10</h2>

  <p class="p1"><span style="font-size: 1.2em;">VİN KAPÜŞONUNU ÇEKMİŞ</span> olarak Luthadel’deki pek çok skaa kenar mahallesinden biri olan Kırıklar’daki bir sokak boyunca yürüyordu. Her nedense, kapüşonun boğucu ısısını kızıl güneş ışığının baskısına tercih ediyordu.</p>

  <p>Kamburunu çıkartmış, gözleri aşağıda, sokağın yan tarafına yakın kalarak yürüyordu. Yanından geçtiği skaaların da üzerinde benzer bir mutsuzluk havası vardı. Kimse başını kaldırmıyordu, kimse dik bir sırtla ya da iyimser bir gülümsemeyle yürümüyordu. Kenar mahallelerde böyle şeyler kişiyi şüpheli gösterirdi.</p>

  <p>Vin neredeyse Luthadel’in ne kadar bunaltıcı olabileceğini unutmuştu. Fellise’deki haftaları onu ağaçlara ve yıkanmış taşlara alıştırmıştı. Burada ise hiçbir şey beyaz değildi; ne toz ağaçlarının kabukları, ne de beyaz badanalı granit vardı. Her şey siyahtı.</p>

  <p>Binalar sayısız, bitmek bilmeyen kül yağmurlarıyla lekelenmişti. Hava Luthadel’in meşhur demirhanelerinden ve bin tane farklı asilin mutfaklarından gelen dumanla dalgalanıyordu. Kaldırım taşları, kapı ağızları ve köşeler isle tıkanmıştı; kenar mahalleler nadiren süpürülerek temizlenirdi.</p>

  <p><i>Burada aslında sanki... ortalık geceleri gündüz olduğundan daha aydınlık,</i> diye düşündü Vin bir köşeyi dönerken yamalı skaa pelerinini sıkıca üstüne çekerek. Köşelerde bir araya toplanarak ellerini uzatmış bir sadaka bekleyen dilencilerin yanından geçti, onların yalvarışları zaten kendileri aç olan insanların kulaklarını boş yere dolduruyordu. Başları ve omuzları eğik, külü gözlerinden uzak tutmak için şapkalarını ya da kapüşonlarını indirmiş olan işçilerin yanlarından geçti. Arada bir de göğüs zırhı, başlık ve siyah pelerinleri ile tam zırh kuşanmış olarak yürümekte olan Garnizon’un şehir muhafızı mangalarının yanından geçti, başarabildikleri kadar tehditkâr görünmeye çalışıyorlardı.</p>

  <p>Bu son grup kenar mahalleler boyunca hareket ediyor, çoğu obligatörün ziyaret etmeyi tatsız buldukları bir bölgede Lord Hükümdar’ın elleri olarak görev yapıyorlardı. Garnizoncular gerçekten de sakat olduklarından emin olmak için dilencileri tekmeliyor, gezinen işçileri çalışmak yerine sokakta olduklarından taciz etmek üzere durduruyor ve genel olarak herkes için bir baş belası olmaya çalışıyorlardı. Vin grup yanından geçerken kapüşonunu iyice aşağı indirerek eğildi. Vin’in yaşı ya çocuk sahibi olmasını ya da bir fabrikada çalışıyor olmasını gerektirecek kadar büyüktü ama boyu çoğu zaman onun profilden daha genç görünmesine sebep olurdu.</p>

  <p>Ya numarası işe yaradı ya da bu manga kaytaranları aramakla özel olarak ilgilenmiyordu ve ona şöyle bir bakış atarak geçmesine izin verdiler. Bir köşeyi hızla döndü ve küllerin havada süzüldüğü bir ara sokak boyunca yürüyerek, küçük sokağın sonundaki aşevine yaklaştı.</p>

  <p>Türünün çoğu örneği gibi, bu aşevi de pis ve kötü durumdaydı. İşçilere nadiren doğrudan maaş verilen, hatta hiç verilmeyen bir ekonomide aşevlerinin asiller tarafından desteklenmesi gerekiyordu. Bazı yerel lordlar, büyük ihtimalle bu bölgedeki fabrikaların ve demirhanelerin sahipleri, aşevinin sahibine yerel skaalara yemek sağlaması için para veriyordu. İşçilere çalışmaları karşılığında yemek fişleri verilirdi ve günün ortasında gidip yemek yemeleri için kısa bir mola süreleri olurdu. Merkezi aşevleri daha küçük işyerlerinin çalışanlarına tesisleri içinde yemek sağlama masrafından kurtulmalarını sağlardı.</p>

  <p>Elbette, aşevi sahibine ödeme doğrudan yapılıyor olduğu için malzemelerden ne tasarruf edebilirse cebine atabilirdi. Vin’in tecrübelerine göre, aşevi yemekleri aşağı yukarı kül suyu kadar lezzetli olurdu.</p>

  <p>Neyse ki, Vin yemek yemeğe gelmemişti. Kapıdaki sıraya girdi ve işçiler yemek fişlerini gösterirlerken sessizce bekledi. Kendi sırası geldiği zaman küçük bir tahta disk çıkardı ve bunu kapıdaki skaa adama verdi. Adam diski akıcı bir hareketle kabul ederken neredeyse fark edilemeyecek şekilde başıyla sağ tarafına doğru işaret etti.</p>

  <p>Vin zeminin dışarıdan sürüklenerek gelmiş küllerle kaplanmış pis yemek odasının içinden geçerek gösterilen yöne doğru yürüdü. Odanın uzak ucundaki duvara doğru yaklaşırken, köşede duran kıymıklı bir tahta kapıyı görebilmişti. Odanın yanında oturmuş olan bir adam onun gözlerine baktı, hafifçe başını salladı ve kapıyı iterek açtı. Vin hızla kapının arkasındaki küçük odaya geçti.</p>

  <p>“Vin, yavrum!” dedi odanın merkezinin yakınındaki bir masaya yayılmış oturmakta olan Breeze. “Hoş geldin! Fellise nasıldı?”</p>

  <p>Vin omuz silkerek masada yerini aldı.</p>

  <p>“Ah,” dedi Breeze. “Senin ne kadar büyüleyici bir konuşmacı olduğunu neredeyse unutmuştum. Şarap?”</p>

  <p>Vin başını olumsuzca salladı.</p>

  <p>"Eh, ben kesinlikle biraz istiyorum.” Breeze müsrif takım elbiselerinden birini giyiyordu, düello değneğini kucağına yatırmıştı. Oda sadece tek bir fenerle aydınlanmaktaydı ama dışarıdaki odadan çok daha temizdi. Odadaki diğer dört adamın arasından Vin sadece bir tanesini tanımıştı; Clubs’ın dükkânından bir çırak. Kapının yanındaki ikisi belli ki muhafızdı. Son adam ise kararmış ceketi ve küllü yüzüyle sıradan bir skaa işçisi gibi görünüyordu. Ancak kendine güvenli havası onun yeraltının bir üyesi olduğunu kanıtlıyordu. Büyük ihtimalle Yeden’in isyancılarından biriydi.</p>

  <p>Breeze kupasını kaldırarak yan tarafına tırnağıyla vurdu. İsyancı kupaya kötü kötü baktı.</p>

  <p>“Şu anda sen, benim senin üzerinde Allomansi kullanıyor olup olmadığımı merak ediyorsun," dedi Breeze. “Belki kullanıyorumdur, belki de kullanmıyorumdur. Bunun bir önemi var mı? Ben senin liderinin daveti üzerine buradayım ve o da sana benim rahatımın yerinde olduğundan emin olmanı emretti. Ve seni temin ediyorum ki, elimde bir kupa şarabın olması benim rahatım için <i>mutlak</i> bir şekilde gerekli.”</p>

  <p>Skaa adam bir an için bekledi, sonra da kupayı kaparak uzun adımlarla uzaklaştı, kendi kendine sessizce aptalca masraflar ve boşa harcanan kaynaklar hakkında homurdanıyordu.</p>

  <p>Breeze bir kaşını kaldırarak Vin’e doğru döndü. Kendisinden son derece memnun gibi görünüyordu.</p>

  <p>“Peki, onu ittin mi?” diye sordu Vin.</p>

  <p>Breeze başını olumsuzca salladı. “Pirinç israfı. Kelsier sana neden bugün buraya gelmeni istediğini söyledi mi?”</p>

  <p>“Bana seni izlememi söyledi,” dedi Vin, Breeze’e havale edilmiş olduğu için biraz sinirlenmişti. “Beni bütün metal sanatlarında eğitmek için zamanının olmadığını söyledi.”</p>

  <p>“Eh, o zaman hadi başlayalım,” dedi Breeze. "İlk önce anlaman gerekiyor ki Teskin etmek sadece Allomansi’den daha fazla bir şeydir. Zarif ve asil manipülasyon sanatıyla ilgilidir.”</p>

  <p>“Gerçekten de asil," dedi Vin.</p>

  <p>“Ah, sen de <i>onlar</i> gibi konuşuyorsun,” dedi Breeze.</p>

  <p>“Hangi onlar?”</p>

  <p>“Diğer herkes onlar,” dedi Breeze. “O skaa beyefendinin bana nasıl davrandığını gördün mü? İnsanlar bizi sevmez, yavrum. Birilerinin onların duygularıyla oynayabilecek olması onlara bazı şeyleri ‘mistik’ bir şekilde yaptırabilecek olması fikri onları rahatsız ediyor. Onların farkında olmadıkları ve senin ise farkında olmak <i>zorunda</i> olduğun şey, başkalarını manipüle etmenin bütün insanların yaptığı bir şey olduğu. Dahası, manipülasyon sosyal etkileşimlerimizin çekirdeğini oluşturur.”</p>

  <p>Breeze arkasına yaslanarak düello değneğini kaldırdı ve konuşurken bununla hafifçe işaret etti. “Düşün. Bir adam genç bir hanımın yakınlığını elde etmeye çalışırken ne yapıyor? Tabii ki de onu kendisine daha iyi bir gözle bakması için manipüle etmeye çalışıyor. İki eski arkadaş bir içki içmek için beraber oturdukları zaman ne oluyor? Hikâyeler anlatarak birbirlerini etkilemeye çalışıyorlar. Bir insan olarak hayat hava atmak ve tesir etmekten oluşur. Bu da kötü bir şey değildir, hatta biz buna bel bağlarız. Bu etkileşimler bize başkalarına nasıl tepki vereceğimizi öğretir.”</p>

  <p>Duraklayarak değneğini Vin’e doğru uzattı. “Teskincilerle sıradan insanlar arasındaki fark bizim ne yapmakta olduğumuzun farkında oluşumuzdur. Bizim ayrıca ufak bir... avantajımız vardır. Ama bu karizmatik bir kişiliğe ya da güzel dişlere sahip olmaktan gerçekten de o kadar daha ‘güçlü’ olan bir şey midir? Bence değil.”</p>

  <p>Vin durakladı.</p>

  <p>“Dahası, belirtmiş olduğum gibi, iyi bir Teskincinin Allomansi kullanma becerisinin çok çok ötesinde yetenekli olması gerekir," diye ekledi Breeze. “Allomansi senin düşünceleri ya da hatta duyguları bile okumanı sağlayamaz; bir açıdan, sen de diğer herkes kadar körsün. Sen tek bir kişiyi ya da bir bölgeyi hedef alan duygu titreşimleri gönderirsin ve tercihen senin istediğin etkiyi yaratacak şekilde, hedeflerinin de duyguları değiştirilmiş olur. Ancak büyük Teskinciler, bir kişinin o Teskin edilmeden <i>önce</i> nasıl hissettiğini gözlerini ve içgüdülerini kullanarak başarıyla anlayabilen kişilerdir.”</p>

  <p>“Onların ne hissettiğinin ne önemi var?” dedi Vin sinirini gizlemeye çalışarak. “Ne de olsa onları her hâlükârda Teskin edeceksin, değil mi? Sonuç olarak işin bittiği zaman, onlar sen nasıl istiyorsan öyle hissediyor olacaklar. ”</p>

  <p>Breeze başını iki yana sallayarak içini çekti. “Eğer bizim konuşmamız sırasında üç farklı sefer seni Teskin etmiş olduğumu biliyor olsan ne söylerdin?”</p>

  <p>Vin durakladı. “Ne zaman?” diye hesap sordu.</p>

  <p>“Bir önemi var mı?” diye sordu Breeze. “Öğrenmen gereken ders işte bu yavrum. Eğer birinin nasıl hissediyor olduğunu anlayamazsan, o zaman asla duygusal Allomansi’de hassas bir dokunuş sahibi olamazsın. Bir kişiyi fazla sert İtersen, en kör olan skaa bile bir şekilde manipüle edilmekte olduğunu fark edecektir. Fazla hafifçe dokunduğunda ise fark edilebilir bir etki oluşturamazsın; başka, daha güçlü duygular yine de hedefine hâkim olur.”</p>

  <p>Breeze başını olumsuzca salladı. “Her şey insanları anlamakla ilgili," diye devam etti. “Birisinin nasıl hissediyor olduğunu okumalısın, bu hisleri doğru yöne doğru dürtükleyerek değiştirmeli, sonra da onların bu yeni duygusal durumlarını kendi avantajın için odaklamalısın. Bu, yavrum, bizim yaptığımız işin zorluğudur! Kolay bir şey değildir ama bunu iyi yapabilenler için...”</p>

  <p>Kapı açıldı ve asık yüzlü skaa elinde bütün bir şarap şişesiyle geri döndü. Bunu ve bir kupayı Breeze'in önünde masaya koydu, sonra da yemek odasına bakan gözcü deliklerinin yanında durmak üzere giderek odanın öbür tarafında kaldı.</p>

  <p>“Muazzam ödüller vardır,” dedi Breeze sessiz bir gülümsemeyle. Ona göz kırptı, sonra da biraz şarap doldurdu.</p>

  <p>Vin ne düşüneceğinden emin değildi. Breeze’in görüşü zalimce gibi görünüyordu. Ama Reen onu iyi eğitmişti. Eğer Vin bu şeyin üstünde güç sahibi olmazsa, başkaları bunu kullanarak onun üzerinde güç sahibi olacaktı. Kendisini Breeze’den gelebilecek daha başka manipülasyonlara karşı korumak için Kelsier’in ona öğretmiş olduğu gibi bakır yakmaya başladı.</p>

  <p>Kapı tekrar açıldı ve yelek giymiş olan tanıdık biri ağır adımlarla içeri girdi. “Hey Vin," dedi Ham dost canlısı bir el sallamayla. Masaya doğru gelerek şaraba dik dik baktı. “Breeze, biliyorsun ki isyancıların bu tür bir şey için parası yok.”</p>

  <p>“Kelsier onların masraflarını karşılayacak,” dedi Breeze umursamaz bir şekilde elini sallayarak. “Ben kesinlikle kuru bir boğaz ile çalışamam. Bölge nasıl?"</p>

  <p>“Güvende,” dedi Ham. “Ama her ihtimale karşı köşelerde Kalaygözlerim var. Senin kaçış yolun da o köşedeki kapağın arkasında.”</p>

  <p>Breeze başıyla onayladı ve Ham de dönerek Clubs'ın çırağına baktı. “Sen orada dumanlıyor musun Cobble?”</p>

  <p>Oğlan başıyla onayladı.</p>

  <p>“Aferin sana,” dedi Ham. “O zaman her şey tamam. Şimdi bizim sadece Kell’in konuşmasını beklememiz gerek.”</p>

  <p>Breeze köstekli saatini kontrol etti. “Plana göre daha çıkmasına birkaç dakika var. Birisine sana da kupa getirteyim mi?”</p>

  <p>“Kalsın,” dedi Ham.</p>

  <p>Breeze omuz silkerek şarabını yudumladı.</p>

  <p>Bir sessizlik anı oldu. En sonunda Ham konuştu. “Peki...”</p>

  <p>“Hayır,” diye lafını kesti Breeze.</p>

  <p>“Ama...”</p>

  <p>“Her ne ise, biz bunu duymak istemiyoruz.”</p>

  <p>Ham Teskinciye bir bakış attı. “Beni İterek susturamazsın Breeze.”</p>

  <p>Breeze gözlerini devirerek bir yudum aldı.</p>

  <p>“Ne?” diye sordu Vin. “Ne söyleyecektin?”</p>

  <p>“Ona cesaret verme yavrum,” dedi Breeze.</p>

  <p>Vin kaşlarını çattı. Ham’e bir göz attı ve o da gülümsedi.</p>

  <p>Breeze içini çekti. “Ama beni işe karıştırma. Ben Ham’ın boş tartışmalarından birisi için havamda değilim."</p>

  <p>“Boş ver onu,” dedi Ham hevesli bir şekilde, sandalyesini Vin’in biraz daha yakınına çekerek. “Şimdi, ben düşünüyordum. Biz Son İmparatorluk’u devirerek iyi bir şey mi yapıyoruz, yoksa kötü bir şey mi yapıyoruz?”</p>

  <p>Vin durakladı. “Bir önemi var mı?”</p>

  <p>Ham afallamış gibi göründü ama Breeze kıs kıs güldü. “Güzel cevap,” dedi Teskinci.</p>

  <p>Ham, Breeze’e ateş püsküren gözlerle baktı, sonra Vin’e geri döndü. “Elbette bunun önemi var.”</p>

  <p>“Ee,” dedi Vin. “Sanırım biz iyi bir şey yapıyoruz. Son İmparatorluk skaaları yüzyıllardır ezdi.”</p>

  <p>“Evet," dedi Ham. “Ama bir sorun var. Lord Hükümdar Tanrı, değil mi?”</p>

  <p>Vin omuz silkti. “Bir önemi var mı?”</p>

  <p>Ham ona da ateş püsküren gözlerle baktı.</p>

  <p>Vin gözlerini devirdi. "Pekâlâ. Nezaret onun Tanrı olduğunu iddia ediyor."</p>

  <p>“Aslında Lord Hükümdar Tanrı’nın sadece bir <i>parçası,"</i> diye belirtti Breeze. “O Ebediyetin Kıymığı; her şeyi bilen ve her yerde olan kendisi değil, ancak o öyle <i>olan</i> bir bilincin bağımsız bir parçası.”</p>

  <p>Ham içini çekti. “Ben senin işe karışmayı istemediğini sanıyordum.”</p>

  <p>“Sadece herkesin terimleri doğru anladığından emin oluyorum,” dedi Breeze kaygısızca.</p>

  <p>“Her neyse,” dedi Ham. "Tanrı her şeyin yaratıcısı, değil mi? Evrenin kanunlarını belirleyen kuvvet o ve bu nedenle de ahlakın nihai kaynağı da o. O mutlak ahlak.”</p>

  <p>Vin gözlerini kırptı.</p>

  <p>“İkilemi görüyor musun?” diye sordu Ham.</p>

  <p>“Ben bir salak görüyorum,” diye mırıldandı Breeze.</p>

  <p>“Benim kafam karıştı,” dedi Vin. “Sorun ne?”</p>

  <p>“Biz iyilik yaptığımızı iddia ediyoruz,” dedi Ham. “Ama neyin iyi olduğunu <i>tanımlayan</i> Tanrı olarak Lord Hükümdar. Böylece, ona karşı çıkarak bizler aslında kötülük yapıyoruz. Ama yanlış şeyi yapan o olduğu için, kötülük aslında bu durumda iyilik mi sayılıyor?”</p>

  <p>Vin kaşlarını çattı.</p>

  <p>“Ee?” diye sordu Ham.</p>

  <p>“Sanırım sen benim başımı ağrıttın,” dedi Vin.</p>

  <p>“Seni uyarmıştım,” diye belirtti Breeze.</p>

  <p>Ham içini çekti. “Ama sen bunun düşünmeye değer olduğunu düşünmüyor musun?”</p>

  <p>“Emin değilim.”</p>

  <p>“Ben eminim,” dedi Breeze.</p>

  <p>Ham başını iki yana salladı. “Buralarda hiç kimse düzgün, zekice tartışmalar yapmayı istemiyor.”</p>

  <p>Köşedeki skaa isyancı bir anda başını kaldırdı. “Kelsier geldi!”</p>

  <p>Ham bir kaşını kaldırdı, sonra da ayağa kalktı. “Gidip etrafı kolaçan etmeliyim. Bu soru üzerine düşün Vin.”</p>

  <p>“Pekâlâ,” dedi Vin, Ham çıkarken.</p>

  <p>“Bu tarafa Vin,” dedi Breeze ayağa kalkarak. "Duvarda bizim için gözcü delikleri var. Güzel bir kız ol ve benim sandalyemi getir, olur mu?”</p>

  <p>Breeze, Vin’in istediği gibi yapıp yapmadığını görmek için arkasına dönüp bakmadı. Vin şüphe içinde durakladı. Bakırı açıkken Breeze onu Teskin edemezdi ama... en sonunda içini çekerek iki sandalyeyi de odanın yan tarafına taşıdı. Breeze duvardaki ince, uzun bir çıtayı geri kaydırarak yemek odasının başka bir bölümünü ortaya çıkardı.</p>

  <p>Kahverengi iş tulumları ya da yırtık pırtık pelerinler giymiş olan bir grup kirli skaa adam masaların etrafında oturuyorlardı. Bunlar kül lekeli derileri ve çökük duruşları olan kasvetli bir gruptu. Ancak onların bu toplantıda bulunmaları dinlemeye gönüllü oldukları anlamına geliyordu. Yeden odanın ön taraflarına yakın bir masada oturmuş, her zamanki yamalı işçi ceketini giyiyordu. Kıvırcık saçları Vin’in yokluğunda kısa kesilmişti.</p>

  <p>Vin, Kelsier’den bir çeşit büyük giriş beklemişti. Ancak bunun yerine o basit bir şekilde sessizce yürüyerek mutfaktan çıktı. Yeden’in masasının yanında durakladı ve gülümseyerek bir an için adamla konuştu, sonra da ilerleyerek oturmuş işçilerin karşısına geçti.</p>

  <p>Vin daha önce onu hiç bu kadar sıradan giysiler içinde görmemişti. O da seyircilerin çoğu gibi kahverengi bir skaa ceketi ve tunç renkli pantolon giymişti. Ancak Kelsier’in kıyafeti temizdi. Kumaşı kirleten hiç kül yoktu ve her ne kadar skaalar tarafından sık olarak kullanılan aynı kaba malzemeden yapılmış olsa da hiçbir yırtığı ya da yaması yoktu. Farkın yeteri kadar olduğuna karar verdi Vin; takım elbiseyle gelmiş olsa çok fazla olurdu.</p>

  <p>Kelsier ellerini arkasında kavuşturdu ve yavaş yavaş işçi kalabalığı sessizleşti. Vin gözcü aralığından izlerken Kelsier’in sadece önlerinde durarak bir oda dolusu aç adamı susturabilme becerisine kaşlarını çattı. O da Allomansi mi kullanıyordu? Gerçi bakırı açık olduğu hâlde, Vin ondan gelen bir... mevcudiyet hissediyordu.</p>

  <p>Oda sessizleştiği zaman Kelsier konuşmaya başladı. “Büyük ihtimalle şimdiye kadar hepiniz benim adımı duymuşsunuzdur,” dedi. “Ve eğer benim davama en azından biraz bile sempati duymasaydınız burada olmazdınız.”</p>

  <p>Vin’in yanında Breeze içkisini yudumladı. “Teskin etme ve Körükleme diğer Allomansi türlerine benzemez,” dedi sessizce. "Çoğu metalde, İtmenin ve Çekmenin zıt etkileri vardır. Ancak duygularda Teskin etsen de, Körüklesen de çoğu zaman aynı sonucu elde edebilirsin.</p>

  <p>“Bu aşırı duygusal durumlar için, tam duygusuzluk ya da mutlak tutku durumlarında, geçerli olmaz. Ancak çoğu durumda hangi gücü kullandığın fark etmez. İnsanlar katı metal külçeleri gibi değildir; herhangi bir anda, içlerinde çalkalanan bir düzine farklı duygu olacaktır. Tecrübeli bir Teskinci baskın kalmasını istediği duygu dışındakilerin hepsini köreltebilir.”</p>

  <p>Breeze hafifçe döndü. “Rudd, mavi garsonu gönder lütfen.”</p>

  <p>Muhafızlardan bir tanesi başıyla onayladı ve kapıyı biraz aralayarak dışarıdaki adama bir şeyler fısıldadı. Bir an sonra Vin solgun mavi bir elbise giymiş olan bir garson kızın içkileri doldurarak kalabalığın içinde hareket ettiğini gördü.</p>

  <p>“Teskincilerim kalabalığın arasına karışmış haldeler,” dedi Breeze sesi hafiflemeye başlayarak. “Garson kızlar bir işaret, adamlarıma hangi duyguları Teskin ederek azaltacaklarını söylüyor. Onlar da tıpkı benim yaptığım gibi çalışacaklar...” Sesi solarak kesildi ve kalabalığa doğru bakarak konsantre oldu.</p>

  <p>"Yorgunluk...” diye fısıldadı. “Bu şu an için gerekli olan bir duygu değil. Açlık... Dikkat dağıtıcı. Şüphe... Kesinlikle faydalı değil. Evet ve Teskinciler çalışırken,Körükçüler de bizim kalabalığın duymasını istediğimiz hisleri alevlendiriyorlar. Merak... işte şimdi ihtiyaçları olan şey bu. Evet, Kelsier’i dinleyin. Efsaneleri ve hikâyeleri duydunuz. Adamı kendi gözlerinizle görün ve etkilenin.”</p>

  <p>“Sizlerin bugün neden geldiğinizi biliyorum,” dedi Kelsier sessizce. Vin’in onunla ilişkilendirdiği gösterişliliğin çoğu olmadan konuşuyordu, ses tonu alçak ancak doğrudandı. ‘‘Bir fabrikada, madende ya da demirhanede günde on iki saat. Dayaklar, maaş yokluğu, kötü yemek. Ve ne için? Günün sonunda barakalarınıza dönüp de yeni bir trajedi bulabilmek için mi? Umursamaz bir ustabaşı tarafından öldürülmüş bir dost. Asilin birinin oyuncağı olmak için alıp götürülmüş bir evlat. Sıkıcı bir gün geçirmekte olan rastgele bir lordun eliyle ölmüş bir kardeş.”</p>

  <p>“Evet,” diye fısıldadı Breeze. “Güzel. Kırmızı, Rudd. Açık kırmızılı kızı gönder.”</p>

  <p>Başka bir garson kız odaya girdi.</p>

  <p>“Tutku ve öfke,” dedi Breeze, sesi neredeyse bir mırıldanmaya dönüşmüştü. “Ama sadece birazcık. Sadece bir dürtükleme, bir hatırlatma.”</p>

  <p>Meraklanan Vin bir an için bakırını söndürüp bunun yerine tunç yakarak Breeze’in Allomansi kullanımını algılamaya çalıştı. Ama ondan herhangi bir titreşim gelmiyordu.</p>

  <p><i>Tabii ya,</i> diye düşündü. <i>Clubs’ın çırağını unutmuşum, o benim herhangi bir Allomantik titreşimi hissetmemi engeller.</i> Bakırını tekrar yaktı.</p>

  <p>Kelsier konuşmaya devam ediyordu. “Dostlarım, trajediniz içinde yalnız değilsiniz. Tıpkı sizler gibi olan milyonlar var. Ve onların da size ihtiyacı var. Ben dilenmeye gelmedim, hayatımızda ondan yeteri kadar var. Ben sizlerden sadece düşünmenizi istiyorum. Enerjinizin nereye harcanmasını tercih ederdiniz? Lord Hükümdar’ın silahlarını dövmeye mi? Yoksa daha değerli bir şeyler uğruna mı?”</p>

  <p><i>Askerlerimizin lafını etmiyor,</i> diye düşündü. <i>Hatta ona katılanların ne yapacaklarının bile. İşçilerin detayları bilmesini istemiyor. Büyük ihtimalle bu iyi fikir; ikna ettikleri orduya gönderilebilir, kalanların da birilerine kesin bir bilgi vermeleri mümkün olmaz.</i></p>

  <p>“Siz benim neden burada olduğumu biliyorsunuz," dedi Kelsier. “Dostum Yeden’i tanıyor ve onun temsil ettiği şeyi biliyorsunuz. Şehirdeki her skaanın isyandan haberi var. Belki sizler de buna katılmayı düşünmüşsünüzdür. Büyük bir kısmınız katılmayacak; büyük bir kısmınız kül lekeli fabrikalarınıza, yanan demirhanelerinize, ölen evlerinize geri gideceksiniz. Gideceksiniz çünkü bu korkunç hayat tanıdık. Ama bazılarınız... bazılarınız benimle gelecek. Ve gelecek yıllarda hatırlananlar da o adamlar olacak. Muhteşem bir şey yapmış oldukları için hatırlanacaklar.”</p>

  <p>İşçilerin pek çoğu birbirlerine baktılar, gerçi bazıları sadece yarı boş çorba kâselerine gözlerini dikmişlerdi. En sonunda odanın arka tarafına yakın birisi konuştu. “Sen bir aptalsın,” dedi adam. “Lord Hükümdar seni öldürecek. Tanrı’ya karşı <i>kendi şehrinde</i> ayaklanılmaz.”</p>

  <p>Oda sessizleşti. Gergin. Breeze kendi kendine fısıldarken Vin oturduğu yerde dikleşti.</p>

  <p>Odanın içinde Kelsier bir an boyunca sessizce durdu. En sonunda uzandı ve ceketinin yenlerini geri çekerek kollarının üstündeki çizgi çizgi yara izlerini açığa çıkardı. “Lord Hükümdar bizim tanrımız değil,” dedi sessizce. “Ve o beni öldüremez. Bunu denedi, ancak başarısız oldu. Çünkü ben onun asla öldüremeyeceği şeyim.”</p>

  <p>Bununla birlikte Kelsier döndü ve geldiği yoldan yürüyerek odadan çıktı.</p>

  <p>“Hım,” dedi Breeze. “Eh, bu biraz dramatik oldu. Rudd, kırmızıyı geri getir ve kahverengiyi gönder.”</p>

  <p>Kahverengili bir garson kadın kalabalığın içine girdi.</p>

  <p>“Hayret,” dedi Breeze. “Ve evet, gurur. Öfkeyi Teskin et, şimdilik...”</p>

  <p>Kalabalık bir an boyunca sessiz kaldı, yemek odası ürkütücü bir şekilde hareketsizdi. En sonunda Yeden konuşmak ve biraz daha fazla teşvik vermek ve bunun yanı sıra eğer daha fazlasını duymak istiyorlarsa işçilere ne yapmaları gerektiğini anlatmak üzere ayağa kalktı. O konuşurken kalabalık yemeklerine geri döndü.</p>

  <p>“Yeşil Rudd,” dedi Breeze. “Hım, evet. Hadi, hepinizi biraz düşünceli yapalım ve size bir parça da sadakat verelim. Kimsenin koşup obligatörlere gitmesini istemiyoruz, değil mi? Kell izlerini iyi gizledi ama otoriteler ne kadar az şey duyarlarsa, o kadar iyi olur, hı? Oh, peki ya senden ne haber Yeden? Sen biraz fazla endişelisin. Hadi, onu Teskin edelim, endişelerini alıp götürelim. Sadece senin o tutkunu geride bırakalım ve umalım ki bu sesindeki o aptal tonu örtmek için yeterli olsun.”</p>

  <p>Vin izlemeye devam etti. Şimdi Kelsier gitmiş olduğuna göre, kalabalığın tepkileri ve Breeze’in işi üzerine odaklanmak daha kolay geliyordu. Yeden konuştukça dışarıdaki işçiler tam olarak Breeze’in mırıldandığı emirler doğrultusunda tepki veriyordu. Teskinin etkileri Yeden’de de görülüyordu: Daha rahat hâle geldi, konuştukça sesindeki özgüven arttı.</p>

  <p>Merakla Vin bakırını tekrar söndürdü. Breeze’in duyguları üstündeki dokunuşunu hissedip hissedemeyeceğini görmek için konsantre oldu, Vin de Breeze’in yaydığı genel Allomantik etkinin içinde olmalıydı. Breeze’in, belki Yeden hariç, kişileri ayrıca seçip ayırmaya vakti yoktu. Hissetmesi çok ama çok zordu. Ancak Breeze oturmuş kendi kendine mırıldandıkça Vin de tam olarak onun tarif ettiği duyguları hissetmeye başladı.</p>

  <p>Vin etkilenmeden edememişti. Kelsier’in onun duyguları üzerinde Allomansi kullanmış olduğu bir iki seferdeki dokunuşu sanki surata inen ani, küt bir yumruk gibi olmuştu. Onun gücü vardı ama inceliği çok azdı.</p>

  <p>Breeze’in dokunuşu ise inanılmayacak kadar narindi. Belli duyguları Teskin ediyor, bunları söndürürken diğerlerini etkilemeden bırakıyordu. Vin onun adamlarının kendi duygularını Körüklemesini de hissedebiliyordu ama bu dokunuşlar hiç de Breeze’inki kadar incelikli değildi. Bakırını kapalı bırakıp Yeden konuşmaya devam ederken duyguları üzerindeki dokunuşları izledi. Yeden ona katılan adamların bir süre için ailelerini ve arkadaşlarını terk etmek zorunda kalacaklarını açıklıyordu, bir yıl kadar uzun sürebilirdi ama bu süre boyunca iyi besleneceklerdi.</p>

  <p>Vin, Breeze’e duyduğu saygının artmaya devam ettiğini hissetti. Birdenbire Kelsier’in onu Breeze’e havale etmiş olmasına o kadar da kızmadığını düşünmeye başladı. Breeze sadece tek bir şey yapabiliyor olabilirdi ama belli ki bu konuda çok büyük miktarda tecrübesi vardı. Kelsier bir Sissoylu olarak tüm Allomantik becerileri öğrenmek zorunda kalmıştı, herhangi bir gücün üstüne odaklanmış olmaması mantıklıydı.</p>

  <p><i>Beni öbürlerinden de öğrenmeye göndereceğinden emin olmam gerek,</i> diye düşündü Vin. <i>Onlar da kendi güçlerinde usta olacaklar.</i></p>

  <p>Vin, Yeden konuşmasını bitirirken dikkatini tekrar yemek odasına çevirdi. “Kelsier’i, Hathsin Firarisi’ni duydunuz,” dedi. “Onun hakkındaki söylentiler doğru, suç hayatını bir kenara bıraktı ve bütün dikkatini skaa isyanı için çalışmaya adadı! Dostlarım, bizler muhteşem bir şey için hazırlanıyoruz. Son İmparatorluk’a karşı, bittabi, en son mücadelemiz olabilecek bir şey. Bize katılın. Kardeşlerinize katılın. Firari’nin kendisine katılın!”</p>

  <p>Yemek odası sessizleşti.</p>

  <p>“Parlak kırmızı," dedi Breeze. “O adamların buradan duydukları şeyler hakkında tutkulu hissederek ayrılmalarını istiyorum.”</p>

  <p>“Duygular solacak, değil mi?” dedi Vin, kırmızı elbiseli bir garson kız kalabalığın içine girerken.</p>

  <p>“Evet,” dedi Breeze arkasına yaslanıp çıtayı kaydırarak kapatırken. “Ama hatıralar kalacak. Eğer insanlar bir olayı güçlü duygularıyla ilişkilendirirlerse bunu daha iyi hatırlarlar.”</p>

  <p>Birkaç saniye sonra Ham arka kapıdan içeri girdi. “Bu iyi gitti. Adamlar canlanmış bir şekilde çıkıyorlar ve bir kısmı da geride kalıyor. Mağaralara göndermek için iyi bir gönüllü ekibimiz olacak.”</p>

  <p>Breeze başını olumsuzca salladı. “Yeterli değil. Dox bu toplantıların her birini organize etmek için birkaç gün harcıyor ve her birinden sadece yirmi kadar adam alabiliyoruz. Bu hızla asla zamanında on bine ulaşamayız.”</p>

  <p>“Daha fazla toplantı mı yapmamız gerektiğini düşünüyorsun?” diye sordu Ham. “O zor olacak; bu şeylerde çok dikkatli olmamız gerekiyor, bu yüzden de sadece makul derecede güvenilir olanları davet ediyoruz.”</p>

  <p>Breeze bir an için oturdu. En sonunda şarabının kalanını bitirdi. “Bilmiyorum ama bir şeyler düşünmemiz gerekecek. Ama şimdilik dükkâna geri dönelim. İnanıyorum ki Kelsier bu akşam bir durum toplantısı yapmak istiyor.”</p>

  <div>
    <br/>
  </div>

  <p class="p1">Kelsier batıya doğru baktı. İkindi güneşi zehirli bir kırmızıydı, dumandan bir göğün içinden öfkeyle parlıyordu. Bunun hemen altında, Kelsier koyu bir zirve ucunun siluetini görebiliyordu. Tyrian, küldağlarının en yakında olanı.</p>

  <p>Clubs’ın düz çatılı dükkânının tepesinde ayaktaydı, aşağıdaki sokaklardan evlerine geri dönen işçileri dinliyordu. Düz bir çatı arada bir külü küreyerek atmanın gerekli olduğu anlamına gelirdi ve çoğu skaa binasının çatılarının eğimli olmasının sebebi de buydu, ama Kelsier’in görüşüne göre manzara çoğu zaman bu ufak zahmete değerdi.</p>

  <p>Aşağısında skaa işçiler umutsuz sıralar hâlinde yorgun argın yürüyorlardı ve geçişleri küçük bir kül bulutu kaldırıyordu. Kelsier onlara sırtını dönerek kuzey ufkuna doğru baktı... Hathsin Çukurları’na doğru.</p>

  <p><i>Nereye gidiyor,</i> diye düşündü. <i>Atiyum şehre ulaşıyor ama ondan sonra ortadan kayboluyor. Nezaret’te değil, onları izledik ve metale hiçbir skaanın eli de değmiyor. Biz hâzineye gittiğini varsayıyoruz. En azından öyle olduğunu umut ediyoruz.</i></p>

  <p>Atiyum yakarken bir Sissoylu neredeyse durdurulamazdı; bu kadar değerli olmasının nedeni biraz da buydu. Ama onun planı zenginlikten çok daha fazlası hakkındaydı. Çukurlarda ne kadar atiyum hasat edildiğini o biliyordu ve Dockson da Lord Hükümdar’ın fahiş fiyatlardan asillere azar azar verdiği miktarları araştırmıştı. Elde edilen atiyumun neredeyse onda biri sonunda asillerin ellerine ulaşıyordu.</p>

  <p>Dünyada üretilen atiyumun yüzde doksanı depolanmıştı, yıllar ve yıllar boyunca, bin yıl süresince. Metalin o kadar çoğuyla Kelsier'in takımı en güçlü asil evlerinin bile gözünü korkutabilirdi. Yeden’in sarayı tutma planı büyük olasılıkla pek çok kişiye nafileymiş gibi görünüyordu; gerçekten de, kendi başına başarısız olmaya mahkûmdu. Ancak Kelsier’in öteki planları...</p>

  <p>Kelsier başını eğerek elindeki küçük, beyazımsı çubuğa bir göz attı. On Birinci Metal. Bunun hakkındaki söylentileri biliyordu; bunları kendisi başlatmıştı. Şimdi ise sadece bunları boşa çıkarmaması gerekecekti.</p>

  <p>İçini çekerek gözlerini doğuya, Kredik Shaw’a, Lord Hükümdar’ın sarayına doğru çevirdi. İsim Terris dilindeydi; “Bin Kuleli Tepe” anlamına geliyordu. Uygundu çünkü imparatorluk sarayı yere saplanmış devasa siyah mızraklardan oluşan bir yığına benziyordu. Kulelerin bazıları çarpıktı, diğerleri düzdü. Bazıları kalın kulelerdi, bazıları ise ince ve iğne gibiydi. Boyları değişkendi ama her biri uzundu. Ve her biri sivri bir uçla son buluyordu.</p>

  <p>Kredik Shaw. Üç yıl önce her şeyin bittiği yer orasıydı. Ve Kelsier geri gitmek zorundaydı.</p>

  <p>Kapak açıldı ve bir siluet çatının üstüne tırmandı. Sazed cübbesinin tozunu silkeler, sonra da kendisine özgü olan saygılı duruşuyla yaklaşırken Kelsier bir kaşını kaldırıp döndü. İsyancı bir Terrisli bile eğitiminden gelen karakteri koruyordu.</p>

  <p>“Üstat Kelsier,” dedi Sazed eğilerek.</p>

  <p>Kelsier başıyla selam verdi ve Sazed de ilerleyerek onun yanına geçip imparatorluk sarayına doğru baktı. “Ah,” dedi kendi kendine sanki Kelsier’in düşüncelerini anlıyormuş gibi.</p>

  <p>Kelsier gülümsedi. Sazed gerçekten de çok değerli bir keşif olmuştu. Lord Hükümdar onları hemen hemen Miraç Günü’nden beri avlıyor olduğu için Sırdaşlar ister istemez gizliliğe meyilliydi. Bazı efsaneler Hükümdar’ın Terris halkına vekil-harçlık ve üreme programlarını da içeren katı bir şekilde boyun eğdirmiş olmasının sebebinin sadece Sırdaşlara duyduğu nefretin bir uzantısı olduğunu iddia ediyordu.</p>

  <p>“Eğer Luthadel’de, saraydan sadece kısa bir yürüyüş mesafesi uzaklıkta bir Sırdaş olduğunu bilseydi ne düşünürdü diye merak ediyorum,” dedi Kelsier.</p>

  <p>“Umalım ki bunu hiç öğrenmeyelim Üstat Kelsier,” dedi Sazed.</p>

  <p>“Bu şehre gelmek konusundaki istekliliğini takdir ediyorum Saze. Bunun bir risk olduğunu biliyorum.”</p>

  <p>“Bu doğru bir iş,” dedi Sazed. “Ve bu plan, işin içinde olan herkes için tehlikeli. Gerçekten de, sadece yaşamak bile benim için tehlikeli, diye düşünüyorum ben. Lord Hükümdar’ın kendisinin korktuğu bir mezhebin üyesi olmak sağlıklı değil.”</p>

  <p>“Korktuğu mu?” diye sordu Kelsier dönüp Sazed’a bakmak için başını kaldırarak. Kelsier’in ortalamanın üstünde olan boyuna rağmen, Terrisli hâlâ ondan en az bir kafa daha uzundu. “Ben onun herhangi bir şeyden korktuğunu sanmıyorum Saze.”</p>

  <p>“O Sırdaşlardan korkuyor,” dedi Sazed. “Kesinlikle ve açıklanamaz bir şekilde. Belki de bizim güçlerimiz yüzündendir. Bizler Allomanser değiliz ancak... başka bir şeyiz. Onun için bilinmeyen bir şey.”</p>

  <p>Kelsier başıyla onaylayarak şehre doğru geri döndü. O kadar fazla planı vardı, o kadar çok yapacak işi vardı ki. Ve hepsinin özünde de skaalar vardı. Zavallı, mütevazı, yenik skaalar.</p>

  <p>“Bana bir tanesini daha anlat Saze,” dedi Kelsier. “Gücü olan bir tane.”</p>

  <p>"Güç mü?” diye sordu Sazed. “Bu dine uygulandığı zaman göreceli bir terim, diye düşünüyorum ben. Belki de Jaizm’i duymayı istersiniz. Bunun takipçileri oldukça sadık ve dindardı.”</p>

  <p>“Bana onlardan bahset.”</p>

  <p>“Jaizm tek bir adam tarafından kurulmuştu,” dedi Sazed. “Onun gerçek adı kayıp, gerçi takipçileri ona ‘Ja’ diyordu. İhtilaf telkin ettiği için yerel bir kral tarafından öldürüldü, görünüşe göre bu onun çok iyi olduğu bir konuydu ama bu sadece onun takipçilerini artırdı.</p>

  <p>"Jaistler mutluluğu inançlarının gözle görülürlüğüyle orantılı olarak kazandıklarını düşünürdü ve sık ve ateşli iman beyanlarında bulunmalarıyla bilinirlerdi. Anladığım kadarıyla, bir Jaist’le konuşmak sinir bozucu olabiliyormuş çünkü neredeyse her cümleyi ‘Ja’ya şükür’ diyerek bitirmeyi severlermiş.”</p>

  <p>“Bu güzel Saze,” dedi Kelsier. “Ama güç sadece sözlerden daha fazlası.”</p>

  <p>"Ah, kesinlikle öyle,” diyerek ona katıldı Sazed. “Jaistler inançlarında güçlüydü. Efsaneler diyor ki, tek bir Jaist bile Lord Hükümdar’ı Tanrı olarak kabul etmediği için Nezaret, Jaistleri en sonuncusuna kadar yok etmek zorunda kalmış. Onlar Miraç’tan sonra fazla uzun dayanamadılar ama sadece göze çok battıkları ve avlanmaları ve öldürülmeleri kolay olduğu için.”</p>

  <p>Kelsier başını salladı, sonra da Sazed’a göz atarak gülümsedi. “Bana dönmek isteyip istemediğimi sormadın.”</p>

  <p>“Özür dilerim Üstat Kelsier ama bu din size uymuyor, diye düşünüyorum ben,” dedi Sazed. “Sizin çekici bulabileceğiniz bir küstahlıkları var ama siz onların ilâhiyatını basit bulurdunuz.”</p>

  <p>“Beni fazlasıyla iyi tanımaya başlıyorsun,” dedi Kelsier şehre bakmaya devam ederek. “Krallıklar ve ordular yıkıldıktan sonra, dinler hâlâ savaşıyordu, değil mi?”</p>

  <p>“Gerçekten de öyle,” dedi Sazed. “Daha metanetli olan dinlerden bazıları ta beşinci yüzyıla kadar dayandılar.”</p>

  <p>“Onları bu kadar güçlü yapan şey neydi?" dedi Kelsier. “Onlar bunu nasıl yaptılar Saze? Bu dinlere insanların üstünde böylesine güç veren şey neydi?”</p>

  <p>“Bu herhangi tek bir şey değildi, diye düşünüyorum ben,” dedi Sazed. “Bazıları dürüst inançları sayesinde güçlüydü, başkaları vaat ettikleri umut yüzünden. Diğerleri ise zorlayıcıydı.”</p>

  <p>“Ama hepsinin tutkusu vardı,” dedi Kelsier.</p>

  <p>“Evet, Üstat Kelsier,” dedi Sazed başıyla onaylayarak. “Bu oldukça doğru bir tespit.”</p>

  <p>“Bizim kaybetmiş olduğumuz şey de işte bu,” dedi Kelsier, yüz binlerce nüfusu olduğu hâlde ancak bir avucunun mücadele etmeye cesaret edebildiği şehri gözleriyle tararken. “Onlar Lord Hükümdar’a inanmıyorlar, ondan sadece korkuyorlar. Onların ellerinde inanacak bir şeyleri kalmamış.”</p>

  <p>“Ya siz neye inanıyorsunuz Üstat Kelsier, eğer sormamın sakıncası yoksa?”</p>

  <p>Kelsier bir kaşını kaldırdı. “Daha tam olarak emin değilim,” diye itiraf etti. “Ama Son İmparatorluk’u devirmek iyi bir başlangıç gibi görünüyor. Senin listende kutsal bir görev olarak asillerin katledilmesini içeren bir din var mı?”</p>

  <p>Sazed kınamayla kaşlarını çattı. “Olduğunu sanmıyorum Üstat Kelsier.”</p>

  <p>“Belki de ben bir tane kurmalıyım,” dedi Kelsier öylesine bir gülümsemeyle. “Her neyse, Vin ve Breeze daha geri dönmedi mi?”</p>

  <p>“Onlar ben buraya çıkmadan hemen önce geldiler.”</p>

  <p>“İyi,” dedi Kelsier başını sallayarak. “Onlara hemen, birazdan aşağıda olacağımı söyle.”</p>

  <div>
    <br/>
  </div>

  <p class="p1">Vin bacaklarını altında toplamış hâlde konferans odasındaki içi fazla doldurulmuş koltuğunda oturmuş, Marsh’ı gözünün ucuyla incelemeye çalışıyordu.</p>

  <p>Kelsier’e ne kadar çok benziyordu. Sadece o... sertti. Ne kızgındı ne de Clubs gibi huysuzdu. O sadece mutlu değildi. Yüzünde tarafsız bir ifadeyle koltuğunda oturuyordu.</p>

  <p>Kelsier dışında diğer herkes gelmişti ve kendi aralarında sessizce muhabbet ediyorlardı. Vin, Yorlatek’in gözlerini yakaladı ve ona gelmesi için elini salladı. Genç oğlan yaklaştı ve Vin’in koltuğunun yanına çöktü.</p>

  <p>“Marsh<a href="../Text/Dipnot.xhtml#a5" id="k5"><sup>[5]</sup></a>,” diye fısıldadı Vin odanın genel uğultusunda duyulamayacak bir şekilde. “Bu bir lakap mı?”</p>

  <p>“İyordu yok bir isim bu ailesi değil ona ver.”</p>

  <p>Vin duraklayarak oğlanın doğulu şivesini deşifre etmeye çalıştı. “Bir lakap değil mi o zaman?”</p>

  <p>Yorlatek başını olumsuzca salladı, “İyordu bir tane ama.”</p>

  <p>“Neydi bu?”</p>

  <p>“Demirgöz. Başka durdu kullanmak. İyor gerçek gözde demiri hatırlat bu isim, hı? Sorgucu.”</p>

  <p>Vin tekrar Marsh’a göz attı. Yüz ifadesi katıydı, gözleri sanki demirden <i>yapılmış</i> gibi sertti. Vin neden insanların bu lakabı kullanmayı bıraktığını anlayabiliyordu; bir Çelik Sorgucunun adını bile anmak onun titremesine neden oluyordu.</p>

  <p>"Sağ ol.”</p>

  <p>Yorlatek gülümsedi. O samimi bir oğlandı. Garip, ciddi, gergin ama samimi. Kelsier en sonunda içeri girerken o da taburesine geri döndü.</p>

  <p>“Pekâlâ, millet,” dedi. “Elimizde ne var?”</p>

  <p>“Kötü haberlerin dışında mı?” diye sordu Breeze.</p>

  <p>“Duyalım bakalım.”</p>

  <p>“On iki hafta oldu ve biz iki binin altında adam toplayabildik,” dedi Ham. “İsyancıların hâlihazırda sahip olduğu adam sayısıyla bile, hedefi tutturamayacağız.”</p>

  <p>“Dox, daha fazla toplantı düzenleyebilir miyiz?” diye sordu Kelsier.</p>

  <p>“Büyük ihtimalle,” dedi Dockson defterlerle kaplanmış bir masanın yanındaki koltuğundan.</p>

  <p>“Bu riske girmek istediğine emin misin Kelsier?” diye sordu Yeden. Son birkaç hafta içinde mizacı iyileşmişti, özellikle de Kelsier’in topladığı acemi askerler bölük bölük gelmeye başladıktan sonra. Reen’in de her zaman söylemiş olduğu gibi, sonuçlar hızla arkadaş kazandırıyordu.</p>

  <p>"Zaten tehlike içindeyiz,” diye devam etti Yeden. “Söylentiler yeraltının her yerine yayılıyor. Eğer daha fazla çalkantı yaratırsak, Nezaret büyük bir şeylerin dönmekte olduğunu fark edecek.”</p>

  <p>“O büyük ihtimalle haklı Kell,” dedi Dockson. “Dahası, dinlemeye gönüllü olan skaaların sayısı belli. Luthadel büyük ama buradaki hareketliliğimiz sınırlı.”</p>

  <p>“Pekâlâ,” dedi Kelsier. “O zaman bölgedeki diğer şehirler üstünde de çalışmaya başlayacağız. Breeze, sen çeteni iki etkili grup hâlinde bölebilir misin?”</p>

  <p>“Sanırım evet,” dedi Breeze tereddütlü bir şekilde.</p>

  <p>“Bir takımı Luthadel’de ve öbürünü de etraftaki şehirlerde çalıştırabiliriz. Eğer aynı anda olmayacak şekilde organize ettiğimizi varsayarsak, büyük ihtimalle ben hepsine yetişebilirim.”</p>

  <p>“O kadar fazla toplantı bizi daha da fazla açığa çıkarır,” dedi Yeden.</p>

  <p>“Ve bu da, bu arada, başka bir sorunu akla getiriyor,” dedi Ham. “Nezaret saflarına sızma konusunda çalışıyor olmamız gerekmiyor muydu?”</p>

  <p>“Ee?” diye sordu Kelsier, Marsh’a dönerek.</p>

  <p>Marsh başını olumsuzca salladı. “Nezaret su geçirmiyor, benim daha fazla zamana ihtiyacım var.”</p>

  <p>“Bu olmayacak,” diye homurdandı Clubs. “İsyancılar bunu zaten denedi.”</p>

  <p>Yeden başını sallayarak onayladı. “Biz Nezaret’in merkezi gruplarına casus sokmayı birçok defa denedik. Bu mümkün değil.”</p>

  <p>Oda sessizleşti.</p>

  <p>"Benim bir fikrim var,” dedi Vin sessizce.</p>

  <p>Kelsier bir kaşını kaldırdı.</p>

  <p>“Camon,” dedi Vin. “O sen beni çeteye almadan önce bir iş üzerinde çalışıyordu.Hatta obligatörlerin bizi fark etmelerine neden olan iş de oydu. O planın özü başka bir hırsız tarafından organize edilmişti, Theron adlı bir çetebaşı. O Nezaret ödeneklerini Luthadel’e taşıyacak olan sahte bir kanal konvoyu ayarlamaya çalışıyordu.”</p>

  <p>“Ee?” diye sordu Breeze.</p>

  <p>“O aynı kanal tekneleri Luthadel’e eğitimlerinin son kısmı için yeni Nezaret çırakları da getirecekti. Theron’un yol üzerinde bir bağlantısı var, rüşvete açık olan düşük seviyeli bir obligatör. Belki onu gruba kendi yerel meclisinden bir ‘çırak’ eklemesi için ikna edebiliriz.”</p>

  <p>Kelsier düşünceli bir şekilde başıyla onayladı. “Bir kontrol etmekte fayda var.”</p>

  <p>Dockson dolmakalemiyle bir kâğıt parçasının üstüne bir şeyler karaladı. “Ben Theron’la temas kuracak ve adamının hâlâ kullanılabilir olup olmadığını öğreneceğim.”</p>

  <p>“Kaynaklarımız ne durumda?” diye sordu Kelsier.</p>

  <p>Dockson omuz silkti. “Ham bize iki tane eski asker eğitici buldu. Ama silahlar... şey... Renoux ile çeşitli temaslar kuruyor ve anlaşmalar yapıyoruz ama pek hızlı hareket etmemiz mümkün değil. Neyse ki, silahlar geldikleri zaman toptan gelecekler.”</p>

  <p>Kelsier başıyla onayladı. “O zaman her şey tamam, değil mi?”</p>

  <p>Breeze boğazını temizledi. “Ben... sokaklarda bir sürü söylenti duyuyorum Kelsier,” dedi, “insanlar senin bu On Birinci Metal’in hakkında konuşuyor.”</p>

  <p>“İyi,” dedi Kelsier.</p>

  <p>“Lord Hükümdar'ın duyacağından endişe etmiyor musun? Eğer senin ne yapacağın hakkında önceden haber alırsa, ona... karşı koymak çok daha zor olacaktır.”</p>

  <p><i>"Öldürmek" demedi,</i> diye düşündü Vin. <i>Onlar Kelsier’in bunu yapabileceğine inanmıyor.</i></p>

  <p>Kelsier ise sadece gülümsedi. “Lord Hükümdar hakkında endişe etmeyin, ben işleri kontrol altında tutuyorum. Hatta önümüzdeki birkaç gün içinde onu bizzat bir ziyaret etmeye niyetim var."</p>

  <p><i>“Ziyaret</i> etmek mi?” diye sordu Yeden rahatsız bir şekilde. “Sen Lord Hükümdar’ı ziyaret mi edeceksin? Sen kafayı mı?..” Yeden’in sesi solarak kesildi, sonra da odadaki diğerlerine bir göz attı. “Doğru. Unutmuşum.”</p>

  <p>“İşi kapmaya başladı,” diye belirtti Dockson.</p>

  <p>Koridordan ağır ayak sesleri duyuldu ve bir an sonra da Ham’in muhafızlarından birisi içeri girdi. Ham’in koltuğuna doğru gitti ve kısaca bir şeyler fısıldadı.</p>

  <p>Ham’in yüzü asıldı.</p>

  <p>“Ne?” diye sordu Kelsier.</p>

  <p>“Bir olay,” dedi Ham.</p>

  <p>“Olay mı?” diye sordu Dockson. “Ne çeşit bir olay?”</p>

  <p>“Birkaç hafta önce buluştuğumuz o sığınağı hatırlıyor musunuz?” dedi Ham. “Kell’in planını ilk anlattığı sığınak?”</p>

  <p><i>Camon'un sığınağı,</i> diye düşündü Vin endişelenerek.</p>

  <p>“Ee, görünüşe göre Nezaret orayı bulmuş," dedi Ham.</p>
</body>
</html>
