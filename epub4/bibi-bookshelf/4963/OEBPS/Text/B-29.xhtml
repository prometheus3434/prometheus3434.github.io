<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ege0.5.css" rel="stylesheet" type="text/css"/>
</head>

<body>
  <div class="girs">
    <p class="p1"><i>Diğerlerinin hepsi bana ihanet ettiği için Kwaan’ı idam ettirmiş olmam gerektiğini düşünüyor. Gerçeği söylemek gerekirse, eğer nereye gittiğini bilseydim onu büyük olasılıkla şu saniye öldürürdüm. Ancak o zamanlar bunu yapamamıştım işte.</i></p>

    <p><i>O benim için bir baba gibi olmuştu. Bugün bile hâlâ neden bir anda benim Kahraman olmadığıma karar verdiğini bilmiyorum. Neden bana karşı dönerek bütün Cihanelçileri Meclisi’nin önünde benim aleyhimde konuştu?</i></p>

    <p><i>Kazananın Zifir olmasını mı tercih ederdi? Muhakkak ki, eğer Kwaan'ın şimdi iddia ediyor olduğu gibi doğru kişi ben değilsem bile, Miraç Kuyusu'ndaki Varlığımın Zifir’in dünyayı yok etmeye devam etmesi durumunda olacaklardan daha kötü olması hiç mümkün değil.</i></p>
  </div>

  <p class="img1"><img alt="" height="50" src="../Images/29.jpg" width="200"/></p>

  <h2>29</h2>

  <p class="p1"><span style="font-size: 1.2em;">NEREDEYSE BİTTİ, DİYE</span> okudu Vin.</p>

  <p class="p5">Kampımızdan mağarayı görebiliyoruz. Mağaraya ulaşmak için birkaç saat daha yürümemiz gerekecek ama ben buranın doğru yer olduğunu biliyorum. Bunu bir şekilde hissedebiliyorum, orada üstümüzde olduğunu hissediyorum... zihnimin içinde, titreşiyor.</p>

  <p class="p6">Ne kadar da soğuk. Kayaların buzdan yapılmış olduklarına yemin edebilirim ve kar da bazı yerlerde yolumuzu kazarak açmak zorunda kalacağımız kadar kalın. Rüzgâr her zaman esiyor. Fedik için korkuyorum; sisten oluşmuş yaratık ona saldırdığından beri pek eskisi gibi değil ve ben onun bir uçurumun kenarına yürüyüp yuvarlanacağından ya da yerdeki pek çok buzlu yarıktan birinin içine düşeceğinden endişe ediyorum.</p>

  <p class="p6">Ancak Terrisliler bir harika. Onları getirmiş olmamız büyük bir şans çünkü hiçbir sıradan hamal bu yolculuktan sağ çıkamazdı. Terrisliler soğuğu umursuyormuş gibi görünmüyorlar; garip metabolizmalarıyla ilgili bir şeyler onlara hava şartlarına karşı doğaüstü bir direnme becerisi veriyor. Belki de daha sonra kullanmak için vücutlarının ısısını "biriktirmişlerdir”?</p>

  <p class="p6">Ama güçleri hakkında konuşmuyorlar ve ben de bunun suçlusunun Rashek olduğundan eminim. Diğer hamallar onlara liderlik etmesi için Rashek’e bakıyor; gerçi ben onun hamallar üzerinde tam kontrol sahibi olduğunu düşünmüyorum. Bıçaklanmasından önce, Fedik Terrislilerin bizi burada buzların içinde terk edeceklerinden korkuyordu. Ancak ben bunun olacağını düşünmüyorum. Ben Terris kehanetlerinin takdiriyle buradayım, bu adamlar sadece aralarından bir tanesinin gözü beni tutmadı diye kendi dinlerine itaatsizlik etmeyecekler.</p>

  <p class="p6">En sonunda Rashek ile yüzleştim. O benimle konuşmak istemiyordu tabii ki, ama ben onu zorladım. Zincirinden boşandığı zaman, Khlennium’a ve benim halkıma karşı nefreti üzerine uzun uzadıya konuştu. O bizim, halkını neredeyse kölelerden farksız hâle getirdiğimizi düşünüyor. O Terrislilerin çok daha fazlasını hak ettiğini düşünüyor. Kendi halkının doğaüstü güçleri nedeniyle “başat” olması gerektiğini söyleyip duruyor.</p>

  <p class="p6">Ben onun sözlerinden korkuyorum çünkü içlerinde bir parça gerçek görüyorum. Dün hamallardan bir tanesi devasa büyüklükteki bir kayayı kaldırdı, sonra da neredeyse üstünkörü bir şekilde fırlatıp yolumuzdan attı. Ben bütün hayatım boyunca böylesine bir kuvvet gösterisi görmedim.</p>

  <p class="p6">Bu Terrisliler çok tehlikeli olabilir diye düşünüyorum. Belki onlara adil olmayan bir şekilde davranmış olabiliriz. Ancak Rashek gibi adamların zapt edilmesi gerek; o mantıksız bir şekilde Terris’in dışındaki tüm halkların onları ezmiş olduğuna inanıyor. O bu kadar kızgın olmak için fazlasıyla genç bir adam.</p>

  <p class="p6">Ne kadar da soğuk. Bu iş bittikten sonra, sanırım bütün yıl boyunca sıcak olan bir yerde yaşamayı isterim. Braches güneyde, ulu dağların ateş saçtığı adalarda böyle yerlerin olduğundan bahsetmişti.</p>

  <p class="p6">Bütün bunlar bittiği zaman nasıl olacak? Ben tekrar sadece sıradan bir adam olacağım. Önemsiz bir adam. Kulağa hoş geliyor, hatta ılık bir güneş ve rüzgârsız bir gökyüzünden bile daha cazip. Çağların Kahramanı olmaktan çok yoruldum, şehirlere girdiğimde ya silahlı düşmanlık ya da fanatik tapınmayla karşılaşmaktan yoruldum. Bir avuç yaşlı adamın bir gün yapacağımı söylediği şeyler yüzünden sevilmekten ve nefret edilmekten yoruldum.</p>

  <p class="p6">Ben unutulmak istiyorum. Bilinmezlik. Evet, o iyi olurdu.</p>

  <p class="p6">Eğer insanlar bu sözleri okursa, bilsinler ki güç ağır bir yük. Onun zincirleri tarafından bağlanmamayı arzulayın. Terris kehanetleri diyor ki ben dünyayı kurtaracak güce sahip olacakmışım. Ancak aynı kehanetler ima ediyor ki onu yok edecek güce de sahip olacakmışım.</p>

  <p class="p6">Kalbimin her arzusunu yerine getirme becerisine sahip olacakmışım.“O hiçbir ölümlünün sahip olmaması gereken otoriteyi üzerine alacak.” Ancak filozoflar beni uyardı; eğer gücü kendi çıkarım için kullanacak olursam, benim bencilliğim onu lekelermiş.</p>

  <p class="p6">Bu herhangi bir insanın üzerine alması mümkün olan bir yük mü? Böylesine bir ayartmaya herhangi bir insan direnebilir mi? Şimdi kendimi güçlü hissediyorum ama ben o güce dokunduğum zaman ne olacak? Dünyayı kurtaracağım, orası kesin ama ona el koymaya da çalışacak mıyım?</p>

  <p class="p6">Dünyanın tekrar doğuşunun arifesinde, buzla kaplanmış bir kalemle bu sayfaları karalarken işte korkularım bunlar. Rashek izliyor. Benden nefret ederek. Mağara yukarımızda uzanıyor. Titreşerek. Parmaklarım titriyor. Soğuk yüzünden değil.</p>

  <p class="p6">Yarın bitecek.</p>

  <div>
    <br/>
  </div>

  <p class="p1">Vin hevesle sayfayı çevirdi. Ancak kitapçığın arka sayfası boştu. Vin geri dönerek son birkaç satırı tekrar okudu. Sonraki giriş neredeydi?</p>

  <p>Sazed son kısmı daha bitirmemişti herhâlde. Vin ayağa kalkıp gerinerek içini çekti. Günlüğün yeni bölümünün tamamını bir oturuşta bitirmişti, bu Vin’in kendisini bile şaşırtmış olan bir başarıydı. Renoux Malikânesi’nin bahçeleri önünde uzanmaktaydı; bakımlı patikalar, geniş dallı ağaçlar ve sessiz fıskiye Vin’in en sevdiği okuma yerini yaratıyordu. Güneş gökyüzünde alçalmıştı ve hava soğumaya başlıyordu.</p>

  <p>Patikadan yukarı çıkarak köşke doğru ilerledi. Akşamın soğuğuna rağmen, Lord Hükümdar’ın tarif ettiği gibi bir yeri hayalinde bile canlandıramıyordu. Bazı uzak dağ zirvelerinde kar görmüştü ama karın yağdığı enderdi ve yağdığında bile çoğu zaman sadece buzla karışık su olurdu. Günler ve günler boyunca o kadar karın yağışını görmek, karın dev ezici çığlar hâlinde tepene düşmesi tehlikesini yaşamak...</p>

  <p>Vin’in bir parçası böyle yerleri ne kadar tehlikeli olurlarsa olsun ziyaret edebilmeyi diliyordu. Her ne kadar günlük, Lord Hükümdar’ın yolculuğunun tamamını anlatıyor olmasa da anlatılan mucizelerin bazıları kulağa inanılmaz geliyordu; kuzeydeki buz tarlaları, büyük siyah göl, Terris şelaleleri.</p>

  <p><i>Etrafın neye benzediği hakkında daha fazla ayrıntıdan bahsetseydi ya,</i> diye düşündü kızgınlıkla. Lord Hükümdar endişe ederek çok fazla zaman harcıyordu. Gerçi itiraf etmek gerekirse, Vin yazdıkları sayesinde ona karşı garip bir... tanıdıklık hissetmeye başlamıştı. Aklında oluşan kişi ile o kadar fazla ölüme neden olan korkunç yaratığı ilişkilendirmekte zorluk çekiyordu. Miraç Kuyusu’nda ne olmuştu? Onu bu kadar sert bir şekilde ne değiştirmiş olabilirdi? Vin bunu öğrenmek zorundaydı.</p>

  <p>Köşke ulaştı ve Sazed’i aramaya çıktı. Tekrar elbise giymeye başlamıştı; çete üyeleri dışında birilerine pantolonla görünmek ona garip geliyordu. Yanından geçerken Lord Renoux’nun köşk vekilharcına gülümsedi ve kütüphaneye doğru ilerledi.</p>

  <p>Sazed içeride değildi. Küçük masası boştu; lambası sönmüş, mürekkep hokkası boşalmıştı. Vin sıkıntıyla kaşlarını çattı. <i>Her nereye gittiyse, tercüme üzerinde çalışıyor olsa iyi olur!</i></p>

  <p>Tekrar alt kata inerek Sazed’i sordu ve bir hizmetçi onun ana mutfakta olduğunu söyledi. Vin yüzünü asarak arka koridor boyunca ilerledi. <i>Belki de atıştıracak bir şeyler alıyordur</i>?</p>

  <p>Sazed’i küçük bir grup hizmetkârın arasında durmuş, masanın üstündeki bir listeye doğru işaret ederken ve alçak bir sesle konuşurken buldu. İçeri girerken Vin’i fark etmemişti.</p>

  <p>"Sazed?" dedi Vin onun sözünü keserek.</p>

  <p>Sazed döndü. “Evet, Valette Hanım?” diye sordu hafifçe eğilerek.</p>

  <p>“Ne yapıyorsun?"</p>

  <p>“Lord Renoux’nun erzak depolarıyla ilgileniyorum Hanımım. Her ne kadar size yardımcı olmak için atanmış olsam da ben hâlâ onun vekilharcıyım ve başka bir şeyle meşgul olmadığım zamanlarda ilgilenmem gereken görevlerim var.”</p>

  <p>“Tercümeye hemen geri dönecek misin?”</p>

  <p>Sazed başını bir yana eğdi. “Tercüme mi Hanımım? O bitti.”</p>

  <p>“O zaman son nerede?”</p>

  <p>“Onu size verdim," dedi Sazed.</p>

  <p>“Hayır, vermedin,” dedi Vin. “Bu onların mağaraya gitmesinden önceki gece bitiyor.”</p>

  <p>“Sonu bu Hanımım. Günlük oraya kadar gidiyor.”</p>

  <p><i>“Ne?"</i> dedi Vin. “Ama...”</p>

  <p>Sazed öbür hizmetkârlara bir göz attı. “Böyle şeylerden başkalarının yanındayken bahsetmememiz gerekir, diye düşünüyorum ben.” Listeyi işaret ederek hizmetkârlara birkaç emir daha verdi, sonra da mutfaktan çıkarak yan bahçelere giderken Vin’e ona katılması için başıyla işaret etti.</p>

  <p>Vin bir an için afallamış gibi dikildi, sonra da ona katılmak için aceleyle dışarı fırladı. “Böyle bitemez Saze. Ne olduğunu bilmiyoruz!”</p>

  <p>“Tahminde bulunabiliriz, diye düşünüyorum ben,” dedi Sazed patika boyunca bahçede ilerlerken. Doğu bahçeleri Vin’in sık sık uğradığı bahçeler kadar gösterişli değildi; düzgün biçilmiş kahverengi çimenler ve tek tük çalılıklardan oluşuyorlardı.</p>

  <p>“Neyin tahmininde bulunabiliriz?” diye sordu Vin.</p>

  <p>“Lord Hükümdar dünyayı kurtarmak için gerekli olan şeyi yapmış olmalı çünkü... Eh, biz hâlâ buradayız.”</p>

  <p>“Sanırım öyledir,” dedi Vin. “Ama sonra o gücü kendisine aldı. Olan şey bu olmalı; gücü bencilce kullanmanın ayartışına direnemedi. Ama neden başka bir kayıt yok? Neden başardıklarından daha fazla bahsetmiyor?”</p>

  <p>“Belki de güç onu çok fazla değiştirmiştir," dedi Sazed. “Ya da belki de sadece artık daha fazla bir kayıt tutma ihtiyacı hissetmemiştir. Hedefine başarıyla ulaşmıştı; ölümsüzlüğü de cabası. Kişinin sonsuza kadar yaşayacak olması durumunda, gelecek nesiller için bir günlük tutmak nispeten gereksiz oluyordur, diye düşünüyorum ben.”</p>

  <p>“Ama bu...” Vin hüsranla dişlerini gıcırdattı. “Bu bir hikâye için hiç de tatmin edici bir son değil Sazed.”</p>

  <p>Sazed eğlenerek gülümsedi. “Dikkatli olun Hanımım; okumaya fazla meraklı olursanız bir bilgine dönüşebilirsiniz. ”</p>

  <p>Vin başını salladı. “Eğer okuduğum bütün kitaplar bunun gibi bitecekse mümkün değil! ”</p>

  <p>“Eğer bu sizi teselli edecekse, günlüğün içeriği nedeniyle hayal kırıklığına uğrayan tek kişi siz değilsiniz,” dedi Sazed. “Üstat Kelsier’in kullanabileceği pek bir şey de içermiyor; kesinlikle On Birinci Metal hakkında hiçbir şey yok. Ben kendimi nispeten suçlu hissediyorum çünkü kitaptan en çok fayda sağlayan ben oldum.”</p>

  <p>“Ama Terris dini hakkında da pek fazla bir şey yoktu.”</p>

  <p>“Pek fazla değil,” diyerek ona katıldı Sazed. “Ama gerçekten de üzücü bir şekilde, ‘pek fazla değil’ ama daha önceden bildiklerimizden çok daha fazlası. Ben sadece bu bilgiyi aktarma fırsatı bulamayacak olduğumdan endişe ediyorum. Günlüğün tercüme edilmiş bir nüshasını kardeş Sırdaşlarımın kontrol edeceklerini bildiğim bir yere gönderdim; bu yeni bilginin de benimle birlikte ölmesi çok yazık olurdu.”</p>

  <p>“Ölmeyecek,” dedi Vin.</p>

  <p>“Ya? Hanımım birden bire bir iyimsere mi dönüştü?”</p>

  <p>“Terrislim birden bire bir ukalaya mı dönüştü?” diyerek hemen karşılık verdi Vin.</p>

  <p>“O her zaman öyleydi, diye düşünüyorum ben,” dedi Sazed hafif bir gülümsemeyle. “Bu onu kötü bir vekilharç yapan şeylerden bir tanesiydi; en azından efendilerinin çoğunun nazarında.”</p>

  <p>“O zaman onlar aptal olmalı,” dedi Vin dürüstçe.</p>

  <p>“Ben de o şekilde düşünmeyi tercih ediyorum Hanımım,” diye cevap verdi Sazed. “Köşke geri dönmemiz gerek. Sisler geldiği zaman dışarıda olduğumuzun görülmemesi gerekir, diye düşünüyorum ben.”</p>

  <p>“Ben zaten tekrar sislere çıkacağım.”</p>

  <p>“Malikâne personelinin içinde sizin Sissoylu olduğunuzu bilmeyen pek çok kişi var Hanımım,” dedi Sazed. “Bu tutulması gerekli olan bir sırdır, diye düşünüyorum ben.”</p>

  <p>“Biliyorum,” dedi Vin dönerek. “Geri dönelim o zaman.”</p>

  <p>“Akıllıca bir fikir.”</p>

  <p>Birkaç saniye boyunca doğu bahçesinin incelikli güzelliğinin tadını çıkararak yürüdüler. Çimenler dikkatli bir şekilde biçilmiş ve hoş sıralar hâlinde düzenlenmişlerdi, arada bir de bu düzeni vurgulayan çalılar vardı. Güney bahçesi deresi, ağaçları ve egzotik bitkileriyle çok daha muhteşemdi. Ama doğu bahçesinin de kendi dinginliği vardı, sadeliğin huzuru.</p>

  <p>“Sazed?” dedi Vin alçak bir sesle.</p>

  <p>“Evet Hanımım?”</p>

  <p>“Hepsi değişecek, değil mi?”</p>

  <p>“Tam olarak ne demek istiyorsunuz?”</p>

  <p>“Her şey," dedi Vin. “Bir yıl içinde hepimiz ölmezsek bile, çete üyeleri başka işlerde çalışmak için gitmiş olacak. Ham büyük ihtimalle ailesinin yanına geri dönecek, Dox ve Kelsier yeni bir macera planlıyor olacak, Clubs dükkânını başka bir çeteye kiralayacak... hatta o kadar çok para harcadığımız bu bahçeler bile başka birilerine ait olacak.”</p>

  <p>Sazed başını sallayarak onayladı. “Söylediğiniz şey olası. Gerçi, eğer işler iyi giderse, belki de gelecek yıl bu zamanlarda Luthadel’i skaa isyanı yönetiyor olacak.”</p>

  <p>“Belki,” dedi Vin. “Ama yine de... her şey değişecek.”</p>

  <p>“Bu bütün yaşamın doğasıdır Hanımım," dedi Sazed. “Dünya değişmek zorunda.”</p>

  <p>“Biliyorum,” dedi Vin iç çekerek. “Ben sadece istiyorum ki... Ee, ben ilk kez hayatımı gerçekten <i>seviyorum</i> Sazed. Çeteyle birlikte zaman geçirmeyi seviyorum ve Kelsier’le antrenman yapmayı da seviyorum. Hafta sonlarında Elend’le balolara gitmeyi seviyorum, bu bahçelerde seninle birlikte yürümeyi seviyorum. Ben bu şeylerin değişmesini istemiyorum. Ben hayatımın bundan bir yıl önce olduğu hâle geri dönmesini istemiyorum.”</p>

  <p>“Öyle olması gerekli değil Hanımım,” dedi Sazed. “Durum daha iyiye gidebilir.”</p>

  <p>“Gitmeyecek,” dedi Vin sessizce. “Daha şimdiden başlıyor; Kelsier eğitimimin neredeyse bitmiş olduğunu ima etti. Gelecekte pratik yaparken yalnız başıma olmam gerekecek.</p>

  <p>“Elend’e gelince, o daha benim skaa olduğumu bile bilmiyor ve onun ailesini yok etmeye çalışmak benim işim. Venture Evi benim elimle yıkılmasa bile, onu başkaları yıkacak. Shan Elariel’in bir şeyler planlamakta olduğunu biliyorum ve onun komploları hakkında herhangi bir şey keşfetmeyi başaramadım.</p>

  <p>“Ama bu sadece başlangıç. Bizler Son İmparatorluk ile yüzleşiyoruz. Büyük olasılıkla başarısız olacağız; dürüst olmak gerekirse, ben işlerin sonunda nasıl başka türlü olabileceğini düşünemiyorum bile. Mücadele edeceğiz, biraz iyilik yapacağız ama fazla bir şeyi değiştirmeyeceğiz ve ölmeyenlerimiz de hayatlarının kalan kısmını Sorguculardan kaçmakla geçirecek. Her şey değişecek Sazed ve ben bunu durduramıyorum. ”</p>

  <p>Sazed şefkatle gülümsedi. “O zaman Hanımım, sadece elinizde olanın tadını çıkarın,” dedi sessizce. “Gelecek sizi şaşırtacak, diye düşünüyorum ben.”</p>

  <p>“Belki,” dedi Vin ikna olmamış bir şekilde.</p>

  <p>“Ah, sizin sadece umut etmeye ihtiyacınız var Hanımım. Belki de bir parça iyi şans kazanmışsınızdır. Miraç’tan önce Astalsi olarak bilinen bir insan topluluğu vardı. Onlar her kişinin sınırlı miktarda kötü şans ile doğmuş olduğunu iddia ederlerdi. Ve böylece ne zaman talihsiz bir olay olsa, kendilerini kutsanmış olarak düşünürlerdi çünkü ondan sonra hayatları sadece daha da iyiye gidebilirdi."</p>

  <p>Vin bir kaşını kaldırdı. “Bana biraz aptalca görünüyor.”</p>

  <p>“Ben öyle olduğuna inanmıyorum,” dedi Sazed. “Bilakis Astalsiler oldukça gelişmişti; din ile bilimi epey derin bir şekilde birleştirirlerdi. Farklı renklerin farklı türdeki şansların işareti olduğunu düşünüyorlardı ve ışık ile renk tarifleri oldukça ayrıntılıydı. Bizim dünyanın Miraç’tan önce nasıl görünüyor olabileceğine dair sahip olduğumuz en iyi bilgilerin bazıları onlardan geliyor. Onların bir renk ölçeği vardı ve gökyüzünü mavinin en koyusu ve çeşitli bitkileri de yeşilin tonları olarak tarif ederlerdi.</p>

  <p>“Her neyse, ben onların şans ve talih konusundaki felsefelerinin bilgece olduğunu düşünüyorum. Onlara göre, kötü bir hayat sadece gelecekteki şansın bir işaretiydi. Bu size uygun olabilir Hanımım, şansınızın her zaman kötü olamayacağı bilgisi sizin için faydalı olabilir.”</p>

  <p>“Bilmiyorum," dedi Vin şüpheci bir şekilde. "Yani; eğer kötü şansın sınırlıysa, <i>iyi</i> şansın da sınırlı olmaz mı? Ne zaman iyi bir şey olsa, hepsini tüketecek olduğumdan endişe ederdim.”</p>

  <p>“Hım. Sanırım bu sizin bakış açınıza bağlıdır Hanımım,” dedi Sazed.</p>

  <p>"Nasıl bu kadar iyimser olabiliyorsunuz?” diye sordu Vin. “Hem sen hem de Kelsier.”</p>

  <p>“Bilmiyorum Hanımım,” dedi Sazed. “Belki de bizim hayatlarımız sizinkinden daha kolay olmuştur. Ya da belki sadece biz daha aptalızdır.”</p>

  <p>Vin sessizleşti. Dolambaçlı patikadan binaya doğru geri giderek kısa bir süre daha beraber ilerlediler ama yürüyüşlerini hızlandırmadılar. “Sazed, o gece yağmurda beni kurtardığın zaman Ferukemi kullandın değil mi?” dedi Vin en sonunda.</p>

  <p>Sazed başını sallayarak onayladı. “Gerçekten de öyle. Sorgucu size fazlasıyla odaklanmıştı ve ben de gizlice onun arkasına gelmeyi başardım, sonra da bir taşla ona vurdum. Sıradan bir adamdan kat kat daha güçlü olmuştum ve darbem onu duvara fırlatarak, şüphem o ki birkaç kemiğini kırdı.”</p>

  <p>“O kadar mı?” diye sordu Vin.</p>

  <p>“Hayal kırıklığına uğramış gibisiniz Hanımım,” dedi Sazed gülümseyerek. “Daha olağanüstü bir şeyler bekliyordunuz sanırsam?”</p>

  <p>Vin başıyla onayladı. “O sadece... sen Ferukemi hakkında çok ketumsun. Bu da onu biraz daha gizemli kılıyor sanırım.”</p>

  <p>Sazed içini çekti. “Sizden saklayacak gerçekten de çok az şey var Hanımım. Ferukemi’nin asıl eşsiz gücü olan hatıraları depolama ve geri alma becerisini zaten siz tahmin etmiş olmalısınız. Güçlerin geri kalanları da size lehim ve kalay tarafından verilen güçlerden gerçekten de farklı değil. Birkaç tanesi biraz daha garip, bir Ferukemist’i daha ağır yapıyor ya da yaşını değiştiriyor ama bunların çok az askeri uygulama alanı var.”</p>

  <p>“Yaş mı?” dedi Vin kulakları dikilerek. “Kendini gençleştirebiliyor musun?”</p>

  <p>“Pek sayılmaz Hanımım,” dedi Sazed. “Hatırlayın, bir Ferukemist’in güçlerini kendi vücudundan çekmesi gerek. Örneğin Ferukemist gerçekte olduğundan on yıl daha yaşlı görüneceği ve hissedeceği noktaya kadar yaşlanmış olarak birkaç hafta geçirebilir; sonra da o yaşı eşit bir süre için kendisini on yıl daha genç göstermek için çekebilir. Ancak Ferukemi’de bir denge olmak zorundadır."</p>

  <p>Vin bir an için bunu düşündü. “Kullandığınız metal Allomansi'deki gibi fark ediyor mu?” diye sordu.</p>

  <p>“Kesinlikle,” dedi Sazed. “Neyin depolanabileceğini metal belirler.”</p>

  <p>Vin başıyla onayladı ve Sazed’in söylediklerini düşünerek yürümeye devam etti. “Sazed, senin metalinden bir parça alabilir miyim?” diye sordu en sonunda.</p>

  <p>“Benim metalim mi Hanımım?”</p>

  <p>“Ferukemik bir depo olarak kullanmış olduğun bir şeyler,” dedi Vin. “Ben onu yakmayı denemek istiyorum, belki o gücünden biraz kullanmamı sağlar.”</p>

  <p>Sazed meraklı bir şekilde kaşlarını çattı.</p>

  <p>“Daha önce kimse bunu denedi mi?”</p>

  <p>“Eminim ki birileri denemiştir,” dedi Sazed. “Ama dürüst olmak gerekirse bir örneğini hatırlamıyorum. Belki de eğer gidip hafıza Bakırakıllarımı arayacak olursam..."</p>

  <p>“Neden şimdi denememe izin vermiyorsun?” diye sordu Vin. “Temel metallerin birinden yapılmış olan bir şeyin var mı? Fazla değerli olmayan bir şeyleri depoladığın bir tane?”</p>

  <p>Sazed durakladı, sonra da aşırı büyük kulak memelerinden birine uzanarak tıpkı Vin’in taktığına benzeyen bir küpeyi çıkardı. Küpeyi yerinde tutmak için kullanılan minik küpe arkalığını Vin’e verdi. “Saf lehimdir Hanımım. Onun içine orta miktarda güç depoladım.”</p>

  <p>Vin başını sallayarak onayladı ve minik iğneyi yuttu. Allomantik stoklarını yokladı ama iğnenin metali farklı herhangi bir şey yapıyormuş gibi görünmüyordu. Tereddütlü bir şekilde lehim yaktı.</p>

  <p>“Bir şey var mı?” diye sordu Sazed.</p>

  <p>Vin başıyla reddetti. “Hayır, ben farklı...” Sesi azalarak kesildi. Bir şeyler <i>vardı,</i> farklı bir şey.</p>

  <p>“Ne oldu Hanımım?” diye sordu Sazed, sesinde karakterine uygun olmayan bir heyecan seziliyordu.</p>

  <p>“Ben... gücü hissedebiliyorum Saze. Solgun, benim erişimimin çok ötesinde, ama içimde başka bir rezerv olduğuna yemin edebilirim, sadece senin metalini yaktığım zaman beliren bir şey.”</p>

  <p>Sazed yüzünü astı. “Hafif mi diyorsunuz? Sanki... rezervin bir gölgesini görebiliyor ama gücün kendisine erişemiyorsunuz gibi?”</p>

  <p>Vin başıyla onayladı. “Nereden biliyorsun?”</p>

  <p>“Bu başka bir Ferukemist’in metallerini kullanmaya çalıştığınız zaman hissettiğiniz şeydir Hanımım,” dedi Sazed içini çekerek. “Sonucun bu olacağından şüphelenmeliydim. Güce erişemiyorsunuz çünkü o size ait değil.”</p>

  <p>“Ah,” dedi Vin.</p>

  <p>"Fazla hayal kırıklığına uğramanıza gerek yok Hanımım. Eğer Allomanserler benim halkımdan güç çalabiliyor olsaydı, bu zaten biliniyor olurdu. Ancak zekice bir düşünceydi.” Dönerek köşke doğru eliyle işaret etti. “Araba çoktan gelmiş. Toplantıya geç kaldık, diye düşünüyorum ben.”</p>

  <p>Vin de başını salladı ve köşke doğru adımlarını hızlandırdılar.</p>

  <div>
    <br/>
  </div>

  <p class="p1"><i>Komik,</i> diye düşündü Kelsier kendi kendine Renoux Malikânesi’nin önündeki karanlık avlu boyunca süzülürken. <i>Sanki asilin birinin kalesine saldırırmış gibi kendi evime gizli gizli girmem gerekiyor.</i></p>

  <p>Ancak şöhreti düşünüldüğü zaman bundan kaçınmanın bir yolu yoktu. Hırsız Kelsier yeteri kadar dikkat çekiciydi, isyan teşvikçisi ve skaa ruhani lideri Kelsier ise daha bile meşhurdu. Bu ise elbette onun her gece kargaşa çıkarmasına engel oluyor değildi, sadece daha dikkatli olması gerekiyordu. Gittikçe daha fazla aile şehirden çekiliyordu ve güçlü evler de gittikçe daha da paranoyak hâle gelmekteydi. Bir açıdan, bu onları manipüle etmeyi daha kolaylaştırıyordu ama onların kalelerinin etrafında gizli gizli dolaşmak çok tehlikeli olmuştu.</p>

  <p>Onlarla kıyaslandığı zaman, Renoux Malikânesi resmen savunmasızdı. Muhafızları vardı elbette ama hiç Siskanları yoktu. Renoux dikkatleri üzerine çekmemek zorundaydı, çok fazla Allomanser onun göze batmasına neden olurdu. Kelsier gölgelerin içinde kalarak dikkatli bir şekilde binanın doğu kenarından dolaştı. Sonra da bir sikkeyi İterek kendini Renoux’nun balkonuna doğru fırlattı.</p>

  <p>Kelsier hafifçe yere indi, sonra da cam balkon kapılarından içeriyi gözledi. Perdeler çekiliydi ama Kelsier; Dockson, Vin, Sazed, Ham ve Breeze’in Renoux’nun masasının etrafında ayakta durduklarını seçebiliyordu. Renoux ise odanın uzak köşesinde oturmuş, toplantının dışında kalıyordu. Onun kontratı Lord Renoux rolünü oynamayı içeriyordu ama plana mecbur olduğundan daha fazla katılma arzusu yoktu.</p>

  <p>Kelsier başını iki yana salladı. <i>Bir suikastçının buraya girmesi fazlasıyla kolay olur. Vin’in Clubs’ın dükkânında uyumaya devam ettiğinden emin olmak gerek.</i> Renoux hakkında endişeli değildi; kandranın doğası gereği bir suikastçının bıçağından korkmasına gerek yoktu.</p>

  <p>Kelsier hafifçe kapıyı tıklattı ve Dockson da gelerek kapıyı çekip açtı.</p>

  <p>“Ve o muhteşem girişini yapıyor!” diye ilan etti Kelsier sispelerinini geriye atıp havalı bir şekilde odaya girerken.</p>

  <p>Dockson homurdanarak kapıları kapattı. "İnsan gerçekten de sana bakmaya doyamıyor Kell. Özellikle de dizlerindeki kül lekeleriyle.”</p>

  <p>“Bu gece biraz sürünmek zorunda kaldım,” dedi Kelsier umursamaz bir tavırla elini sallayarak. Lekal Kalesi’nin koruma duvarının tam altından geçen kullanılmayan bir akaçlama kanalı var. İnsan onu kapattıracaklarını düşünür.”</p>

  <p>“Endişe etmelerine gerek olduğundan şüpheliyim,” dedi Breeze masanın yanından. “Siz Sissoyluların çoğu büyük olasılıkla sürünmek için fazlasıyla gururlusunuzdur. Ben senin bunu yapmayı kabullenmene şaşırdım.”</p>

  <p>“Sürünmek için fazlasıyla gururlu mu?” dedi Kelsier. “Saçmalık! Yahu ben derim ki biz Sissoylular sürünerek gezinmek için yeteri kadar alçakgönüllü <i>olmamak</i> için fazlasıyla gururluyuz, elbette ki ağırbaşlı bir şekilde olmak kaydıyla.”</p>

  <p>Dockson yüzünü asarak masaya yaklaştı. “Kell, dediğinden hiçbir şey anlaşılmıyor. ”</p>

  <p>“Biz Sissoyluların anlaşılır olmaya ihtiyacımız yoktur,” dedi Kelsier kibirli bir şekilde. “Bu ne?”</p>

  <p>“Ağabeyinden,” dedi Dockson masanın üstüne yayılmış büyük bir haritaya işaret ederek. “Bugün öğleden sonra İman Kantonu’ndan tamir etmesi için Clubs’a gönderilen kırık bir masanın ayağının içindeki boşlukta geldi.”</p>

  <p>“İlginç,” dedi Kelsier haritayı gözleriyle tarayarak. “Bu Teskin istasyonlarının bir listesidir herhâlde?”</p>

  <p>“Bittabi,” dedi Breeze. “Bu oldukça büyük bir keşif; ben hiç şehrin bu kadar detaylı, dikkatlice çizilmiş bir haritasını görmemiştim. Yahu bu harita sadece otuz dört Teskin istasyonunun her birini göstermekle kalmıyor, ayrıca Sorgucu eylemlerinin konumlarını ve farklı Kantonların endişe duydukları yerleri de içeriyor. Ben ağabeyinle birlikte çalışma fırsatını pek bulamamıştım ama söylemeliyim ki adam belli ki bir dâhi!”</p>

  <p>"Neredeyse Kell’le akraba olduğuna inanmak zor, hı?” dedi Dockson gülümseyerek. Önünde bir not defteri vardı ve bütün Teskin istasyonlarının bir listesini yapmakla meşguldü.</p>

  <p>Kelsier homurdandı. “Dâhi olan Marsh olabilir ama yakışıklı olan benim. Bu sayılar ne?”</p>

  <p>"Sorgucu baskınları ve tarihleri,” dedi Ham. “Vin'in çete ininin de listelenmiş olduğunu görebilirsin.”</p>

  <p>Kelsier başını sallayarak onayladı. "Marsh böylesine bir haritayı çalmayı nasıl olmuş da başarabilmiş?”</p>

  <p>“Başarmamış,” dedi Dockson yazmaya devam ederken. “Haritanın yanında bir not da vardı. Görünüşe göre haritayı ona yüksek prelanlar <i>vermiş-,</i> Marsh’tan çok etkilenmişler ve onun şehre göz atmasını ve yeni Teskin istasyonları için yerler önermesini istemişler. Görünüşe göre Nezaret ev savaşı hakkında biraz endişeli ve işleri kontrol altında tutmaya çalışmak için fazladan birkaç Teskinci daha göndermek istiyorlar."</p>

  <p>“Bizim haritayı tamir edilen masanın ayağı içinde geri göndermemiz gerekiyor,” dedi Sazed. “Bu akşamki işimiz bittiği zaman, ben mümkün olduğu kadar kısa bir süre içinde haritanın kopyasını çıkarmaya gayret edeceğim.”</p>

  <p><i>Ve ezberleyecek ve de dolayısıyla her Sırdaşın kayıtlarının bir parçası hâline getireceksin,</i> diye düşündü Kelsier. <i>Ezberlemeyi bırakıp öğretmeye başlayacağınız gün kısa süre sonra gelecek Saze. Umarım halkın buna hazırdır.</i></p>

  <p>Kelsier dönerek haritayı inceledi. Breeze’in söylediği kadar etkileyiciydi. Gerçekten de Marsh bunu göndermekle aşırı derecede büyük bir risk almış olmalıydı. Hatta belki de çılgınca bir risk ama haritanın içerdiği bilgiler...</p>

  <p><i>Bunu çabucak geri göndermemiz gerek,</i> diye düşündü Kelsier. <i>Eğer mümkünse yarın sabah.</i></p>

  <p>“Bu ne?” diye hafifçe sordu Vin, büyük haritanın üstüne uzanıp işaret ederek. Bir leydi giysisi giymekteydi; bir balo tuvaletinden sadece biraz daha az süslü olan tek parça güzel bir elbiseydi üzerindeki.</p>

  <p>Kelsier gülümsedi. Vin’in elbise içindeyken korkutucu derecede iğreti göründüğü zamanları hatırlayabiliyordu ama görünüşe göre Vin elbiselerden gittikçe daha çok hoşlanıyordu. Hâlâ <i>tam</i> olarak doğuştan asil bir leydi gibi hareket ediyor değildi. Zarifti ama bu bir sosyete leydisinin kasti zarafeti değil, bir avcının becerikli zarafetiydi. Yine de artık elbiseler terzilikle hiçbir ilgisi olmasa da Vin’in üstüne oturuyormuş gibi görünüyorlardı.</p>

  <p><i>Ah Mare,</i> diye düşündü. <i>Sen hep leydiyle hırsız arasındaki çizgide yürümeyi öğretebileceğin bir kızın olmasını istemiştin.</i> Tanışsalar birbirlerinden hoşlanırlardı; ikisinde de gizli bir umursamazlık damarı vardı. Belki de eğer karısı hâlâ hayatta olsa, Vin’e leydi rolü yapma konusunda Sazed’in bile bilmediği şeyleri öğretebilirdi.</p>

  <p><i>Tabii eğer Mare hâlâ hayatta olsaydı ben bunların hiçbirini yapıyor olmazdım. Cesaret edemezdim.</i></p>

  <p>“Bakın,” dedi Vin. “Bu Sorgucu tarihlerinden bir tanesi yeni, dünün tarihini gösteriyor! ”</p>

  <p>Dockson, Kelsier’e bir bakış attı.</p>

  <p><i>Eninde sonunda ona söylemek zorunda kalacaktık...</i> “O Theron’un çetesiydi,” dedi Kelsier. “Dün akşam bir Sorgucu onları buldu.”</p>

  <p>Vin’in benzi attı.</p>

  <p>"O ismi tanımam mı gerekirdi?” diye sordu Ham.</p>

  <p>“Theron’un çetesi Camon’la birlikte Nezaret’i dolandırmaya çalışan takımın parçasıydı,” dedi Vin. “Bunun anlamı da... büyük ihtimalle hâlâ benim izimi kaybetmemiş oldukları.”</p>

  <p><i>Saraya sızdığımız gece Sorgucu onu tanımıştı. Babasının kim olduğunu öğrenmek istiyordu.</i> O <i>insanlık dışı yaratıkların asilleri rahatsız etmemesi iyi bir şey, yoksa Vin'i balolara gönderirken endişe etmemiz gerekirdi.</i></p>

  <p>“Theron’un çetesi,” dedi Vin. “Yine... geçen seferki gibi miydi?”</p>

  <p>Dockson başıyla onayladı. “Sağ kalan yok.”</p>

  <p>Tatsız bir sessizlik çöktü ve Vin de gözle görülür bir şekilde rahatsız hissediyordu.</p>

  <p><i>Zavallı çocuk,</i> diye düşündü Kelsier. Ama devam etmek dışında yapabilecekleri bir şey yoktu. “Pekâlâ. Bu haritayı nasıl kullanacağız?”</p>

  <p>“Ev savunmaları hakkında Nezaret'in bazı notları var,” dedi Ham. “Onlar faydalı olacak.”</p>

  <p>"Ancak Sorgucu saldırılarında herhangi bir düzen varmış gibi görünmüyor,” dedi Breeze. “Büyük olasılıkla sadece bilgi onları nereye yönlendiriyorsa oraya gidiyorlardır.”</p>

  <p>“Teskin istasyonlarının yakınında fazla etkin olmaktan kaçınmalıyız,” dedi Dox kalemini indirerek. “Neyse ki Clubs’ın dükkânı herhangi bir istasyona yakın değil; istasyonların çoğu varoşlarda.”</p>

  <p>“İstasyonlardan sadece kaçınmaktan daha fazlasını yapmamız gerek,” dedi Kelsier. “Onları yok etmeye de hazır olmamız gerekiyor.”</p>

  <p>Breeze yüzünü astı. “Eğer bunu yaparsak elimizi düşüncesizce açık etme riskine gireriz.”</p>

  <p>“Ama bunun neden olacağı zararı bir düşün,” dedi Kelsier. “Marsh bu istasyonların her birinde en az üç Teskinci ve bir tane Arayıcı olduğunu söyledi. Bu da yüz otuz Nezaret Siskanı demek, böylesine bir sayıyı elde edebilmek için bütün Merkez Salahiyet boyunca Siskan toplamış olmaları gerekir. Eğer onların hepsini bir seferde yok edecek olursak...”</p>

  <p>“Asla o kadar fazlasını kendi başımıza öldürmeyi başaramayız," dedi Dockson.</p>

  <p>“Eğer ordunun geri kalanını kullanacak olursak yapabiliriz,” dedi Ham. “Onları varoşların her tarafına gizledik.”</p>

  <p>“Benim daha iyi bir fikrim var; başka hırsız çetelerini kiralayabiliriz,” dedi Kelsier. “Eğer her biri üç istasyonu yok etmek için görevlendirilmiş olan on tane çetemiz olursa, sadece birkaç saat içinde tüm şehri Nezaret Teskinci ve Arayıcılarından temizleyebiliriz.”</p>

  <p>“Zamanlamayı tartışmamız gerekecek,” dedi Dockson. “Breeze haklı, o kadar fazla obligatörü bir akşam içinde öldürmek büyük bir harekat düzenlemek anlamına gelir. Sorgucuların misilleme yapmaları uzun sürmez.”</p>

  <p>Kelsier başını sallayarak onayladı. <i>Haklısın Dox. Zamanlama hayati önem taşıyacak.</i> “Sen bununla ilgilenebilir misin? Uygun bazı çeteler bul ama onlara Teskin istasyonlarının yerlerini bildirmeden önce biz zaman konusunda karara varana kadar bekle.”</p>

  <p>Dockson başıyla onayladı.</p>

  <p>“İyi,” dedi Kelsier. “Askerlerimizden bahsetmişken Ham, onların durumu nasıl?”</p>

  <p>“Aslında beklediğimden daha iyi,” dedi Ham. “Mağaralardaki eğitimden geçtiler ve o yüzden de nispeten becerikliler. Ve kendilerini senin iradene karşı gelip Yeden’i savaşa giderken takip etmemiş oldukları için ordunun daha ‘imanlı’ kesimi olarak görüyorlar.”</p>

  <p>Breeze homurdandı. “Bu ordularının dörtte üçünü taktiksel bir gafla kaybetmiş oldukları gerçeğini görmezden gelmek için elverişli bir yol.”</p>

  <p>“Onlar iyi adamlar Breeze," dedi Ham sertçe. “Ve ölenler de öyleydi. Onların arkasından kötü konuşma. Her neyse, ben ordunun bu şekilde gizlenmiş olmasından endişe duyuyorum, takımlardan birinin keşfedilmesi fazla uzun sürmeyecek. ”</p>

  <p>“Hiçbirinin diğerlerinin nerede olduklarını bilmemelerinin sebebi de bu zaten,” dedi Kelsier.</p>

  <p>“Ben de adamlar hakkında bir şeye değinmek istiyorum,” dedi Breeze, Renoux’nun masasındaki koltuklardan birine kurulurken. “Askerleri eğitmek için Hammond’ı göndermenin önemini görüyorum. Ama dürüst olmak gerekirse, beni ve Dockson’ı da gidip onları ziyaret etmeye zorlamanın sebebi nedir merak ediyorum.”</p>

  <p>“Adamların liderlerinin kim olduğunu bilmeye ihtiyaçları var,” dedi Kelsier. "Eğer Ham’in başına bir şey gelecek olursa, başka birilerinin komutayı ele alması gerekecek.”</p>

  <p>“Neden sen değilsin?” diye sordu Breeze.</p>

  <p>“Şimdi benim üstüme fazla gelme,” dedi Kelsier gülümseyerek. “En iyisi bu.”</p>

  <p>Breeze gözlerini devirdi. "Senin üstüne gelmeyelim. Zaten bunu oldukça fazla yapıyormuş gibi görünüyoruz...”</p>

  <p>“Her neyse,” dedi Kelsier. “Vin, aristokrasiden ne haberler var? Venture Evi’ne karşı faydalı bir şeyler keşfettin mi?"</p>

  <p>Vin durakladı. “Hayır.”</p>

  <p>“Ama gelecek haftaki balo Venture Kalesi’nde olacak, değil mi?” diye sordu Dockson.</p>

  <p>Vin başını sallayarak onayladı.</p>

  <p>Kelsier kıza dik dik baktı. <i>Bilse bile bize söyler mi</i>? Vin de onun bakışlarını karşıladı ve Kelsier gözlerinden en ufak bir şey okuyamıyordu. <i>Lanet kız fazlasıyla tecrübeli bir yalancı.</i></p>

  <p>“Pekâlâ,” dedi Kelsier Vin’e. “Aramaya devam et.”</p>

  <p>“Ederim," dedi Vin.</p>

  <div>
    <br/>
  </div>

  <p class="p1">Yorgunluğuna rağmen, Kelsier o gece zor uykuya daldı. Ne yazık ki dışarı çıkıp koridorlarda da dolanamazdı; onun malikânede olduğunu sadece belirli hizmetkârlar biliyordu ve şimdi ünü de büyümekte olduğu için fazla dikkat çekmemek zorundaydı.</p>

  <p>Kelsier’in ünü. Sisleri izleyerek balkon parmaklarına yaslanırken içini çekti. Bir açıdan, yaptığı şeyler Kelsier’in kendisini bile endişelendiriyordu. Diğerleri onun talep etmiş olduğu gibi Kelsier’i yüksek sesle sorgulamıyordu ama yine de onların büyüyen şöhreti yüzünden hâlâ rahatsızlık duyduklarını biliyordu.</p>

  <p><i>En iyi yol bu. Bütün bunlara ihtiyacım olmayabilir... Ama eğer olursa, bu zahmete girdiğim için memnun olacağım.</i></p>

  <p>Kapısından hafif bir tıklama geldi. Merakla döndüğü zaman Sazed’in başını odasının içine uzatmış olduğunu gördü.</p>

  <p>“Özür dilerim Üstat Kelsier,” dedi Sazed. “Ama bir muhafız bana geldi ve sizin balkonda olduğunuzu görebildiğini söyledi. Kendinizi açık edeceğinizden endişe ediyordu.”</p>

  <p>Kelsier içini çekti ama balkondan uzaklaşarak kapıları çekip kapattı ve perdeleri örttü. “Gizlilik hiç bana göre değil Saze. Bir hırsız olarak, ben saklanma konusunda hiç de o kadar iyi değilim.”</p>

  <p>Sazed gülümsedi ve çekilmek için hareketlendi.</p>

  <p>“Sazed?” diye seslendi Kelsier, Terrislinin duraklamasına neden olarak. “Uyuyamıyorum. Benim için yeni bir önerin var mı?”</p>

  <p>Sazed içtenlikle gülümseyerek odaya girdi. “Elbette Üstat Kelsier. Son zamanlarda ben sizin Bennet Gerçekleri’ni dinlemeniz gerektiğini düşünmeye başlamıştım. Bu size oldukça iyi gelecektir, diye düşünüyorum ben. Bennetler güney adalarında yaşayan oldukça gelişmiş bir halktı. Cesur denizciler ve muhteşem kartograflardı; Son İmparatorluk’un hâlâ kullanmakta olduğu haritaların bazıları Bennet kâşifleri tarafından çizilmişti.</p>

  <p>“Dinleri aylar boyunca denizde kalan gemilerde bile uygulanabilecek şekilde tasarlanmıştı. Kaptanları aynı zamanda papazlarıydı ve hiçbir adamın ilâhiyat eğitimi olmadan komuta sahibi olmasına izin verilmiyordu.”</p>

  <p>“Gemilerde pek fazla isyan çıkmıyordu herhâlde."</p>

  <p>Sazed gülümsedi. “Bu iyi bir dindi Üstat Kelsier. Keşif ve bilgi üzerine odaklıydı; bu insanlar için, haritaların yapılması kutsal bir görevdi. Onlar inanıyordu ki bir kere bütün dünya keşfedilip, haritalanıp anlaşıldığı zaman insanoğlu en sonunda barış ve ahenge erişecekti. Böyle idealleri pek çok din öğütlüyor ama çok azı bunları Bennetler kadar iyi uygulamayı başarabilmişti.”</p>

  <p>Kelsier yüzünü asarak balkon perdelerinin yanındaki duvara sırtını yasladı. “Barış ve ahenk,” dedi yavaşça. “Ben şu anda onların ikisini de arıyor değilim Saze.”</p>

  <p>“Ah,” dedi Sazed.</p>

  <p>Kelsier başını kaldırarak gözlerini tavana dikti. “Bana yine... Valla’dan bahsedebilir misin?”</p>

  <p>“Elbette,” dedi Sazed, Kelsier’in masasının yanından bir sandalye çekip otururken. “Tam olarak neyi bilmek istiyorsunuz?”</p>

  <p>Kelsier başını salladı. “Emin değilim,” dedi. “Üzgünüm Saze, ben bu gece garip bir ruh hâli içindeyim.”</p>

  <p>“Siz her zaman garip bir ruh hâli içindesiniz, diye düşünüyorum ben,” dedi Sazed hafif bir gülümsemeyle. “Ancak sormak için ilginç bir mezhebi seçtiniz. Vallanlar Lord Hükümdar’ın hâkimiyetinin karşısında tüm diğer dinlerden daha uzun süre ayakta kaldı.”</p>

  <p>“Ben de o yüzden soruyorum,” dedi Kelsier. "Benim... onların o kadar uzun süre devam etmesini sağlayan şeyin ne olduğunu anlamam gerek Saze. Onları mücadele etmeye devam ettiren şey neydi?”</p>

  <p>“Onlar en kararlı olanlardı, diye düşünüyorum ben.”</p>

  <p>“Ama onların herhangi bir lideri yoktu,” dedi Kelsier. “Lord Hükümdar Vallan din meclisinin tamamını ilk fethinin bir bölümünde katletti.”</p>

  <p>“Yok, liderleri vardı Üstat Kelsier,” dedi Sazed. “Ölü liderler, doğru ama yine de liderdiler.”</p>

  <p>“Bazı insanlar onların sadakatinin mantıklı olmadığını söylerdi,” dedi Kelsier. "Vallan liderlerinin kaybının halkı devam etmeye daha da kararlı kılmak yerine yıkmış olması gerekirdi.”</p>

  <p>Sazed başını sallayarak bunu reddetti. “İnsan bundan daha dayanıklıdır, diye düşünüyorum ben. Bizim inancımız çoğu zaman en zayıf olmasının gerekli olduğu yerde en güçlüdür. Umudun doğası budur.”</p>

  <p>Kelsier başıyla onayladı.</p>

  <p>“Valla hakkında başka bir bilgi istiyor musunuz?”</p>

  <p>“Hayır. Teşekkür ederim Saze. Benim sadece işlerin umutsuz göründüğü zamanlarda bile savaşmış olan insanlar olduğunun hatırlatılmasına ihtiyacım vardı.”</p>

  <p>Sazed başıyla onaylayarak kalktı. “Sanırım ben anlıyorum Üstat Kelsier. İyi akşamlar o zaman.”</p>

  <p>Kelsier, aklı başka yerde olduğu hâlde başını sallayarak Terrislinin çekilmesine izin verdi.</p>
</body>
</html>
