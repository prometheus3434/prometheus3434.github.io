<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sozdenyaziya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_13">Sıyrılanlar ya da Arada Kalanlar:<br class="chapter" />
  &nbsp;&nbsp;&nbsp;<span class="ideitalik">Araf</span>’ın Kimlik Üzerine Bir Okuması<sup class="calibre3"><a href="../Text/sozdenyaziya_split_237.html#footnote-915-215" id="footnote-915-215-backlink">[215]</a></sup></h1>

  <p class="normal2">Öznur Şahin<sup class="calibre3"><a href="../Text/sozdenyaziya_split_238.html#footnote-915-216" id="footnote-915-216-backlink">[216]</a></sup></p>

  <p class="normal"><span class="ideitalik">Araf</span>, Mevlana’nın <span class="ideitalik">Mesnevi</span>’sinden şu alıntıyla başlar: “Bir hakim ‘[b]ir kargayla bir leyleğin beraber uçtuğunu, beraber yemlendiğini gördüm’ der. Ve bu durumdan şaşkına dönerek, ‘aralarındaki birlik nedir’ diye hâllerine dikkat eder. Gördüğü her ikisinin de topal olduğudur.”<sup class="calibre3"><a href="../Text/sozdenyaziya_split_239.html#footnote-915-217" id="footnote-915-217-backlink">[217]</a></sup><span class="ideitalik">Mesnevi</span>’deki bu topal kuşlar, <span class="ideitalik">Araf</span>’ta Gail ve Ömer’dir. Gail, hüznünde de neşesinde de aşırıya kaçan, yaşamının akışının doğal bir parçası hâline getirdiği intihar denemeleri ve kara saçlarına iliştirdiği gerçek bir kaşıkla deliliğin sınırlarında gezinen Amerikalı bir kadındır. Yazar, “isimleri sonsuza kadar sabitleyen bir dünyaya saplanma[ktan]” mustarip; bu nedenle ‘harflerin çığırından çıkmasına’ izin vererek, “kendisine yamanan her ismin silinebileceği” ve “yerine başka bir ismin harflerinin konabileceği” (61)<sup class="calibre3"><a href="../Text/sozdenyaziya_split_240.html#footnote-915-218" id="footnote-915-218-backlink">[218]</a></sup> iddiasını taşıyan Gail’in hayat hikâyesiyle, her türlü kimlik kategorisini dışlamanın anlatısını kurar. Ömer’in, Gail ile kesiştiği nokta ise kimliklerin sabitleyici etkisine karşı duydukları benzer tepkidir. Ömer, Amerika’ya doktora yapmak üzere gelmiş, “kendini ne siyasetin akıntısı ne de bilimin adacığına konumlandırabilmiş bir siyasetbilimi öğrencisi, ne İslamla ne de başka bir dinle alakası olsun isteyen bir doğuştan-Müslüman, kendini evinde hissedememekten mustarip ama artık evinin nerede olduğunu bilmeyen bir göçmen[dir].” (19) Romanın merkezinde duran bu iki topal kuşun benzerlikleri, kitabın başındaki alıntıdan başlayarak romanın kurgusu boyunca vurgulansa da, Gail sanki yazarın kaleminin de çığırından çıkmış, Ömer’in aidiyet sorununun getirdiği huzursuzlukla yakın durduğu, ancak ulaşamadığı bir mertebeye yükselmiştir.</p>

  <p class="normal">Gail, sadece Ömer’den değil, romanın kurgusunda kendilerine özgü kimlik anlatılarıyla yer alan Ömer’in ev arkadaşları Faslı Abed ve İspanyol Piyu’dan da farklılaşır. Herhangi bir cemaatle ilişkisinin olmaması ve hikâyesinin daha bireysel düzeyde gelişmesi Gail’i, sırtlarında onları belirli kategorilere hapseden söylemlerin yükünü taşıyan bu karakterlerden ayırır. Yani Gail, Ömer’in “başkalarının gözünde bir ulusal kimlikten ibaretim” (114) sözlerinin taşıdığı yabancılaşma duygusundan uzaktır. Gerçi, “Türklük ve Müslümanlık” Ömer’in yabancının topraklarında karşılaşmak zorunda kaldığı, ancak kendi ülkesinde zaten yabancılaştığı kimlik türleri de olsa, o hem “Amerikalı olmamanın” (112) getirdiği, hem de kendi ülkesiyle kurduğu bağların çok zayıf olmasından kaynaklanan katmerlenmiş bir yabancılaşmayla arafta kalır.</p>

  <p class="normal">“Doğuştan-Müslüman” (19) olan Ömer’in zorunlu Müslümanlığı da, sadece Amerikalılarla değil, ev arkadaşı Abed’in “dini bütün” (18) Müslümanlığıyla da karşı karşıya gelmekte ve böylece değişmez, bütünlüklü bir kategori olarak kurulan “Müslümanlık” kimliğinin kendisi de sorunsallaştırılmaktadır. Ömer, Abed’in deyişiyle, onun “dini bütün” Müslümanlığına karşı “sigaracı, içkici, kimbilirdahaneci” (119) ve “yoldan çıkmış bir Müslüman” (18); yani Abed’in Müslüman bir ülkeden gelen ötekisidir. Tıpkı bir ayrımcılık yaratmak üzere Amerikalı ötekisinin kurguladığı homojen Müslümanlık kategorisi gibi, Abed de Ömer’i ötekileştirirken bütünlüklü bir Müslüman kimlik söylemiyle Ömer’i –dolayısıyla kendi kimliğini– tanımlayarak, cemaat içi başka bir kategori üretir. Kimliklerin kurulma sürecinde, Stuart Hall, onları oluşturan bir ötekine ihtiyaç duyulduğunu belirtmiştir.<sup class="calibre3"><a href="../Text/sozdenyaziya_split_241.html#footnote-915-219" id="footnote-915-219-backlink">[219]</a></sup> Elif Şafak da, hem cemaatin “dışındaki” hem de “içindeki” ötekilerle karşıtlık içinde kurduğu Abed’in kimlik anlatısıyla homojen, sabit ve bütünlüklü bir kimlik kurgusunun imkânsız olduğunu gösterir.</p>

  <p class="normal">Abed’in asıl derdi “Amerikalı ötekisinin” Doğuyu ötekileştirerek bir temsil hâline dönüştürmesi, yani Batının/Amerika’nın geliştirdiği her türlü ayrımcı ve toptancı söylemdir. Bütün esmer ve Müslüman olanların Arap zannedilmesinden, “sarı suratlı, çekik gözlü” diyerek “iki farklı, iki kadim kültürü” yuvarlayıp “çinvietnamburma japon mutfağı” (144) hâline getiren her türlü oryantalist söyleme karşıdır Abed. Ancak, Abed kendine oryantalist söylem karşısında güvenli bir alan yaratmak uğruna, “oryantalist söylemde temsil edilen Doğu ile ‘gerçek’ Doğunun farklı olduğunu iddia” edip, “oryantalizm dışında bir Doğulu/yerli konumunun olduğunu varsay[arak] oryantalizmin Batı ile Doğu arasında dayattığı ayrımı yeniden üretir.”<sup class="calibre3"><a href="../Text/sozdenyaziya_split_242.html#footnote-915-220" id="footnote-915-220-backlink">[220]</a></sup> Başka bir deyişle, sömürgeciye duyduğu öfkeyle oryantalizmin dayattığı kimlik kategorilerini dışlamak isterken, kendi topraklarında oryantalist söylemin temsillerinden bağımsız olarak kurulabileceği sanısına kapıldığı başka bir kimlik kategorisinin içine düşmüş olur. Bu nedenle Abed, Gail’in isimleri, dolayısıyla söylemlerin dayattığı kimlikleri değiştirme önerisine şunları söyleyerek karşı çıkar: “Senin için bunu söylemek kolay. Sömürgecilerin gözünde benim atalarım (...) yürüyen çarşaflar! Ben de çoğunluğa göre hâlâ buyum! Bunu unutup adımı değiştirmemi nasıl beklersin?” (150)</p>

  <p class="normal">Abed’in bu haykırışının altında, Rapport’ın deyimiyle “stereotip yaratma arzusu” da yatar. Rapport, yabancının topraklarında göçmenlerin, hem kendilerini hem de ötekileri kurmaya yarayan, ama en önemlisi de, kendilerini güvende hissetmelerini sağlayan stereotipler yarattığından bahseder.<sup class="calibre3"><a href="../Text/sozdenyaziya_split_243.html#footnote-915-221" id="footnote-915-221-backlink">[221]</a></sup> Oryantalist söylemin karşısına kendinden menkul bir “yerli” nosyonu koyma çabası da, yabancının topraklarında güvende hissedebilmek için ortaya atılmış bir tür stereotip yaratma arzusu olarak görülebilir. Abed’in stereotiplerle kimliğini sabitleme arzusu da, özellikle Fas’la özdeşleştirdiği annesi Zehra’da somut ifadesini bulur. Böylece Abed, oryantalizme karşı “yerli” kültürün stereotipini annesinin sarıp sarmalayan güvenli kollarında çizmiş olur. “Hayatı boyunca herkesin birbirini en küçük günahına kadar tanıdığı küçücük bir kasabada” yaşayan “Amerika kültürü hakkında hiçbir fikri” (174) olmayan annesi, Amerika’ya oğlunu ziyarete gelmek istediğinde Abed’in korkuları da gün yüzüne çıkar. Bu durum, pratikte annesinin eve geleceği gün ile Alegre’nin evde kostümlü cadılar bayramı partisi vereceği günün çakışmasından kaynaklanıyor gibi görünse de, aslında Abed’in annesinde sabitlediği Faslı kimliğinin ötekiyle karşılaşması sonucu parçalanıp “öz”ünü yitirerek, Abed’in güvenli sularını bulandırma ihtimalini taşıdığı için endişe vericidir. Abed’in “bu ülkedeki hayatıma dair ilk izlenimleri (...) üzerine yıkılan bir yığın sarhoş canavar olmamalı!” (174) dediği annesi ise, eve gelir gelmez gösterdiği annelere has o müthiş “uyum”la partiyi Abed’in beklemediği ölçüde normal karşılar ve “her memleketin adetleri başka, (...) insanlar çeşit çeşit. Madem onların memleketindesin uyum sağlayacaksın” (185) diyerek, Abed’in kurmaya çalıştığı kimliği derinden sarsar. Böylece, kimlikler arasındaki geçişkenlik ve ilişkisellikle gelen değişim bir kez daha vurgulanarak, Stuart Hall’ın da belirttiği gibi, kimliğin asla tamamlanmayan, bütünlük içermeyen ve her zaman bir süreç içinde kurulan yapısı ortaya koyulur.<sup class="calibre3"><a href="../Text/sozdenyaziya_split_244.html#footnote-915-222" id="footnote-915-222-backlink">[222]</a></sup> Abed’in bu oluşum sürecine müdahale ederek, kendi kimliğini ve annesininkini belli kategoriler içinde dondurup emniyetli bir alan yaratma isteği de, tam da buna dayanak noktası olarak gördüğü annesi tarafından yıkılmış olur.</p>

  <p class="normal">Aslında, Abed söylemsel düzeyde kimliğini sabitlemek için ne kadar dirense de, kimliği ötekiyle ilişkisinden doğduğu için bu yıkımdan çok önce kaçınılmaz olarak başlar sarsıntıları. Dahası sürekli olarak Batının oryantalist söyleminden şikâyetçi olan Abed’in farkında olmadığı şey, ötekinin bakışlarının sadece kendini kurmasında değil, onun kendi cemaatinden olanlara bakışında da belirleyici olduğudur. Abed’in “şık bir kafede” otururken içeri başı örtülü üç Müslüman kızın girmesiyle başlayan tedirginliği, bu bakışı içselleştirdiğinin de göstergesidir. “Onları gördüğü andan itibaren Abed bir gözüyle onların hareketlerini, öteki gözüyle diğer müşterileri takip etmeye” (114) başlar. Onların etraftakilerce “nasıl görüldüğü”nü ve onlarda “ne gördükleri”ni anlama merakı, ötekinin yerinde olma arzusudur bir bakıma. Başka bir deyişle, Abed’in anlatısı sınırları çizilmiş, tanımları yapılmış ve aralarında hiçbir geçişe izin vermeyen “Müslüman” ya da “Amerikalı” kategorilerindense, ikisi arasında şekillenen bir kimlik oluşumuna işaret eder.</p>

  <p class="normal">Romanın daha silik ama kendi koşullarında kimlik sorununu yaşayan bir diğer karakteri de Piyu’dur. İspanya’dan Amerika’ya Ömer ve Abed gibi doktora yapmak için gelen Piyu, Amerika’da kendisi gibi Latin kültüründen gelen Alegre’yle sevgilidir. Piyu da kimliğin farklılık ve dışlamayla kurulduğunu ve benzer kimlik algılarının barındırdığı çeşitliliği gösterir. Piyu, “kendi kültürünü kesinlikle Avrupa medeniyetinin bir parçası, hatta onun biraz donuk zevkini renklendiren bir unsur” olarak değerlendirir ve Amerika’daki “iki arada bir derede” (115) kalan Hispanik cemaatlerden sıyrılmaya çalışır. Fakat Abed’in özne olarak pozisyonunu belirleyen genelleyici söylemler gibi, Piyu da kendi kimliğinin kuruluşundaki farklılıkları dillendirmesine olanak tanımayan genelleyici bir Latin söylemiyle kuşatılmıştır.</p>

  <p class="normal">Piyu’yu kuşatan Latin söylemi, Meksika kökenli Amerikalı sevgilisi Alegre ve onu sarıp sarmalamaya çalışan, geleneksel Latin kültürünün taşıyıcıları teyze ve halalarda (las tias) somutlaşır. Görünüşte Alegre de bir cemaatle ilişki içinde gösterilmesine, inançlı bir Katolik olmasına, Piyu’yla evlilik çizgisinde normlara uygun bir ilişki sürdürmesine rağmen, aslında romanın diğer kadın karakterleri gibi bireysel hikâyesiyle normların dışına çıkar. Onun anlatısında öne çıkan etnik ya da ulusal kimliği içindeki gelgitleri değil, titizlikle uymaya çalıştığı günlük hayat pratiklerinin altında kalan kimliğindeki kırılmalardır. Piyu ve arkadaşlarına, aşevlerinde yoksullara yemekler yapan, Latin kültürüyle bezenmiş aile yemeklerine katılan Alegre, gerek yeme alışkanlıklarını bozan bir blumik olması gerekse romanın sonunda lezbiyen bir ilişkiye doğru yol almasıyla, görünüşte gösterdiği uyumu eş zamanlı olarak kendisiyle “ilgisiz” kılar ve kendisine biçilen kimliklere karşı örtük bir direnç gösterir. Romanda kadınların anlatılarını erkeklerinkinden ayıran en önemli fark da, kadınların kimliklerinin bu tür bireysel sapmalar üzerine kurulu olmasıdır. Başka bir deyişle, erkekler etnik, ulusal ve dinî söylemler arasında bocalayarak, bu tür dış etkiler arasında kendilerine bir pozisyon yaratmaya uğraşırlarken, kadınlar daha çok kendi iç dünyalarındaki mücadeleleriyle yer alırlar romanda.</p>

  <p class="normal">Alegre’nin “uyumlu” görünerek sakladığı sırlarından blumiası bir gece yarısı “içindeki aç ağız”ın (334) uyanarak mutfaktaki yiyeceklere saldırması ve Piyu’nun bu duruma tanık olmasıyla ortaya çıkar. Bu görünürlükle telaşa kapılan Alegre, ordan kaçmak için kendini şuursuzca sokağa attığında romanın bir başka kadın karakterine, üstünü örtmeye çalıştığı sırlarını herkesten önce fark ederek onun çözülüşüne yardımcı olan Debra Ellen Thompson’a doğru gider. Kendi deyişiyle “yerleşik bir lezbiyen” (56) olan Debra Ellen Thompson’ın kimliği de heteroseksüel söylemin belirlediği normalleştirme pratiklerine karşı bir başkaldırı niteliği taşır. Alegre’nin, önceden ona duygularını ifade eden Debra Ellen Thompson’a doğru gidişi, sırtındaki kimliklerin yükünü hafifletecek bir kaçıştan ziyade, lezbiyen bir birlikteliğin işareti olarak bu kimliklerin reddedilmesi anlamını taşır. Elif Şafak, bir röportajında “normalli[ğin] her an yırtılabilecek bir tül perde [gibi] sadece bir kisveden ibaret”<sup class="calibre3"><a href="../Text/sozdenyaziya_split_245.html#footnote-915-223" id="footnote-915-223-backlink">[223]</a></sup> olduğunu söyler. Alegre’yle Debra’nın birlikteliği de, görünüşte kültürel ve toplumsal cinsiyete dayalı kodlar içinde yaşayan Alegre için bu “tül perdenin yırtılması”, başka bir deyişle, her türlü kimliğe hudutlar çekmeye çalışan söylemlerin aşındırılmasıdır.</p>

  <p class="normal">Alegre’nin anlatısı, tam da Judith Butler’ın ifade ettiği gibi, sürekli tekrarlanan performanslarla normalleştirilen, doğallaştırılan ve disiplin kuran ikili karşıtlıkların ve kimliklerin, aslında hiç de istikrarlı olmadığını gösteren bir örnektir. Ne kadar zorlayıcı ve yasaklayıcı ritüellerle şekillendirilse de birer kurgudan ibaret olan performansın üretimi, bütün sınırlamalarla bir dereceye kadar belirlenir ve eyleyicinin alanını, kimlikle oynama imkânını tümüyle ortadan kaldırmaz. Başka bir deyişle, yıkıcı ve ironik performanslarla kimlik nosyonunun kendisi sorgulanır hale getirilebilir.<sup class="calibre3"><a href="../Text/sozdenyaziya_split_246.html#footnote-915-224" id="footnote-915-224-backlink">[224]</a></sup></p>

  <p class="normal">“Bir isme ilanihaye mıhlanıp yapıştığını bilmekten” (61) rahatsız olan Gail’in kendisine yaşamının akışı içinde farklı isimler vererek, kimliğiyle oynaması da, Butler’ın “yıkıcı performanslarına” denk düşer. Gail, kimlikler arasındaki ve içindeki sınır tanımazlığı en uç noktasına vardıran kişidir şüphesiz. Bütün ulusal, dinî, etnik ve cinsel kimlikler yelpazesi içinde ele avuca gelmeyen, açıkçası onu anlatabilecek bir dili bulmanın da pek kolay olmadığı bir karakterdir Gail. Ancak ille de bu “sınır tanımaz” karakteri yazının sınırları içine sokmak gerekirse, deliliğe yaklaşan Gail için, her türlü verili kimliğin üstünde bir ifade olarak “arıza” terimini kullanacak ve onun her türlü yerleşik kategoriyi alt üst ederek erişilmez bir noktaya ulaşmasıyla da “arızalılık” hâlinin yüceltildiğini ileri süreceğim. Bu kavramsallaştırmadan da bir olumsuzluk ifadesi olarak değil, sözcüğün kendisinin bir “tutunma” isteğini anlattığı “tutunamayanlar”a karşıt olarak hiçbir kalıba, gruba, kategoriye dâhil edilmeyişi anlattığını düşündüğüm için yararlanıyorum. Çünkü Gail, kimlik söylemleriyle kuşatılmış romanın diğer karakterleriyle “yan yana” gelse de, onlarla ortak bir paydada ya da karşıt bir kampta ilişki kurmak yerine, her türlü kimlik kategorisini hiçleyen dinamizmiyle bir tür “kendi kendine yeterlilik anlatısı” kurarak, onların arasından sıyrılır ve biricikliğiyle öne çıkar. Bu nedenle kitap, ilk bakışta her ne kadar ismiyle ya da arka kapak yazısıyla ulusal kimlikler etrafında şekillenen bir yabancılık/yalnızlık/aidiyet anlatısı olacağı izlenimini verse de, aslında ağırlıklı olarak Gail’in sınırlarda dolaşan yaşamının, “arızalılığının” yüceltilmesine dönüşür.</p>

  <p class="normal">Romanın başında, <span class="ideitalik">Mesnevi</span>’den yapılan alıntı bile yanıltıcıdır bir bakıma, çünkü Ömer ve Gail arasındaki benzerliği romanın kurgusu boyunca takip etmek –yer yer benzerlikleri vurgulansa da– güçtür. Gail’in aidiyetsizliğine ya da ilişkisizliğine karşılık, Ömer Özsipahioğlu, Amerika’da isminin noktalarını kaybetmekten muzdariptir ki bu da onun bir aidiyet sorunu yaşadığına işaret eder. Oysaki Gail isimlerden vazgeçmeyi önererek; “[a]ncak kendimizi bize verilen kimliklerle özdeşleştirmeyi bırakırsak, ancak bunu başarabilirsek her türlü ırkçılığı, cinsiyetçiliği, milliyetçiliği, köktenciliği ve insanlar arasına sınırlar koyarak bizi farklı sürülere, altsürülere bölen her şeyi saf dışı edebiliriz” (149)<sup class="calibre3"><a href="../Text/sozdenyaziya_split_247.html#footnote-915-225" id="footnote-915-225-backlink">[225]</a></sup> diyecek kadar aidiyet duygusundan uzaktır. Ayrıca verili kimliklerle özdeşleşmeyi bırakma önerisiyle de, Butler’ın kimliklerin bütün dayatmalarına karşılık eyleyicinin bunları altüst edebileceği konusunda söylediklerini çağrıştırır.</p>

  <p class="normal">“Beni ilgilendiren hep bütünü bozan sapma, ana yoldan çıkan tali yol[dur]”<sup class="calibre3"><a href="../Text/sozdenyaziya_split_248.html#footnote-915-226" id="footnote-915-226-backlink">[226]</a></sup> diyen Elif Şafak, Gail karakteriyle de bu “tali yol”a methiyeler düzmektedir âdeta. Fakat Gail taşıdığı teklik ve bağımsızlık vurgusuna rağmen Ömer’le evlenmiştir. Bu ilk bakışta, Gail’in “tali yol”dan “ana yol”a döndüğünü düşündürse de, Gail’in Debra’yla bitmiş olan ilişkisinin ardından heteroseksüel bir ilişkiye geçtiği de unutulmamalıdır. Bu bakımdan yine kimliklerin kurgusal sınırlarıyla oynandığı söylenebilir. Ve tabii “Ömer+Gail” yerine “Gailömer ya da Ömergail mutant”ına (273) dönüşmeleri, vecd içinde aşk yaşamaları Gail’in ilişkisizliğini de ortadan kaldırıyor gibi görünebilir. Ancak Gail, Ömer’le evlenecekleri gün Debra’nın “âşık mısın?” sorusu üzerine “aşka hiç bu kadar yaklaşmamıştım” (280) diyerek, aslında hiçbir şekilde ona ulaşılamayacağını bir kez daha ortaya koyar. Gail’in arızalılığı, “Ürkek’ten Cevval’e” (236) başlığını attığı hayat hikâyesiyle gerekçelendirilerek açıklanır. Bir oluşum süreci içinden geçirilerek anlatılması, onu gerçeküstü bir karakter olmaktan çıkartarak, herhangi bir pozisyona demir atmadan da yaşamanın mümkün olduğunu gösteren, yaşayan bir karakter hâline getirir. Elif Şafak’ın “aynı anda çok olmak, çoğul olmak mümkün”<sup class="calibre3"><a href="../Text/sozdenyaziya_split_249.html#footnote-915-227" id="footnote-915-227-backlink">[227]</a></sup> dediği durumu anlatır Gail’in hikâyesi. Kolejde Debra Ellen Thompson sayesinde feminist bir gruba katılmış, grup içinde herkesçe yadırganmasından dolayı feminist bir terapiste gönderilmiş, terapi süreciyle “hastalığı hoşgörü ve kabul gördüğü için” bunu gruptakilerle arasına “mesafe” koymak ve “bu sayede bahşedilen özerkliği” (62) yaşamak için kullanmış ve sonunda kendi deyişiyle “kaderini yeniden düzenlemek” (61) için saçlarına ona sürekli ismini değiştirebileceğini hatırlatan bir kaşık takarak, yaşamını tam bir aidiyetsizlik üzerine kurmuştur. Gail’in vardığı nokta ne bir son ne de bir bütünlük içerir. Bütün insanlara, bütün yerleşik kalıplara, bütün kategorilere rağmen, onlarla mücadele hâlinde olmayan bir yaşantıya işaret eder. Ve tam da bu yaşantının –ve de intiharının– toplumla bir mücadele, bir ilişki içinde kurulmaması ya da bu ilişkiselliğin gösterilmemesi onu “tutunamayanlar”ın trajikliğinden farklılaştırır.</p>

  <p class="normal">Gail’in intihar girişimleri bir kaçış, bir kurtuluş ya da topluma vermeyi hedeflediği bir mesaj olmaktan ziyade; bütün toplumsallığından arındırılarak sadece Gail’e özgü alelade bir durum hâline getirilmiştir. İlişkisizliği, anlaşılamazlığı ve ulaşılamazlığı gibi intiharı da trajik bir sorun değil; tersine onun “biricikliğini” öne çıkaran bir unsur olarak yer alır romanda. Boğazına takılan bir sosis parçasıyla boğulma tehlikesi geçirdiği ilk çocukluk anısından başlattığı ve belirli periyotlarla tekrar eden ama ironik bir biçimde gerçekleşemeyen intihar girişimleri, Gail’e özgün kılınarak doğallaştırılmıştır. Ölümüne yol açan son intihar girişimi ise Ömer’le birlikte geldiği İstanbul’da “iki aradalığıyla” (341) Gail’i cezbeden Boğaz Köprüsü’nde gerçekleşir. Köprü, ikili karşıtlıklar kuran kimliklerin dayattığı sıkışmış, arada kalmış yaşantıları temsil ediyor gibidir. Ve Gail, köprünün üzerinde durmak yerine atlamayı seçerek, bir uçtan diğer uca gelgitlerle yaşamlarını sürdürmeye çalışan romanın diğer karakterleriyle arasına yine bir mesafe koyar. Bu mesafe kimliklerin kurgusal baskılarına karşı duruşuyla Gail’le benzerliği en çok kurulan karakter olarak, Ömer’in dahi zihninden geçen şu sözlerde takip edilebilir: “İnsanlar başkalarının ülkelerinde intihar etmez, burası onun vatanı değil. Kim gerçek, yabancı bir ülkede yaşayıp başka bir yere ait olduğunu bilen mi yoksa kendi ülkesinde bir yabancı hayatı sürüp, ait olacak başka bir yeri de olmayan mı?” (345)</p>

  <p class="normal">Gail, ölümüyle de yaşamıyla olduğu gibi “sınır tanımaz”lığını ortaya koymuş ve kimlik söylemlerinin oluşturduğu aidiyetlerin sınırlarına, istemeden de olsa takılan Ömer için, son olarak ulaşılmaz kılınmıştır. Gail’in diğer karakterlerle arasına mesafe koyan biricikliği veya tekliği, onun yaşantısının idealleştirilmiş bir alternatif olarak sunulmasından çok, bir tür arızalılık hâli içinde de olsa yaşamanın mümkün olduğunu gösterir.</p>

  <p class="normal">Tek tek karakterlerin hayat hikâyeleri üzerine kurulu olan roman, en nihayetinde birbirini dışlamadan kimlikler arasındaki geçişkenliği, kimliklerden sapmaların mümkün olduğunu, tek tek bireysel hayatların –bu hayatları yaşayan karakterler bunun farkında olsun ya da olmasınlar– sınırlar çizmeye çalışan kimlik söylemlerine üstün geldiğini ve bu nedenle de homojen, sabit, değişmeyen ve doğallaştırılan kimliklerden söz edilemeyeceğini gösterir. Başka bir deyişle, roman kimliklerin baskıcı ve sınırlayıcı söylemlerini çeşitli sapmalar ve çarpıtmalarla aşan bir kimlikler yelpazesi sunar bize. Bu yelpazenin içinde de Abed, Piyu ve ne kadar kaçınsa da Ömer, yabancının topraklarında yaşamanın bir getirisi olarak, kimliklerinin oluşumunun bir parçası olan ulusal, dinî ve etnik kimlik söylemleriyle, ayrıca boğuşmak zorunda kalırlar. Yani, bir kategorinin parçası olarak da kimlik sorununu yaşarlar. Amerikalı Debra Ellen Thompson, Alegre ve Gail ise, daha çok kendi içsel mücadeleleri ve bunların kimliklerinde yarattığı sapmalarla öne çıkarak, bireysellikleriyle romanın erkek karakterlerinden ayrılırlar.</p>
</body>
</html>
