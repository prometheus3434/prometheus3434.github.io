<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sozdenyaziya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_3">19. Yüzyıl Şairlerinden Rumî</h1>

  <p class="normal2">Gülşah Taşkın<sup class="calibre3"><a href="../Text/sozdenyaziya_split_042.html#footnote-915-20" id="footnote-915-20-backlink">[20]</a></sup></p>

  <p class="normal">Bu çalışma iki bölümden oluşmaktadır: İlk bölümde, şiirlerinden örnekler verilerek bir şair olarak Rumî tanıtılmaya çalışılacak, ikinci bölümde ise Rumî’nin kimliğini tespit etmekte karşılaşılan bazı güçlüklere ve bulgulara yer verilecektir.</p>

  <p class="indentmetin">19. yüzyıl Osmanlı İmparatorluğu için hem içte hem dışta karışıklıkların yaşandığı, Batıyla kurulan ilişkilere bağlı olarak imparatorluğun yapısının ve anlayışının değiştiği ve her alanda “eski ve “yeni” çatışmasının hâkim olduğu bir dönemdir.<sup class="calibre3"><a href="../Text/sozdenyaziya_split_043.html#footnote-915-21" id="footnote-915-21-backlink">[21]</a></sup></p>

  <div class="clrb"></div>

  <p class="normal">Temelleri devlet teşkilatında atılan devrim niteliğindeki hareketlere dil ve edebiyat sahası da kayıtsız kalamamış, siyasi teşkilatlanmayla doğru orantılı bir değişim içine girmiş, var olan gelenek ve alışkanlıklardan bir anda vazgeçilememiştir. Bu durum dönemin edebî faaliyetlerinin ana karakterini belirlemiş, gelenek yeninin içinde farklı bir kılığa bürünerek varlığını sürdürmüştür. İşte Rumî, böyle değişimlerle dolu bir dönemin, kendi iç dünyasına yönelmekle, toplumsal duyarlılığını kaybetmemek arasında kalmış şairlerinden biridir.</p>

  <p class="normal">Aslında Rumî’yi sadece bir Divan şairi olarak tanımlamak ne derece doğru olur? Bu yoruma açıktır. Onda hem şekil hem içerik bakımından klasik Divan şiiri geleneğinin etkilerinin yanı sıra hürriyet, medeniyet ve vatan gibi Tanzimat dönemi edebiyatıyla özdeşleşmiş bazı kavramlara da rastlıyoruz. Yaşadığı, şiir yazdığı dönemi, Ziya Paşa ve özellikle Namık Kemal gibi şairlerle çağdaş olduğunu ve büyük ihtimalle onlarla tanıştığını göz önünde bulundurduğumuz zaman bu doğal bir seyirdir denebilir.<sup class="calibre3"><a href="../Text/sozdenyaziya_split_044.html#footnote-915-22" id="footnote-915-22-backlink">[22]</a></sup> Bu yeni kavram ve fikirlerin Divan edebiyatı geleneğine bağlı bir şair tarafından kullanılması, o dönem şairlerinde karşılaşılması doğal olan bir durum mudur? Tabii ki bu soruya cevap vermek, Rumî’nin çağdaşlarının bu bakış açısıyla ayrıntılı bir biçimde incelenmesinden sonra mümkün olabilir.</p>

  <p class="normal">Rumî’nin şiirlerinde kimi zaman klasik dönem Divan şiirinin usta şairlerinden Fuzûlî’nin kimi zaman şiire farklı bir yaklaşım getirmiş olan Nedim’in kimi zaman da Ziya Paşa ve Namık Kemal’in toplumsal içerikli, vatan, millet ve hürriyet konulu şiirlerinin izleri görülür. Onun da simsiyah saçlı, yüzü güneşe benzeyen, âşıkların canını almaya kastetmiş, herkesi kendine meftun eden bir sevgilisi; ona ulaşma yolunda gülün dikenlerine benzeyen rakipleri, sürekli aklı tembihleyen ve aşkı kınayan bir zahidi vardır ve her daim ayrılık acısı çekmektedir. Fuzûlî’ye nazire olan bir şiirinde şöyle der:</p>

  <p class="indentmetin">Ol zamândan beridir sûz-ı firâkı çekerim<sup class="calibre3"><a href="../Text/sozdenyaziya_split_045.html#footnote-915-23" id="footnote-915-23-backlink">[23]</a></sup></p>

  <p class="indentmetin">Sanki bir külhan olur sînede dâg-ı cigerim (54/1)</p>

  <p class="indentmetin">&nbsp;</p>

  <p class="indentmetin">Gam-ı hicr ü ferah-ı vuslat-ı dîdârın ile</p>

  <p class="indentmetin">Yok durur duzah u firdevsden asla haberim (54/2)</p>

  <div class="clrb"></div>

  <p class="normal">O da tüm Divan şairleri gibi en ünlü aşk hikâyelerinin kahramanları Ferhad’dan ve Mecnun’dan daha makbul ve gerçek bir âşıktır. Kendi deyimiyle:</p>

  <p class="indentmetin">Bulunmaz anda eser mâsivâ nigârından</p>

  <p class="indentmetin">Ne deşt-i Kays ü ne Ferhâd tagıdır gönlüm (53/3)</p>

  <div class="clrb"></div>

  <p class="normal">Rumî’nin şiirlerinde mahallî öğelerin, konuşma ve nesir diline yakın ifadelerin kullanıldığı göze çarpar. Daha çok günlük yaşantıda kullanılan ve ustaca kullanılmadığı zaman şiirin ahengini bozabilecek bu ifadeler, onun şiirlerine samimi bir hava ve bazen de mizahi bir yaklaşım katmıştır. Bu tarz şiirlerindeki söyleyişler Nedim’in sevgilisine tatlı sert sataştığı gazellerini anımsatmaktadır. Mesela Rumî bir şiirinde sevgilisine şöyle çıkışır:</p>

  <p class="indentmetin">Bugün inkâra mahal var mı uzakdan gördüm</p>

  <p class="indentmetin">Dün gece meykedede bir iki çakdın ey şûh (14/3)</p>

  <p class="indentmetin">&nbsp;</p>

  <p class="indentmetin">Eskiden zülfüne dil-besteligin Rûmînin</p>

  <p class="indentmetin">Yeni başdan ne ‘aceb başına kakdın ey şûh (14/5)</p>

  <div class="clrb"></div>

  <p class="normal">Büyük ihtimalle görev aldığı yerlerden birinde yaşadıklarını, şiirlerinden birinde mizahi bir yaklaşımla şöyle dile getirir:</p>

  <p class="indentmetin">Ba‘dehu kûy-ı cevizlikde nice kozlar kırıp</p>

  <p class="indentmetin">Haylîce zevk eyledik Lazlar ile bir aralık (69/2)</p>

  <div class="clrb"></div>

  <p class="normal">Toplumsal olayların yarattığı karamsarlık ve umutsuzluk, çoğu şairin mistik alanlara yönelmesine neden olmuş, divanlardaki tasavvufi şiirlerin sayısında önemli ölçüde artış görülmüştür.<sup class="calibre3"><a href="../Text/sozdenyaziya_split_046.html#footnote-915-24" id="footnote-915-24-backlink">[24]</a></sup> Bu durum Rumî’de de göze çarpar. Tasavvuf, Rumî için bir bakıma kendini rahatlattığı bir kaçış alanı olmuştur. Şiirlerinin birçoğu tasavvufi yoruma açık olmakla beraber Rumî’yi mutasavvıf bir şair olarak nitelendirmek doğru bir yaklaşım olmaz. Şiirlerinde tasavvufi düşüncenin derinliklerine inmekten çok, mutasavvıf olmayan birçok Divan şairinin de kullandığı belli başlı kavramların ve hayallerin üzerinde durmakla yetinmiş, yani tasavvufu amaçtan ziyade araç olarak kullanmıştır. Kaynaklar Rumî’nin herhangi bir tarikatla ilişkisinden bahsetmez. Fakat bazı şiirleri onun Mevlevî olduğu ya da en azından Mevlevîliğe sempati duyduğu düşüncesini uyandırır. Mevlevî bir şair olan Senih Efendi ile müşterek şiir yazmış olması ve bazı şiirlerinde Mevlevîliğe ait unsurlardan bahsetmesi de bu görüşü kuvvetlendirmektedir.<sup class="calibre3"><a href="../Text/sozdenyaziya_split_047.html#footnote-915-25" id="footnote-915-25-backlink">[25]</a></sup> Mesela:</p>

  <p class="indentmetin">Rûmî tutalım dergeh-i Mollâda makâmı</p>

  <p class="indentmetin">Çün vâkıf-ı esrâr-ı ney [u] ‘ûd ü rebâbız (27/5)</p>

  <div class="clrb"></div>

  <p class="normal">Bu beyitte Rumî, gayet açık bir şekilde Mevlevîlikten bahsetmekte ve bu öğretide dervişin olgunlaşması için en önemli unsurlardan biri olan musiki ayinlerine gönderme yapmaktadır.<sup class="calibre3"><a href="../Text/sozdenyaziya_split_048.html#footnote-915-26" id="footnote-915-26-backlink">[26]</a></sup></p>

  <p class="normal">Ayrıca divanda “şeyh” redifli bir gazelin bulunması da ilginçtir. Bu şiirde Rumî, bir bakıma tasavvuf ehlinin, yani şeyhin ne gibi özelliklere sahip olması gerektiğini özetler.</p>

  <p class="indentmetin">Meyl etmeyince servet-i dünyâya zerrece</p>

  <p class="indentmetin">Fakrı ile ederse becâ iftihârı şeyh (13/3)</p>

  <p class="indentmetin">&nbsp;</p>

  <p class="indentmetin">Rûmî cefâ-yı aşkı eder şevk ile kabûl</p>

  <p class="indentmetin">İzhâr eder mi nefse uyup igbirârı şeyh (13/5)</p>

  <div class="clrb"></div>

  <p class="normal">Rumî, toplum yaşantısındaki bazı bozukluklar ve haksızlıklar karşısında sessiz kalmaz, yeri geldiği zaman duyduğu rahatsızlığı eleştirel bir dille ifade eder. Bu şiirleri sosyal hiciv örneği olarak saymak mümkündür. Eleştirdiği konulardan biri rüşvettir. Bu dönemde artan yolsuzluk ve rüşvet olayları için şunları söyler:</p>

  <p class="indentmetin">Bî-hûde devâ’ir tolaşıp agzını yorma</p>

  <p class="indentmetin">Hasbîce ricâlin himemi pek güç olur güç (10/2)</p>

  <div class="clrb"></div>

  <p class="normal">Devlet dairelerinde mevki sahibi olanlar karşılıksız hiçbir iş yapmayacakları için onlara dert anlatmak boşunadır. Doğruluktan sapmayan kişiler elbette hak ettikleri yeri, kurtuluşu bulacaklardır.</p>

  <p class="indentmetin">İrtikâbın zilletin idrâk eden</p>

  <p class="indentmetin">Hiç olur mu mübtezel buldu felâh (11/4)</p>

  <div class="clrb"></div>

  <p class="normal">Rumî, bazı manevi ve ahlaki değerlerin yok olmasından da şikâyetçidir. Ona göre maddiyat maneviyatın önüne geçmiş, masumiyet yok olmuş, aşk kutsal kimliğinden sıyrılmıştır. Artık aşığın sevgilisine ulaşmak için ihtiyacı olan tek şey maddi güçtür.</p>

  <p class="indentmetin">Merd ü zen etdi perde-i nâmûsı çâk çâk</p>

  <p class="indentmetin">Mahv oldu ‘âr ü cevher-i ‘ismet zamânede (62/4)</p>

  <p class="indentmetin">&nbsp;</p>

  <p class="indentmetin">‘Âşık visâl-i yâre gerekdir zer ile sîm</p>

  <p class="indentmetin">İzhâr-ı derd-i ‘aşka ne hâcet zamânede (62/6)</p>

  <div class="clrb"></div>

  <p class="normal">Rumî, şiirlerinde başta da belirttiğim gibi medeniyet, hürriyet ve vatan sevgisi gibi Tanzimat döneminin ana karakterini oluşturan yeni kavramlara yer vermiştir. Medeniyet redifli bir şiirinde şunları söylemektedir.</p>

  <p class="indentmetin">Âdâb okudur ders-i ‘acebdir medeniyyet</p>

  <p class="indentmetin">İnsâna reh-i bahs-i edebdir medeniyyet (6/1)</p>

  <p class="indentmetin">&nbsp;</p>

  <p class="indentmetin">Zann etme sakın kayd-ı ‘alâyıkla esâret</p>

  <p class="indentmetin">Hürriyet için başka şi‘âbdır medeniyyet (6/4)</p>

  <div class="clrb"></div>

  <p class="normal">Medeniyet, insana edep öğreten bir derstir, bireylerin ortak yaşam alanını genişletir fakat onun da bazı kuralları vardır. İnsanlar bu kuralları özgürlüklerini kısıtlayan bir zincir olarak görseler de aslında özgürlüğe kavuşmanın yolu medeniyetten geçer. Medeniyet her ne kadar savaşlara meydan verse de dünyada barışın sağlanmasına vesile olur. Rumî’ye göre o dönemde medeniyete geçiş ve refaha kavuşmak için insanlar gerekli şartları yerine getirmiş ve hak edilen sonuca ulaşılmış olmalıdır ki bunu, kurtuluşu sevinçle karşılayan, tebrik niteliğindeki bir şiirinde şöyle ifade eder:</p>

  <p class="indentmetin">Sa’y ü gayret ile mülk buldu felâh</p>

  <p class="indentmetin">Sa’y eden millet güzel buldu felâh (11/1)</p>

  <div class="clrb"></div>

  <p class="normal">Rumî bazı şiirlerinde vatan sevgisine de değinir ve kendisini vatan sevgisiyle dolu biri olarak tanımlar.</p>

  <p class="indentmetin">Hubb-ı vatanın kasdı yolundan hele ircâ‘</p>

  <p class="indentmetin">Rûmî-i hamiyyet-şiyemî pek güç olur güç (10/5)</p>

  <div class="clrb"></div>

  <p class="normal">Bu şiirlerle, klasik Divan şiiri ögelerinin yanı sıra 19. yüzyıl Osmanlı toplumunun değişimlerini, sorunlarını ve yeni değerlerini de görerek bir şairin gözünden yeniden değerlendirme fırsatına sahip oluyoruz. Örneklerden de anlaşılacağı gibi Rumî, bazı manevi değerlerin korunması şartıyla yeniliklerin karşısında durmayan hatta onları coşkuyla karşılayan bir şairdir. Peki hem Divan şiirinin klasik döneminden hem klasik dönem sonrası gelişmelerinden hem de Tanzimat dönemi edebî hareketlerinden izler taşıyan bu şairi nasıl adlandırabiliriz? Rumî klasik anlamda bir Divan şairi midir? Yoksa olağan bir seyirle geçiş dönemi şairlerinin özelliklerini mi yansıtmaktadır? İlk bölümü bu soruyla noktaladıktan sonra Rumî’nin kimliğiyle ilgili sorunlara değinmek istiyorum</p>

  <p class="normal">Rumî, tarih sırasına göre şu kaynaklarda yer almaktadır: Başta tezkirecilik geleneğinin son halkası sayılan <span class="ideitalik">Hâtimetü’l-Eş’ar</span>,<sup class="calibre3"><a href="../Text/sozdenyaziya_split_049.html#footnote-915-27" id="footnote-915-27-backlink">[27]</a></sup> yani <span class="ideitalik">Fatin Tezkiresi</span> olmak üzere İbnülemin Mahmud Kemal İnal’ın bu tezkireye zeyl olarak hazırladığı <span class="ideitalik">Son Asır Türk Şairleri</span>, Mehmet Süreyya’nın <span class="ideitalik">Sicill-i Osmanî</span>’si ve Nail Tuman’ın kendinden önce yazılmış tezkireleri tarayarak hazırladığı <span class="ideitalik">Tuhfe-i Nailî</span>. Bunların dışında daha yeni dönemlere ait oldukları için ikincil kaynak olarak yararlandığım <span class="ideitalik">Tezkirelere Göre Divan Edebiyatında İsimler Sözlüğü</span> ve <span class="ideitalik">Türkçe Yazma Divanlar Kataloğu</span> da Rumî’den bahsetmektedir.</p>

  <p class="normal"><span class="ideitalik">Fatin Tezkiresi</span>’nin Rumî maddesinde, İzmirli olduğu, 1844 yılında öğrenim amacıyla İstanbul’a geldiği ve 1850 yılında öğrenimini tamamlayıp Dâr-ı Şu’râ-yı Askerî Tahrirat Kalemi’nde çalışmaya başladığı, Anadolu Ordusu’yla birlikte yine Tahrirat Kâtipliği vazifesiyle Anadolu’ya gönderildiği kaydedilmiştir.<sup class="calibre3"><a href="../Text/sozdenyaziya_split_050.html#footnote-915-28" id="footnote-915-28-backlink">[28]</a></sup> Rumî’nin asıl ismi ve şairliği hakkında bilgi verilmemiş, divanının veya başka bir eserinin varlığından söz edilmemiştir. <span class="ideitalik">Son Asır Türk Şairleri</span>’nin Rumî maddesinde ise asıl adı Mehmed Muhyiddin Rumî Paşa olan başka bir şairden bahsedilmekte; Ergani Maden Emanetinde, Urfa, Ergani ve Mardin Mutasarrıflıklarında ve Edirne Maliye Müfettişliğinde bulunduğu, Rumeli Beylerbeyliği yaptığı ve 6 Mayıs 1889’da (6 Ramazan 1306) vefat ettiği kaydedilmektedir.<sup class="calibre3"><a href="../Text/sozdenyaziya_split_051.html#footnote-915-29" id="footnote-915-29-backlink">[29]</a></sup> Ek olarak Rumî Paşa’nın şiirlerinden iki örnek verilmiştir. Bu şiirler <span class="ideitalik">Fatin Tezkiresi</span>’nde yer alan örnek şiirle birlikte, incelediğim divanda yer almaktadır. <span class="ideitalik">Sicill-i Osmanî</span>’de ise iki şair için ayrı başlıklar açılmış, İzmirli Rumî Efendi bahsinde ise diğer kaynaklarda yer almayan bir bilgiye –ölüm tarihine– yer verilmiştir.<sup class="calibre3"><a href="../Text/sozdenyaziya_split_052.html#footnote-915-30" id="footnote-915-30-backlink">[30]</a></sup> Rumî başlığı altında iki şairden söz edilmekle birlikte örnek şiirlerin aynı divanda yer alması aklıma şu üç ihtimali getiriyor:</p>

  <p class="normal">1. İki şair de aynı dönemlerde yaşadıkları ve aynı mahlası kullandıkları için bazı tezkire yazarları tarafından karıştırılmışlardır ve şiirleri aynı divan içinde yer almıştır.</p>

  <p class="normal">2. Aslında Rumî mahlasını kullanan sadece bir şair vardır fakat ölüm tarihi ve hayat hikâyesi şu an bilemediğim sebeplerden dolayı yanlış tespit edilmiştir.</p>

  <p class="normal">3. Bu iki kişiden biri şair olmamakla birlikte bir yanlışlık sonucu şair olduğu ve divan tertiplediği düşünülmektedir.</p>

  <p class="normal">Bu ihtimalleri düşünerek şairin kimliğini ve yaşadığı dönemi tespit etmek için en önemli ipuçları sayılabilecek tarih düşürme kıtalarını ve müşterek şiirleri incelemeye yöneldim.<sup class="calibre3"><a href="../Text/sozdenyaziya_split_053.html#footnote-915-31" id="footnote-915-31-backlink">[31]</a></sup> Elimdeki nüshada Rumî’nin, Mahmud Nedim Paşa ve Ziya Paşa ile müşterek yazdıkları şiirleri bulunmaktadır. Hem İzmirli Rumî Efendi hem de Rumî Paşa bu kişilerle aynı tarihlerde yaşamıştır. Fakat her iki şiirin de başlıkları düşündürücüdür. Mahmud Nedim Paşa ile müşterek gazelin başına “Sadr-ı esbak Merhum Mahmud Nedim Paşa ile Müşterek Gazel” ifadesi kaydedilmiştir. Mahmud Nedim Paşa 1818-1883 yılları arasında yaşamış, ilki 1871-1872 ikincisi 1875-1876 yılları arasında olmak üzere iki kez sadrazamlığa getirilmiştir.<sup class="calibre3"><a href="../Text/sozdenyaziya_split_054.html#footnote-915-32" id="footnote-915-32-backlink">[32]</a></sup> Şiirin başlığı dikkate alındığında bu şiirin en erken Mahmud Nedim Paşa’nın sadrazamlıktan ilk azlediliş yılı olan 1872’de yazılmış olabileceğini görüyoruz. Oysa <span class="ideitalik">Sicill-i Osmanî</span>’ye göre İzmirli Rumî Efendi 1863 yılında vefat etmiştir. Ziya Paşa ile müşterek yazılan gazelin başına da aynı şekilde “Ziya Paşa Merhumla Müşterek Gazel” ifadesi kaydedilmiştir. Ziya Paşa 1825-1880 tarihleri arasında yaşamıştır, bu şiir 1863 yılında Ziya Paşa’dan önce vefat eden İzmirli Rumî Efendi’ye değil Rumî Paşa’ya ait olabilir.<sup class="calibre3"><a href="../Text/sozdenyaziya_split_055.html#footnote-915-33" id="footnote-915-33-backlink">[33]</a></sup> Tabii bu başlıkların divanın müstensihi tarafından sonradan eklenmiş olması ihtimali de vardır. Divandaki tarih düşürme kıtaları ise İzmirli Rumî Efendi’nin ölüm tarihi olan 1863 tarihinde sona ermektedir. Divanın yarım kaldığını düşünürsek bu durum yine müstensihten kaynaklanıyor olabilir. Belki de müstensih, divanı istinsah ederken yarım bırakmıştır. Tez çalışmam sırasında bu noktalardan hareketle iki şairin karışmış olabileceği sonucuna varmıştım. Fakat son zamanlarda yaptığım araştırmalar sırasında elde ettiğim bilgiler aslında ortada iki şair olmadığı düşüncesini destekler nitelikteydi. Şimdi biraz da bu bulgulardan bahsetmek istiyorum.</p>

  <p class="normal"><span class="ideitalik">Rumî Divanı</span>’nın tek nüshası Millet Kütüphanesi Ali Emirî Manzum 187 numarada kayıtlıdır.<sup class="calibre3"><a href="../Text/sozdenyaziya_split_056.html#footnote-915-34" id="footnote-915-34-backlink">[34]</a></sup> Ali Emirî’nin dönemin ilim ve devlet adamlarıyla yakın ilişkilerde bulunduğunu, şairlerin çoğuyla tanıştığını ve sohbetler ettiğini hem kendi hatıralarından hem de diğer kaynaklardan öğrenmekteyiz. 1857-1924 yılları arasında yaşamış olan Ali Emirî’nin 1863 yılında vefat eden İzmirli Rumî Efendi ile tanışmış olması imkânsızdır fakat çağdaşı olarak Ali Emirî’nin Rumî Paşa’yı tanımış olabileceğini düşünerek araştırmalarımı bu yönde sürdürdüm. Bu çalışmalar esnasında beni sonuca ulaştırabilecek bazı bilgiler topladım.</p>

  <p class="normal"><span class="ideitalik">Son Asır Türk Şairleri</span>’nde İşkodralı Zihnî bahsinde, Rumî’nin de adı geçmekte ve divanının varlığından söz edilmektedir.<sup class="calibre3"><a href="../Text/sozdenyaziya_split_057.html#footnote-915-35" id="footnote-915-35-backlink">[35]</a></sup> Hatta İşkodralı Zihnî, Rumî’nin Ergani maden mutasarrıfıyken divan tertip etmesi üzerine bir kıta yazmıştır. Bu bilgiden hareketle Ali Emirî’nin İşkodralı şairleri anlattığı <span class="ideitalik">İşkodra Şairleri</span> adlı bir tezkire yazdığını ve İşkodralı Zihnî’yle ilgili bölümde Rumî’den de söz edilmiş olabileceğini düşünerek bu esere başvurdum. Rumî hakkında <span class="ideitalik">Son Asır Türk Şairleri</span>’nde verilen bilginin dışında bir bilgiye rastlayamamış olmama rağmen Ali Emirî’nin İşkodralı Zihni’yi anlatırken kullandığı şu ifade önemliydi: “(...) ma’muretü’l- azizde on sene kadar bulunduğu esnada fuzelâ-yı vulât ve mutasarrıfînden Adanalı Abdünnafî Efendi ve İzmirli Muhyiddin Rumî Paşa ile sa’ir Harput şu‘arâsıyla müşâ‘areleri vukû‘ bulmuştur (...)”<sup class="calibre3"><a href="../Text/sozdenyaziya_split_058.html#footnote-915-36" id="footnote-915-36-backlink">[36]</a></sup> Burada Rumî’den İzmirli Muhyiddin Rumî Paşa olarak söz edilmektedir. Rumî Paşa’nın İzmirli olduğu hakkında bilgi veren –en azından şu ana kadar yaptığım araştırmalar sonucunda– tek kaynak Ali Emirî’dir. Ali Emirî, Rumî Paşa’yı tanıdığı için bir karışıklık yapmış olması ihtimali de çok düşüktür. Bu küçük ipucu bende İzmirli Rumî Efendi ile Rumî Paşa’nın aynı kişi olabileceği düşüncesini uyandırmıştır. Yine Ali Emirî’nin 31 Mart 1918-30 Eylül 1920 yılları arasında yayımladığı ve 31 sayısı tamamlanmış bulunan <span class="ideitalik">Osmanlı Tarih ve Edebiyat Mecmuası</span>’nda çıkan bir yazı da önemlidir. Bu mecmuanın 14. sayısında “Hatırat” başlığı altında Ali Emirî, Rumî Paşa ve Diyarbakırlı Said Paşa’nın mektuplaşmalarına yer vermiştir. Ali Emirî, şairlerle toplantılarından ve diğer anılarından bahsettikten sonra</p>

  <p class="indentmetin">(...) Bir posta günü Said Paşa hazretleri beni çağırdı. Maden Mutasarrıfı Rumî Paşa hazretleri tarafından varid olan şu mektub ile melfufu bulunan on altı aded gazeli ata itdi... Rumî Paşa’nın mektubunda melfuf bulunan on altı gazelin birisi Memuretü’l-aziz Mutasarrıfı iken Abdünnafi Efendi’ye nazire olarak (saklar) kafiyesinde idi.<sup class="calibre3"><a href="../Text/sozdenyaziya_split_059.html#footnote-915-37" id="footnote-915-37-backlink">[37]</a></sup></p>

  <div class="clrb"></div>

  <p class="normal">diyerek önce Abdünnafî Efendi’nin gazelini ve daha sonra Rumî Paşa’nın, Said Efendi’nin ve en son olarak da kendinin bu gazele yazmış olduğu nazireyi vermiştir. Rumî Paşa’nın yazmış olduğu nazire incelediğim divanda da yer almaktadır. Ali Emirî diğer on beş gazeli vermemiştir. Bu iki yeni bilgi ışığında şu sonuca varılabilir: İzmirli Rumî Efendi ve Rumî Paşa aynı kişidir ve <span class="ideitalik">Fatin Tezkiresi</span>’nde ve <span class="ideitalik">Son Asır Türk Şairleri’</span>nde verilen bilgiler Rumî’nin hayatının değişik dönemlerine ait bilgilerdir. Son olarak yine bu konuyla ilgili cevaplayamadığım bazı soruları ortaya atarak yazımı sonlandırmak istiyorum.</p>

  <p class="normal"><span class="ideitalik">Fatin Tezkiresi</span> de dâhil olmak üzere kendinden önce yazılmış eserleri incelemiş olan İnal, Rumî Paşa’nın hayatını ele alırken <span class="ideitalik">Fatin Tezkiresi</span>’ndeki bilgilere neden yer vermemiş ve “terceme-i hâline dair fazla malumât bulunamadı” demiştir? İnal’ın yaptığı yorumlar <span class="ideitalik">Rumî</span> <span class="ideitalik">Divanı</span>’nı gördüğünü, şiirlerini incelediğini düşündürmektedir.<sup class="calibre3"><a href="../Text/sozdenyaziya_split_060.html#footnote-915-38" id="footnote-915-38-backlink">[38]</a></sup> O zaman <span class="ideitalik">Fatin Tezkiresi</span>’nde örnek verilen şiirin, bahsettiği divanda bulunduğunu gözden mi kaçırmıştır? Eğer öyleyse neden İzmirli Rumî Efendi için ayrı bir başlık açmamıştır? Düşündüğüm gibi iki şair aynı kişiyse <span class="ideitalik">Tuhfe-i Nalî</span>, <span class="ideitalik">Türkçe Yazma Divanlar Kataloğu</span> ve <span class="ideitalik">Tezkirelere Göre Divan Edebiyatında İsimler Sözlüğü</span> gibi ikincil kaynakları bir yana bırakırsak tüm bu eserlere kaynaklık eden <span class="ideitalik">Sicill-i Osmanî</span>’nin yazarı Mehmed Süreyya, İzmirli Rumî Efendi’nin 1863 yılında vefat ettiği bilgisine nasıl ulaşmıştır? <span class="ideitalik">Sicill-i Osmanî’</span>de bazı tarihleme hatalarına rastlandığı bilinmektedir. Acaba bu bilgi de tarihleme hatalarından biri midir? Bu sorular hâlâ yanıt aramaktadır.</p>
</body>
</html>
