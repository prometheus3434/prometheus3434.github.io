<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sozdenyaziya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_8">Aşkî Karanlık:<br class="chapter" />
  &nbsp;&nbsp;&nbsp;Turgut Uyar’ın “<span class="ideitalik">Dünyanın En Güzel Arabistanı</span>”nda<br class="chapter" />
  &nbsp;&nbsp;&nbsp;Gece, Aşk ve Deneyim<sup class="calibre3"><a href="../Text/sozdenyaziya_split_161.html#footnote-915-139" id="footnote-915-139-backlink">[139]</a></sup></h1>

  <p class="normal2">Fatih Altuğ<sup class="calibre3"><a href="../Text/sozdenyaziya_split_162.html#footnote-915-140" id="footnote-915-140-backlink">[140]</a></sup></p>

  <p class="sagnormal">Aşk, sevgilinin ta ötesine de gider. İşte, bu sebeple,<br class="chapter" />
  yüzden karanlık bir ışık süzülür. Bu ışık, yüzün ötesinden,<br class="chapter" />
  henüz olmayandan, asla yeterince gelecek olmayan,<br class="chapter" />
  olanaklıdan daha uzak bir gelecekten gelmektedir.<br class="chapter" />
  Emmanuel Levinas</p>

  <div class="clrb"></div>

  <p class="normal">Bir mucizeyi beklemekten başka çaremiz yoktur. Ancak mucize, hep beklenmedik bir anda, an-sız-ın (an yokmuş gibi, anı aşarcasına), birdenbire gelir ve bizi âciz bırakır. Gittikçe bir kapanıma dönüştüğünü düşündüğümüz bir hayatın içinde yepyeni bir açılım oluşturacak bir mucizeyi davet edebiliriz; ama ister davet edelim, ister varlığına bile inanmayalım, ona yalnızca maruz kalırız, onun karşısında âcizizdir. Mucize karşısında acziyet, en çok hayatından memnun olanlarda, kurulu düzenin kahramanlarında açığa çıkar. İnsanın kendisine dair bütünsel imgesinde bir yamukluk, pürüzsüz olduğunu varsaydığı yüzeyinde bir çizik, varlığında/tamlığında bir yarık oluşturur mucize. Yerleşik düzenin, içine doğulanın, zaten-hep-orada olacağından emin olunanın aczini görmek, insanın fiziksel olarak yer değiştirmeden yaşadığı bir göç deneyimini doğurur. Aynı yerdesinizdir ama her şey yerli yerinde değildir; önceden zaman çizgisel olarak o güzel, o tasarlanmış geleceğe doğru ilerlerken artık çığırından çıkmıştır. Mucizeyle yerinden edilen göçmenlerin mucizeye tepkileri ayrı ayrıdır: Kimi göçmenler, eski yurtlarını âciz hissetmelerine yol açan mucizeye hınç duyarak –sanki varlıklarının eski sayfaları hiç yırtılmamış gibi– tamlıklarını yeniden kurmaya çalışırken, kimileri mucizeye kapılıp onun yırttığı sayfaları kökünden kopararak hıncı geçmişlerine yöneltir; çoğu göçmen ise bu ikisini de başaramaz, sürekli bir göçün, müphemiyet denizinin ortasında bulur kendini, tamlık adasında varlık bulamaz.</p>

  <p class="normal">Odağına Turgut Uyar’ın <span class="ideitalik">Dünyanın En Güzel Arabistanı</span> adlı kitabını alan bu yazı, üç mucizenin kesiştiği, bitiştiği, çakıştığı, çeliştiği ve birbirini ertelediği bir cümbüş ânı hakkındadır. Türkiye toplumunun modernlik mucizesi, Türkçe şiirin İkinci Yeni mucizesi ve aşk mucizesinin bir arada ele alınmasını mümkün kılan bu tarihsel an, Turgut Uyar’ın <span class="ideitalik">Dünyanın En Güzel Arabistanı</span> kitabının yayımlandığı yıl olan 1959’dur. Edebiyat tarihi açısından bakıldığında 1959, bir patlamanın tam ortasına işaret eder. 1958-1960 yılları arasında günümüzde yenilikçi anlatının ve modernist şiirin temel eserleri olarak kabul ettiğimiz kitapların art arda yayımlandığını görürüz. Birkaçını sayayım: Yusuf Atılgan <span class="ideitalik">Aylak Adam</span>, Onat Kutlar <span class="ideitalik">İshak</span>, Tahsin Yücel <span class="ideitalik">Düşlerin Ölümü</span>, <span class="ideitalik">Mutfak</span> <span class="ideitalik">Çıkmazı</span>, Vüs’at O. Bener <span class="ideitalik">Yaşamasız</span>, Adnan Özyalçıner <span class="ideitalik">Panayır</span>, Leyla Erbil <span class="ideitalik">Hâllaç</span>, Ülkü Tamer <span class="ideitalik">Soğuk Otların Altında</span>, Cemal Süreya <span class="ideitalik">Üvercinka</span>, Ece Ayhan <span class="ideitalik">Kınar Hanımın Denizleri</span>, Edip Cansever <span class="ideitalik">Umutsuzlar Parkı</span>, <span class="ideitalik">Petrol</span>, İlhan Berk <span class="ideitalik">Galile Denizi</span> ve <span class="ideitalik">Çivi Yazısı</span>.<sup class="calibre3"><a href="../Text/sozdenyaziya_split_163.html#footnote-915-141" id="footnote-915-141-backlink">[141]</a></sup></p>

  <p class="normal">Bu modernist infilakın en önemli oluşturucularından birinin Türk modernleşmesinin 1950 sonrası aldığı özel biçim olduğunu düşünüyorum. Çok partili demokrasiye geçiş, toplumsal akışkanlığın artışı, sermayenin dolaşımının hızlanması, şehirle taşra arasındaki sınırların belirsizleşmesi, geçişkenliğin artması, şehrin heterojenleşmesi gibi ifadelerle niteleyebileceğimiz bu modernlik biçimini, günümüzde “Japon mucizesi” ya da “Doğu Asya mucizesi” gibi tamlamalarda kullandığımız şekilde “1950 mucizesi” olarak adlandırabiliriz. Bu noktada, “mucize” ifadesinin zorunlu olarak olumlu bir içeriğe sahip olmadığını, temel semptomunun içine doğduğu durumda bir yarık oluşturup artık mucize-öncesinin eskisi gibi devamına imkân vermemesi olduğunu belirteyim. Mucize; şok, sürpriz, travma, dehşet, kıyamet gibi biçimlerde belirebilir; ne şekilde belirirse belirsin mucize-öncesini yerinden eder, çığırından çıkarır.</p>

  <p class="normal">Mucizenin sadmesi, simgesel düzenin boşluğuna gelir. Mucize, önceki simgesel düzenin temsil edilmesine, var olmasına, dile gelmesine izin vermediği, bir boşluk olarak gördüğü, karanlığa terk ettiği madunları devreye sokabilme, çığırından çıkan simgesel düzenden sonra yeni bir çığır açabilme imkânıdır. Ancak bu imkân, tam anlamıyla hiçbir zaman gerçekleşmez; içine doğduğu durumun en karanlık noktasına kadar sirayet eden bir doluluk hiçbir zaman kurulamaz; daima adlandırılamayan, boşlukta kalan, temsil edilemez bir şey kalacaktır. Yapılabilecek tek şey, gizil-özne konumlarını içeri sokabilmek, içerinin denetimini sarsmak ve bu süreci mütemadiyen tekrarlamaktır. Bu da mucize gerçekleştikten sonra ona sadık kalan öznelerin teşebbüsleri ve mucizede sebat göstermeleriyle inşa edilen yeni bir hakikatle olur. Burada özneler, madunları kurtaran, onları temsil edilebilir tebaaya dönüştüren bilinçlendiricileri ya da yasa koyucuları değil de mucizeyle âcizleştikten sonra açığa çıkan boşluğun sonsuz ve tasarlanamaz imkânına inanan, o imkâna bir yanıyla maruz kalırken diğer yanıyla onun tekilliği ve başkalığıyla diyalojik bir ilişki kuran öznedir. Her şeye kâdir, “baş”ına buyruk özne değil de ötekine/“başka”sına buyruk/tâbi özne.</p>

  <p class="normal">Bu bakımdan 1950 mucizesi yeni bir çığır açmıştır, yanında da karşısında da olanların kabul ettiği üzere hiçbir şeyin eskisi gibi olmadığı bir dönemi başlatmıştır. Önceki düzenin susturduğu kimi madunları devreye sokarak, özneleştirerek bir umut potansiyeli doğurmuştur; ancak bu açılımı sürekli kılamayarak, zamanla kendisini kapalı bir simgesel düzene dönüştürerek mucizevi etkisini kesintiye uğratmıştır. Muhafazakârlıkla kapitalizm arasında kendine özgü olarak kurduğu ve Türkiye’de sağ siyasetin en güçlü damarını oluşturacak olan simgesel düzeninin, yarattığı boşluğa sırtına dönmesi, geçişken toplumsal sınırların, yerini gün geçtikçe sızdırmaz bir sınır kontrolüne bırakması, heterojen bir yapısı olan ancak yeni simgesel düzene karşıtlıkta birleşen grupları doğurmuştur.</p>

  <p class="normal">İşte modernist anlatı ve İkinci Yeni şiirinin infilak anı, tam da bu kapanımın en şiddetlendiği, düzenin dilindeki şiddetin her yere sirayet ettiği ana denk düşer. Bir yandan yeni simgesel düzenin oluşturduğu öznelerdir bu yazarlar, onun sayesinde var olmuşlardır ancak diğer yandan bu düzen onları kendisine tâbi kılmak istemektedir. Öznelik ve tâbilik arasında kalmışlığın yarığı yepyeni bir şiirin fışkırmasının zemini olmuştur. Bundan sonra Türkçe şiirde alınan konumlar, İkinci Yeni’ye göre düzenlenir olmuş; İkinci Yeni bir travma, sonraki kuşakların hesaplaşması gereken bir şiir mucizesi olmuştur. Orhan Koçak, bu şiiri şöyle niteliyor:</p>

  <p class="indentmetin">İkinci Yeni, bireyin bütün’den ayrılması ile dilin bulanmasını aynı deney olarak yaşadı: Özne, öncesiz çıplak yaşantıya kayarken, kendini tutan bağlardan da çözüldü, anlam hemen açık olmayan bir dille dünyayı ve kendi içini yoklarken dili bulandırdı, çıplak yaşantıyla buluştuğu anı bir kamaşma gibi duydu. Öznelliğini, iç doluluğunu bazen sessiz bir <span class="ideitalik">mucize</span>, bazen de bir <span class="ideitalik">lanet</span> gibi üstlendi.<sup class="calibre3"><a href="../Text/sozdenyaziya_split_164.html#footnote-915-142" id="footnote-915-142-backlink">[142]</a></sup></p>

  <div class="clrb"></div>

  <p class="normal">Şimdi bu mucizenin Turgut Uyar’ın şairliğindeki ve şiirindeki tecellilerine geçebilirim. 1958’de taşradan şehre yerleşen Turgut Uyar yaşadığı dönüşümü şöyle anlatıyor: “Demokrat Parti’nin yarattığı para <span class="ideitalik">patlama</span>sına değinmek gerekir. Para patlamasının getirdiği değerler değişmesine, <span class="ideitalik">sarsılma</span>sına. Ben kendi adıma, bir subay olarak Terme’den Ankara’ya geldiğimde büyük bir <span class="ideitalik">sarsıntı</span> geçirdim, bir hesaplaşmaya girme gereğini duydum.”<sup class="calibre3"><a href="../Text/sozdenyaziya_split_165.html#footnote-915-143" id="footnote-915-143-backlink">[143]</a></sup></p>

  <p class="normal">Alıntıdaki patlama, sarsıntı, sarsılma gibi mucizevi kelimelere dikkat edelim. Aynı dönemde Uyar’ın önceki simgesel düzenin en önemli kurumu olan ordudan istifa edip sivilleşmesini de eklediğimizde Uyar’ın yaşadığı şoku daha iyi anlamlandırabiliriz. İlk iki kitabı <span class="ideitalik">Arz-ı Hâl</span> ve <span class="ideitalik">Türkiyem</span>’den sonra şiir anlayışını değiştirmesini ve <span class="ideitalik">Dünyanın En Güzel Arabistanı</span>’ndaki şiirlerin ortaya çıkışını bu şokla bağlantılandırabiliriz. Kendisi süreci şöyle anlatıyor: “Kendi adıma beni yazdığım şiiri yazmaya iten neden, çevremin değiştiğini görmemdi. <span class="ideitalik">Birdenbire</span> kentleşen dünya, <span class="ideitalik">birdenbire</span> karşılaştığım neon lambaları, büyük oteller, birtakım yeni gelişmeleri haber veren durumlar beni artık Orhan Veli şiiri yazmakla kurtaramıyordu.”<sup class="calibre3"><a href="../Text/sozdenyaziya_split_166.html#footnote-915-144" id="footnote-915-144-backlink">[144]</a></sup></p>

  <p class="normal">O hâlde Turgut Uyar’ın konumunda bir müphemiyetin bulunduğunu söyleyebiliriz. 1950 mucizesi, “Orhan Veli şiiri” diye adlandırılan şiirsel dilin tutulmasına neden olur. Neon lambalarının ışıltısı eski dili âcizleştirir. Mucize eskiyi geçersiz kılar ama tam anlamıyla şairi sarıp sarmalayamaz; ne eskinin dilini ne de mucizenin dilini konuşabilir şair. Geriye tek bir konum olarak mucizenin içinde, mucizenin sayesinde ve mucizeye rağmen kekelemek kalır. Kekeleyen şair, mucizenin konuştuğu anlar kadar sustuğu anları da dile getirme, dahası daima dile getirilemeyecek olarak kalacak bir şeyin var olduğunu dile getirme derdindedir. Kendini her yerde ve her zaman geçerlilik olarak tanımlayan mucizenin işlemediği anları da dile getirmeyi mümkün kılar bu kekemelik anı. Mucizelerin göz aldanması, ışık oyunu ya da yalnızca bir neon lambası olabileceğinin akla ve dile getirildiği andır bu: şahane tereddütün anı.</p>

  <p class="normal"><span class="ideitalik">Dünyanın En Güzel Arabistanı</span>’nda mucizenin inşa ettiği yeni hakikatle ilişki bu şahane tereddütün sarkacında gerçekleşir. Evet, yeni hakikat şiirin öznesinin ısınamadığı bir hakikattir:</p>

  <p class="indentmetin">Kesme avizelerde ve çıplak kadın omuzlarında</p>

  <p class="indentmetin">Büyük otellerin önünde garipsiyorduk (113).<sup class="calibre3"><a href="../Text/sozdenyaziya_split_167.html#footnote-915-145" id="footnote-915-145-backlink">[145]</a></sup></p>

  <div class="clrb"></div>

  <p class="normal">Bu hakikatin işlediği gün,</p>

  <p class="indentmetin">Yalanlı dolanlı alçak doğruca yaşanmamış bir</p>

  <p class="indentmetin">Bir gözsüz kulaksız elsiz ayaksız güdük bir gündür (129).</p>

  <div class="clrb"></div>

  <p class="normal">Kalabalık her tarafı sarmıştır:</p>

  <p class="indentmetin">Kadınlar adamlar şehri uğultularla dolduran namussuz kalabalık</p>

  <p class="indentmetin">Yorgun kalabalık iyi kalabalık alaycı düzenbaz kalabalık (124)</p>

  <div class="clrb"></div>

  <p class="normal">Kuşatılmışlık, sarılmışlık, çevrelenmişlik, kendi olmaya imkân vermeyen sonsuz bir alan oluşturmuştur; “büyük ev ablukada”dır. Her şeyin yerli yerinde olduğu, kişinin yersizliğine izin vermeyen bu düzen ironik bir dille şöyle betimlenir:</p>

  <p class="indentmetin">Göğe baktım yerli yerinde/Haydutlar dalavereciler yerli yerinde/Vurguncular hayınlar vurdumduymazlar öyle/İyi dedim içim rahatladı/Düzen bozulmamış dedim sevindim/Tenhaca bölgelerinden bir şehre girdim/(Ben herkese varım/Başka türlü olmuyor inanmayın)//Bakın bu şehri ben kurdum ben büyüttüm ama sevemedim/(Ekmek vardı tereyağı vardı söylemiştim bu önemlidir/Utanılacak bir şey yoktu kimse anlatmalıyım)/Ben sevemezsem sevmek kimselerin elinden gelemez/Telefona sinemalara radyolara bir sürü kancık sevdalara/Sürü sürü mutsuz alışkanlıklara/Yalana dolana itliklere keten elbiselere (186).</p>

  <div class="clrb"></div>

  <p class="normal">Buraya kadar anlatıldığı şekliyle düzen, kişiyi kapatan, açılmasına kendini gerçekleştirmesine, kendisi olmasına izin vermeyen boğucu bir ortam gibidir; ancak bu düzen aynı zamanda arzunun güzergâhıdır, şiirsel benin kapılmaktan korktuğudur; bir anlık gafletle bu düzene dâhil olduğunda kendini kaybedebilir, düzen onu çağırmaktadır:</p>

  <p class="indentmetin">Kadınların eteklerine bakmıyorum hiç/Sağıma soluma bir baksam biliyorum sapıtmak işten değil/Bir baksam ertesi gün kimbilir nerede olurum/Uzak şarkıları dinliyorum sıkı sıkı âşık oluyorum/İyi niyetle merhaba ağaçlar evler bildik bulutlar/Öğrenciler memur kişiler bana benzeyenler/Ben kaçmaya çabalıyorum hoşnut muyum/Siz kaçtığınız yerde hoşnut musunuz (123).</p>

  <div class="clrb"></div>

  <p class="normal">Bir başka dizede ise aynı izlek şöyle görünür:</p>

  <p class="indentmetin">Bir karışsam içlerine bir uysam biraz gülmesem</p>

  <p class="indentmetin">Ertesi gün kimbilir nasıl yaşarım (124).</p>

  <div class="clrb"></div>

  <p class="normal">Kendisi ile düzen arasındaki yarığın kapanmasını arzular kimi zaman, hayatın asli zorluğundan kurtulsa, bu düzen onu temizlese, arıtsa, o da diğer insanlar gibi düzenin akışına dâhil olsa ne güzel olur:</p>

  <p class="indentmetin">Sonunda şehre vardım gökyüzüne fişekler atıyorlardı/Bir kalabalık vardı sarıydı utanmazdı geçkindi/Böylesi daha yakışıyor bildiklerime/Gün doğsun bir arınayım istiyorum/Güneş tozlu caddeler kaygılarım beni bir arıtsın istiyorum/İşte tam böyle istiyorum (173)</p>

  <div class="clrb"></div>

  <p class="normal">Ancak tam böyle olmaz hiçbir zaman, hep bir engel çıkar; bu engel kendisidir insanın: “Tel cambazı istiyordu ki dünya istediği gibi olsun. Bile bile aldanmaya vardırıyordu işi. Ama olmuyordu kendisi vardı.” (172)</p>

  <p class="normal">İnsanı, kendini kandıramadığında, uyum sağlayamadığında, kalabalığın ve düzenin doluluğunda kendine yer edinemediğinde, bekleyen sıkıntıdır. Onu çepeçevre saran simgesel düzen ile bir türlü kanmayan kendiliğin arafında ikamet etmekte olan bu sıkıntı, bir kapanım olduğu kadar yaratıcı bir süreçtir de. Bir açılım imkânıdır, direniş için gerekli enerjinin toplanmasıdır. Bu enerji, bu sefer simgesel düzenin boşluğuna doğru harcanır. Nasıl mucizenin hakiki olabilmesi için kendisinden önce gelen düzenin içeremediği boşluktan hareket etmesi gerekiyorsa, şairin benliği de maruz kaldığı mucizeyi aşmak için o mucizenin boşluğuna doğru hareket eder. Sıkıntının peygamber edici etkisi “(Bir Kantar Memuru İçin) İncil” şiirinde şöyle gösterilir: “Sıkıldık mı hep böyle bir şeyler yapmak gereğini duyarız yahut o <span class="ideitalik">boşluk</span> duygusuna kapılınca, Nâsıralı İsa’yı peygamber eden budur, <span class="ideitalik">güneş</span> altında yalnız kalınca korktu, peygamberliği işte bu yüzden. Bir kadına tutulsaydı tutulabilseydi somut bir kadına Simun haç taşımanın günahını çekmeyecekti.”(143)</p>

  <p class="normal">Görüldüğü gibi düzenin doluluğunda yer bulamayan, boşluk duygusuna kapılan kişi çektiği sıkıntıyla düzenin ötesinden, henüz-düzen-olmayandan, düzen tarafından öngörülemeyenden haber getiren<sup class="calibre3"><a href="../Text/sozdenyaziya_split_168.html#footnote-915-146" id="footnote-915-146-backlink">[146]</a></sup> bir özneye dönüşmektedir. Ancak başka bir ihtimal daha vardır: Düzenin içinde ikamet eden somut bir kadına tutulabilmek. Burada Turgut Uyar şiirinde dişil olanın tezahürlerinden biri karşımıza çıkmaktadır: Hem düzenin içermediği hem de istense de içerilemeyecek olan.</p>

  <p class="normal">Ancak bu noktada yukarıdaki alıntıda yalnızlığı niteleyen durum olan “güneş altında” olmaya odaklanmak istiyorum. Güneş, bu şiirlerde sıkça karşımıza çıkan ve genelde olumsuz niteliklerle ilişkilendirilen bir kelimedir. Örneğin “Geyikli Gece”de şiirsel benin “biz” diye söz ettiği topluluğun düşmanıdır güneş: “Ve ölünce beş on bin birden ölüyorduk güneşe karşı” (111) “Meymenet Sokağı’na Vardım” şiirinde dosya düzenlemekten ibaret sıkıcı bir hayatı olan memurun, hayalini kurduğu geleceğin somutlaşmış hâli olan Meymenet Sokağı’nda, memuru ablukaya almış boğucu düzenin <span class="ideitalik">eskimiş</span> güneşi, yerini hayat veren <span class="ideitalik">dipdiri</span> ışıklara bırakmaktadır. Güneş ışığının düzenine uymak zorunda olmayan körler yüceltilir aynı şiirde:</p>

  <p class="indentmetin">En uzakta körler vardır aşkolsun derim onlara</p>

  <p class="indentmetin">Tutarlar güneş ışığını maviye boyarlar yahut mora (125)</p>

  <div class="clrb"></div>

  <p class="normal">Düzenin doluluğundan/gösteri(s/ş)inden faydalanamayanları temsil eden körler, burada dışarıda bırakılmalarının, içerilmemelerinin doğurduğu kapanımla değil de açılımla sunulurlar: Işık düzenine maruz bırakılmadıkları için mavi ya da mor bir ışık tahayyül edebilmektedirler. “Ölümlü Yaşamaya Hergünkü Çağrı” şiirinde ise bu sefer ışığa gelmeyen, ışığın sızamadığı, var edemediği şey, şiirsel bendir:</p>

  <p class="indentmetin">Bir ışık boydan boya yolu donattı</p>

  <p class="indentmetin">Ortada ben yoktum şaşırdım (178)</p>

  <div class="clrb"></div>

  <p class="normal">Barbara Bolt, ışığın maddeyle ilişkisinin modern dünyadaki kurucu rolüne değindiği makalesinde, ışığın birbiriyle bağlantılı işlevlerine “ışık” tutar. Modern düşüncede, başka bir deyişle <span class="ideitalik">aydın</span>lanma düşüncesinde, ışık bilginin kaynağıdır; evrensel olarak ulaşılması gereken bir hedeftir; öznelliğin dilinin temeline biçim verir. İçerik ve biçim ayrılığı nesnelerin üzerine ışık düşürülmesi yoluyla kurulur. Işık, bütünleşik bir dünya görüntüsü yaratır ve varlıkların biçimini okunaklı, sarih hâle getirir. Bu durumda ışık, biçimle, bilgiyle ve özneyle bağlantılandırılırken; karanlık, maddeyle, bilinmeyenle ve ötekiyle yan yana getirilir.<sup class="calibre3"><a href="../Text/sozdenyaziya_split_169.html#footnote-915-147" id="footnote-915-147-backlink">[147]</a></sup></p>

  <p class="normal">Bolt’un fikirleri ile Turgut Uyar’da ışığın ve güneşin kullanımlarını birlikte düşündüğümüzde ışığın, simgesel düzenle yakın ilişkili olduğunu söyleyebiliriz. Işık, bir tamlık, bütünlük ya da doluluk kurgusu oluşturmayı amaçlayan, maddesini aydınlatmak isteyen, boşlukta kalan ötekinin başkalığını silerek, ondan gelen cevaba kayıtsız kalarak, ötekinin sorusunu yanıtsız bırakarak ötekini bilgi nesnesine dönüştüren, başka türlü bir hayat imkânı vermeyen simgesel düzene işaret etmektedir.</p>

  <p class="normal">Güneşin düzeni temsil ettiği bu simgeler evreninde, gece de başka türlü bir hayat imkânını, yeni bir açılım sağlayacak mucizeyi temsil etmektedir. Bu kullanımın cisimleştiği şiirlerden biri “Geyikli Gece”(111-113) şiiridir. Geyikli gece, düzenin ulaşamadığı bir yok-yerdir ya da yok-zamandır:</p>

  <p class="indentmetin">Biliyorum gemiler götüremez</p>

  <p class="indentmetin">Neonlar ve teoriler ışıtamaz yanını yöresini.</p>

  <div class="clrb"></div>

  <p class="normal">Geyikli geceyi bulmadan önce çocuklar gibi korkan “biz”/simgesel düzenin garipleri, ya doğrudan düzenin içinde düzenle çatışarak ya da onun boşluğuna gizlenerek geyikli geceyi şehre karşı savunur:</p>

  <p class="indentmetin">Geyikli geceyi hepiniz bilmelisiniz/Yeşil ve yabanî uzak ormanlarda/<span class="ideitalik">Güneş</span>in asfalt sonlarında batmasıyla ağırdan/Hepimizi <span class="ideitalik">vakit</span>ten kurtaracak//Bir yandan toprağı sürdük/Bir yandan kaybolduk/ Glâdyatörlerden ve dişlilerden/Ve <span class="ideitalik">büyük şehir</span>lerden/Gizleyerek yahut döğüşerek/Geyikli geceyi kurtardık (111).</p>

  <div class="clrb"></div>

  <p class="normal">Düzene maruz kaldığında, <span class="ideitalik">kesme avizelerde ve çıplak kadın omuzlarında/[b]üyük otellerin önlerinde garips</span>eyen geyikli gece ahalisi, onları düzenin vaktinden kurtaran geyikli geceye “bilir bilmez” vardıklarında, orada var olduklarında, özneliklerini de icra etmeye başlamışlardır: Yukarıda görüldüğü gibi artık edilgen bir gariplikten çok döğüşen ya da gizleyen, toprağı süren ya da kaybolan kimsesiz ama umutlu bir konuma geçilir. Geyikli gece varılmış bir mükemmellik mekânından çok umut potansiyelini canlı tutan bir yerdir. <span class="ideitalik">Eskimiş şeylerle avunam</span>ayan ahalisinin, yepyeni bir hayat umudunu ve aşk temennisini canlı tutmasını sağlayan yer-zamandır. Burası imkânsızın tecelli edebileceği umudunun yer-zamanıdır: <span class="ideitalik">Uzanıp kendi yanaklarından öp</span>ebilirsin burada. Burası, Maurice Blanchot’nun “öteki gece”sidir:</p>

  <p class="indentmetin"><span class="ideitalik">Öteki</span> gece hep ötekisidir ve onu işiten kişi başkası olur, ona yaklaşan kişi kendinden uzaklaşır, artık ona yaklaşan kişi değil de ondan yolunu çeviren, şuraya buraya giden kişidir. İlk gecenin içine girip, onun derinliğinin en dibine doğru, öze doğru gözüpekçe ilerlemeye çalışan kişi, belli bir anda <span class="ideitalik">öteki</span> geceyi işitir, kendini işitir, kendi yürüyüşünün durmadan çınlayan yankısını işitir. Yürüyüşü sessizliğe doğrudur ama yankı sessizliği ona fısıldayan uçsuz bucaksız olarak boşluğa doğru yansıtır ve boşluk şimdi onu karşılamaya gelen bir varlıktır.<sup class="calibre3"><a href="../Text/sozdenyaziya_split_170.html#footnote-915-148" id="footnote-915-148-backlink">[148]</a></sup></p>

  <div class="clrb"></div>

  <p class="normal">Yalnız buraya kadar söylediklerimizden yola çıkarak gün ile gece arasındaki şiirsel ilişkiyi, ışığı sızdırmaz bir ikili karşıtlık olarak kurmayalım. Gece, günün/ışığın tüm olumsuzluklarının yok olduğu ideal bir mekân, muazzam bir ütopya değildir. Gece, sınır deneyimidir, simgesel düzenin aşılmasıdır, ışığın ihlal edilmesidir. Ancak bu deneyim sonlandırılabilir, tasarlanabilir, projelerle aydınlatılabilir değildir. Gecede özne imkânsızına yönelir ama bu yönelim daima sürecektir. Özne bir yandan imkân dâhilindedir, diğer yandan da ışığın düzeninin imkânlarını ihlal etmeye yönelimlidir. Bu bakımdan, her türlü olumsuzluğun aşıldığı bir an yoktur; özne, hep ikiye bölünmüştür, yarılmıştır.</p>

  <p class="normal">Gecenin mucizevi varoluşu, düzenin boğuculuğunu ihlali bir anlığına ya da ansızın mümkün kılmasına kılar ama aynı zamanda özneyi dehşete düşürür. Düzeni, yasayı, yasağı aştığında özne, anonimliğe maruz kalır. Levinas, <span class="ideitalik">il y a</span> diye adlandırdığı bu duruma dair şunları söyler:</p>

  <p class="indentmetin">Olmanın anonim akışı her türlü özneyi, kişiyi ya da şeyi ele geçirir, istila eder. Varolanlara ulaşmamızı sağlayan özne-nesne ayrımı, genel olarak olmaya ulaştığımız bir düşünmede hareket noktası olamaz.</p>

  <p class="indentmetin">Eğer deneyim terimi ışığın tümüyle dışlandığı bir durum için kullanılamaz olmasaydı, gece tam da <span class="ideitalik">il y a</span>’nın deneyimlenmesidir diyebilirdik.</p>

  <p class="indentmetin">Şeylerin biçimleri gecede silinip gittiğinde, gecenin karanlığı –ne bir nesne ne de bir nesnenin niteliği olmayan gecenin karanlığı– bir mevcudiyet işgal eder. Geceye mıhlanmışızdır ve hiçbir şeyle meşgul değilizdir.<sup class="calibre3"><a href="../Text/sozdenyaziya_split_171.html#footnote-915-149" id="footnote-915-149-backlink">[149]</a></sup></p>

  <div class="clrb"></div>

  <p class="normal">O hâlde bir başka açıdan bakıldığında özne olmak demek, <span class="ideitalik">il y a</span>’dan çekip çıkarılmış olmak demektir; gecenin anonimliğinde bir isim olmaktır.<sup class="calibre3"><a href="../Text/sozdenyaziya_split_172.html#footnote-915-150" id="footnote-915-150-backlink">[150]</a></sup> Bu durumda, gece bir yandan gündüzün düzenini aşan yanıyla özne için ihlal mekânıdır/zamanıdır ancak gece düzenle birlikte, özneliği de aşar, alaşağı eder. Hâlâ ben diye konuşan birisi varsa, bu kişi tamamen geceye dâhil olamaz.</p>

  <p class="normal">Yukarıda andığımız nedenlerden dolayı Turgut Uyar şiirinin öznesinin konumu gece ile gündüz arasındaki müphem eşiktedir, sınırdadır. Gündüzün düzeninin ideal öznesi olmayan, o düzene tâbi kılınamayan bu özne, düzenin içinde konumlanmış boşluktadır. Bir yandan ancak bir düzenin içinde varolabilir, imkânının koşulu düzendir, yasadır; diğer yandan gecenin imkânsızına, <span class="ideitalik">bütün mümkünlerin kıyısına</span> (201) yönelmiştir. “Geyikli Gece”yi hatırlarsak şiirin “biz”i, geyikli geceye geçmekle şehri ya da gündüzü terk etmez, geyikli geceden önce şehirden korkan garipler kendi yanaklarından öpebilme gücüne sahip oldukları geceye <span class="ideitalik">bilir bilmez</span> maruz kaldıktan sonra artık şehirle/gündüzle/düzenle savaşan umutlu özneler olmuşlardır. Gündüzün vaktinden kurtulmuş ama vakitsizliğin anonimliğinde değil de başka bir vaktin içinde kayıtlı olan bu özneler, artık görmezden gelinmezler, isterlerse kendileri gizlenir. Bilirler ki <span class="ideitalik">vakit yok birazdan hepinize/o önüne durulmaz gece olacak</span>.(165)</p>

  <p class="normal"><span class="ideitalik">Herkesin unuttuğunu hatırlayan</span> (112) bu öznelerden karanlık bir ışık süzülür. Simgesel düzenin <span class="ideitalik">eskimiş güneş</span>inin ısıtmadığı madunlar, <span class="ideitalik">geyikli gece</span>nin sarıp sarmalayan, kuşatan karanlığına maruz kaldıktan sonra simgesel düzene <span class="ideitalik">dipdiri ışık</span>lar arz eden özneler olurlar. Ancak bu durum ancak varsayımsal olarak kurulabilir. Yoksa şiirdeki kişiler madunlukla öznelik, ışıkla karanlık, sıkıntıyla umut arasında salınıp dururlar. Bu bakımdan birçok şiirde karşımıza çıkan tel cambazı, bu salınımın denge anını arayan, sürprizlere ve şoklara açık bir yaşamda her an, tekrar be tekrar ipin üzerinde durmaya çalışan kişiliğiyle temsil edici bir niteliğe sahiptir. Bu tip bir özne, <span class="ideitalik">o karanlıklarda kalmış yaşamak yerlerini çıkartır gösterir</span>; <span class="ideitalik">o her şeyin birden serpilip ortaya döküldüğü gelişeceği gizlide kalmış uçların bir bir belireceği günlere</span> (131) inanır. Artık olumlanan nitelik loşluktur. Tamamen karanlıkta kalmak imkânsızdır, var olmak ışığı zorunlu kılar; karanlık bir ışığın hüküm sürdüğü olumlu özne, karanlığına sırtına dönemeyen, gölgesinden kaç(a)mayan, gecenin simgesel düzenin boşluğu olduğunu bilen, düzenin doluluk sınırlarını kabul etmeyip, her an yeni imkânlar, gizlide kalmış uçlar sun(ul)an loş-öznedir.</p>

  <p class="normal">Simgesel düzenin otoritesinin reddedildiği bu öznelikte, tek otorite geceleyin ortaya çıkan içsel yaşantı, başka bir deyişle deneyimdir. Deneyim sözcüğünün Batı dillerindeki etimolojisini çözümlerken Philippe Lacoue-Labarthe, sözcüğün kökensel ve kavramsal olarak hem açılma, karşıya geçme, aşma hem de tehlikeye sokma, riske girme anlamlarını barındırdığını dile getirmiştir.<sup class="calibre3"><a href="../Text/sozdenyaziya_split_173.html#footnote-915-151" id="footnote-915-151-backlink">[151]</a></sup> Yukarıda göstermeye çalıştığımız gibi şiirsel benin geceye yönelmesi, kendi uçlarına, gölgede kalmış yanlarına, imkânsızına uzanma teşebbüsüydü. Burada hem kendini sunma hem de bu yaşantıya maruz kalma söz konusuydu. Gece bir imkânsızın imkânını vadettiği gibi dehşet de uyandırıyordu, mutlak gece özneliğin alaşağı edildiği tekinsiz, ürkütücü, kaygı verici bir anonimlikti. O hâlde, deneyim kavramı Turgut Uyar’ın öznesini kavramak için açılımlar sağlayabilecek bir imkânı içinde barındırmaktadır. Kavramın kökensel anlamını hatırlatarak yola çıkan Zeynep Direk, deneyimi şöyle adlandırıyor:</p>

  <p class="indentmetin">Deneyim (<span class="ideitalik">expérience</span>), orijinal anlamıyla düşünüldüğünde, dışarıya, başkalığa doğru bir gidiş, tehlike ve macera içeren bir yolculuktur. Ancak, deneyimi kavramın hâkimiyeti altına alan entelektüelist felsefe, bu yolculuğu, tikel başkalıkta eninde sonunda ona kendi koyduğumu bulduğum bir programa dönüştürmüştür. Başkalığın deneyimi, bu yolla onu bana indirgemektir. Radikal anlamda bir deneyim, Ulysses’in başına gelen onca maceraya rağmen evine dönüşünden çok, İbrahim’in bilmediği bir yere gitmek için yurdunu bir daha geri dönmemecesine terk edişine benzer.<sup class="calibre3"><a href="../Text/sozdenyaziya_split_174.html#footnote-915-152" id="footnote-915-152-backlink">[152]</a></sup></p>

  <div class="clrb"></div>

  <p class="normal">Turgut Uyar’ın şiirinde şu ana kadar kavramaya çalıştığımız öznenin İbrahimîlik ile Ulyssesvarilik arasında ikamet ettiğini düşünüyorum. Bir yanıyla simgesel düzen tarafından abluka altına alınmış özne, başkalığa doğru giden, tehlike ve macera içeren bir yolun yolcusudur, güzergâhları belirlenmiş otobüslerden inip sevgilisine <span class="ideitalik">dönmeyeceğimiz bir yer beğen başka türlüsü güç</span> (133) diyen, yerin sınırlarını göğe bakmakla aşmak isteyen ya da göğün çağrısına uyan öznedir. Ancak diğer yanıyla da başkalarının alanından çekilerek eve, odaya kapanmak isteyen, toplumun arzu da uyandıran düzenine kapılmamak için toplumsal deneyimden sakınan, böylece evin imkânsızlığına değil de var olan imkânlarıyla eve kapanan, toplumun ötesine değil de berisine düşen bir özne olabilmektedir. Gecede imkânsızıyla, ucuyla, gölgesiyle içsel bir tecrübeye giren Turgut Uyar’ın şiirsel ben(ler)inin temel hâllerinden biri bilmemektir. “Bilenler, bilinen bir ufkun ötesine geçemezler.” Pek bir şey bilmeyen acemi özne, toplumdan, ahlaktan, bilimden kaynaklanan otoritelere kendini kapatır, kendini iç deneye açarak her türlü değer ve otoriteyi ona teslim eder. İnsanın imkânlarının ucuna gittiği bir yolculuktur bu.<sup class="calibre3"><a href="../Text/sozdenyaziya_split_175.html#footnote-915-153" id="footnote-915-153-backlink">[153]</a></sup></p>

  <p class="normal">Turgut Uyar’ın “Efendimiz Acemilik” yazısı, bilmeme hâlinin şairlik deneyimindeki önemine vurgu yapar. Uyar, ustalığı bir çıkmaz olarak görür: “Usta olmak için ister istemez bir yön, belirli bir gidiş tutturmak zorundasınız. Okuyucu sizin bir önceki havanızı bilmeli, alışmalı size. Yani şiirinizde ne okuyacağını aşağı yukarı kestirmeli.”<sup class="calibre3"><a href="../Text/sozdenyaziya_split_176.html#footnote-915-154" id="footnote-915-154-backlink">[154]</a></sup> Görüldüğü gibi Uyar’a göre ustalık, radikal deneyime kapalı, hem yazılması hem de okunması bakımından tasarlanmış, kurulmuş bir güzergâhın söz konusu olduğu, kendini riske sokmayan, başkasına açılmayan, şiiri, hayatı bilgi nesnesine dönüştüren bir şairlik hâlidir. Buna karşın acemilik ise:</p>

  <p class="indentmetin">Hâlbuki acemilik. Efendimiz acemilik. Bir taş alacaksınız. Yontmaya başlayacaksınız. Şekillenmeye yüz tutmuşken atacaksınız elinizden. Bir başka taş, bir başka daha. Sonunda bir yığın yarım yamalak biçimler bırakacaksınız. Belki başkaları sever tamamlar. Ama her taşa sarılırken gücünüz[,] aşkınız, korkunuz yenidir, tazedir. Başaramamak endişesinin zevki[y]le çalışacaksınız.<sup class="calibre3"><a href="../Text/sozdenyaziya_split_177.html#footnote-915-155" id="footnote-915-155-backlink">[155]</a></sup></p>

  <div class="clrb"></div>

  <p class="normal">Bu acemilik telakkisinde, üslubun, alışıldığın, planlanmış bir hayatın olumsuzlandığı görülür. Acemi, “Arapça bilmeyen, barbar, İranlı” anlamlarına gelen acem sözcüğünden türemiştir. Acemin de kökü ‘<span class="ideitalik">acm</span>’dır; ağızda geveleme, çiğneme anlamlarına gelir.<sup class="calibre3"><a href="../Text/sozdenyaziya_split_178.html#footnote-915-156" id="footnote-915-156-backlink">[156]</a></sup> Turgut Uyar’ın acemi öznesi, henüz bilinmeyen bir toprak için vatanını terk eden, nehri geçmekle dili de değişen İbrahim’in deneyimine yabancı değildir. Acemilik, dilsizlik ya da tamamen toplum dışılık değildir; üvey bir dilde konuşmak, o dilde kekelemektir. Toplumun içinde topluma yabancı olmaktır, içle dış arasındaki tekinsiz sınırda dolanmaktır. Yukarıdaki alıntıda taş, görünüşte acemi öznenin nesnesi gibidir; yontulacak, farkı silinerek benim hükümranlığıma dâhil olacak nesne. Ancak alıntının sonunda taş yontulacak değil de sarılınacak bir başkası olur. Her sarılışta yepyeni bir yurda geçilir, eski yurttan öğrenilenler, geçmişin verdiği tecrübe, özenle süslenmiş üslup gibi meziyetler geçerli değildir acemilikte. Yenilik, tazelik, indirgenemezlik, yarım kalmaya mahkûmiyet vardır. Dolayısıyla bir deneyim formülleştirilemez, başkasına aktarılamaz, kıssasından çıkarılacak hisseler her defasında farklı olur ve kıssada hisseyi aşan bir yan hep bulunur. Uyar, acemiliği efendisi olarak görürken sakınımlı bir dille deneyimin tekilliğini vurgulamayı ihmal etmez:</p>

  <p class="indentmetin">Gelin böyle yapın demiyorum. Durduğum yerde kalmaktan korkuyorum. Şiir bir sanat olayı değildir. Bir yaşama çabasıdır önce. Yaşadığımıza tanıklık eder. Her gün yeni bir dünya içinde, her gün yeniden ve başka etkilerle duygulanan insan, her gün bunları yeni biçimlerle söylemelidir.<sup class="calibre3"><a href="../Text/sozdenyaziya_split_179.html#footnote-915-157" id="footnote-915-157-backlink">[157]</a></sup></p>

  <div class="clrb"></div>

  <p class="normal">Bu gecesel ve tekil deneyim, geçmişten gelerek bugün içinden geleceğe, yeniye, olmayana, bilinmeyene açılır. Turgut Uyar şiirinde aşkla ve umutla bakılan, deneyim anında karşılaşılmak istenen gelecek, beklenir, tahmin edilebilir, saatte, takvimde görülebilir gelecek zaman değildir; hiç beklenmezken de geliverebilen, ansızın gelebileceği gibi, “hiç de gelmeyebilir” bir gelecektir. Güvencelerin, kesinliklerin, huzurun olmadığı bir deneyim hâlidir bu. Bu noktada Turgut Uyar’ın deneyim ve başkalık karşısındaki tutumu ikiye ayrılır. Toplumsal hayatın, benden başkalarının yaşantılarının müphemiyeti öznenin yuvasını yerinden edecek, onu can evinden yaralayacak bir deneyim alanı olarak görüldüğü için ondan sakınılır. Burada içselliği vurgulanan deneyim bünyesi gereği toplumsal kurallarla, görgüyle, başkalarının yaşanmışlık bilgisiyle çarpışır. Tamamlanmış ve şiirsel bene dışarıdan verilmiş olan bilgi bütünü olarak görgü, sorgulanmaya, deneyimlenmeye, yaşantılanmaya kalkıldığında görgüsüzlük yapılmış olur.<sup class="calibre3"><a href="../Text/sozdenyaziya_split_180.html#footnote-915-158" id="footnote-915-158-backlink">[158]</a></sup> Akçaburgazlı Yekta ile ilgili şiirler ve “Toprak Çömlek Hikâyesi” şiirindeki Adile’nin serüveni görgü ve genelgeçer ahlakın içsel deneyimle çarpışmasının en yoğun olduğu kısımlardır. Adile’nin ağzından şu dizeler durumu özetler:</p>

  <p class="indentmetin">Artık töreler değil örneğim</p>

  <p class="indentmetin">Örneğim uçmak</p>

  <p class="indentmetin">Kendi kurduğum her şey beni mutlu ediyor</p>

  <p class="indentmetin">Umurumda değil başka hiçbir şey hiçbir şey</p>

  <p class="indentmetin">Bu gece de işte istekle onu bekliyorum(160)</p>

  <div class="clrb"></div>

  <p class="normal">Görüldüğü gibi bu dizelerde törelerin dışsallığı, tortulaşmışlığı ile içsellik karşı karşıya gelir. Başkalarının kurgusuna dâhil olmak istemeyen, kendi kurduğuna tâbi özerk bir birey söz konusudur. Ancak bu noktada toplumsal <span class="ideitalik">umur</span>dan kaçınmanın gerekçesinin sıkı sıkıya kapatılmış bir iç olmadığı görülür. Umurunda değildir, çünkü geceleyin istekle onu beklemektedir. İç ile dış arasındaki karşıtlığı üçüncü bir öğe devre dışı bırakmaktadır. Töreyi aşmak içe kapanmakla değil ona açılmakla gerçekleşmektedir. Ben, sizi senle aşar. Bu noktada Uyar’ın öznesinin başkalık ve deneyim karşısındaki ikinci tutumu devreye girer. Simgesel düzenin dayanılmaz/katlanılmaz başkalığıyla deneyimden, kendi özerkliği adına sakınan birey o kadar da özerk değildir: Bir yandan yukarıda gösterdiğimiz gibi kendi ucuna doğru ilerlerken diğer yandan sevgilinin özne-nesne ayrımını aşan başkalığına tâbi olmuş bir öznedir bu. İmkânsızın deneyimlenmesini ve içsel yaşantının gürleşmesini sağlayan asıl etken, aşkın mucizesidir, “aşkî karanlık”tır. “Sigma” şiirinde aşkın kurtarıcılığı şöyle betimlenir:</p>

  <p class="indentmetin">O kankentlerinde her orman sonu</p>

  <p class="indentmetin">Korkup kapandıkça kana koşan adamlardan</p>

  <p class="indentmetin">Sıkıntılı bira şişelerine bıkkın dadanan</p>

  <p class="indentmetin">Elleri boşalınca kalemden tornadan kağıt ve demir paradan</p>

  <p class="indentmetin">Duyguları aşktandı çok aşktan</p>

  <p class="indentmetin">Mozayık göklerinde yabancı akşam kuşları falana filan</p>

  <p class="indentmetin">Bakır kapıları örtünce subaşıları son avcının ardından</p>

  <p class="indentmetin">İznikli teslisçilerden ve adalarlı hekimlerden daha avutkan</p>

  <p class="indentmetin">Bütün kurtuluşu başlardı ondan</p>

  <p class="indentmetin">Bütün kurtuluşu ondan yani aşki karanlıktan (196)</p>

  <div class="clrb"></div>

  <p class="normal">Burada “aşkî karanlık” hem aşk deneyiminin karanlığına, imkânsızla ilişkisi bakımından gecesel deneyime, hem de âşık öznelerin, yani aşk mucizesiyle âcizleştikten sonra mucizenin mümkün kıldığı özneliğe sadakat gösteren sebatkâr âşıkların, kendilerinin bilinmeyen yanlarına, gölgelerine, karanlıklarına işaret eder. Önceden tasarlanamaz karşılaşmaların, hayatın atomları olan tesadüflerin yol açtığı aşk, âşık öznelerden Lacancı buyruğun yerine getirilmesini ister: “Arzundan vazgeçme.” Başka bir deyişle: Kendinin bilmediğin parçasından vazgeçme, karanlığına sırtını dönme.</p>

  <p class="normal">Aşkî mucizenin, karşılaşmanın, hissettirdiği acz ve mucize sonrası hakikat sürecini Turgut Uyar’ın şu dizeleri de işaret eder:</p>

  <p class="indentmetin">Onunla duvarlar kediler çıktı geldi</p>

  <p class="indentmetin">Onunla o eksik geldi</p>

  <p class="indentmetin">Onunla bir yerim çıktı geldi</p>

  <p class="indentmetin">&nbsp;</p>

  <p class="indentmetin">Eskiden unuttuğum bayram ürpermeleri türedi bende kuşkularım uyandılar zamansız acıkmalara tutuldum örtülerim ısıtmaz giysilerim gönendirmez oldu (146).</p>

  <div class="clrb"></div>

  <p class="normal">Şiirsel ben, aşkla birlikte neler taşıyıp getirmişti[r] ta en uzaklardan onu öğrenir, karanlıkta dünyayı bir bir hatırlar. Bir biz vardır güzel, öbürleri hep çirkindir, bir de bu terli karanlık. Kendini bulamadığı, hatırlayamadığı saatler gelince hemen bir kadın aramaya koyulur. Bu anlarda bilir ki hakiki bir deneyim, sonu önceden kestirilemez olsa da kurtarıcı bir yaşantı, asla benim tarafımdan başarılabilecek bir şey değildir. Ben olmak için bir sen’e gerek vardır; ben, ben olmak için sen der. Burada sevmek, sevileni tek başına, ama olduğu gibi değil, diğer herkesi gözden düşüren ve geçersiz kılan biricik olarak sevmektir.</p>

  <p class="normal">Yalnızca bir an olarak görülen ancak âşık öznelerin bütün zamanlarına sinen bu deneyim, Turgut Uyar şiirinde ev içine, odalara, toplumsalın sızamadığı mahrem alana kapatılmış gibi görünür, sanki aşk, toplumdan kaçışın bir tür geriye çekilme şeklinde tezahürü gibidir. Hâlbuki bu biçim, toplumsalın boğucu müdahalesinin dışında kalan, iki kişilik âşıklar cemaati oluşturarak aşk aracılığıyla toplumsala aşkın, onu aşan bir alana ulaşma arzusunun biçimidir. Uyar şiirinde bu alan, kesin çizgilerle tanımlanmaz; çünkü tanımlama, içsel ve aşksal deneyimin tasarlanamazlığına aykırıdır. O bilinemez imkânsızın alanından sızan ışık huzmelerini en fazla “Geyikli Gece”de ve “Göğe Bakma Durağı”nda hissedebiliriz, bir de şu dizelerde:</p>

  <p class="indentmetin">Gökyüzünün kalkıp dudaklarıma bir değmesi var</p>

  <p class="indentmetin">Oysa kapılar var duvarlar var perdeler var (126).</p>

  <div class="clrb"></div>
</body>
</html>
