<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sozdenyaziya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_2">19. Yüzyıl Şairlerinden Sırrî Râhile Hanım:<br class="chapter" />
  &nbsp;&nbsp;&nbsp;Bir Konumlandırma Çalışması</h1>

  <p class="normal2"><span class="ideitalik">Berat Açıl<sup class="calibre3"><a href="../Text/sozdenyaziya_split_023.html#footnote-915-1" id="footnote-915-1-backlink">[1]</a></sup></span></p>

  <p class="normal">Bu yazının amacı, 19. yüzyıl şairlerinden Sırrî Râhile Hanım’ı tanıtmak ve aynı zamanda onu eski edebiyat geleneğinin terk edilmeye başlandığı bu dönem içinde konumlandırmaktır. Onun için öncelikle dönemin edebiyat ortamını kısaca anlatacak ve Divan edebiyatının hangi kollardan devam ettiğini ortaya koymaya çalışacağım. Daha sonra Sırrî’nin hayatını anlatıp, onun bu edebiyat ortamında nerede durduğunu belirtmeye çalışacağım. En sonda da Sırrî’yi kısaca kendi döneminin diğer kadın şairleriyle karşılaştıracağım.</p>

  <p class="normal">19. yüzyılda edebiyatımız Batıdan gelen değerlerin etkisi altında yeniden şekillenmeye başlamıştır. III. Selim döneminde orduda başlayan reformlar kültürel alanı da etkisi altına alarak II. Mahmud döneminden sonra sanat ve edebiyatta iyice hissedilmeye başlanmıştır. Özellikle Tanzimat Fermanı’ndan sonra Batılı değerler Osmanlı toplumunda yerleşmeye başlamıştır. Bu dönemde Osmanlı toplumunda bir “paradigma değişimi”nden<sup class="calibre3"><a href="../Text/sozdenyaziya_split_024.html#footnote-915-2" id="footnote-915-2-backlink">[2]</a></sup> söz etmek mümkündür. Yüzyıllardır Osmanlı devletinin sürdüregeldiği ve devlet felsefesini üzerine bina ettiği İslami ortak geçmiş, artık modernleşme çabalarını hızlandırmış ve yüzünü tamamıyla Batıya çevirmiş olan Osmanlı devletinin yeniden ayağa kalkması ve eski şanlı günlerine dönebilmesi için yetersiz görülmeye başlanmıştır. Edebiyatçılar, böyle bir “paradigma değişimi”nin öncüsü ve savunucusu olmuşlardır, bunu da verdikleri eserlerle göstermişlerdir. Bu bağlamda ortaya çıkan eserlerin en önemli özelliği sanat yapıtlarında eğiticiliğin ön planda tutulmasıdır.</p>

  <p class="normal">Batı yanlısı edebiyatçılar eserlerinde Batılı sanat türlerini (gazete, tiyatro, roman, hikâye...) kullanmışlar ve bu türlerde verdikleri ürünlerde de Batılı değerleri savunmuşlardır. Geleneksel ve İslami normları savunan edebiyatçılar da çoğunlukla Batılı sanat türlerini kullanmakla beraber, eserlerinde Osmanlı’dan miras aldıkları bilgi birikimini savunmuşlardır.</p>

  <p class="normal">Bu dönemde birçok şair, klasik divan şiiri normlarına bağlı kalarak şiir yazmaya ve divanlar oluşturmaya devam etmiştir. Yukarıda, edebiyatçılar için genel bir yargı olarak söz ettiğimiz eğiticilik ve eserlerde öne çıkan fikrî yön, divan şiiri yazma geleneğini sürdüren kimi şairlerde de görülmektedir.</p>

  <p class="normal">19. yüzyılda Divan edebiyatının dört ayrı koldan devam ettiğini söylemek mümkündür. İlk kol hikemî tarz diyebileceğimiz yoldur. Bilindiği gibi Nâbî’den bu yana divan edebiyatında hikemî tarz, etkisini artırmış ve kimi şairler Nâbî’yi takip etmişlerdir. Hikemî tarzda sanatsallığın yanı sıra didaktizm ön planda olup genellikle öğretici bir tarz benimsenir. Nâbî, bu tarzın en yetkin örneklerinden birini <span class="ideitalik">Hayrâbâd</span> adlı didaktik eseriyle vermiştir. Bu gibi eserlerde sanat yapma kaygısı, yerini faydalı olma ya da eğitme/öğretme kaygısına bırakmıştır. İkinci kol, Nedim’den sonra etkinliğini artıran, mahallî olarak nitelenebilecek tarzdır. Bu tarzda mahallî dil, özellikle İstanbul dili, gündelik yaşam gibi unsurlar şiirde sık sık kullanılır. Nitekim 19. yüzyıl divan edebiyatının en önemli özelliklerinden biri, sade dil kullanımıdır. Enderunlu Vâsıf, bu yolu takip eden şairlerden biridir. Üçüncü kol, Şeyh Gâlib’in açtığı, hikemî tarza karşı çıkan sanatsal tasavvufi bir tarzdır. Şeyh Gâlib, sebk-i hindîyi kullanarak bu sanatsal tasavvufi yolu doruk noktasına çıkarmayı bilmiştir. Leskofçalı Gâlib, Keçecizâde İzzet Molla ve Ayıntablı Aynî gibi şairler ise bu yolu benimsemiş ve takip etmeye çalışmış şairlerdir. Dördüncü kol ise aslında üçüncü kol ile bağlantılı olarak değerlendirilebilecek açıklayıcı/yorumlayıcı tasavvufi tarzdır. Bu kola dâhil edebileceğimiz şairler, sanatsal gücü yüksek olmayan, yorumlayıcı/açıklayıcı kimi zaman da didaktik bir tarzda şiirler yazmışlardır. Aslında bu tarzda ilk üç kolun özellikleri de yer almaktadır, yani üçünün bir sentezi izlenimini de vermektedir. İzmirli Rumî, Âdile Sultan gibi şairler bu kola dâhil edilebilir.</p>

  <p class="normal">Divan edebiyatı değerlerine bağlı kalarak şiir yazan şairler arasında, özellikle klasik dönemde, kadın şairlerin sayısı, bize intikal etmiş hâliyle, oldukça azdır; fakat 19. yüzyılda belki de yukarıda söz etmiş olduğumuz batılılaşma çabaları, matbaa ve tarih yakınlığı gibi faktörlerin de etkisiyle kadın şairlerin sayısı, yine bize intikal etmiş hâliyle, artmıştır. Kadın şairlerin, yine de edebiyat dizgesi içinde kendilerine bir yer bulabilmeleri erkeklere nazaran oldukça güç olmuştur. Tezkirelerde, kadın şairlerin çok az yer bulabilmeleri sanırım, bu durumu çok iyi izah eder; çünkü tezkireler bir nevi antoloji vazifesi görmüşler ve dönemlerinin edebiyat kanonlarını oluşturmuşlardır.</p>

  <p class="normal">Dönemin önemli kadın şairleri arasında Leylâ Hanım, Şeref Hanım, Âdile Sultan, Nesîbâ Hanım, Fıtnat Hanım sayılabilir. Kadın şairlerin ortak bir özelliği, hemen hepsinin çok iyi eğitim almış olmaları ve yüksek sınıfa ait ailelerden gelmeleridir. Kadın şairlerin bir diğer ortak özellikleri de hemen hemen hepsinin merkezde yetişmiş olmalarıdır. 19. yüzyılda kadın şairlerin çoğu mutasavvıf olup genellikle bir tarikata bağlıdırlar. Kadın şairler için yukarıda söz ettiğimiz özelliklere büyük ölçüde sahip olmakla beraber Sırrî, merkezden değil de taşradan yetişme bir şair olup ömrünün çoğunu taşrada (Diyarbakır ve Bağdat) geçirmiştir.</p>

  <p class="normal3">Hayatı</p>

  <p class="normal">Sırrî Râhile Hanım, 19. yüzyılın önemli kadın şairlerinden biridir. Elimizdeki tüm kaynaklar, Sırrî Râhile Hanım’ın Diyarbakırlı olduğu konusunda hemfikirdir.<sup class="calibre3"><a href="../Text/sozdenyaziya_split_025.html#footnote-915-3" id="footnote-915-3-backlink">[3]</a></sup> Ahmed Bey’in kızı olan Sırrî, hicrî 1230 (m. 1814) tarihinde doğmuştur.<sup class="calibre3"><a href="../Text/sozdenyaziya_split_026.html#footnote-915-4" id="footnote-915-4-backlink">[4]</a></sup> Diyarbakır’da hususi tahsil görmüş, Arapça ve Farsça öğrenmiştir. Elimizdeki kaynakların çoğuna göre Tâhir Ağazâde Bekir Bey’le evlenmiştir. Sırrî’nin Mehmet Emin, Rifat ve Nihal adlarında üç çocuğu vardır. Bunlardan Nihal veya Rifat çocuk yaşta ölmüştür. Nitekim Sırrî, döneminde çok meşhur olan bir mersiye kaleme almıştır. Bu mersiyeyi kimi kaynaklara göre kızı Nihal için kimi kaynaklara göre ise oğlu Rifat’ın çok genç yaşta ölümü üzerine söylemiştir.<sup class="calibre3"><a href="../Text/sozdenyaziya_split_027.html#footnote-915-5" id="footnote-915-5-backlink">[5]</a></sup> Müstensih Ali Emîrî’nin <span class="ideitalik">Divan</span> içine düştüğü nota göre mersiye, sekiz yaşında ölen oğlu Rifat için söylenmiştir.<sup class="calibre3"><a href="../Text/sozdenyaziya_split_028.html#footnote-915-6" id="footnote-915-6-backlink">[6]</a></sup></p>

  <p class="normal">Sırrî, 1870-1873 arasında Bağdat’ta kalmıştır. Bağdat’a gitmesinde oğlu Mehmed Emin’in Müntefik Sancağı’na muhasebeci olarak atanmasının yanı sıra kendisinin mutasavvıf olmasının da büyük etkisi olmuştur. <span class="ideitalik">Meşâhîrü’n-Nisâ</span>’da Sırrî’nin tarikata bağlı olduğu ve Bağdat’a giderek orada bilhassa mübarek kabirlerin hepsini ziyaret etmiş olduğu yazılıdır.<sup class="calibre3"><a href="../Text/sozdenyaziya_split_029.html#footnote-915-7" id="footnote-915-7-backlink">[7]</a></sup> Sırrî, Kâdirî tarikatına bağlıdır. Nitekim <span class="ideitalik">Divanı</span>’nda tasavvufi kavramları oldukça fazla kullanmaktadır ve Abdülkâdir Geylânî’ye bir de methiye yazmıştır. Burada Sırrî, açıkça Geylânî Hazretleri’nin sâliki olduğunu dile getirmektedir. Tesdîs nazım şekliyle yazılmış olan methiyenin ilk bentini örnek olarak aşağıya alıyorum:</p>

  <p class="indentmetin">Bahr-ı ‘aşkın biz de bir gencîne-i pinhânıyız</p>

  <p class="indentmetin">Gülşen-i pâk-ı cemâlin bülbül-i nâlânıyız</p>

  <p class="indentmetin">Gâh mest u gâh hüşyâr ol mehin hayrânıyız</p>

  <p class="indentmetin">Sıdk ile ol pâdişâhın bende-i fermânıyız</p>

  <p class="indentmetin">Biz gedâyız sûretâ ammâ cihân sultânıyız</p>

  <p class="indentmetin">Sâlikân-ı Şeyh ‘Abdü’l-kâdir-i Geylânîyiz<sup class="calibre3"><a href="../Text/sozdenyaziya_split_030.html#footnote-915-8" id="footnote-915-8-backlink">[8]</a></sup></p>

  <div class="clrb"></div>

  <p class="normal">1873 yılında Bağdat’tan döndükten sonra iki üç ay Diyarbakır’da kalmış daha sonra İstanbul’a gelmiş ve Yûsuf Kâmil Paşa’nın konağında misafir olarak ikamet etmiştir. Yûsuf Kâmil Paşa onun bir beytini çok beğenmiş ve onu İstanbul’da arattırarak şair ve edebiyatçıları misafir ettiği konağına davet etmiştir. Sırrî, 1873’ten vefat tarihi olan 1877 yılına kadar burada kalmıştır. Bu süre içinde diğer şairlerden de iltifatlar görmüş ve beğenilmiştir. İbnü’l- Emin Mahmud Kemal İnal, bu durumu şöyle özetler:</p>

  <p class="indentmetin">Bir beyti sadrı esbak Yûsuf Kâmil [Paşa]’nın takdirini mucib olarak Sırrî [Hanım] arattırıldı. Keremkarlığı ve kadirşinaslığı meşhur olan Paşanın –erbab-ı danişe melce olan– konağında dört sene müsafir edildi. Paşanın ve –ümmülhasanat olan– refikası Prenses Zeynep [Hanımefendi]’nin iltifat ve atıfetine ve şehrin şuarası tarafından riayete mazhar oldu.<sup class="calibre3"><a href="../Text/sozdenyaziya_split_031.html#footnote-915-9" id="footnote-915-9-backlink">[9]</a></sup></p>

  <div class="clrb"></div>

  <p class="normal">Sırrî’nin, Yûsuf Kâmil Paşa konağında ikameti ve evliliği hakkında Begzâde ve Murat Uraz, farklı bir görüş savunmaktadırlar. Begzâde, “Bu seyahatten sonra vatanına ve anı müteakip Dersaâdet’e gelmiş ve bir iki ay geçer geçmez müteveffî Kâmil Paşa’nın taht-ı nikâhına girmiştir”<sup class="calibre3"><a href="../Text/sozdenyaziya_split_032.html#footnote-915-10" id="footnote-915-10-backlink">[10]</a></sup> diye yazar. Murat Uraz da, Begzâde’den naklen, “Sırrî İstanbul’a geldikten sonra Kâmil Paşa’nın konağında misafir olmuş ve bir sene geçtikten sonra onunla evlenmiştir”<sup class="calibre3"><a href="../Text/sozdenyaziya_split_033.html#footnote-915-11" id="footnote-915-11-backlink">[11]</a></sup> diye yazar. Başka hiçbir kaynakta böyle bir ibareyle karşılaşmadık. Dolayısıyla bu bilgiye kuşkuyla yaklaşmak gerekmektedir.<sup class="calibre3"><a href="../Text/sozdenyaziya_split_034.html#footnote-915-12" id="footnote-915-12-backlink">[12]</a></sup> Sırrî’nin, 1877 (h. 1294) yılında vefat etmiş olduğu konusunda çoğu kaynak hemfikirdir. Yalnızca <span class="ideitalik">Kâmûsü’l-A‘lâm’</span>da 1295’te ber-hayat olduğu yazılıdır ki bu yanlış bir bilgidir. Sırrî, Edirnekapı dışındaki Otakçılar mahallesinde bulunan Kâdirî dergâhına gömülmüştür.</p>

  <p class="normal3">Sanatı, Edebi Kişiliği ve Üslubu</p>

  <p class="normal">Sırrî, merkezden değil de taşradan bir şairdir. “Merkez”de yetişen şairlerin edebiyat atmosferini daha iyi teneffüs edebilmeleri ve bir devlet büyüğünce desteklenebilmeleri, yani himaye edilebilmeleri, taşrada yetişmiş bir şair veya yazara nazaran daha kolaydır. Bir padişah ya da hami tarafından himaye edilmenin ne kadar önemli olduğu ve kimi şairlerin aldıkları yardım miktarlarıyla ilgili daha geniş bilgi için Halil İnalcık’a başvurulabilir.<sup class="calibre3"><a href="../Text/sozdenyaziya_split_035.html#footnote-915-13" id="footnote-915-13-backlink">[13]</a></sup></p>

  <p class="normal">Sırrî’nin bir diğer özelliği de mutasavvıf bir şair olması ve 19. yüzyılın edebiyat anlayışına uygun bir üslup belirlemiş olmasıdır. O da dönemin diğer şairleri gibi sanatta eğiticiliği/öğreticiliği ön planda tutmuş ve şiirlerinde fikrî yöne daha fazla önem vermiştir. Bu durum elbette, onun şiirlerinin sanat yapma gayesinden uzak olduğu anlamına gelmez. <span class="ideitalik">Divan’</span>ı içinde güzel yazılmış şiirlerinin sayısı bir hayli çoktur. Bizim söz ettiğimiz sadece bir önem sıralamasıdır. <span class="ideitalik">Divan</span>’ın ilk beytini tasavvufi terimleri açıkladığı beyitlere bir örnek olarak aşağıya alıyorum:</p>

  <p class="indentmetin">Binâ-yı şer‘e bir muhkem güherdir hâlka-i tevhîd</p>

  <p class="indentmetin"><span class="indentmetin1">Tarîk-i Hakk’a doġru râhberdir halka-i tevhîd</span><sup class="calibre3"><a href="../Text/sozdenyaziya_split_036.html#footnote-915-14" id="footnote-915-14-backlink">[14]</a></sup></p>

  <div class="clrb"></div>

  <p class="normal">Sırrî’nin mutasavvıf kimliği ise <span class="ideitalik">Divan</span>’ında en fazla hissettiğimiz yönüdür. Kaside, tesdis ve tahmislerinde tasavvufun sesini sıkça duyarız. Bunun yanı sıra gazellerinde de tasavvufi düşünceye çokça yer verilmiştir. Sırrî, genel olarak tasavvufi şiirler yazmış ve bu şiirlerde tasavvufi kavramları açıklama/yorumlama yoluna gitmiştir. Aşağıda vereceğimiz gazeli (G 22), tamamen tasavvufi denebilecek bir üslupla yazılmıştır ve bana göre bu gazel Sırrî’nin üslubunun yanı sıra edebî kişiliğini de muhtasar bir biçimde yansıtmaktadır. Bundan dolayı da gazelin tümünü buraya almayı uygun buldum.</p>

  <p class="indentmetin">Verip cân-ı dili dildâra varlıkdan berî oldum</p>

  <p class="indentmetin">Hüviyyet bahrına daldım ebed ölmez biri oldum</p>

  <p class="indentmetin">&nbsp;</p>

  <p class="indentmetin">Ne mâzîden müzâri‘den ne istikbâle fikrim var</p>

  <p class="indentmetin">Fenâ bulmuşdur ahvâlim anıñçün ser-serî oldum</p>

  <p class="indentmetin">&nbsp;</p>

  <p class="indentmetin">Soyundum harf libâsıñ nokta-i esrâra erdim ben</p>

  <p class="indentmetin">O nokta içre mahv etdim vücûdum Haydarî oldum</p>

  <p class="indentmetin">&nbsp;</p>

  <p class="indentmetin">Ebûbekr u ‘Ömer ‘Osmān ‘Alî bir nûr-ı vâhiddir</p>

  <p class="indentmetin">Çerâğ-ı mescid u mihrâba erdim minberî oldum</p>

  <p class="indentmetin">&nbsp;</p>

  <p class="indentmetin">Tecellî eyledi mihrâb-ı dil burc-ı hüviyyetde</p>

  <p class="indentmetin">Bi-hamdi’llâh bugün dîdâr-ı yârıñ mazharı oldum</p>

  <p class="indentmetin">&nbsp;</p>

  <p class="indentmetin">Rumûz-ı resm-i ‘aşka mahrem oldu Sırrî-i hayrân</p>

  <p class="indentmetin">Bu gün râh-ı muhabbetde kamunıñ rehberi oldum<sup class="calibre3"><a href="../Text/sozdenyaziya_split_037.html#footnote-915-15" id="footnote-915-15-backlink">[15]</a></sup></p>

  <div class="clrb"></div>

  <p class="normal">19. yüzyılda sanatta sade ve basit söyleyişler oldukça revaçtadır. Bu, Divan şiiri için de geçerli bir yargıdır. Nitekim Sırrî’nin dikkat çekici özelliklerden biri de sade ve basit, hatta kimi zaman günümüz kullanımına ve söyleyişine oldukça yakın bir söyleyişinin/tarzının olmasıdır. Aşağıdaki beyit, bunun iyi bir örneğidir:</p>

  <p class="indentmetin">Meger kim dûr olan gözden gönülden de olurmuş dûr</p>

  <p class="indentmetin">Ne lâzım bu nihânâ nükteler siz âşinâlardan<sup class="calibre3"><a href="../Text/sozdenyaziya_split_038.html#footnote-915-16" id="footnote-915-16-backlink">[16]</a></sup></p>

  <div class="clrb"></div>

  <p class="normal">Sırrî, Divan edebiyatını ve mazmunlarını oldukça iyi bilmektedir ve şiirlerinde bu, açıkça görülmektedir. Divan edebiyatı bilgisi konusunda yetkindir. <span class="ideitalik">Divan</span>’ında en çok görülen sanat şüpheye mahal bırakmayacak bir şekilde telmih sanatıdır. Telmihte bulunduğu kişiler arasında peygamberlerden, filozoflara, Fars kahramanlarından hekimlere kadar çok geniş bir alandan otuza yakın kişi bulunmaktadır.</p>

  <p class="normal"><span class="ideitalik">Sırrî Divanı</span>’nda peygamberlerden Hz. Muhammed, Hz. Yûsuf, Hz. Ya‛kûb, Hz. Musa, Hz. İsa, Hz. Âdem ve Hz. Süleymân’nın isimleri geçmektedir. Din büyükleri arasında ise dört halifenin ismi zikredilmektedir. Lokmân, İskender, Veysel Karanî, Hallâc-ı Mansûr ve Abdülkâdir Geylanî de <span class="ideitalik">Divan</span> içinde isimleri geçen diğer din büyükleridir. Eserde ismi geçen tarihî ve mitolojik kahramanlar ise şunlardır: Behzâd, Mânî, Zaloğlu Rüstem, Efrâsiyâb, Kahramân, Dârâ, İbn-i Sinâ, Hassân, Cem, Âsaf, Hâtem, Ehrimen, Hârût, Sinimmâr, Husrev, Haydar, Bokrat ve Sokrat.</p>

  <p class="normal">Sırrî’nin dikkat çekici bir diğer özelliği de <span class="ideitalik">Divan</span>’ında tahmislerin sayısının oldukça fazla olmasıdır. <span class="ideitalik">Divan</span>’da tam on beş tane tahmis vardır. Aslında tahmisi yapılmış olan kişileri Sırrî’nin etkilenmiş olduğu şairler olarak değerlendirebiliriz. <span class="ideitalik">Divan</span>’daki tahmislerin ilginç bir özelliği vardır: Fuzûlî, Bâkî, Zeynep Hanım gibi bilinen ve klasik şairlerin yanı sıra Bağdat ve Diyarbakır valilerinin de şiirlerine tahmisler yazılmıştır. Bu tahmisler methiye vazifesi görmüşlerdir.</p>

  <p class="normal">Sırrî, döneminde bilinen ve tanınan bir şairdir, bundan dolayı da dönemin hemen hemen tüm kaynaklarında kendisine yer verilmiştir. Söz konusu eserlerin çoğu, Sırrî’nin oğlunun ölümü üzerine yazmış olduğu mersiyeyi zikretmektedirler. Bu mersiyede, bir kadın şairin duygusallığının da izleri bulunmaktadır. Aslında burada şairden çok bir annenin acısını hissetmekteyiz. Sırrî, zaten sade söyleyişli bir şairdir; fakat bu mersiyede daha sade bir söyleyişle oğlunu kaybetmiş bir annenin hislerini yansıtmaktadır. Aşağıdaki bent bu mersiyeden alınmıştır.</p>

  <p class="indentmetin">Bahârın rûz-ı nevrûzun duyup şâd olsa hep güller</p>

  <p class="indentmetin">Derip gîsûların tebrîke gelse bâğa sünbüller</p>

  <p class="indentmetin">Bu demler her tarafdan nağme-sāz oldukça bülbülller</p>

  <p class="indentmetin">Dil-i pür-derdimi gûş etse bülbül ney gibi inler</p>

  <p class="indentmetin">Benim göñlüm kızıl gül goncasıveş dopdolu kandır</p>

  <p class="indentmetin">Açılmak ihtiyâr etmez eger yüz bin bahâr olsa</p>

  <div class="clrb"></div>

  <p class="normal">Ayrıca, mersiyenin ilk beyti, Mehmet Zihnî’nin dikkat çektiği gibi, Nâbî’nin bir beytini hatırlatmaktadır. “Sırrî’nin mersiyesindeki dördüncü bentin ilk beyti Nâbî’nin</p>

  <p class="indentmetin">Serüm üstinde ķat ķat dûd-ı âh eflâke dönmişdür</p>

  <p class="indentmetin">Gubâr-ı ġam gönülde tûde tûde hâke dönmişdür</p>

  <div class="clrb"></div>

  <p class="normal">beytini hatıra getirmektedir.”<sup class="calibre3"><a href="../Text/sozdenyaziya_split_039.html#footnote-915-17" id="footnote-915-17-backlink">[17]</a></sup> Söz konusu beyit <span class="ideitalik">Nâbî Divanı</span>’nda mevcuttur. Sırrî’nin söz konusu beytini de, karşılaştırma amacıyla aşağıya alıyoruz: <sup class="calibre3"><a href="../Text/sozdenyaziya_split_040.html#footnote-915-18" id="footnote-915-18-backlink">[18]</a></sup></p>

  <p class="indentmetin">Şerâr u dûd-ı hasretdir çıkan kandîl-i âhımdan</p>

  <p class="indentmetin">Semâda kat-be-kat ebr nev-bahâr olmuş figânımdan</p>

  <div class="clrb"></div>

  <p class="normal">Yazının başında yapmış olduğum tasnife geri dönecek olursam, Sırrî’nin dördüncü yani açıklayıcı/yorumlayıcı kola dâhil edilebileceğini söyleyebilirim. Son olarak Sırrî’yi döneminin diğer kadın şairleriyle kısaca karşılaştırmak onun edebiyat tarihindeki yerinin tespiti için, sanırım zaruridir. Sırrî, kendi dönemi kadın şairlerinden Şeref Hanım ve Leylâ Hanım’dan ziyade Âdile Sultan’a daha yakın bir söyleyişe sahiptir. Sırrî, Leylâ Hanım ve Şeref Hanım’a göre daha ağırbaşlıdır. Leylâ Hanım ve Şeref Hanım daha rahat ve serbest bir dile sahiptirler.<sup class="calibre3"><a href="../Text/sozdenyaziya_split_041.html#footnote-915-19" id="footnote-915-19-backlink">[19]</a></sup> Sırrî’nin dili, en azından dinî anlamda, daha samimidir.</p>

  <p class="normal">Tek cümlede toparlayacak olursam, Sırrî, 19. yüzyılda yaşamış, divan şiiri normlarına uyarak şiirler yazan, açıklayıcı/yorumlayıcı tasavvufi bir tarza sahip samimi mutasavvıf bir kadın şairdir.</p>
</body>
</html>
