<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sozdenyaziya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_12">“Kendini-Hayatını “Yaratan” Bir “Yazar”:<br class="chapter" />
  &nbsp;&nbsp;&nbsp;Sevim Burak</h1>

  <p class="normal2">Seher Özkök<sup class="calibre3"><a href="../Text/sozdenyaziya_split_234.html#footnote-915-212" id="footnote-915-212-backlink">[212]</a></sup></p>

  <p class="normal3">Mektuplardaki Gizil İlişki: Yazı ve Hayat</p>

  <p class="normal">Bir yazar düşünün: Herkesten farklı algılayan dünyayı ve farklılığını sadece sözcüklere değil işaretlere, resimlere ve şekillere dökebilen... Parçalanmışlığın eziyetini metinlerine yansıtarak, dünya üzerindeki tüm bütünlüklerin ötesinde bir bütünlük, hayattaki gerçeklerin ötesinde bir gerçeklik arayan... Arayışı, özlemi ve metinlerine duyduğu sonsuz aşk dönemin edebiyat çevrelerince anlaşılmayan... Ne düşünülebilir böyle bir yazar için ve ne söylenebilir? Sevim Burak için söyleyeceklerim bu sorunun cevabını bulmaya yönelik olacak kuşkusuz; fakat herhâlde bu sorunun tam cevabı olamayacak.</p>

  <p class="normal">Dönemine göre sıra dışı bir yazar olan Sevim Burak’ı tanımak ve hayatı hakkında bilgi edinmek için incelenilebilecek temel kaynaklardan biri oğlu Karaca Borar’ın annesinin mektuplarını derleyerek oluşturduğu <span class="ideitalik">Mach 1’dan Mektuplar<sup class="calibre3"><a href="../Text/sozdenyaziya_split_235.html#footnote-915-213" id="footnote-915-213-backlink">[213]</a></sup></span> adlı eserdir. Bu eseri merkez alan bir otobiyografik okumayla Sevim Burak’ın hayatı ve yazısı arasındaki ilişkileri hayatın metinselliği düşüncesini de göz önünde bulundurarak dile getirmeye çalışacağım.</p>

  <p class="normal">Sevim Burak <span class="ideitalik">Mach 1’dan Mektuplar</span> adlı derlemedeki mektuplarında kendini hayatın acımasız oyunlarının ortasında, edebiyat dünyasınca kabul görmeyen bir kadın yazar olarak kurgulamıştır. Hayatın, çoğu zaman çıkardığı engeller yüzünden kaçılması gereken bir alan olduğunu aklından çıkarmayan yazar, bunun yanında yaşamının izlerinden çıkarmaktadır öykülerini. Kaçması gereken hayatın onu yakaladığı yerlerden filiz vermektedir bitmeyen hikâyeleri. Metinleri bitmedikçe acısı da bitmeyecektir. Acıları çoğaldıkça metinleri sonsuzlaşacak, nihayet bulmayacaktır. Bize sunulan kısır döngüde boğulan ve boğuldukça yaratan bu sıra dışı yazar, kim tarafından kurgulanırsa kurgulansın, sonuçta yazar Sevim Burak olarak karşımıza çıkıyor ve biz okur olarak onun hayatını, yazarlığına yansıyan olumlu ve olumsuz yönleriyle algılıyoruz. Bu noktada, metinsel Sevim Burak’ın hayatını ve eserlerini birbirinden ayrı tutmak mümkün görünmemektedir.</p>

  <p class="normal">Hayat-yazı beraberliği ve çelişkisi mektupların hemen hemen hepsinde karşımıza çıkmaktadır. Sevim Burak hastayken, <span class="ideitalik">Yanık Saraylar</span>’da anlattığı ve aynı zamanda yazılarını temize çekerken kendine yardım eden daktilo Nebahat Hanım’la beraber, kendi evi sıcak olmadığı için eski eşi Ömer Uluç’un boş evinde kalmaktadır. Eski kayınvalidesi onu evden atmaya kalkışır. Bu olayı Işıl Sabuncuyan’a yazdığı mektupta şöyle dile getirir Burak:</p>

  <p class="indentmetin">Ölümün eşiğinde ve aile rezaletinin eşiğinde –kızımla yazdığım hikâyenin kahramanıyla baş başa kalmıştım– O zavallı evlenmemiş kızlığıyla acı bir humour sağladığım primitif bir tekniğe ulaşmamı gerçekleştiren –Asil aile tutkusu olan– Daktilo kızın maceralarını geliştirdiğim Nebahat Hanım bana kitabımın içinden çıkmış canlı bir imaj gibi baktı –Hortlamış gibi– ‘Yazdıklarım beni perişan edecek’ diye düşünmediysem Allah canımı alsın. (24)</p>

  <div class="clrb"></div>

  <p class="normal">Dikkat edildiğinde görülür ki yazar üzerinden bir karakter yarattığı insana, gerçek bir insan değil de kendi hikâyesinin kahramanı olarak bakmaktadır. Bu noktada, Sevim Burak’ın yarattığı metinleri, hayatın gerçeklerinden daha gerçek olarak gördüğü söylenebilir. Kendisi de “Hikâye ya da İmge ya da Tansık” adlı yazısında bu fikri destekler: “Gerçeğin yaşantıma, insanlara, her şeye aykırı bir şey olduğunu düşünerek yazıyorum hikâyelerimi. Gerçeğe benzeyen bir hayat yaratmak istiyorum, belki, gerçekten daha anlamlı kılabilir hikâyelerimi”.<sup class="calibre3"><a href="../Text/sozdenyaziya_split_236.html#footnote-915-214" id="footnote-915-214-backlink">[214]</a></sup> Görüldüğü gibi, Sevim Burak, hayatını yansıttığı hikâyelerinin gerçekliğine döndürmüştür yüzünü. Yaşamın içinde sıradan görünen olaylar, kişiler ve acılar onun eserlerinde kullandığı teknikle de bağlantılı olarak değişmekte, farklılaşmakta ve aynı zamanda daha gerçek ve anlamlı olmaktadırlar.</p>

  <p class="normal">Sevim Burak’ta yazı ve hayat birbiriyle örtüşük bir yapı arz etmektedir. Yaşamı, ona verdiği sıkıntılar ve acılar nedeniyle sevmese de malzeme olarak satırlarında kullanmaktadır; fakat belki yaşama kendine yönelen olumsuzluklar bütünü olarak baktığından ve onu eserlerinde yeniden şekillendirdiğinden yaşama dair olan en temel durumları gözden kaçırabilmektedir. Hayata dair acayip bir durumla karşılaştığında onu anlamlandıramamaktadır. Çünkü o yaşamı metnin içinde yeniden şekillendirmekte, onu kendine has anlamlarla yoğurmaktadır. Burak’ta yaşam metinseldir. Bu nedenle, hayatın son derece düz ve gereksiz ayrıntılarıyla karşılaşınca donakalır. Sevim Burak’ın eski kayınvalidesiyle yaşadığı olay da buna benzer bir durumdur. Burak kendini evden atmak için kayınvalidesinin getirdiği polise sorar bu olayın nedenini:</p>

  <p class="indentmetin">Ne olabilir nedeni?’ diye sordum -Polis de bir düşündü, o da bir sebep bulamadı, sonra birden hatırlamış gibi hiç ne olacak... Kötülük... dedi. Kötülük haaa? İşte o zaman kitabımdan çıkmış kahramanımla bütün o çok bilmiş edebiyatlı hikâyelerime -ve edebiyatıma- sadece edebiyat yapmak için yaşayan kendime lanet ettim- Orta halli bir polisin -Kötülükten haberi vardı- Benim yoktu. (25)</p>

  <div class="clrb"></div>

  <p class="normal">Sevim Burak’ın yaşamı ile metinleri arasında sıkı bir bağ olduğu gerçektir; fakat bu bağ ‘mimetic’ bir boyut taşımamaktadır. Sevim Burak eserlerinde yaşadıklarına dair ayrıntıları kullansa da, bu ayrıntıları değiştirmeden, eğip bükmeden kullanmaz. Dolayısıyla metinleri gerçek yaşamının yazar-merkezli farklı bir gerçekliğidir ki bu gerçeklik onu yaşamın yüzeyselliğini anlamaktan alıkoymaktadır. Yaşamı bu yanıyla alımlayamayan ve ona uyum sağlayamayan yazar, ondan uzak durmayı, kendi hücresine çekilmeyi arzulayacaktır:</p>

  <p class="indentmetin">Benim yazdığım biçimde bir yazar için dünyayla alışveriş kurmaya imkân yok. Gözlerimi, kulaklarımı, kalbimi kapatmalıyım bütün güzelliklere, zenginliklere ki, aklım herkesin görüp sevdiği şeyleri görmesin, güzelliklere dalıp yanlış düşüncelere kapılmayayım. Sevgi mevgi isteyip kendimi kandırmayayım. Sonra benim yaşadığım yaşam beni cezalandırır, yazı yazamam. (147)</p>

  <div class="clrb"></div>

  <p class="normal">Burak kendi dünyasına kapanması gerektiğini bu nedenlerle açıklıyor. “Dünyaya kapılmayayım, yoksa o beni yazmaktan alıkoyar.” Oysa bu durumun derininde biraz evvel bahsettiğimiz nedenler yatıyor. Hayatın gerçekliğine adapte olamama... Adapte olunamayan bir hayatı reddetme ve metinleriyle başka bir dünya yaratma çabası var Sevim Burak’ta. Ayrıca, yaşamdan uzak durmasının nedenlerini açıklayan cümleleri dikkatle incelediğimizde, değişik ifadelerle karşılaşıyoruz. “Benim gibi yazan bir yazar için” demiyor Burak “Benim yazdığım biçimde bir yazar için” diyor ki onun kullandığı bu ifade aslında kendini de yazar olarak yazdığını, yarattığını, metinselleştirdiğini ortaya koyuyor. Bu da aslında tüm yazarlar gibi mektuplarda karşılaştığımız Sevim Burak’ın yaratılmış bir yazar olduğunu gösteriyor ama bu duruma bir riyakârlık ya da okuru kandırma yolu olarak bakmamak lazım. Sonuçta, Sevim Burak gerçek yaşamı metinsel düzeyde yeniden yaratan ve orada yaşayan, yarattığına inanan bir yazar. Bu noktada ona tutarsız da diyemeyiz. Gerçeği bize birebir vermesini beklemek gerçek bir tutarsızlık olur.</p>

  <p class="normal">Söz konusu alıntıda değinmek istediğim bir başka nokta da “Sevgi mevgi isteyip kendimi kandırmayayım. Sonra benim yaşadığım yaşam beni cezalandırır, yazı yazamam” cümlelerinde gizli olan anlam. Kendine çizdiği ya da çizmeye çalıştığı metinsel bir hayat var ve eğer sevgi peşinde koşarak gerçek yaşama kayarsa bu hayat onu reddedecek, yazamayacak Sevim Burak. Burada, çok güzel bir kadın olan Sevim Burak’ın yaptığı evliliklerden mutlu olamadığını vurgulamakta yarar var. Aradığı aşkı bulamamış ve hüsranla biten beraberlikler yaşamış bir kadınla karşı karşıyayız; fakat bu kadın aynı zamanda aşkı ve sevgiyi de reddetmiş değil. Bu duyguların gerçek hayattaki hâllerinden vazgeçmiş, çünkü hayata ait sevgiler onu yormuş, üzmüş ve yazmaktan alıkoymuş çoğu zaman. Üstelik tüm sevgilerin bir kandırmaca olduğunu anlamış. Bu nedenle sevgiyi aramak amacıyla zaten adapte olamadığı bir yaşamın içine dalmak, kendini var eden tek şeyden alıkoyabilir onu: Yazmaktan. Bu konuyla ilgili olarak bir mektubunda, hayatta kendi kafasına uyan bir erkeğin var olmadığını vurgular ve şöyle der: “Ben <span class="ideitalik">Afrika Dansı</span>’nda niye Samuel BECKET’i âşık olarak seçtim? Benim aradığım erkek oydu” (210). Burak’ın kafasında âşık olunabilecek erkek de metinseldir. Gerçek hayatta onun aradığı hiçbir şey yoktur ve belki bu nedenle yazıyor; kendine metinsel hayatlar, aşklar, âşıklar yaratıyordur. Örneğin bitiremediği romanı <span class="ideitalik">Ford Mach 1’</span>a da âşıktır. Karaca’nın sevgilisi Oya’ya yazdığı mektupta <span class="ideitalik">Ford Mach 1</span>’dan şöyle bahseder:</p>

  <p class="indentmetin">Ancak Ford Mach ONE beni mahvediyor, bayağı güreşiyoruz. Karı kocaymış gibi... Bir gün her şey kötü gidiyor, ertesi gün berbat. Yazının yanına yaklaşmak istemiyorum. Ford Mach 1 beni korkutuyor, sindiriyor. Onu nasıl alıp orasını burasını yeniden yaratacağımı bilemiyorum. Biliyorum ama söylediğim gibi işte... Kocammış gibi bir kere baş eğdim, dizginleri eline kaptırdım. Karaca bilir, o arabaya âşık oldum, birlikte takip ettik, onun yarışına gitmek için eşya verip araba satın aldık. Ama Ford Mach 1’ı yeneceğim... Onu istediğim biçime sokup ondan kurtulacağım. (57)</p>

  <div class="clrb"></div>

  <p class="normal">Burada dikkat edilmesi gereken, metinlerine âşık bir kadın kimliğinden çok bir şeyleri biçimlendirmeye ve yeniden yaratmaya meyilli yazar kimliğidir. Sevim Burak gerçek hayatta kocalarını istediği biçime sokamamış, onları sıradan yaşamın akışı dışına çıkaramamış olmanın ızdırabını çekmektedir hâlâ. Âşık olduğu metne karşı aldığı bu tavır, gerçek hayatındaki boşlukları yansıtır niteliktedir. İster hayatın kendisi ister onun içindekiler olsun, Sevim Burak tarafından biçimlendirilmedikçe onun tarafından kabul görmezler. (Bu durum onun öykü yazma sürecinde de görülür. Metni oluşturduktan sonra onları küçük parçalara ayırır, belli bir sistemle birbirine iğneler. Aynen bir terzi gibi çalışır. Metni kendine göre biçimlendirir.) Burak’ta yaratmaya ve biçimlendirmeye olan bu eğilim, onun gerçek yaşamda mutsuz olmasına neden olmuş; onu kendi metinlerindeki hayatı yaşamaya itmiştir. Metinseldir artık her şey onun için. Öyle olmalıdır.</p>

  <p class="normal">Hücresindeki yaratma eylemine kendini kaptırmış olan Sevim Burak iki şeyden şikâyetçidir. Birincisi, sorunlarıyla onun yazma eylemini kesintiye uğratan gerçek hayat, ikincisi onun yazdıklarını anlamayan ve reddeden edebiyat dünyası. Gerçek hayatın para ve hastalık sorunları, Sevim Burak’ın hayatı boyunca uğraşacağı sorunlardır. Para sorununu Karaca halletse de, Burak Karaca’nın yolladığı bütün parayı antikaya yatırdığından, parasızlıktan hiçbir zaman kurtulamaz. Hastalık ise zaten onun ölümüne yol açacaktır. Gerçek hayatın bitmez sorunlarından nefret etse de, bu sorunları metinlerine yansıtmaktan da geri durmaz. “Yazdıklarımda yaşantının kıl kadar yeri yok.” (51) dese de <span class="ideitalik">Afrika Dansı’</span>na Haseki Hastanesi’nde geçirdiği kataterin raporunu koyar. <span class="ideitalik">Sahibi’nin Sesi</span> oyunundaki çift kimliklilik ise annesinin ve dolayımlı olarak kendisinin Yahudi kimliğinin metne yansıyışıdır. Bunun yanında yaşantısını metinlerine aktarmadığını vurgulayan Sevim Burak, bir mektubunda “Bütün bu yaşantılarımdan bir şey çıkaramazsam ciddi olarak yazamazsam en acıklısı olacak.” (121) demekten de çekinmez. Uyum sağlayamadığı hayattan kaçmak için metinsel bir dünya yaratan Burak, kendi dışındaki hayatı reddetse de onun tarafından çevrelenmektedir, hem kendisi hem de metinsel dünyası. Gerçek hayattan kopması mümkün olamaz. Kimi zaman hayat onu yazmaktan alıkoyar: “Karaca ben, küçük dalgınlıklar, ufak yangın başlangıçları -süt taşmaları- yemek yanmaları arasında bir şey düşünmeye ve yazmaya devam ediyorum.” (250) Kimi zaman yazmak yaşamasını engeller: “Her şey, sokağa İstanbul’a inmem-birkaç kişiyi görmek-artık romanın bitmesine bağlı.” (250) Ama sonuçta, gerçek hayat ve metinsel dünya ne olursa olsun iç içedir.</p>

  <p class="normal">Dönemin edebiyat çevresi, Burak’ın ikinci sorunudur. Yazdıkları bir türlü anlaşılmamakta, dönemin toplumsal gerçekçileri tarafından kale alınmamaktadır. Eski bir manken, güzel bir kadın olduğundan her zaman daha fazla ilgi görmeyi isteyen, hayatı kendince biçimlendirmeye eğilimli bir yazar için bu tam anlamıyla bir felakettir. Bu noktada, Sevim Burak’ın kendini kanıtlama çabaları ortaya çıkmaya başlar. Dönemin hemen hemen bütün yazarlarını kötüler, kendisini yüceltir. Bir kabul görmeme durumu vardır ve bu durumun yanlışlığını ileride yayınlanacak olarak mektuplarında göstermelidir Sevim Burak. Böylece geleceğin okurları onu anlayabilecek ve ona saygı duyacaktır:</p>

  <p class="indentmetin">Afrika Dansı’nı yazdım, o da daha şimdiden Türk Edebiyat tarihine girmiş durumda. İster halk okusun ister halk okumasın. Kitap kendini ispat etmiş durumda. BİLİMSEL OLARAK- Yapısalcılık akımında (Dünyada en yeni kitap eleştiri yöntemi) (...) Yapısalcılık-bilimselcilik Türkiye’de birçok isim yapmış yazarın şimdiye kadar edebiyat yapmadığını ortaya koydu. (...) Benim Çağdaş Eleştiri’de yapısalcılık açısından ispatlanmam mektubumun başında da ifade ettiğim gibi bir sürü kıskançlıklara ve yazarlığı bırakmalara neden oldu. (150)</p>

  <div class="clrb"></div>

  <p class="normal">Dikkat edilirse, Sevim Burak kendini metinleriyle kabul etmeyen edebiyat dünyasını mektuplarındaki ifadeler ve ithamlarla reddetmekte ve kötülemektedir. Böylelikle, kuramın otoritesinden de yararlanarak mektuplarında kendi metinlerini ve yazarlığını yüceltebilmektedir. Ve bu mektuplar ileride yayınlandığında, bir zamanlar değeri bilinmeyen bu ‘bilimsel yazar’ anlaşılacaktır.</p>

  <p class="normal">Aslında Sevim Burak’ı yazmaya iten, sevgi ve ilgi ihtiyacıdır. Yaşamı boyunca bu ilgiyi ve sevgiyi ne kocalarından ne de kendini kabul ettirmeye çalıştığı çevreden görebilmiştir. Alışamadığı hayatı ve uzlaşamadığı kocalarını kendince şekillendirmek istemiştir hep; fakat hem hayat hem kocaları direnmiştir ona. Bu noktada şekillendirebildiği tek şey olan kendine ve metinlerine dönmüştür. Biçimlendirdiği metinlerle kabul görmek, sevilmek istemiştir; fakat bunu da başaramamıştır. Burada “O hâlde dönemin edebiyat kurallarına göre oynasaydı oyununu.” demek geliyor içimizden. Ama o zaman da kendi doğasına aykırı hareket ederdi. O farklılığıyla sevilmek istedi, sıra dışılığıyla var olmak istedi. Bunu da yaşarken başaramadı. Aslında metin yaratmasının temelinde hep sevgi arayışı vardı. Karaca’ya yazdığı bir mektuptaki cümleler iyi analiz edilirse bu durum açıkça görülür: “Sana duygusallığını kullan-çiz-yaz diyebilirdim-Bazen coşup demişimdir de-Ama-Bu kadar kuvvetli bir şahsiyetin-ve kendini sevdirme kaynağın ‘SEN’ varken edebiyat neyine Hayatını yaşa-torbana Allah ne verdiyse doldur.” (232) O hâlde, edebiyat bir kendini sevdirebilme çabasıdır. İnsanın kişiliği ve güçlü “ben”i varsa edebiyata gerek yoktur. Bir “ben”i olmayanlar metin yaratırlar, metinleriyle var olur ve metinleriyle sevdirirler kendilerini bu düz ve anlamsız dünyaya; ama düz dünyaya metinleriyle bile sevdirememiştir kendini Burak. O hâlde metinleriyle onun kalıpsal ve düz yanını yıkmalıdır, hem kendi için hem de kendi gibi hayatın dışında bırakılmışlar için:</p>

  <p class="indentmetin">Bu dünyayı izleyenlere bir halt yok. Açıkgözler için hiçbir şey yazmayacağım. Dünyalarını kaybetmişler için-kendim için yazacağım-Erken bunamışlara hayalperestlere-Çok acıklılara-bu dünyadan gitmek üzere hazırlık yapanlara yazacağım... Yalnız aklını kaybetmişlerle bu dünyayı paylaşacağım. Aşktan aklını oynatanlara-şizofrenlere-aşırı romantiklere-ve aşırı sadistlere... Delilere yazacağım... Aptallara da sevgim var... Ama delileri yaratıcı buluyorum.(35-36)</p>

  <div class="clrb"></div>

  <p class="normal">Gerçek hayatın kurallar tarafından biçimlendirilmiş bireylerine seslenmez Burak, sistemlerin ötesinde kalanlara ve ihmal edilenleredir onun öyküleri. Kendi gerçekliklerini yaratanlar için yazar Sevim Burak, hayatın gerçeğine adapte olamayanlar için yazar, çünkü kendisi de öyledir.</p>

  <p class="normal">Genel kalıplarla şekillenmiş hayat getirmektedir tüm sorunları. O hâlde bu sorunların insan ruhunu inciten yanlarını metinde yeniden biçimlendirip, farklı bir dünyaya yelken açılmalıdır. Gerekirse Tevrat gibi bir ana metni bile tekrar yazabilmelidir insan. (36) Kendi dünyası için, ruhunu alt üst eden hayatın tüm büyük anlatılarını kırabilmelidir. Düzeni alt üst etmeli, bireysel büyük anlatısını şekillendirebilmelidir. O zaman tanrısallaşacaktır, o zaman onu kabul etmeyen hayat yazdığı metinlerle şekil değiştirecek, onun istediği biçime girebilecektir: “Duva et. Duva et. Şu yıllar süren mutsuzluğumu dile getirebileyim ki, onların büyük şeyler olduğunu, bizim hayatımızdan etimizden kopan parçalar olduğunu ortaya koyabileyim. Bir tanrı buyruğu gibi... Dünyaya yaşadığımı duyurmak için. Tanrı’nın beni gönderdiğini ve bunları yazmamı istediğini...ispat edebileyim.” (198)</p>
</body>
</html>
