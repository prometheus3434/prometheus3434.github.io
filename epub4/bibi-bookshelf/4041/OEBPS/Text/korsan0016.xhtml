<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css"/>
</head>

<body>
  <h1>ON İKİ</h1>

  <p><span class="ilkharf">E</span>kibin, çöldeki ilerleyişine başlamasının üzerinden yedi monoton saat geçmişti. Linç bu süre boyunca sürekli uyumuş, iri cüssesi kaba arazi üstünde çalkalanan Gaz'ın ritmine kapılarak sallanıp durmuştu. Linda aracı bir süre kullanmayı teklif etmiş, ama Cabrillo kabul etmemişti. Odaklanmaya, kafasını boşaltmaya ihtiyacı vardı. Ne zaman aklına katledilen ailenin görüntüsü gelse, direksiyonu kavrayan ellerini parmak boğumları bembeyaz olana dek sıkıyordu.</p>

  <p>Mark ve Eric Stone uydu fotoğraflarını kullanarak rotalarını çizmek konusunda harikulade bir iş çıkarmış, Gaz da Max'in vaat ettiğinden fazlasını vermişti. Aracın motoru en dik yamaçları çıkarken bile fazla zorlanmamış, inişlerdeyse frenler Gaz'ı kontrol altında tutmaya devam edecek kadar yeterli olduğunu ispat etmişti. Max Hanley arka tekerleklerin arkasını, tekerleğin taş ve çamur atmasını engelleyen lastik benzeri gerektiğinde alçaltılabilen zincirlerle donatmayı bile düşünmüştü. Bu zincirler araç yol alırken zeminde sürükleniyor ve aracın ardında bıraktığı izleri yok ediyordu.</p>

  <p>Polislerin kontrol noktasından itibaren izlerini süreceklerine dair çok büyük bir korkulan yoktu. Ama ortada hızlı hareket etmelerini gerektiren bir durum olduğu da açıktı. Libyalı yetkililerin yolda neler olduğunu anlamaları uzun sürmeyecek, rüşvetçi olsun veya olmasın, polisleri öldürenleri yakalamak isteyeceklerdi.</p>

  <p>Juan <i>Oregon'da</i> bulunan Max'ten güncel haberleri düzenli olarak alıyordu. Deniz Kuvvetleri sahilin yetmiş mil açığında E-2C Hawkeye'lerden oluşan ufak bir donanma konuşlandırmıştı. Erken uyarı sistemine sahip pervaneli uçaklar Libya'nın arama kurtarma çalışmalarını izliyor, elde edilen raporlar Cabrillo'yla paylaşılıyordu. Şafak sökerken ve Libya arama kurtarma ekiplerine ait uçaklar bir kez daha gökyüzüne yükselirken, Juan o uçakların hiçbirinin bulundukları yerin yakınına bile yaklaşmayacağım biliyordu.</p>

  <p>O ana dek rahatça hareket edebilmişlerdi; Libyalılar çalışmalarını enkazın bulunduğu bölgenin yüz elli kilometre uzağında yoğunlaştırmışlardı.</p>

  <p>Mark, "GPS enkazdan iki kilometre uzakta olduğumuzu söylüyor," dedi. "Stoney'le birlikte Gaz'ı saklayabileceğimiz, buraya yakın iyi bir yer bulduk."</p>

  <p>Cabrillo çevresine bakındı. Sığ bir vadinin içinde üç yüz altmış metre yükseklikte, bir dağın üstündeydiler. Çorak, kayalık yamaçta hiçbir şey yetişmemişti, sadece vadi tabanında seyrek bitkiler göze çarpıyordu. Burası gerçekten de insan eli değmemiş, bomboş bir araziydi.</p>

  <p>Murph, "Sola dönüp dört yüz metre daha ilerle," diye emretti.</p>

  <p>Juan, Murph'ün talimatlarına uydu; bir süre sonra bir başka yamacın eteğine geldiler, ama yamacı tırmanmaya başlamadan önce Juan, elemanlarının uydu fotoğraflarında tespit ettikleri şeyi gördü. Kayalıkların içinde Gaz'ın sığabileceği genişlik ve derinlikte bir yarık vardı; tepeden gözlem yapılmadığı takdirde aracın görülmesi mümkün olmayacaktı.</p>

  <p>Juan, "Harika," diye mırıldanarak Gaz'ı dar oyuktan içeriye sürdü, içeriye girdikten sonra motoru kapattı; deponun üçte ikisi hala doluydu. Gaz engebeli arazide Max'in tahmin ettiğinden de daha az benzin yakıyordu.</p>

  <p>Bir süre oldukları yerden kalkmayarak kulaklarını homurdanan dizel motor sesinin yokluğuna alıştırdılar.</p>

  <p>Linç uykudan sersemlemiş bir halde, "Daha gelmedik mi?" diye sordu.</p>

  <p>"Yaklaştık sayılır koca adam; uyan artık."</p>

  <p>Linç esnedi, dar alanda elinden geldiğince gerinmeye çalışırken, Linda arkalarına uzanıp gizli bir düğmeyi çevirdi. Yolcu kabininin yan duvarı kaydı ve yük bölümü gözler önüne serildi. Görevlerinin içeriğiyle bağlantılı olarak yanlarında fazla araç gereç getirmemişlerdi. Kamyonette hafif makineli tüfek cephanesi ve roket güdümlü el bombası fırlatıcısı haricinde, <i>Oregon'dan</i> aldıkları teçhizatla önceden hazırladıkları dört sırt çantası vardı. Linda uzanıp çantaları ekibe dağıtmaya başladı. Cabrillo kendininkini alır almaz kamyonetten atladı ve kollarını bacaklarını esnetmeye başladı.</p>

  <p>Yarığın içindeki bu korunaklı alanda bile hava sıcak ve kuruydu, insanın ağzına toz tadı geliyordu. Juan için burada insanların yaşamış olduğunu hayal etmek bile güçtü, ama Sahra Çölü'nün bin yıldır yerleşim yeri olduğunu da biliyor, bu durumu insanın çevreye uyum yeteneği ve becerisinin bir kanıtı olarak görüyordu.</p>

  <p>Kısa bir süre sonra diğerleri de ona katıldı. Mark elde taşınabilen GPS cihazına bakarak kuzey yönünü işaret etti.</p>

  <p>Yolculuk esnasında çoğunlukla sessiz kalmışlardı, şimdi de kimse konuşma ihtiyacı duymuyordu. Juan liderliği ele alıp bir başka meçhul tepeyi tırmanmaya başladı. Güneş gözlükleri yüzünün büyük bölümünü sarıyor olsa da, sıcaklığı ensesinde hissedebiliyordu. Pantolon cebinden bir mendil çıkarıp gevşek bir biçimde boynuna sardı. Gaz'a tıkılı kalmış halde geçen onca saatin ardından yürümek ona iyi gelmişti.</p>

  <p>On beş dakika sonra, bölgedeki keskin bir yamacın çevresinden dolanmalarının hemen ardından enkazın ilk izleriyle karşı karşıya geldiler. Bu, muhtemelen kanada ait, çöp tenekesi kapağı boyutlarında ezilmiş bir alüminyumdu. Bir havacılık uzmanı olsa bunu, 737'nin ön akşamını örten kapağın bir parçası olarak tanımlardı.</p>

  <p>Juan başını kaldırıp yamaca bakınca etrafın enkaz parçalarıyla dolu olduğunu gördü. Uzaktan bakıldığında, yamacın zirvesine olan yolun üçte ikilik kısmında uçak gövdesinin en büyük bölümü uzanıyordu. Bu manzara ona, bir kasırganın ardından düzensiz bir halde etrafa dağılmış, fakir ailelerin evlerine ait parçaları hatırlamıştı.</p>

  <p>Korkunç bir çarpışmanın yaşandığı inkar edilemezdi. On beş metre genişliğindeki kömürleşmiş gövde haricinde, metal ve plastik yığınının önemli bir bölümü rastladıkları ilk parça büyüklüğündeydi. Zemin kazanın etkisiyle yerinden sökülmüş, toprakta devasa izler kalmıştı. Uçak yakıtının alev alması sonucu bölgenin büyük bölümü, orman yangını sonrası ortaya çıkan manzarayı andırır biçimde kavrulmuştu; tabii en büyük fark burada tek bir ağacın bile olmamasıydı.</p>

  <p>Enkaza yaklaşırlarken rüzgar arkalarından esiyordu, o yüzden benzin kokusunu alamamışlardı. Şimdiyse havada asılı kalmış olan keskin koku nefes almayı güçleştiriyordu. Dördü de bu durumdan mümkün olduğunca az etkilenmek için burunlarını ve ağızlarını bir bezle kapatmıştı.</p>

  <p>Enkazı araştırmak için etrafa dağıldılar. Mark metalin parçalandığı yerlere odaklanarak daha irice olan bazı enkaz parçalarının dijital fotoğrafını çekiyordu. Bir zamanlar kabindeki koltukları zemine tutturmaya yarayan kesilmiş cıvatalardan birkaçını alıp cebine koydu. Eric Stone'un parçalanarak uçağın düşmesine neden olduğundan şüphelendiği, uçağın kuyruk bölümüne ait parçaları bulmak umuduyla etrafı araştırdı, ama bir sonuç alamadı. Tahminlerinde haklıysalar, söz konusu parçalar bulundukları noktadan birkaç kilometre ilerde olacaktı.</p>

  <p>Linda, "Başkan," diye seslendi. Linda uçağın CEM motorlarından birinden geriye kalan ezilmiş kalıntılarının bulunduğu sol taraftaydı.</p>

  <p>Linda hemen yanına gelen Juan'a hiçbir şey söylemeden toprağı işaret etti.</p>

  <p>Juan işaret edilen yere yakından bakınca toprağa yarı gömülü halde, ciddi biçimde yanmış bir insan eli gördü. Bükülmüş el, büyüklüğü göz önüne alındığında bir erkeğe aitmiş gibi duruyordu. Cabrillo lateks eldivenlerini giyip kopmuş elin üzerine eğildi. Sırt çantasından plastik bir tüp çıkardı, tüpün bir ucunu açıp içindeki pamuklu çubuğun yardımıyla elin üzerindeki kandan örnek aldı ve çubuğu tekrar tüpün içine yerleştirdi. Sonra üçüncü parmaktaki alyansı çıkardı ve içindeki yazıyı inceledi.</p>

  <p>Alyansı Linda'ya verdi, Linda yüzüğü alıp içindeki yazıları yüksek sesle okudu. "EXM ve JCF 15.5.88." Gözünü Juan'dan ayırmadan, "Francis Xavier Maguire ve Jennifer Catherine Foster. 15 Mayıs 1988'de evlenmişler. Uçağın yolcu ve mürettebat listesini incelemiştim. Adam Katamora'nın Gizli Servis personeliymiş."</p>

  <p>Juan'ın Bakan Katamora'nın hala hayatta olabileceğine dair umutları uçup gitmişti. Bu durum uydu fotoğraflarında şüpheli herhangi bir şey gördüğünden değil, onu buna inanmaya zorlayan bir şeyler olduğunu görmek arzusundan kaynaklanmıştı. Son darbeyi de yüzü asık halde yanına gelen Linç vurdu.</p>

  <p>"Yan motorun üstündeki künyeye ait bir parça buldum. Seri numarası tutuyor. Bu onların uçağı..." Ağır elini Cabrillo'nun omzuna dayadı. "Üzgünüm."</p>

  <p>Juan midesine tekme yemiş gibi oldu. Bakanın ölümünün doğuracağı olası etkilerin çok iyi farkındaydı. Bildiği bir başka şey de, uzmanlardan oluşan bir ekip gelene dek kazanın nedeninin ortaya çıkmayacağıydı. Deliller öylesine bozulmuştu ki, araştırmayı iptal etmek bile geçiyordu içinden. Buradaki varlıkları Ulusal Ulaşım Güvenlik Kurulu personelinin çalışmasının saflığını bozabilir, onların işlerini daha da güçleştirebilirdi. Ancak Langston Overholt'la yaptığı bir anlaşma vardı ve Cabrillo ne kadar beyhude olursa olsun, üstlendiği işi yarım bırakacak bir adam değildi.</p>

  <p>Sonunda, "Tamam," dedi. "Numune toplamaya devam edeceğiz. Çok dikkatli olun."</p>

  <p>Juan ayaklarına baktı. Dördünde de tabanı iz bırakmayan ayakkabılar vardı. Alyansı kopan elin parmağına taktı ve eli ilk bulduğu şekilde yere bıraktı.</p>

  <p>Mark gövdenin büyük bölümünün bulunduğu enkaz parçasının baş tarafına gelmişti. Diğerleri de onu takip ettiler. Yolcu kabini, kanadın uçağa bağlandığı alanın yarısını içine alacak şekilde pilot kabininin hemen arka tarafından başlıyordu. Gövde, normalde bir dizi pencerenin bulunduğu sol tarafta parçalanıp açılmış, uzun, iğrenç, dudaksız alüminyum bir ağız gibi içeriye doğru bükülmüştü. Uçaktan kopmuş elektrik ve hidrolik kabloları sarkıyor, bazılarından sızan sıvı kaya zemini kirletiyordu.</p>

  <p>İlerde, tepenin daha ötesinde pilot kabininin parçalanmış kalıntıları duruyordu. Uçağın burnunun en az iki buçuk metrelik bir bölümü toprağa gömülmüştü ve metal yüzey, bir körüklü otobüsün akordeon kısmını andırıyordu.</p>

  <p>Juan gövdeye tırmandı. Bir zamanlar bir bakana yaraşır gösterişli kabin, şimdi bir harabeye dönmüştü. Yerler erimiş plastik birikintisiyle kaplıydı, koltuklar sadece metal çerçeveleri sayesinde tanınabiliyordu.</p>

  <p>Juan hemen bir sayım yaptı; on bir ceset vardı. Gizli Servis ajanının eli gibi, bunlar da tanınmayacak derecede yanmıştı. Kömürleşmiş, cinsiyetsiz yığınlardan farksız cesetlerden geriye giysileri bile kalmamış, çarpışmanın şiddetiyle etrafa gelişigüzel dağılmıştı. Kömürleşmiş etin ve çürümenin iğrenç kokusu, uçak yakıtının kokusunu bastıracak kadar kuvvetliydi. Juan bir cesetten diğerine hareketlenirken, etrafa dağılmış sineklerin vızıltısı bir artıyor, bir azalıyordu.</p>

  <p>Birden midesinin ağzına geldiğini hissetti ve zar zor yutkundu.</p>

  <p>Mark Murphy dişlerinin arasına sıkıştırdığı minik feneriyle ellerinin ve dizlerinin üstüne çömelmiş, yanmış, kısa arkalıklı bir iskemlenin altını inceliyordu. Etrafın dehşet verici görüntüsüne rağmen, belki de tam da o yüzden, kendi kendine mırıldanıyordu.</p>

  <p>Juan, "Bay Murphy," dedi. "İzin verirseniz..."</p>

  <p>Başkanın sesi Mark'ın irkilmesine neden oldu. Feneri ağzından çıkarıp, "Bu hayatımda gördüğüm en büyük sahtekarlık olmalı," dedi.</p>

  <p>"Anlamadım?"</p>

  <p>"Enkaz bölgesi tamamen düzmece Juan. Birileri bizden önce buradaymış ve delilleri kurcalamışlar."</p>

  <p>"Emin misin? Ben beklediğimin dışında farklı bir şeyle karşılaşmadım."</p>

  <p>"Ah, kaza gerçek, onda bir sorun yok. Bu Fiona Katamora'nın uçağı, ama birileri bu enkazla oynamış."</p>

  <p>Juan, Murphy'yle göz göze gelebilmek için dizlerinin üstüne çöktü. "İkna et beni."</p>

  <p>Mark başkana hitap etmek yerine Linc'e seslendi. "Sen de fark ettin mi?"</p>

  <p>Linç, "Sen neden söz ediyorsun?" diye karşılık verdi. "Fark ettiğim, ciddi biçimde darmadağın olmuş bir uçak ve hayatım boyunca kabus görmeme neden olacak cesetler..."</p>

  <p>Mark, "Burnundaki o çaputu çıkarıp etrafı bir kokla," dedi.</p>

  <p>"Hayatta olmaz."</p>

  <p>"Kokla diyorum."</p>

  <p>Linç, "Sen çok tuhaf bir adamsın," dedikten sonra, burnundaki bandanayı indirip deneme kabilinden kokladı etrafı. Bir şey fark ettiği anda biraz daha derin nefes aldı. Büyüyen gözlerinde bir kıvılcım çaktı. "Vay canına; haklısın."</p>

  <p>Juan, "Nedir?" diye sordu.</p>

  <p>"Senin bunu tanımanı beklemiyorum, çünkü CIA'de çalıştığın yıllarda hiç karşılaşmamışsındır. Aynı şey Linda için de geçerli, çünkü Deniz Kuvvetleri bunu kullanmaz."</p>

  <p>"Neyi kullanmaz?"</p>

  <p>"Pelteleşmiş benzin."</p>

  <p>"Ne?"</p>

  <p>"Napalm gibi," dedi Linç.</p>

  <p>Mark eski SEAL mensubu Linc'e dönerek başını salladı. "Büyük ihtimalle eski moda bir alev makinesi... Olay bence şöyle oldu. Bir şekilde uçağı Libya topraklarında bir yere inmeye zorlayıp bakanı kaçırdılar. Sonra uçağı buraya uçurup yeni teknolojiye sahip uzaktan kumandalı bir sistemle ya da daha büyük bir olasılıkla, bir intihar pilotuyla bilerek dağa çarptılar.</p>

  <p>Her şeyin yolunda olduğunu görmek ve pilota ait her türlü izi ortadan yok etmek için buraya geldiklerinde kabinin umdukları gibi yanınadığını gördüler. Bu yüzden alev makinesiyle alev fışkırtıp yaktılar. Zamanında gelmeseydik koku dağılacak, tespit edilmesi olanaksızlaşacaktı. Anormallik ancak UUGK'dan uzmanların enkaz numunelerini bir gaz kromotografisi altında analiz edip uçak yakıtı dışında başka izler bulduklarında ortaya çıkardı."</p>

  <p>Juan bir Mark'a, bir Linc'e bakarak, "İkiniz de emin misiniz?" diye sordu.</p>

  <p>Linç başını salladı. "İlk sevgilimin parfümü gibi..."</p>

  <p>Linda, "Kız esaslı bir kız olmalıymış," diye takıldı.</p>

  <p>"Hayır, şu asla unutamadığın kokulardan biri demek istedim."</p>

  <p>Juan sanki kendisine ikinci bir şans verilmiş olduğunu düşünüyordu. Baştaki kötümserliği uçup gitmişti ve bedeninin şarj olduğunu hissediyordu. Sonra aklına başka bir şey geldi ve yüzü yine asıldı. "Bir saniye. Uçağın çarpışmadan önce başka bir yere indiğine dair elinizde nasıl bir delil var?"</p>

  <p>"Sözünü ettiğin şey iniş donanımında olmalı. Beni takip et."</p>

  <p>Hep birlikte gövdeden aşağıya inerek yolcu kabininin altındaki karanlık yük bölümüne girdiler. İçerisi yanmış yakıt kokuyordu, ama en azından çölde kalmış cesetlerin kokusuyla savaşmak durumunda değillerdi. Mark kabin zemininin içine yerleştirilmiş ulaşım panelinin yerini eliyle koymuş gibi buldu. Kolu kaldırıp kapağı uzun piyano mafsalının üzerinde kaldırdı. Kapağın altında büyük lastikler ve 737'nin sol taraftaki iniş payandaları görünüyordu. Dışarıdan bakıldığında her şey çok normaldi.</p>

  <p>Murph boşluğa atlayıp fenerini lastiklerden birinin üzerine tuttu; çevresinde dolandığı lastiği yakından incelemeye başladı.</p>

  <p>"Hiçbir şey yok," diye mırıldandı, sonra diğer lastiği kontrol etmek üzere bu kez daha çok eğildi.</p>

  <p>Aradan bir dakika geçtikten sonra elinde, sanki Kaşıkçı Elması'ymış gibi tuttuğu küçük bir taş parçasıyla doğruldu. "İşte sana kanıt."</p>

  <p>Linda, "Bir taş parçası mı?" diye sordu.</p>

  <p>"Lastik sırtına girmiş olan bir kumtaşı parçası. Ayrıca alt kapağın alt bölümünde de kum var." Herkesin yüzündeki akıl karışıklığı ifadesini görünce, "Bu uçak Andrews Hava Kuvvetleri Üssü'nden Londra'ya uçtu, sonra da yere çakıldı, değil mi? Peki o zaman nasıl oluyor da, çevremizdeki binlerce kilometrekarelik alanda görebileceğimiz taş parçalarının aynısı lastiğin sırtından çıkabiliyor?" diye ekledi.</p>

  <p>Juan, "Uçak çöle indi de o yüzden," dedi. "Murph, başardın. Kanıt işte <i>bu..."</i></p>

  <p>Juan taş parçasını göğüs cebine koydu. "UUGK uzmanları gözden kaçırabilir diye... Tam anlamıyla emin olmak adına bunun incelenmesi gerek, ama bana sorarsanız bu, dumanı üstünde tütmekte olan silahtan farksızdır derim."</p>

  <p>Birden bir ses duydular ve içgüdüsel biçimde başlarını eğdiler. Bu başlarının üstünde gümbürdeyen bir helikopterdi. Helikopter, pervanesi toprağın üstünde kum girdabı oluşturacak kadar alçaktan uçuyordu.</p>

  <p>Helikopter kuzeydoğudan, büyük ihtimalle Trablusgarp dışındaki Libya askeri üssünden gelmişti ve Amerikan Deniz Kuvvetleri'nin AWACS uçaklarının radarlarına yakalanmamak için çok alçaktan uçuyordu. Kimsenin Juan ve ekibini uyarmamış olmasının nedeni buydu. İniş yapmak üzere yere yaklaştıkça bunun yaklaşık beş ton yük taşıma kapasiteli, Rus yapımı bir MI-8 kargo helikopteri olduğunu anladılar. Helikopter yamacın zirvesine, tepesi kesilmiş uçak gövdesinden yaklaşık yüz metre uzaklığa inmeye hazırlanırken türbinlerinden çıkan sesin tonu değişti.</p>

  <p>Mark haki renge boyanmış helikopteri işaret ederken, "Enkaz bölgesinin yerinden haberdar olduklarına dair başka kanıt istiyor musun?" diye sordu. "Piç, nereye ineceğini çok iyi biliyormuş."</p>

  <p>Juan yük bölümüne doğru hareketlenirken, "Hadi," dedi. "Helikopterin çevresindeki toz bulutu dağılmadan kendimize gizlenecek bir yer bulalım."</p>

  <p>Hep birlikte uçağın gövdesi boyunca sürünüp uzak taraftan kendilerini dışarı attılar. Uçağın kalıntılarının yakınlarında gizlenebilecekleri doğal bir sığınak yoktu, o yüzden çok uzun bir zaman önce, dağlardan gelen yağmur suyunu boşaltma görevini gören erozyona uğramış dar bir kanala gelene dek yamaçtan hızla aşağıya indiler. Herkes bir araya gelince Juan, arkadaşlarını ince bir kum tabakasının altına gömdü, kendi üstüne de olabildiğince kum yığdı. İdeal bir görüş açısına sahip oldukları söylenemezdi, ama helikopterden inen birisinin etrafta gezinip kendilerini görebilecekleri mesafeden uzaktaydılar.</p>

  <p>Mark fısıldayarak, "Sence neler oluyor?" diye sordu.</p>

  <p>Juan, "Hiçbir fikrim yok," diye karşılık verdi. "Linda? Linç?"</p>

  <p>Linç, "Benim de," diye guruldadı.</p>

  <p>Linda, "Belki birileri hazırladıkları küçük mizansenin düşündükleri kadar iyi olmadığını fark etmiş ve gerekli düzeltmeleri yapmak üzere geri gelmiştir," dedi.</p>

  <p>Yamacın zirvesinde, helikopterin türbinleri artık çalışmıyordu ve sessizliğe gömülmüştü; çok kısa bir süre sonra havayı bir vantilatörden farksız biçimde dövecekti. Kuyruğun altındaki çift menteşeli kapılar açıldı ve adamlar dışarıya çıkmaya başladı. Hepsinin üstünde çöl kamuflaj üniformaları vardı ve başlarına, Ortadoğu'da İslamcı militanların gözdesi kırmızı beyazlı kefiyeler sarmışlardı.</p>

  <p>Linç, "Bunlar asker mi, gerilla mı?" diye sordu.</p>

  <p>Juan cevap vermeden önce bir dakika boyunca adamları gözledi. "Etrafta dolanıp durduklarına bakılırsa, düzensiz bir birlik olduğunu söyleyebilirim. Gerçek asker olsalar şimdiye dek çoktan teftiş düzenine geçerlerdi. Bu adamların Libya ordusunun armasını taşıyan bir helikopterde ne yaptıklarını ise hiç sorma."</p>

  <p>Durumu daha da akıl karıştırıcı yapan şey, helikopterden, ellerinde dizginlerini tuttukları bir deveyi çıkaran iki adam oldu. Tek hörgüçlü deve zayıf bacaklarıyla adamlara karşı koymaya çalışıyor, homurdanıp tükürüyordu. Sonra dizginlerini elinde tutan adamlardan birinin üstüne, biraz önceki uçuş konusunda ne düşündüğünü fazlasıyla gösterircesine kustu. Şirket ekibi bu manzara karşısında kahkahalarını tutamadı.</p>

  <p>Mark, "O hayvanla burada ne yapıyorlar?" diye sordu. "Hayvan yarı ölü gibi görünüyor."</p>

  <p>Juan birkaç kez binmiş olmasına rağmen develerden pek anlamazdı; atları tercih etse de deveyle yaşadığı tecrübeden de memnun kalmıştı. Mark'ın sözlerinin doğruluğunu kabul etmek zorundaydı; hayvan o mesafeden bile hiç de sağlıklı görünmüyordu, tüyleri pürüzlü ve solgun, hörgücü olması gerekenin yarısı kadardı.</p>

  <p>Juan'ın olan bitenlere dair bir fikri vardı, ama dilini tuttu ve olayların gelişimini izlemeyi tercih etti.</p>

  <p>Birkaç dakika sonra yirmi kadar adam enkaz bölgesine indi. Deveyi tutanlar hayvanı bölgede amaçsızca sağda solda dolaştırmaya, etrafta çok sayıda hayvan varmış görüntüsü vermek için eski izlerin üstünde yenilerini bırakmaya başladılar. Cabrillo adamlardan bazılarının ayağında sandalet olduğunu fark ettiği anda neler olup bittiğini kesin olarak anladı.</p>

  <p>"Linda haklı. Adamlar enkaz bölgesindeki sahtekarlığın detaylı bir inceleme sonucu ortaya çıkacağını düşünmüş olmalı. Bölgeden gelip geçmiş bir göçebe grubu görüntüsü altında delilleri karartmaya çalışıyorlar."</p>

  <p>Bir saat boyunca adamların ulaşabildikleri her şeyi sistematik biçimde tahrip etmelerini izlediler. Adamlar enkazı balyozlarla dövüyor, kömürleşmiş metrelerce kabloyu yerinden söküp atıyor, uçağın parçalarını birbirleriyle bağlantı kurulması zorlaşsın diye sağa sola savuruyorlardı. Bir ara iniş donanımının kapısını açıp uçağın büyük lastiklerine ulaştılar ve ellerindeki tüfeklerle ateş edip patlattılar; hatta uçağın bazı parçalarını helikoptere taşıdılar. Helikopter tamamen dolunca birkaç adamla birlikte havalandı ve yirmi dakika sonra geri döndü. Juan adamların topladıkları döküntüyü çölün ilerisinde bir yerlere attıklarını düşündü.</p>

  <p>Alüminyum, plastik ve çelik karmaşası gibi görünen, ancak uzman bir göz için çok şey ifade edebilecek deliller şimdi tamamıyla bozulmuştu. Adamlar cesetleri parçalamışlar, bölgede birkaç gün boyunca göçebe bir grubun konakladığı izlenimi vermek için ateş yakmışlardı. Deveyi çevrede uzun süre dolaştırdıktan sonra adamlardan biri silahını çekip hayvanı cansız yere serdi.</p>

  <p>Sonunda adamlar işlerini bitirmişlerdi. İçlerinden birkaçı farklı yönlere dağılırken, büyük ihtimalle üslerine dönmeden önce biraz rahatlamak üzere kendi başlarına kalmak istiyorlardı.</p>

  <p>Juan ekibine dönerek, "Sizden yapmanızı istediğim şey şu: Gaz'a geri dönüp Tunus sınırına gidin, ama hemen sahile yönelmeyin. Sizinle <i>Oregon'daki</i> Max aracılığıyla bağlantı kurmamı bekleyin ve ona ne bulduğumuzu anlatıp beni mutlaka izlemesini söyleyin," dedi.</p>

  <p>Şirket elemanlarının hepsinde bulundukları yerin tespit edilmesini sağlayan ve bacaklarına yerleştirilmiş çiplerden vardı. Çip zaman zaman cilt yoluyla şarj edilme ihtiyacı duysa da, güç kaynağı olarak vücudun kendi enerjisini kullanıyordu. GPS teknolojisinden faydalanan bu çiplerin yerleri kırk elli metrelik hata paylarıyla belirlenebiliyordu.</p>

  <p>Linda, "Sen ne yapacaksın?" diye sordu.</p>

  <p>"Onlarla gideceğim."</p>

  <p>"O adamların kim olduklarını bile bilmiyoruz."</p>

  <p>"Ben de bu yüzden gidiyorum ya."</p>

  <p>Yüzü örtülü adamlardan biri bulundukları yere doğru yaklaşıyordu; boyu ve vücut yapısıyla kendisini andıran adam Cabrillo'ya ne yapacağına dair bir ilham verdi. Juan'ın normalde sarı olan saçları koyu renge boyanmış, gözlerine kahverengi lens takmıştı; Arapçayı kusursuz biçimde konuşması ve yüz hatlarını gizleyen kefiye sayesinde istediğini elde edebilirdi.</p>

  <p>Juan, Gaz'ın anahtarlarını Linc'e teslim ettikten sonra gizlendikleri yerden çıkıyordu ki Linda onu kolundan yakaladı. "Bu adamı ne yapacağız?"</p>

  <p>"Burada bırakın. Yirmi dört saat içinde Libya hükümetinden enkazın yerini tespit ettiklerine dair bir açıklama geleceğini sanıyorum. Burası kısa bir süre sonra insan kaynayacak. Adamımız burada ne işi olduğunu o insanlara açıklamaya çalışsın bakalım."</p>

  <p>Cabrillo bunları söyledikten sonra kimselere görünmemeye çalışarak ekipten uzaklaştı. Dirseklerinin üzerinde sürünerek bir dakika geçmeden hiçbir şeyden şüphelenmeyen adamla arasındaki mesafeyi kapattı. Helikopterin türbinlerinin büyük bir vızıltıyla çalışmaya başlamış olması da işine geliyordu.</p>

  <p>Bir tepeciğin ardında diğer adamlardan saklanan Juan, aralarındaki kalan birkaç metrelik mesafeyi de almadan önce adamın işini bitirmesini bekledi. Adamın sırtı Juan'a dönüktü, ayağa kalkmaya başlayıp elini pantolonuna attığı anda Cabrillo kafasına yumruk büyüklüğünde bir taşla vurdu. Aklına, bir haftadan daha kısa bir süre önce benzer bir durumda kafasına vurduğu Somalili korsan gelmiş ve bu kez darbenin şiddetini Libyalıyı kumların üstüne serecek şekilde ayarlamıştı.</p>

  <p>Juan elini adamın boğazına götürüp nabzını kontrol ettikten sonra başını salladı ve adamın elbiselerini çıkarmaya başladı. Şansına adam, oradaki bot giyen nadir adamlardan biriydi. Bu sayede takma bacağının parlak titanyum gövdesini gizleyebilecekti. Adamın kefiyesini çıkardığında yirmili yaşların sonunda, otuzlu yaşların başında sıradan görünümlü biri olduğunu anladı. Yüz hatları itibariyle Libyalı olmadığını düşündürecek hiçbir özelliği yoktu, ama yüzde yüz emin olmak da zordu. Üniforma ceplerinden cüzdan veya kimlik de çıkmadı; giysilerinin etiketi bile yoktu.</p>

  <p>Cabrillo baygın adamı sürükleyerek enkaz bölgesinden uzaklaştırdı ve kendi uydu telefonunun arka kemerinde olduğunu kontrol etti; telefon olmasa böyle bir şeye kalkışmayı göze alamazdı. Sonra beklemeye başladı; ama bekleyiş fazla uzun sürmedi. Birisi helikopter motorunun sesini bastırmaya çalışarak kendisine doğru sesleniyordu.</p>

  <p>"Muhammedi Muhammedi Acele eti"</p>

  <p>Juan artık yerine geçtiği adamın adım biliyordu. Başındaki örtüyü biraz daha sıkıca sarıp tepenin arkasından çıktı. Biraz önce yirmi kişilik ekibin lideri olarak tanımladıkları adam helikopterin on beş metre önünde ayakta dikilmiş, yanına gelmesi için Juan'a işaret ediyordu. Cabrillo onu gördüğüne dair bir işaret yapıp koşar adımlarla yanına gitti.</p>

  <p>Adam, "Bir dakika daha oyalansaydm seni burada akreplerle baş başa bırakacaktık," dedi.</p>

  <p>Cabrillo, "Özür dilerim efendim," dedi. "Yediğim bir şey dokundu herhalde."</p>

  <p>"Dert etme." Ekip lideri Juan'ın omzuna hafifçe vurdu ve birlikte helikoptere bindiler. Helikopterin içinde, yük bölümünün hemen yanında her iki duvar boyunca katlanabilir sandalyeler dizilmişti. Juan kamburu çıkmış halde diğerlerinden olabildiğince uzakta sandalyelerden birine otururken, pantolon paçalarının metal ayak bileklerini örtmesine dikkat etti. İçerdeki herkesin kefiyelerini indirmiş olmasından memnundu, o da başını ılık alüminyuma dayayıp gözlerini kapattı.</p>

  <p>Gerçek askerlerden oluşan bir müfrezenin mi, yoksa fanatik teröristlerden oluşan bir grubun ortasında mı kaldığına dair bir fikri yoktu. Aslında kimliğinin ortay çıkması durumunda muhtemelen bunun bir önemi olmayacağını da biliyordu. Sonuçta ölüm, ölümdü.</p>

  <p>Kısa bir süre sonra havalandılar.</p>
</body>
</html>