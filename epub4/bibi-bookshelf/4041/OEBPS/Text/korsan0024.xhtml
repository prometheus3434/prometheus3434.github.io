<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css"/>
</head>

<body>
  <h1>YİRMİ</h1>

  <p><span class="ilkharf">D</span>oktor Julia Huxley kulağına pek de aşina olmayan bir alarm sesiyle uyandı. Kamarası bürosunun hemen yanındaydı ve kapısı sürekli açık dururdu. Alarm sesi bilgisayarından geliyordu, çevresine bakınınca ekranın canlandığını gördü; düzenli masasının üstüne yumuşak bir parlaklık saçılmıştı, ayaklı iskemlesinin paslanmaz çelikten kolları ışıldıyordu.</p>

  <p>Julia yorganını üstünden attığı anda elleri otomatik olarak başına gitti ve komodinin üstünde duran elastik bantla saçlarını atkuyruğu yaptı. Kadınsı düşkünlüklerinden en önemlisi, aynı zamanda herkesten gizlediği yönü, vücudunu ikinci bir cilt gibi tamamen saran bağcıklı saten geceliklere olan düşkünlüğüydü. Gece yarısı acil bir durum yaşanma olasılığının bulunduğu ve genellikle <i>Oregon'ın</i> savaş için hazırlık yaptığı durumlarda üstüne oldukça büyük gelen bir tişörtle yatar, ama sakin gecelerde vücudunu saran, bir dolap dolusu gecelikten birini tercih ederdi. Birkaç kez nerdeyse gecelikli haliyle yakalanıyordu, ama yatağının yanında duran doktor önlüğü sayesinde üstünü birkaç saniyede değiştirebilmiş ve kimseye o halde görünmemişti.</p>

  <p>Julia çıplak ayaklarıyla kabininde yürüdü ve kendini bilgisayarın önündeki iskemleye bıraktı. Masasına mengeneyle tutturulmuş lambayı açana dek alarmın neyle ilgili olduğunu anlamıştı; gemi dışında görev yapan tüm <i>Oregon</i> ekibinin bacaklarına yerleştirilmiş olan biyometrik takip çiplerinden biri arızalanmıştı. Bilgisayarın çıkardığı ve arızanın içeriğine göre değişen birkaç farklı ses vardı. Bunlardan en sık görüleni şarjın bitiyor olmasından kaynaklanan arızaydı, ama o anda duyduğu ses tüylerinin diken diken olmasına yol açtı. Keskin elektronik feryat, söz konusu çipin ya yerinden çıkarıldığı, ya da sahibinin öldüğü anlamına geliyordu.</p>

  <p>Durum bilgisayar ekranında tüm açıklığıyla yazılıydı.</p>

  <p>Juan Cabrillo'nun izleme çipi, Cabrillo'nun bulunduğu yerle ilgili bilgiyi GPS uydularından oluşan takıma iletmiyordu artık. Julia, Cabrillo'nun son birkaç saatlik hareketlerini kontrol etmek üzere ekranındaki görüntüyü geriye doğru kaydırınca, onun, terörist kampının ve eski madenin bulunduğu bölgeden ayrılıp saatte altı kilometre hızla güneye doğru gittiğini gördü. Yaklaşık kırk kilometre yol almış, sonra on dakika öncesinde durmuş ve çip hiçbir uyarı vermeden çalışmaz hale gelmişti.</p>

  <p>Julia, Max'e telefon açıp durumu bildirmek üzereydi ki, çip tekrar sinyal göndermeye başladı. Julia sistemin durumu tanımlaması için bilgisayara bir komut girerken, başkanın yerinden hareket etmediğini fark etti. Takip çipleri hala yeni teknoloji ürünüydüler, çok sorun çıkarmıyorlardı, ama yanılmaz da değillerdi. Sisteme göre Cabrillo ya otuz sekiz saniyedir ölüydü, ya da çip vücudundan çıkarılmış ve tekrar yerine yerleştirilmişti; vücudu, sinyalin gidebilmesi için gerekli olan oksijen yüklü kanla pompalanıyor, kan dolaşımı devam ediyordu.</p>

  <p>Alarm nasıl aniden sustuysa, aynı şekilde yeniden ötmeye başladı ve yaklaşık yarım dakika kuvvetli biçimde devam etti. Ritmi gelişigüzel biçimde bir artıyor, bir eksiliyor gibiydi.</p>

  <p><i>Blip, bip, bip. Blip, bip. Bip, blip, bip. Blip.</i></p>

  <p><i>Blip, blip, bip. Blip bip bip, blip.</i></p>

  <p>Julia bu ses karmaşası içinde sesin belli bir düzen içinde geldiğini anladı. Bilgisayarın Juan'ın çipinden gelen uzaktan izlemenin kaydını tuttuğuna emin olduktan sonra internet bağlantısını açıp şüphelerinin doğruluğunu araştırdı. Sesin devamı gelirken, ilk bir dizi sesin ne anlama geldiğini çözmesi bir dakikadan daha az zamanını aldı.</p>

  <p>Uyan...</p>

  <p><i>Blip, blip, blip, blip. Blip, blip, bip. Bip, blip, blip, bip.</i></p>

  <p>Hux...</p>

  <p>Juan çipten gelen sinyali bir şekilde engelliyor ve eski moda Mors alfabesiyle bir mesaj yolluyordu.</p>

  <p>Julia hayranlıkla, "Seni kurnaz onun bunun çocuğu," diye mırıldandı.</p>

  <p>Ve sonra alarm sürekli olarak tiz bir çığlık halinde devam etti.</p>

  <p>Julia aceleyle telefona uzanırken kalem dolusu bir kutuyu devirdi.</p>

  <p>Cabrillo terörist kampından sekiz kilometre kadar uzaklaştıktan sonra güneşin acımasız ışınlarından korunacak kuytu bir yer buldu sonunda. Alana Shepard'la birlikte çölü geçebilmek için karanlığın çökmesini beklemek zorundaydılar. Cabrillo aynı yoldan geri dönüp geride bıraktıkları izleri sildiğine tamamen emin olana dek Alana'ya uyumasını söylemişti. Adamların köpek beslemediklerini biliyordu, o nedenle kimselerin peşlerine düşmeyeceği konusunda rahattı, en azından bir süreliğine...</p>

  <p>Güneşin doğuşunun hemen ardından tekrar yol almaya başladıklarında Juan, bir kez durmaları halinde sonrasında fazla yürüyemeyeceklerini hissetmiş, kampla aralarındaki mesafeyi olabildiğince açmak istemişti. Alana'yla birlikte çölde yalnız kalmaları durumunda akbabalar başlarının üstünde tur atmaya başlayacaklardı. Çölde yiyecek kıtlığı yaşandığından, akbabalar avlarının ölmesi için günlerce dolanırlar, bu da havaya KAÇAKLAR BURADA şeklinde bir tabela kaldırmaktan farksız olurdu. Teröristlerin çöle bir devriye çıkarmaları, özellikle de bir helikopter yollamaları halinde yerleri kolayca tespit edilirdi.</p>

  <p>Juan'ın göz önünde bulundurması gereken şeylerden biri de Alana'nın dayanıklılığıydı. Kadın, gördüğü diğer mahkûmlara kıyasla daha iyi durumdaydı, ama yine de açlık ve susuzluk çekiyordu. Kampa ilk geldiği zamanda çevreyi gezerken aşırdığı birkaç mataradan kadının susuzluğunu gidermesine izin vermiş, ama fena halde su kaybeden kadın için yeterli olmamıştı. Ayrıca kadının sürekli olarak özür dilemek zorunda hissettiği karnının guruldamasına karşı yapabileceği hiçbir şey yoktu.</p>

  <p>Sabahın üçü olduğunda Alana'nın tamamen bittiğini anlamıştı. Bir kilometre daha yürüyebilirdi belki, ama buna gerçekten ihtiyaçları da yoktu. Artık adamlarına ve Alana'nın dayanma gücüne güvenme zamanıydı.</p>

  <p>Juan yere oturup sırtını bir kayaya dayarken kadının dikkatini dağıtmak için, "Başkanlık ettiğin o kazı hakkında biraz daha bilgi versene," dedi. Alana'yı çanak şeklinde doğal bir şekli olan ve zirvesinde oturulduğunda hem gözlerden uzak kalmayı sağlayan, hem de çevreyi kuşbakışı görmeye izin veren küçük bir kaya çıkıntısının üstüne çıkardı.</p>

  <p>Kadını o ana dek sürekli yürümeye zorladığından birbirleriyle tanışmaktan öte fazla bir şey konuşamamışlardı.</p>

  <p>"Yorucu ve hayal kırıklığıyla dolu bir iş," dedi Alana. Mataradan biraz su içti. Çok büyük bir susuzluk yaşıyor olmasına rağmen hayatta kalmakla ilgili içgüdüleri oldukça gelişmişti ve suyu oldukça ölçülü biçimde tüketiyordu. "Orijinal kaynak Süleyman El-Cema'nın <i>Şahin</i> gemisinin çevredeki bir mağarada gömülü olduğunu özellikle belirtiyor, ama biz en ufak bir iz bile bulamadık. Mağara ve mağaracıklar söz konusu olduğunda jeolojiye güvenmek zor."</p>

  <p>Juan, "Ve sizin bildiğiniz tek şey, Lafayette denilen şu adamın yön tayininin yanlış olduğu ve yanlış nehir yatağım araştırdığınız," dedi, Alana'nın cümlesini tamamlarcasına. Sonra pantolonunun paçasını sıyırdı.</p>

  <p>Alana gözlerini, bacak şekli verilmiş titanyum ve plastik karışımı uzva dikerken hiçbir şey söylemedi.</p>

  <p>Juan çarpık bir gülümsemeyle, "Tıraş ederken kestim," dedi.</p>

  <p>Alana bu fırsatı kaçırmadı ve, "Kıl dökücü kremlerden şaşmamak gerek," diye karşılık verdi. <i>"Şahin</i> gemisiyle ilgili olarak üçüncü ve en muhtemel senaryo da, Henry Lafayette'in günlüğünde sözünü ettiği Arap uşakların El-Cema'nın ölümünden sonra mağaraya geri dönüp ellerinden geldiğince çok şeyi yağmaladıkları ve geri kalan her şeyi yerle bir ettikleri şeklinde."</p>

  <p>Juan, "Bence üç senaryo içinde en düşük ihtimalli olan senaryo bu," diye karşı çıktı. Savaş bacağından, dengelenmiş ve ustura ağzı şeklinde bilenmiş aslında düz bir cerrah aleti olan fırlatma bıçağını çıkardıktan sonra devam etti. "Sözünü ettiğin uşaklar hayattayken El-Cema'ya sadık kalmışlarsa, ölümünden sonra da ona saygıda kusur etmemişlerdir. Dindar bir Müslüman, akşam yemeğinde ne kadar domuz yerse, bir mezara da o kadar saygısızlık gösterir."</p>

  <p>"Ama Müslümanlar domuz eti... Ah, şimdi anladım."</p>

  <p>"Bir nesil boyunca uşaklar gömülü gemi hakkında sessiz kalmışsa, geminin hala orada bir yerlerde olduğuna eminim."</p>

  <p>"Bizim baktığımız yerlerde yoktu ama." Ay ışığında Alana'nın gözlerinin pırıltısı sönmüştü. "Greg Chaffee'yi kurtarabilecek miyiz?"</p>

  <p>Juan kadına baktı. "Sana palavra sıkmak niyetinde değilim. Ekibimin ve benim onun kurtarılmasından farklı önceliklerimiz var. Üzgünüm. İşimiz biter bitmez geri döneceğim. Sana ancak bu kadarını söz verebilirim."</p>

  <p>"Siz Fiona Katamora'nın uçağını arıyorsunuz, değil mi?" Alana Juan'ın sessiz kalmasını sözlerinin onaylandığı şeklinde algıladı. "O uçağı düşerken gördük. Greg, Mike ve ben bu yüzden Libya sınırını geçtik. Biz de uçağı arıyorduk."</p>

  <p>"Neden tutuklandığınız anlaşılıyor."</p>

  <p>"Bir devriye buldu bizi. O adamlar... Mike Duncan'ı öldürdüler. Bana yardım etmeye çalışıyor diye başına kurşun sıktılar."</p>

  <p>Juan ay ışığında kadının yanağından süzülen gözyaşlarını görebiliyordu. Bazı kadınların bu tür durumlarda erkeklerin kollarında teselli bulmak ve rahatlatılmak istediklerini biliyordu, ama Alana Shepard'ın yüzüne meydan okuyan bir ifade hakim olmuştu. Onun Juan'ın sempatisine değil, yardımına ihtiyacı vardı. O an Alana'ya olan saygısı bir kat daha arttı.</p>

  <p>Yumuşak bir sesle, "Kısa bir süre sonra önemli bir barış konferansı yapılacak," dedi. "Katamora'nın varlığı, konferansın başarılı olması açısından hayati bir önem arz ediyor."</p>

  <p>"Biliyorum. El-Cema'nın gemisini bulmam için Dışişleri Bakanlığı işe aldı beni. Onun geride bıraktığı bazı yazılarının konferansın başarıya ulaşmasında yardımcı olacağına inanıyorlar."</p>

  <p>"Demek olay arkeolojiden ibaret değildi?" Alana başını iki yana sallayınca, Juan, "Olayı en başından anlatsana," dedi.</p>

  <p>Alana hikayeyi beş dakikada özetledi, Christie Valero'nun Dışişleri Bakanlığındaki bürosunda Julian Perlmutter'le olan toplantısından, sıradan bir sınır devriyesi olduğuna inandığı adamlar tarafından esir alınmasına dek her şeyi anlattı.</p>

  <p>Alana sözünü bitirdiğinde, "Perlmutter'in namını çok duydum," dedi Juan. "Adam dünyanın en önde gelen deniz araştırmacısı; <i>Şahin'in</i> hala çölde gömülü olduğuna ikna olmuşsa, benim için yeterlidir. Ancak bu işi neden NUMA'ya havale etmediğini merak ettim. Oysa onlara bir tür danışmanlık yaptığını sanıyordum."</p>

  <p>"Bilmiyorum. Ben adını daha önce hiç duymamıştım. Diplomatik yönünü düşünerek işi Dışişleri Bakanlığı'nın halletmesi gerektiğini düşünüyordu sanırım."</p>

  <p>Geçmiş yıllarda NUMA'nın sergilediği kusursuz profesyonelliğe bizzat şahit olan Juan, "Yine de NUMA'ya başvurmalıydı," dedi. "Sormak istediğim bir şey vardı sana; çalışma kampındaki diğer tutuklular hakkında herhangi bir bilgin var mı?"</p>

  <p>Alana, "Hayır," dedi. "Greg'in olabilir ama. Greg Arapça biliyor. Yemek yenilen zamanlar dışında erkeklerden hep uzak tutuldum, iletişim kurmaya çalıştığım kadınlardan hiçbiri İngilizce, ya da az da olsa konuşabildiğim İspanyolca bilmiyordu."</p>

  <p>Juan, "Bir başka gizem daha," diye sesli bir biçimde düşündü. "Şimdi süvarileri çağırma zamanı."</p>

  <p>Cabrillo kemerini çözüp pantolonunu kalçasını gözler önüne serecek kadar indirdi. Kadını kurtardığı andan itibaren onun için öylesine büyük bir bilmece olmuştu ki, yaptığı hiçbir şey Alana'yı şaşırtmıyordu. Alana Juan'ın bacak kasının en kalın yerinde iki santim uzunluğunda kırmızı bir yara gördü.</p>

  <p>Juan sakinleşmesini sağlayan derin bir nefes alarak fırlatma bıçağıyla yarayı kesip açtı. Yaranın açık dudaklarından koyu renkte kan süzüldü.</p>

  <p>Birden telaşa kapılan Alana, "Ne yapıyorsun?" diye sordu.</p>

  <p>"Bacağımda bir takip çipi var," diye karşılık verdi Juan. "Bizi almaya gelmeleri için adamlarıma sinyal göndermek üzere o çipi kullanacağım."</p>

  <p>İki parmağını bıçak yarasının içine daldırdı, çevresinde dolandırırken acıdan dişlerini sıktı. Kısa bir süre sonra ucuz bir dijital saat büyüklüğü ve şeklinde plastik, siyah bir cisim çıkardı. Cismi gömleğine sürüp sildi, zamanın geçmesi için sessizce yarım dakika kadar bekledi, sonra kan süzülen bacağının içine bastırdı. Biraz önce yaptığını bir kez daha tekrarladıktan sonra hızlı hareket etmeye, elleri sürekli bir ritim kazanana dek hafif hafif vurmaya başladı.</p>

  <p>Her bir harfi tek tek gönderirken, "U...Y...A...N...H...U...X," diye sesli biçimde tekrarladı.</p>

  <p>Tam o anda hayaleti andıran bir şey, yerden bitiveren çöl cini gibi Juan ve Alana'yı gözden saklayan kaya siperin üzerinden atladı. Hayalet doğrudan Juan'a çarptı, elindeki çip çarpışmanın şiddetiyle karanlıkta bir ok gibi fırladı. Kemikli parmaklar Juan'ın ensesine mengene gibi yapışırken, keskin tırnaklar etine battı.</p>

  <p>Bacağındaki kan sızdıran yara ve dizlerine kadar inmiş olan pantolon yüzünden Cabrillo tam anlamıyla hazırlıksız yakalanmıştı. İğrenç yaratık gırtlaktan gelen bir çığlık atıp diziyle Juan'ın göğsüne vurmaya çalışırken, ayaklarıyla, kurbanının iç organlarını deşmeye çalışan kedi misali, Juan'ın bacaklarını tırmaladı.</p>

  <p>Juan'ın Kel-Tec tabancası toplanmış pantolonunun içcebinde, bıçak da ulaşamayacağı bir yerdeydi. Juan başını olabildiğince arkaya atarak saldırganın burnuna vurdu. Burun kemiğini kıracak kadar uygun bir pozisyonda olmadığı için, yaratığın yüzüne hızla yayılan kan ve darbenin neden olduğu acı çığlıkla yetinmek zorunda kaldı.</p>

  <p>Juan saldırganın altında iki büklüm kıvrıldı, ayaklarını yere sağlam basıp bütün gücüyle yukarıya doğru bir yumruk savurdu. Yaratık kayanın üstünde geriye doğru uçarak yere çakıldı. Cabrillo bu arada çoktan çömelmiş ve bıçağını almıştı; ucube savruk bir yığın gibi yere kapaklandığı anda bıçağı elinde hazır durumdaydı.</p>

  <p>Güneşin altında parıldamakta olan bıçağı hızla savurdu; son anda fark ettiği iki şey olmasa bıçak kesinlikle hedefini bulacaktı; saldırgan inanılmaz derecede hafifti ve kampta gördüğü mahkûmların giydiği giysilerden giymişti. Elinden çıkan bıçağı durdurmak için çok geç kalmıştı, ama Juan son anda çok hafif de olsa bıçağa bir eğim vermeyi başardı ve bıçak adamın başının bir santim üzerinden geçip kumtaşına saplandı.</p>

  <p>Juan'ın saldırıya uğramasının üstünden beş saniye geçmişti. O zaman zarfında Alana elini korkuyla ağzına götürmekten başka hiçbir şey yapamamıştı.</p>

  <p>Juan derin bir nefes verdi.</p>

  <p>Alana, "Ah, Tanrım," dedi nefes nefese. "Greg birkaç gün önce kamptan iki mahkûmun kaçtığını söylemişti. Geriye sadece birinin cesedini getirmişlerdi."</p>

  <p>Juan otuz kilometrelik mesafedeki tek bir insana rastlama ihtimallerini düşündü ve oldukça fazla olduğuna karar verdi. Alana'yla birlikte serbest kaldıklarında kampı doğrudan arkalarında bırakmışlar ve bir an evvel uzaklaşabilmek için en zahmetsiz yolu tercih etmişlerdi. Bu onlar açısından en mantıklı seçimdi ve bu mahkum da aynı şekilde davranmıştı.</p>

  <p>Adamdan daha hızlı hareket ettikleri anlaşılıyordu; bitik hali göz önüne alındığında bu hiç de şaşırtıcı bir şey değildi. Esas mucize, adamın bunca yolu gelebilmiş olmasıydı. Tepeyi çevreyi gözetlemek için kullanmış. Alana ve Juan'ın kendisine doğru geldiğini görünce, Cabrillo'yu savunmasız bir anında yakalayıncaya dek saklanmış olmalıydı.</p>

  <p>Juan mahkûma doğru yürüdü ve matarayı vermesi için elini Alana'ya uzattı.</p>

  <p>Juan Arapça, "İç," dedi. "Sana zarar vermeyeceğiz."</p>

  <p>Haftalar boyunca keçeleşmiş sakalıyla toz ve pislik içinde kalmış adamın, güçlü burnu ve geniş alnıyla kendi yaşlarında olduğunu gördü. Yanakları açlık ve susuzluk yüzünden çökmüştü, gözlerinde donuk bir parıltı vardı. Ancak onca yolu kat edecek ve iyi bir saldırı gerçekleştirecek kadar güçlüydü. Cabrillo adamdan etkilenmişti.</p>

  <p>"İyi iş çıkardın dostum," dedi. "Buradan kurtulmamız an meselesi."</p>

  <p>Adam mataranın yarısını içtikten sonra çatlak bir sesle, "Sen Suudi'sin," dedi. "Aksanından tanıdım."</p>

  <p>"Hayır, Arapçayı Riyad'da öğrendim, aslında Amerikalıyım."</p>

  <p>"Allah'a hamt olsun."</p>

  <p>Juan, "Peygamberi Muhammed'e de," diye ekledi.</p>

  <p>"Allah'ın kelamı üstünde olsun. Kurtulduk."</p>

  <p>"Biz mi?"</p>
</body>
</html>