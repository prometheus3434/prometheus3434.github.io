<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><st c="0">“Görünenin esas niteliği sadece öze hizmet etmektir.”</st></p>
			<p xml:lang="en-GB"><span xml:lang="tr-TR"><st c="54">Patanjali sana, senin bu cehaletin ve yanılgıların içinde kaybolmaya ihtiyacın olmadığını, aslında istersen bundan çıkabileceğini gösterir. </st><st c="195">Peki bu kadar net bir sisteme rağmen, neden onun yolunu herkes takip edemez? </st><st c="272">Neden bir anda burada var olduğumuz gibi yine bir anda geldiğimiz yere dönemeyiz?</st></span></p>
			<p xml:lang="en-GB"><span xml:lang="tr-TR"><st c="353">Çünkü insanın arzuları vardır. </st><st c="385">Zaten bütün bu hikâye ilk olarak var olma arzumuz ile ortaya çıkmıştır. </st><st c="457">Ne demişti Patanjali: “Her şeyi bırak, ancak her şeyi bıraktığında gerçekte ne olduğunu görebilirsin.” Bunu ilk duyduğunda kulağa belki de o kadar zor gelmez. </st><st c="616">“Ne olacak, bırakırım...” dersin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="649">Ancak arzular o kadar kuvvetlidir ki... </st><st c="690">Ve insan arzular; var olmayı arzular, biri olmayı, birileri ile, bir şeyler ile olmayı arzular. </st><st c="786">Patanjali insanın bu çelişkisini de görür. </st><st c="829">Bir yandan eve dönmeye çalışan ancak bir yandan da “Son bir kere daha şunu yapayım, hemen geliyorum” diyen insanı... </st><st c="946">Hani tatile gidersin ve her gün denize girmene rağmen o döneceğin son gün deniz sana daha bir güzel gözükür, son bir kez daha girmek istersin; işte insan da içeride derinlerde ne amaçla bu dünyada olduğunu bilse de o bırakma anı geldiğinde bırakamaz, son bir kez daha yüzmek ister...</st></span></p>
			<p xml:lang="en-GB"><span xml:lang="tr-TR"><st c="1229">Ve son bir kere o, son bir kere bu derken nice hayatlar geçer. </st><st c="1293">İnsan her hayata onu var eden arzuları deneyimleyerek, o enerjinin tamamlanması için gelir, ama onları tamamlayayım derken bir yandan da çantasını bir sürü başka arzuyla doldurarak ayrılır buradan. </st><st c="1491">Bu nedenle de tekrar tekrar bedenlenmeye devam eder...</st></span></p>
			<p xml:lang="en-GB"><span xml:lang="tr-TR"><st c="1545">İnsana önce cehaleti anlatan Patanjali, daha sonra da bu cehaletten çıkamamasının nedenini açıklar; obje ile olan ilişkisini. </st><st c="1672">Dünyada var olan her şey insan için bir objedir; diğer insanlar da dahil olmak üzere. </st><st c="1758">Patanjali insana arzularından ziyade objeyi anlatır. </st><st c="1811">Çünkü insan ancak obje ile olan bağını algılayabildiğinde, artık o objenin kendi üzerindeki gücünden kurtulur ve böylelikle arzularından ve maddenin onun üzerindeki esaretinden özgürleşir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1999">“Objeler doğaları gereğince şu özelliklerden birini taşır:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2058">1.	</st><st c="2062">Aydınlatıcılık (Sattvik)</st></span></p>
			<p xml:lang="en-GB"><span xml:lang="tr-TR"><st c="2086">2.	</st><st c="2090">Hareketlilik (Rajasik)</st></span></p>
			<p xml:lang="en-GB"><span xml:lang="tr-TR"><st c="2112">3.	</st><st c="2116">Tembellik veya durağanlık (Tamasik)</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2151">Objeler, elementler ve duyuların gücünden oluşur ve dünyanın deneyimlenmesi ve deneyimleyenin özgürleşmesi ya da aydınlanması amacıyla vardırlar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2298">Objeler sattvik (aydınlatıcılık), rajasik (hareketlilik) ve tamasik (tembellik) olmak üzere üç gunadan (nitelik) oluşur ve bu niteliklere göre insan üzerinde farklı etkiler yaratırlar.</st></span></p>
			<p xml:lang="en-GB"><span xml:lang="tr-TR"><st c="2483">Aslında bütün objeler aynı özden meydana gelir, prakritiden (madde). </st><st c="2553">Prakriti bu 3 guna (nitelik) aracılığı ile dünyada var olan her şeye dönüşür. </st><st c="2631">Yani dünyadaki her şey aslında aynı özden ve bu niteliklerden oluşur ancak bu niteliklerin farklı oranlarının bir araya gelmesi ile oluştuklarından insanda sanki bütün bu objeler birbirinden farklıymış algısı yaratırlar. </st><st c="2852">Bunu renk kodları olarak düşünün; dünyadaki her şeyin mavi, kırmızı ve sarıdan oluştuğunu düşünürsek, her obje bu renklerin farklı oranlarda bir araya gelmesinden oluştuğu için, var olan her şey bize farklıymış gibi gözükür.</st></span></p>
			<p xml:lang="en-GB"><span xml:lang="tr-TR"><st c="3076">Patanjali yukarıdaki sutrada der ki: “Objelerin nitelikleri sonucu insan üzerinde farklı etkileri  var. </st><st c="3180">Sen hangi niteliğe uygun objelerle bir arada bulunursan senin içinde o nitelikler daha çok tezahür eder.”</st></span></p>
			<p xml:lang="en-GB"><span xml:lang="tr-TR"><st c="3285">Sonsuzun niteliklerinden biri sattva yani uyumdur. </st><st c="3337">Bu nedenle kendini bulma yolculuğu içinde olan bir insanın daha çok sattvik özellikleri olan objelerle bir arada olması, onun bütün evrenle daha uyumlu bir hale gelmesine yol açacaktır.</st></span></p>
			<p xml:lang="en-GB"><span xml:lang="tr-TR"><st c="3522">Bunu basit bir örnekle, “Bana arkadaşını söyle sana kim olduğunu söyleyeyim” cümlesi ile açıklayabiliriz. </st><st c="3629">Bu cümlede de, enerjini hangi nitelikteki objeye yönlendirirsen, o niteliği kendinde uyandırırsın denmektedir. </st><st c="3740">İnsan kiminle yani hangi nitelikteki obje ile vakit geçiriyorsa, konuşması, davranışları ona benzer. </st><st c="3841">Hoşgörülü insanlarla vakit geçirirsen senin için artık hoşgörülü olmak normal olandır. </st><st c="3928">Çok kavgacı insanlarla vakit geçiriyorsan da örneğin hakkını aramanı gerektiren bir konu söz konusu olduğunda şiddet kullanmak sana normal gelebilir. </st><st c="4078">Nelerle, kimlerle vakit geçiriyorsan enerjin onlara benzer, bu nedenle nasıl biri olmak istiyorsan ona göre tercihler yapıp, o nitelikteki objelerle bir arada olman önemlidir.</st></span></p>
			<p xml:lang="en-GB"><span xml:lang="tr-TR"><st c="4253">Tabii ki normal bir yaşam süren biri, bu üç nitelikteki objelerle de bir arada olur. </st><st c="4339">Ancak, Patanjali pratiğinde sarsılmayacak, sağlam bir temel oluşturmak isteyen kişiyi, kendini mümkün mertebe tamasik yani onu tembelliğe sürükleyecek objelerden uzak tutması konusunda uyarır.</st></span></p>
			<p xml:lang="en-GB"><span xml:lang="tr-TR"><st c="4531">Objenin niteliği nasıl kullanıldığına göre farklılaşabilir. </st><st c="4592">Örneğin internet. </st><st c="4610">Bütün gün sana faydası olmayan şeyler için interneti kullanıyorsan, bu senin için tamasik bir objedir. </st><st c="4713">Ancak interneti belli bir süre zarfında, yoga pratikleri yapmak, sende bir şeyler uyandıran bilgiler almak için kullanıyorsan bu artık senin için tamasik değil rajasik yani seni harekete geçiren bir objedir.</st></span></p>
			<p xml:lang="en-GB"><span xml:lang="tr-TR"><st c="4920">Objenin var olmasının esas amacı aslında senin onunla yaşadığın deneyimin aracılığıyla yaratılışın özünü kavramandır; yani öze hizmet etmektir. </st><st c="5065">Farklı niteliklerdeki objeler ile deneyimler yaşayarak, aslında her şeyi oluşturan maddenin bu farklı niteliklerinin özünü anladığında artık kendi özünü de anlarsın.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5230">Ancak her ne kadar objenin esas niteliği bu olsa da, işin içine arzular girdiğinde bu o kadar kolay olmaz. </st><st c="5338">Hint felsefesinin en önemli destanlarından biri olan Mahabharata Destanı’nda da sıklıkla anlatıldığı gibi; arzuları deneyimleyerek ortadan kaldırmaya çalışmak aslında yanan bir ateşe odun atmaya benzer. </st><st c="5541">Yani sadece daha fazla arzuyu ve bunun sonucunda da daha fazla deneyimi ortaya çıkartır. </st><st c="5630">Bir arzunu tatmin edersin, kendini başka bir arzunun peşinden giderken bulursun. </st><st c="5711">Bunların bazıları geçici arzulardır (kama) bazıları ise o kadar yoğun bir hale gelir ki kişinin uğruna ölebileceği arzulara (samskara) dönüşür. </st><st c="5855">Bu kadar yoğun arzular kişinin hayatında çok yoğun enerjilere dönüşerek, sonraki hayatlarının nasıl şekilleneceğini belirler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5980">“Obje ve insan arasındaki birlikteliğin oluşmasının nedeni avidya yani cehalettir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6064">Cehalet neticesinde, obje ve insan arasındaki bu bağ oluşur. </st><st c="6126">Her şeyi bırakıp zaten tam olan halimize dönmek yerine, geçici olan objelerle bir araya gelerek o tamlığı bulmaya çalışırız. </st><st c="6251">Ve zevkin sonucu olarak bağlılık, acının sonucu olarak da hoşlanmama ortaya çıkar. </st><st c="6334">Yani arzularımız... </st><st c="6354">Bir şeyi istemek de istememek de neticesinde bir arzudur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6411">Her ne kadar insan objeyi kontrol ettiğini zannetse de, aslında objenin insan üzerinde kontro  lü vardır. </st><st c="6517">Örneğin; eğer kahveyi seviyorsak, kahve kokusunu duyduğumuzda kahvenin olduğu  yere çekiliriz. </st><st c="6611">Yani kahve gibi hayatımızda çok da önemli bir yeri olduğunu düşünmediğimiz bir objenin bile bizi olduğumuz yerden kaldırıp harekete geçirme gücü vardır. </st><st c="6764">Düşünün ki bir kahve bunu yapabiliyorsa, hayatımızda çok daha büyük gücü olan objeler bize neler neler yaptırabilir. </st><st c="6881">Birine âşık olursun ve kendini onun peşinde dünyanın başka bir ucunda bulursun. </st><st c="6961">Bir arabayı o kadar istersin ki gece gündüz çalışıp onu almak için para biriktirirsin.</st></span></p>
			<p xml:lang="en-GB"><span xml:lang="tr-TR"><st c="7047">Patanjali sana bırak der ama bırak deyince de bırakamayacağını bildiğinden, doğru seçimler yapabilmen için sana hem zihnini hem bedenini kuvvetlendireceğin pratikler verir. </st><st c="7221">Yoganın ikinci kolu olan niyamalar yani kişisel pratikler bu tip birçok çalışmayı (örneğin oruç) içerir. </st><st c="7326">Kişi bu pratiklerle zihnini ve bedenini saflaştırarak ve nefsini kuvvetlendirerek aslında objenin onun üzerindeki etkisine karşı gittikçe güçlenir. </st><st c="7474">Ve her geçen gün bu kuvvet arttıkça obje sadece obje olmaya başlar. </st><st c="7542">Kahve en sevdiğin şey de olsa kokusu artık seni harekete geçirmez. </st><st c="7609">Ve bu kontrol sayesinde hayatında objenin özünü anlamak için alan açabilirsin. </st><st c="7688">Bu kontrol sağlanana kadar obje ile olan bağından ötürü bunu yapamazsın.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7760">“Nesne ve kişinin özü arasındaki ilişki sebebiyle kişi, nesnelerin ve kendinin gerçek doğasını ve ardındaki gücü algılar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7883">“Bu objeler olmasaydı keşke, o zaman arzularımız da olmazdı” dersen, Patanjali sana doğru kullanıldığı takdirde obje ile olan deneyimin insan için nasıl bir anahtar vazifesi gördüğünü gösterir. </st><st c="8078">Mahabharata’da ne demişti: “Arzuları deneyim yolu ile tatmin etmeye çalışmak, yanan ateşe odun atmak gibidir.” Ne kadar gelip gitsen de, obje üzerinde kontrol sağlayamadan, onu sadece deneyimleyerek bu döngüden çıkamazsın. </st><st c="8301">Bu nedenle Patanjali, senin sürekli bu arzuların ve objenin peşinden giderek, olduğun yolda düz gitmek yerine daireler çizmeni engellemeye çalışır.</st></span></p>
			<p xml:lang="en-GB"><span xml:lang="tr-TR"><st c="8448">Ne demişti: “Her şey prakritinin (madde) bir tezahürü ve sen objeyi zihnindeki modifikasyonlar aracılığı ile algılıyorsun.” Bütün bunları gördüğünde, nitelikleri gördüğünde arzularının temelini anlarsın. </st><st c="8653">Bunu algıladığın zaman kendi özünü de algılarsın ve artık bu dünyada seni tutsak eden hiçbir şey olamaz; madde, bilinci kendine bağlı tutamaz. </st><st c="8796">Ve arzusuzluk ortaya çıkar. </st><st c="8824">Artık obje sadece objedir.</st></span></p>
			<p xml:lang="en-GB"><span xml:lang="tr-TR"><st c="8850">Bu ana kadar obje ile olan bu deneyim insanın hayatındaki acının sebebidir. </st><st c="8927">İnsan bu deneyim neticesinde bedenlenmeye devam eder ve bir türlü eve dönemez. </st><st c="9006">Patanjali, senin artık bu acına bir son vermeni ister ve hatırlatır: Görünenin esas niteliği sadece öze hizmet etmektir...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9128">“Hangi nitelikteki objelerle bir arada bulunursan senin içinde o nitelikler daha çok tezahür eder.”</st></span></p>
		</div>
	<div id="charCountTotal" value="9228"></div></body>
</html>
