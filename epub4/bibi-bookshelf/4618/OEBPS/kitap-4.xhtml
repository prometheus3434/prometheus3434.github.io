<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">“Zihnini kontrol eden, her şeyi kontrol eder.”</st></p>
			<p xml:lang="en-GB"><span xml:lang="tr-TR"><st c="47">Patanjali önce zihnin çalışma prensibini anlatarak başlar. </st><st c="107">Çünkü ona göre insanın ne olduğunu anlaması için aslında ne olmadığını anlaması gerekir. </st><st c="196">Ve her ne kadar aksini düşünse de, insan zihni değildir.</st></span></p>
			<p xml:lang="en-GB"><span xml:lang="tr-TR"><st c="252">Zihin kişinin hayatı boyunca yaşadığı her şeyi kaydeden bir araçtır. </st><st c="322">Nasıl bir bilgisayarda verileri klasörler içinde depolarız, zihin de aynı bu şekilde yaşadığı her konu hakkında veri depolar ve bu verilere göre modifikasyonlar yani düşünce kalıpları oluşturur. </st><st c="517">Basit bir örnekle açıklarsak, küçükken kırmızı bir tişört giydin ve o gün en sevdiğin arkadaşın bu renk sana hiç yakışmamış dedi. </st><st c="647">Arkadaşının bu fikrini zihninde onayladığın takdirde, zihin “Kırmızı renk bana yakışmıyor” modifikasyonunu oluşturur. </st><st c="765">Ve hayatında bu modifikasyonu değiştirecek başka bir olay yaşanmadığı müddetçe de, aradan uzun yıllar geçmesine rağmen hâlâ kırmızı giymiyor olabilirsin. </st><st c="919">Sen nedenini bilemesen de sebebi zihninde saklı duran bu bilgidir.</st></span></p>
			<p xml:lang="en-GB"><span xml:lang="tr-TR"><st c="985">Kırmızıyı sevmezsin, kahveyi seversin, Meltem adında biri sana bir şey yapmıştır, o olayı hatırlamasan bile sana göre nedensizce olsa da Meltem isimli kızları sevmezsin ve bu böyle hayatın boyunca devam eder... </st><st c="1197">Her yaşanan olayda zihin yeni modifikasyonlar yaratır. </st><st c="1252">İşte biz de bütün bunların toplamını kendimiz zannederiz ve “Ben böyle biriyim” deriz.</st></span></p>
			<p xml:lang="en-GB"><span xml:lang="tr-TR"><st c="1338">Patanjali senin kendin zannettiğin bu karakterin, aslında ulaşmaya çalıştığın gerçek benliğinin üzerini kaplayan modifikasyonlardan ibaret olduğunu ifade eder. </st><st c="1499">Öz benliğini bir ayna gibi düşünürsen, modifikasyonlar da bu aynanın üzerini kaplayan toz taneleri gibidir. </st><st c="1607">Bütün bu yaşam deneyimin boyunca o kadar çok düşünce kalıbı oluşturursun ki artık ayna tamamen tozla kaplanmış olduğundan, baktığında kendini değil, kendin olduğunu düşündüğün bu kalıpları görürsün. </st><st c="1806">Yoga pratiği ile amacın bu kalıplardan özgürleşerek kim olduğunu bulmaktır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1881">“Hayatta yaşadığın deneyimlerin ve yaptığın diğer pratiklerin ardından yoga pratiği başlar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1974">Yaşamın mekanizmasının nasıl işlediğini ve ancak kararlı bir pratikle bu yolun aşılabileceğini bilen Patanjali bu nedenle, Yoga Sutralar’a “Atha yoga anuşasanam” yani “Hayatta yaşadığın bütün deneyimlerin ardından şimdi yoga pratiğin başlıyor” diyerek başlar. </st><st c="2235">Özgürlük arayışı içinde olan kişiye der ki: “Bugüne kadar bütün bu modifikasyonları topladın, artık hazırsan ve kararlıysan, yoga pratiği ile bütün bunları bırakma ve kendine ulaşma zamanı.”</st></span></p>
			<p xml:lang="en-GB"><span xml:lang="tr-TR"><st c="2425">Kişinin özgürlüğe ulaşması için, bizzat kendisinin içinden geçerek ve deneyimleyerek kurduğu bu sistemde, Patanjali seni hep bırakışa yönlendirir. </st><st c="2573">Patanjali sadedir, çünkü sahip olduğunu zannettiğin şeylerin seni özüne yaklaştırmaktan ziyade uzaklaştırdığını bilir. </st><st c="2692">Dolayısıyla yolu da sadeleşmek üzerine kuruludur.</st></span></p>
			<p xml:lang="en-GB"><span xml:lang="tr-TR"><st c="2741">İnsan hep bir şeylere sahip olduğunda “tam” olacağını düşünür. </st><st c="2805">“Şu evi de alayım, şu işe de gireyim, şöyle bir insan olursam her şey tam olacak.” Bunlar daha sonraki bölümlerde üzerinde konuşacağımız arzulardır ve seni tamlık halinden ziyade düalistik sistemin içinde tutmaya devam eder. </st><st c="3030">Yani bilinç gerçeği görmek, öze dönmek yerine, maddeye bağlı bir şekilde yaşamaya devam eder.</st></span></p>
			<p xml:lang="en-GB"><span xml:lang="tr-TR"><st c="3123">Patanjali’ye göre kişi aslında zaten “tam”dır. </st><st c="3171">Sadece zihnin yarattığı bu benlik bilincinden dolayı kendini ayrı olarak algılar. </st><st c="3253">Bu yüzden de Patanjali insanı ne olması gerektiğini görmeye değil, aslında ne olmadığını görmeye iter. </st><st c="3356">Cesurdur. </st><st c="3366">Ve yolu da cesaret gerektirir. </st><st c="3397">Her ne kadar insan özünü bulmak istediğini söylese de, ne olmadığını ya da ne olduğunu zannettiğini görmek, bununla yüzleşmek kolay değildir.</st></span></p>
			<p xml:lang="en-GB"><span xml:lang="tr-TR"><st c="3538">Çünkü aslında insanın  kafasında  ne  olduğuna dair bir fikri vardır ve biraz da kendisini nasıl görmek isterse öyle görür. </st><st c="3660">Örneğin, o sinirlenmez, aksine birileri onu sinirlendirir. </st><st c="3719">O kıskanmaz, birileri onu kıskandırır. </st><st c="3758">Evet o adama bağırmıştır ama adam da hak etmiştir hani. </st><st c="3814">İşte bütün bunlar normal seyrinde devam eden bir hayatta yaşanması doğal olan olaylar olsa da, kendini bulmak isteyen biri bu yaşananlar aracılığıyla birer birer kendine dair her şeyi görmeye başlar. </st><st c="4014">İçeride bir şey “Kral çıplak!” diye bağırır. </st><st c="4059">Ve bir kere insan kendine bakmaya başladıkça, artık istese de gözünü kendinden alamaz. </st><st c="4146">Görmek istediği, istemediği her yönünü görmeye başlar. </st><st c="4201">Kolay değildir bu yüzleşme; insan her adımında sarsılır... </st><st c="4260">Bu yüzden de cesaret gerektirir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4292">Ancak, gerektiğinde bir tüy kadar hafif, gerektiğinde bir dağ gibi sağlam olabilen Patanjali’nin sistematik yolu bu nedenle en büyük sarsıntılara karşı duracak kadar sağlamdır. </st><st c="4470">Bilir senin sarsılacağını. </st><st c="4497">Cesur olsan bile, hiç vazgeçmesen bile insan bazen kendini içindeki karanlıklarla yüzleşirken bulur. </st><st c="4598">İşte o anlarda gözünü Patanjali’nin ışığından ayırmazsan ve ne kadar sarsılırsan sarsıl, adanmış bir şekilde yolda kalırsan, bu sarsıntılar gün geçtikçe azalmaya başlar. </st><st c="4768">Hatta bir gün öyle bir noktaya gelirsin ki, hayatındaki her şey sarsılsa bile sen yaşanan her şeyin içinde sabit, kararlı ve dengeli bir şekilde kalmaya devam edersin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4935">“Kişi modifikasyonları kontrol edemediği zamanlarda, modifikasyonlara göre kişilik sergiler.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5029">Arzularla doğarız ve bu hayata devam ederken mevcut arzularımıza yenilerini ekleriz. </st><st c="5115">Hep biri olmak, bir şeylere sahip olmak isteriz. </st><st c="5164">Küçükken “Ne olmak istiyorsun?” diye sorduklarında hepimizin bir cevabı vardır. </st><st c="5244">Kimimiz astronot, kimimiz itfaiyeci, kimimiz anne olmak isteriz. </st><st c="5309">Büyüdüğümüzde küçükken olmak  istediğimiz  şeyle ri hatırlayarak bazen kendi kendimize güleriz. </st><st c="5403">Çünkü bize göre artık o küçük çocuk değilizdir, değişmişizdir. </st><st c="5466">Aslında değişen bir şey yoktur; hâlâ var olmak, hâlâ biri olmak, hâlâ bir şeylere sahip olmak isteriz. </st><st c="5569">Sadece arzularımızın nitelikleri değişmiştir. </st><st c="5615">Yani hâlâ modifikasyonlar neticesinde yarattığımız bir karakter söz konusudur.</st></span></p>
			<p xml:lang="en-GB"><span xml:lang="tr-TR"><st c="5693">Biri olmak, istediği o karaktere ulaşmak insana özgürlükmüş gibi gelse de aslında sen kendini belli bir karakter olarak belirlediğinde, kendini o karakterin özellikleri içine de sıkıştırmış olursun. </st><st c="5893">“Ben buyum” dediğin an, o ben dediğin kişinin doğruları, yanlışları, sevdikleri, sevmedikleri içine kendini sıkıştırırsın. </st><st c="6016">Belki farklı bir şey yapmak istersin fakat “Yakışık almaz” diyerek içinden gelen o enerjiyi onurlandıramazsın. </st><st c="6127">Hayat her gün akar, her gün değişir ve onunla birlikte fark etmesen de her an sen de değişirsin. </st><st c="6224">On yıl önce olduğun insan değilsindir ve artık yapmak istediklerin de değişmiş olabilir. </st><st c="6313">Ancak olman gerektiğini düşündüğünden farklı hareket edemezsin. </st><st c="6377">Biri olmak bu nedenle seni içindeki özden, o gerçek kuvvetten uzaklaştırır. </st><st c="6453">Senin içinde sınırsız bir potansiyel varken, modifikasyonlar sonucu yarattığın karakterin sınırları içinde sıkışır kalırsın. </st><st c="6578">Onun dışına çıkmaya cesaret edemezsin. </st><st c="6617">Yani aslında özgürlük zannettiğin şey, bu benim karakterim diye sıkı sıkıya tutunduğun şey, bir noktada esaretten başka bir şey değildir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6754">Kişi modifikasyonları kontrol edebilene kadar, zihninde kayıtlı olan bu bilgilere göre bir kişilik sergiler; düşüncelerini, kararlarını, eylemlerini onlara göre belirler. </st><st c="6926">Diyelim ki “Seven kıskanır” modifikasyonuna sahipsin. </st><st c="6980">Bu modifikasyon sonucunda hem sen sevdiklerini kıskanırsın hem de seni sevenler seni kıskanmadığı zaman onların aslında seni sevmediklerini düşünürsün. </st><st c="7132">Ve kendini “Ben kıskanç biriyim” diye tanımlarsın.</st></span></p>
			<p xml:lang="en-GB"><span xml:lang="tr-TR"><st c="7182">Patanjali tek tek bunları çözmek yerine, yoga öğretisi ile sana hepsinin özünü anlama olanağını verir ve onları kontrol etmeyi öğretir. </st><st c="7319">Sen “Seven kıskanır” modifikasyonunu kendin zannettiğin zaman, belki bunun çok da değiştiremeyeceğin bir özelliğin olduğunu düşünerek, buna göre yaşamaya devam edersin. </st><st c="7488">Bu kalıbın zihnin bir modifikasyonu olduğunu gördüğünde ise artık onun sen olmadığını anlayıp, onu kontrol edebilecek hale gelirsin. </st><st c="7621">İnsanın bir şeyi çözebilmesi için önce görmesi, kabul etmesi gerekir ki üzerinde çalışabilsin.</st></span></p>
			<p xml:lang="en-GB"><span xml:lang="tr-TR"><st c="7715">Senin göremediğini Patanjali görür. </st><st c="7752">Yani içinde gerçekte ne olduğunu... </st><st c="7788">Ve verdiği pratiklerle seni o sınırlardan özgürleştirmeye başlar. </st><st c="7854">Her geçen gün o sınırların dışına çıkmaya başladıkça, kendin zannettiğin ama aslında sen olmayan hallerini gördükçe, gittikçe gerçekte olduğun haline yaklaşırsın.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8016">Patanjali nettir, sadedir, cesurdur dedik ancak bütün bu kitap boyunca göreceğimiz gibi aynı zamanda çok adanmış, disiplinli ve çalışkandır. </st><st c="8158">Oluşturduğu bu sistemin içinden, bahsettiğimiz bütün sarsıntılara rağmen geçebilmen için, pratik halinin sürekli olması gerektiğini ifade eder. </st><st c="8302">Patanjali’nin yolu insanın yaşamının belli bir bölümünde uyguladığı bir şey değildir. </st><st c="8388">Tabii ki öyle de olabilir ancak o zaman onun bahsettiği sonuçlara ulaşmak çok daha uzun sürer. </st><st c="8483">Ne zaman ki bu yol senin yaşamın olur, büyük bir adanmışlık içinde devam edersin, işte o zaman Patanjali’nin ışığını takip etmen kolaylaşır. </st><st c="8624">Senin arada görüp görmediğinden emin olmadığın bir ışık olmaktan ziyade, çok net bir şekilde görerek rahatlıkla takip ettiğin bir ışık halini alır.</st></span></p>
			<p xml:lang="en-GB"><span xml:lang="tr-TR"><st c="8771">Kendini gözlemleme hali devam ettikçe ve aynı esnada pratiklerle zihnini kuvvetlendirdikçe, modifikasyonları daha net görebilir ve nihayetinde onları kontrol edebilir hale gelirsin. </st><st c="8954">Ve sen kontrol etmeye başladıkça da, içindeki aynanın üzerindeki toz bulutu yavaş yavaş kalkmaya ve artık o toz olmayan yerlerden öz halinin ışığı sana yansımaya başlar. </st><st c="9124">O ilk ne olduğundan bile tam emin olamadığın ışığı gördüğünde, uzun zamandır kavuşmayı beklediğin birine kavuşmuş gibi heyecanlanırsın. </st><st c="9260">Bu heyecanla yoluna daha da sıkı sarılırsın. </st><st c="9305">Patanjali, yolun her yerinde tuttuğu ışıla, sen kendi ışığınla tamamen aydınlanana kadar sana yol gösterir. </st><st c="9413">Ve sen teker teker bütün bu modifikasyonları bırakmaya devam edersin, ta ki artık geriye bırakılacak bir şey kalmayana kadar.</st></span></p>
			<p xml:lang="en-GB"><span xml:lang="tr-TR"><st c="9538">İşte bu yüzden Patanjali önce sana zihni anlatarak başlar. </st><st c="9598">Çünkü bilir ki zihnini kontrol eden şey, her şeyi kontrol eder.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9661">“Yaşadığın bütün deneyimlerin amacı seni gerçeğe götürmektir.”</st></span></p>
		</div>
	<div id="charCountTotal" value="9724"></div></body>
</html>
