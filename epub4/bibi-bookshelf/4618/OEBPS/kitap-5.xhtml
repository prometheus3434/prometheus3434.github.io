<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-3"><st c="0">“Cehaletten doğan benmerkezcilik veya ego, zihni saf bilinç olarak algılamaktan kaynaklanır.”</st></p>
			<p xml:lang="en-GB"><span xml:lang="tr-TR"><st c="94">Patanjali yaratılışı düalistik yani ikili sistem üzerinden açıklar. </st><st c="163">Prakriti (madde) ve puruşanın (bilinç) bir araya gelmesi sonucunda jiva yani canlı ortaya çıkar. </st><st c="260">Canlının kendisinin ne olduğunu anlayabilmesi için de buddhi (zekâ) ve ahamkara (ego) kavramları ortaya çıkar. </st><st c="371">O büyük bilinç halinden, yani mutlak egodan kişisel egoya inen insan kendini bütünden ayrı bir birey olarak görür. </st><st c="486">Varlığının zihinden ibaret olduğunu düşünür. </st><st c="531">Ve ilk bölümde üzerinde durduğumuz kendi doğasına karşı olan bilgisizliği neticesinde de, bu kişisel egoyu mutlak ego yani saf bilinç olarak algılar. </st><st c="681">Ve yine bu cehaletin bir sonucu olarak insanın zihninde yanılgılar yani yanıltıcı düşünce kalıpları oluşur.</st></span></p>
			<p xml:lang="en-GB"><span xml:lang="tr-TR"><st c="788">Bu yanılgılar insanın, geçici olan bu hayat deneyimini kalıcı olan olarak ve kendi olmayan, kendinin bir parçası olan kişisel egoyu da mutlak ego olarak algılamasına sebep olur. </st><st c="967">Bunun sonucunda da bilinç maddeye bağlı kalmaya devam eder ve kişi de bu dünyada deneyimler yaşamaya devam eder.</st></span></p>
			<p xml:lang="en-GB"><span xml:lang="tr-TR"><st c="1079">Bu yanılgılardan biri avidya yani cehalettir ve diğer bütün yanılgıların kaynağı da aslında budur. </st><st c="1179">Patanjali’ye göre kişinin avidyayı anlaması çok önemlidir çünkü sürekli hissettiğimiz “eksik olma” halini bu cehalet algısı ile tamamlamaya çalıştığımızda yaşam diye adlandırdığımız bu döngünün içinde kaybolup dururuz.</st></span></p>
			<p xml:lang="en-GB"><span xml:lang="tr-TR"><st c="1397">Peki neden eksik hissederiz?</st></span></p>
			<p xml:lang="en-GB"><span xml:lang="tr-TR"><st c="1426">İnsan sonsuzun içinde “tam” haldeyken, onun niteliklerini deneyimleme arzusu duymuş ve bu arzu ile kendisini bu tam olma halinden indirgemiştir. </st><st c="1572">Sonsuzun bir tezahürü olarak, hayat dediğimiz bu yolculuğa başlamıştır. </st><st c="1644">Sonsuz, insanın bu yolculuğu da dahil olmak üzere her şeyi kapsar; insanın bildiği ve bilmediği her şeyi... </st><st c="1752">Bu nedenle, her ne kadar insan var olan her şeyin olduğu gibi sonsuzun bir parçası olsa da, bu deneyimi yaşamak için kendisini indirgediğinden artık bir zamanlar olduğu gibi sonsuzun kendisine eşit değildir. </st><st c="1960">Yani evinden ayrılmış olan insanın bütün gayesi tekrar eve, tam olduğu haline geri dönmektir.</st></span></p>
			<p xml:lang="en-GB"><span xml:lang="tr-TR"><st c="2053">Zihni bilmese de insanın bilinci nereden geldiğini bilir. </st><st c="2112">Ne amaçla burada olduğunu ve nereye dönmek istediğini. </st><st c="2167">Ve bu da insanda bir türlü tanımlayamadığı o “eksik olma” halini ortaya çıkartır. </st><st c="2249">Bu eksiklikleri hep avidyanın yani cehaletin sonucunda yarattığı yanılgılar ile doldurmaya çalıştığından bir türlü tam hissedemez. </st><st c="2380">İlk bölümde de bahsettiğimiz gibi tamlığı hep geçici şeylerde (ev, iş, mevki vs.) arasa da, ancak içindeki sonsuzun tezahürü olan öz haline kavuştuğunda tekrar tam hissedebilir. </st><st c="2558">Aslında zaten tamdır. </st><st c="2580">Ancak avidyanın neticesinde bu dünyadaki deneyimini zihnin yarattığı modifikasyonlar ve yanılgılar aracılığı ile algıladığından bir türlü bu eve dönüş yolculuğunu tamamlayamaz. </st><st c="2757">Hep o eksik hissetme halinde kalır.</st></span></p>
			<p xml:lang="en-GB"><span xml:lang="tr-TR"><st c="2792">Bu eksik hissetme algıladığımızın aksine kötü bir his değildir. </st><st c="2857">Sana sürekli neyi aradığını hatırlatır, neden bu dünyadasın, aslında amacın neydi? </st><st c="2940">Bu da seni deneyime iter. </st><st c="2966">Yeniden tam olma halini hissetmek istersin ve bu hissin peşinde ilişkiler yaşarsın, âşık olursun, aşktan düşersin, işe girer, işten çıkarsın, ev alırsın, çok başarılı olursun, çok başarısız olursun; anlayacağın o hissin peşinden koşmaya devam edersin. </st><st c="3218">Âşık oldun diyelim, bir an için gerçekten tam hissettiğini zannedersin. </st><st c="3290">Sonunda oldu dersin. </st><st c="3311">Ya da çok istediğin, hayalin olan bir işe girdin, artık tamam dersin. </st><st c="3381">Fakat bir an için tamamdır, bir an için tam gibidir. </st><st c="3434">Aradan belli bir süre geçince artık ortada o tamlık kalmaz. </st><st c="3494">“Bu iş, bu eş beni artık mutlu etmiyor” der ve arayışa devam edersin. </st><st c="3564">Hep gelecekte bir anın, bir “tam” anın peşinde koşarak. </st><st c="3620">Ancak o an gelmez, gelemez. </st><st c="3648">Çünkü geçici olanda geçici olmayanı arıyorsundur. </st><st c="3698">Yani aslında zaten cevabın orada olmadığı tam tersine belki de birçok başka soruyu doğuran deneyimlerin içine girip çıkmaya devam ediyorsundur. </st><st c="3842">Peki kötü müdür bu? </st><st c="3862">Boşa geçen bir zaman, boşa gösterilen bir çaba mıdır?</st></span></p>
			<p xml:lang="en-GB"><span xml:lang="tr-TR"><st c="3915">“Tabii ki hayır” der Patanjali. </st><st c="3948">“Bu dünyada deneyim yaşayacak olmasan neden burada olasın? </st><st c="4007">Bütün bu deneyimlerin amacı seni gerçeğe götürmektir. </st><st c="4061">Bütün bu deneyimlerin sonucunda aradığın şeyi dışarıda bulamayacağını anlar ve sonunda bakman gereken yere bakarsın. </st><st c="4178">Kendine. </st><st c="4187">Aradığın şeyin başından beri zaten seninle olduğunu görmen için zihninin susması ve içerinin sessizleşmesi gerekir. </st><st c="4303">Çünkü zihnin aksine, bilinç konuşmaz. </st><st c="4341">O kalbinde seni bekler. </st><st c="4365">Sonunda bir gün, bu kadar zamandır orada oturup onu görmeni bekleyen kendisini duymanı bekler.”</st></span></p>
			<p xml:lang="en-GB"><span xml:lang="tr-TR"><st c="4460">İnsanın varoluş deneyimini bir resme benzetirsek eğer, var olan herkes kendi eşsiz rengi ile bu büyük resmi oluşturur. </st><st c="4580">Aslında bütün bu renklerden oluşan tek bir resim vardır ancak insan o resmin içinde var olurken, kendinin bu bütünün parçası olduğunu görmez. </st><st c="4722">Resmin detayları onun  bütün  dünyasıdır ve hem kendini hem de dünyayı bundan ibaret zanneder. </st><st c="4815">Halbuki çok daha büyük bir şeyin parçasıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4859">Biraz uzaklaşıp, belli bir mesafeden bakabilse aslında neyin parçası olduğunu anlayabilir. </st><st c="4951">Ancak işte yanılgılar neticesinde uzaklaşamaz. </st><st c="4998">O detayların içinde kaybolmaya devam eder. </st><st c="5041">Ne kendi muhteşem, eşsiz rengini fark eder, ne diğer renklerin aslında kendinden farkı olmadığını, aynı özden geldiklerini ne de aslında birlikte muhteşem bir şeyi oluşturduklarını. </st><st c="5223">Yaşamın işleyişi karşısındaki cehaleti neticesinde tekrar tekrar bedenlenmeye devam eder.</st></span></p>
			<p xml:lang="en-GB"><span xml:lang="tr-TR"><st c="5312">Patanjali için ise resim de vardır, detayları da vardır ancak onun için resmin dışında, içinde ya da başka bir yerinde olmasının önemi yoktur. </st><st c="5456">Hangi zamanda, hangi mekânda olursa olsun hep gerçekle bir aradadır. </st><st c="5525">Olduğu her anın “gerçeğini” görerek, avidyanın dışında var olur. </st><st c="5590">Onu herhangi bir dünyanın vazgeçilmez olduğunu düşündürebilecek bir cehaletin içinde değildir.</st></span></p>
			<p xml:lang="en-GB"><span xml:lang="tr-TR"><st c="5684">Bu cehaletin içinden çıkmıştır ve sana da nasıl çıkılacağını anlatır. </st><st c="5755">Cehalet bitmeden senin gerçeği, resmin bütününü, resimdeki sonsuz farklı renkten oluşan “birliği” göremeyeceğini bilir. </st><st c="5875">Çünkü o bitene kadar, onun aracılığı ile yaşadığın deneyimleri kalıcı ve gerçek olan zannetmeye devam edecek ve hep resmin bir detayında, kendini o detaydan ibaret zannederek kalacaksındır.</st></span></p>
			<p xml:lang="en-GB"><span xml:lang="tr-TR"><st c="6064">Peki nasıl anlatır Patanjali avidyayı?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6103">“Sen geçici olanda geçici olmayanı arıyorsun.”</st></span></p>
		</div>
	<div id="charCountTotal" value="6150"></div></body>
</html>
