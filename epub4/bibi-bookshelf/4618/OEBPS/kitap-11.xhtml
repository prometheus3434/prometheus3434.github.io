<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><st c="0">“Karmanın kaynağı yanılgıların gerçek gibi algılanmasıdır.”</st></p>
			<p xml:lang="en-GB"><span xml:lang="tr-TR"><st c="60">Bu yanılgılar devam ettikçe, kişi karmik sisteme bağlı kalır. </st><st c="123">Karma, en basit ifadeyle insanın ektiğini biçmesidir. </st><st c="177">Patanjali sistemi matematiksel bir şekilde görür; bunun nedeni  sistemin  gerçekten de kusursuz bir matematik işlemi üzerine kurulu olmasıdır. </st><st c="318">Bunu bir hesap bakiyesi gibi düşünebilirsin. </st><st c="363">Yaptığın her eylemin sonucunda hesap bakiyende artı ve eksi puanlar birikir ve bu aktif bakiye seni karmik sisteme bağlı tutar. </st><st c="491">Bir yoginin amacı bu bakiyeyi sıfırlayarak karmik sistemden özgürleşmektir. </st><st c="567">Çünkü karmik sistemden özgürleştiğin takdirde, var olma arzunla başlayan bu yolculuk nihayetinde sona erer ve artık eve dönebilirsin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="700">“Bu yanılgılar mevcut kaldığı sürece 3 sonuç oluşur:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="753">1.	</st><st c="757">Doğum</st></span></p>
			<p xml:lang="en-GB"><span xml:lang="tr-TR"><st c="762">2.	</st><st c="766">Yaşam aralığı</st></span></p>
			<p xml:lang="en-GB"><span xml:lang="tr-TR"><st c="779">3.	</st><st c="783">O yaşamdaki deneyimler (keyfin ve acının deneyimi).”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="835">Fakat yanılgılar ve arzular sonucunda bu bakiye bir türlü sıfırlanmaz. </st><st c="907">Bunun neticesinde de kişi samsaradan yani bu hayat döngüsünden çıkamayarak yeniden doğmaya devam eder. </st><st c="1010">Her hayatta mevcut arzularımızdan ve yanılgılarımızdan özgürleşmek için bu dünyaya geliriz. </st><st c="1102">Fakat objelerin üzerimizdeki gücü o kadar fazladır ki, belki önceki arzularımızdan kurtulsak da her seferinde sistemimize yeni arzular ve yeni eylemler eklediğimiz için, bunların sonucunda bazı hayatlarda geldiğimizden daha kabarık bir bakiye ile bu dünyadan tekrar geri dönmek üzere ayrılırız.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1396">“Görenin (deneyimleyenin), görünen (deneyimlenen) ile olan ilişkisi kaçınılması gereken acının sebebidir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1503">Bu nedenle Patanjali objenin gücünü anlamamızı çok önemser. </st><st c="1564">Obje ile olan bağ ve deneyim her şeyin özünü anlamamız içindir. </st><st c="1628">Bunu anlayana kadarsa bu bağ kaçınılması gereken acının sebebidir yani tekrar tekrar bu dünyada bedenlenmemizin.</st></span></p>
			<p xml:lang="en-GB"><span xml:lang="tr-TR"><st c="1740">Çok yorgun olduğun bir günün sonunda tek istediğin eve gitmek, üzerindekileri değiştirmek ve hiç kimse olmak zorunda olmadan en doğal halinle dinlenmektir. </st><st c="1897">Tam olarak varoluş hikâyemiz de böyledir. </st><st c="1939">Bu kadar çok şey yaşadıktan, bu kadar çok şey olduktan sonra artık sonunda eve gidip dinlenmek. </st><st c="2035">Ama bir türlü dönüş yolunu bulamayız. </st><st c="2073">Yol net bir biçimde karşımızdayken, her hayatımızda yarattığımız arzularımız, yanılgılarımız sonucunda evin etrafında dönüp durur, bir türlü içeriye nereden girildiğini göremeyiz. </st><st c="2253">Çok uykusu gelen bir çocuk, ayakta duramadığı halde nasıl hâlâ oynamak ister, biz de hayat oyununu bir türlü bırakamayız. </st><st c="2375">“Biraz daha” diye diye, bu dünyada var olmaya devam ederiz. </st><st c="2435">Ancak en çok istediğimiz şeyleri yaşasak bile bu deneyim acı verir çünkü hiçbir yer ev değildir ve biz hep birileri olmak durumundayızdır. </st><st c="2574">O üzerimizi değiştirip bacaklarımızı uzattığımız en doğal halimizi bir türlü bulamayız.</st></span></p>
			<p xml:lang="en-GB"><span xml:lang="tr-TR"><st c="2661">Bu noktada Patanjali ne kadar da kıymetlidir. </st><st c="2708">Bir adres ararken net bir şekilde orayı tarif edip, hatta “Ben de o tarafa gidiyorum, beni takip edin” diyen biri gibidir. </st><st c="2831">Nasıl rahatlarız değil mi o zaman? </st><st c="2866">Bütün o kaybolmuşluk duygusunun yarattığı endişe, huzursuzluk yok olur aniden. </st><st c="2945">Aradığımız yerin önünde kendimizi bulduğumuzda bizden mutlusu yoktur. </st><st c="3015">Patanjali insana bunu verir. </st><st c="3044">Ve evin yolunu kaybetmiş biri için bundan daha kıymetli bir hediye olamaz. </st><st c="3119">Üstelik seni karışık ya da uzun yollardan da eve götürmez. </st><st c="3178">En kısa, en kestirme yoldan götürür... </st><st c="3217">Ancak der ki: “Sana yolu tarif ederim, hatta seni oraya kadar götürürüm fakat yolu yürümesi gereken sensin. </st><st c="3325">Çabayı, cesareti, kararlılığı göstermesi gereken sensin. </st><st c="3382">Hazırsan yola koyulalım...”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3409">“Bilge ve aklını kullanabilen bir kişi bütün dünyevi deneyimleri acı verici bulur, çünkü tüm bu deneyimlerin daha çok sonuçlara, bunların örtülü etkilerinin sonucunda yeni samskaraların oluşmasına, kaygıya ve aynı zamanda niteliklere (gunalara) aykırı hareket etmeye sebep olduğunu görebilir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3703">Bilge kişi “Hazırım” der... </st><st c="3732">Çünkü bu dünyada ne yaşarsa yaşasın, sonucunun hesap bakiyesine yeni puanlar eklemekten ve onu bu döngünün içinde tutmaktan başka bir şey olmadığını artık görmüştür. </st><st c="3898">En güzel dediği şey de geçici, en kötü dediği şey de geçicidir. </st><st c="3962">O geçici olanın değil, avidyanın neticesinde algıladığının değil, gerçek olanın, hiç değişmeyenin peşindedir artık. </st><st c="4078">O yüzden büyük bir müteşekkirlikle Patanjali’nin peşine takılır. </st><st c="4143">Patanjali hep aynı adımlarla, aynı hızla, aynı çizgide çabuk çabuk ama acele etmeden yürür. </st><st c="4235">Onu takip etmek her zaman kolay değildir. </st><st c="4277">Çünkü zihin devreye girer. </st><st c="4304">Yolun kenarında aklını çelecek tabelalar görürsün, bazen en sevdiğin bazen de en sevmediğin şeylere giden... </st><st c="4413">Ve işte o zaman birden kendini yoldan çıkmış, yan yollarda o objelerin peşine düşmüş bulursun. </st><st c="4508">Bazen orada ne kadar oyalandığını fark etmezsin bile. </st><st c="4562">Sonra biraz panikle, koşa koşa anayola çıkarsın tekrar. </st><st c="4618">Paniklersin çünkü Patanjali’nin peşinden gidememişsindir. </st><st c="4676">Yola çıktığında bir bakarsın ki Patanjali karşında. </st><st c="4728">Hafifçe gülümser sana ve “Hadi bakalım yola devam” der. </st><st c="4784">Yine aynı çabuk adımlarla acele etmeden yürüyerek. </st><st c="4835">Sen büyük bir rahatlama ile “Bir daha yan yola sapmayacağım” diyerek yine peşine takılırsın Patanjali’nin. </st><st c="4942">Senin bu düşünceni duyan Patanjali bu sefer kendi kendine gülümser. </st><st c="5010">Çünkü bilir senin zihnini. </st><st c="5037">Ancak yargılamaz... </st><st c="5057">Çünkü bilir yol senindir. </st><st c="5083">Onun yaptığı, yolda sana eşlik etmektir. </st><st c="5124">Ne demişti: “Yolu yürüyen sensin.” Nasıl işine karışır ki yolu yürüyenin? </st><st c="5198">O işine karışsa, yolu gerçekten sen yürümüş olur musun?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5253">İnsan elinden tutulsun ister. </st><st c="5284">Yolu kendi yürümek yerine, Patanjali onun elinden tutsun, onu gideceği yere götürsün ister. </st><st c="5376">Çünkü o zaman onun sorumluluk almasına gerek olmaz. </st><st c="5428">Ne nereden çıkacağını düşünür, ne kaybolmayı, ne yeniden yolu bulmayı. </st><st c="5499">Sadece birinin peşine takılsın ister. </st><st c="5537">Bu nedenle de insanın ödül ve ceza kavramı vardır. </st><st c="5588">Yaptığı eylemlerin sonucunda tesadüfi olarak başka biri ya da bir güç tarafından ödüllendirildiğini ya da cezalandırıldığını düşünür. </st><st c="5722">Halbuki kimse seni ödüllendirmez de cezalandırmaz da. </st><st c="5776">Hayatında ne yaşanıyorsa senin eylemlerinin sonucudur. </st><st c="5831">Sen eylemlerde bulunursun ve bunların sonucunda hesap bakiyene puanlar eklenir. </st><st c="5911">Sen “Bu benim yolum. </st><st c="5932">Ne yaşanıyorsa, başıma ne geliyorsa eylemlerim sonucunda geliyor. </st><st c="5998">Bakmam gereken tek şey kendimim, yapmam gereken de bu zihni kontrol etmek” deyip kendi sorumluluğunu alana kadar o yolda dönmeye devam edersin.</st></span></p>
			<p xml:lang="en-GB"><span xml:lang="tr-TR"><st c="6141">Ve ne zaman ki Patanjali’ye “Tamam seninle geleceğim, bana yolu göster” dersin işte o zaman asıl yolculuk başlar. </st><st c="6256">Onun sana verdiği pratikle  ri yaptıkça, o tabelalara gözün daha az kaymaya başlar. </st><st c="6339">Yoldan sapsan bile orada geçirdiğin vakit azalır, hemen koşa koşa anayola geri  dönersin. </st><st c="6428">Her seferinde onu gördüğünde ona fark ettirmek istemesen de içinden bir “Çok şükür hâlâ burada” dersin. </st><st c="6532">O da yine “Hadi bakalım” der ve arkası  nı dönerek yürümeye başlar, senin görmediğin o muzip gülümsemesiyle.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6639">“Cehaletin (avidyanın) yok oluşuyla, bu birliktelik de yok olur ve bu da göreni (kişiyi), özgür kalma ya da aydınlanma durumuna (kaivalya) taşır.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6786">Ve pratik ilerledikçe artık yolunda tek tük birkaç tabela kalır ve gözün o tabelaları görmez olur. </st><st c="6886">Artık tek gördüğün Patanjali’nin ışığıdır. </st><st c="6929">Hatta öyle ki avidya yok olduğunda Patanjali bile yok olur. </st><st c="6989">Artık ne yolu yürüyen vardır, ne yolu gösteren, ne de yol. </st><st c="7048">Her şey tektir. </st><st c="7064">Her şey öz formundadır. </st><st c="7088">Ne biri olmak, ne bir şey yapmak, ne de karma vardır. </st><st c="7142">Artık her şeyin üzerine çıkmış, sadece varlık halindesindir. </st><st c="7203">Ve gerçek özgürlük budur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7228">“Gerçek özgürlükte her şey öz formundadır.”</st></span></p>
		</div>
	<div id="charCountTotal" value="7272"></div></body>
</html>
