<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">4. </st><st c="4">Kendi olmayanı kendi olarak algılamak</st></p>
			<p xml:lang="en-GB"><span xml:lang="tr-TR"><st c="41">İlk bölümde üzerinde durduğumuz gibi, Patanjali sana zaten en başında kim olmadığını anlatır. </st><st c="136">Sen kendini birçok şey zannedersin; anne, birinin çocuğu, bir bankanın müdürü, öğrenci, kırmızı seven bir insan vs. </st><st c="252">Ama gerçek sen bunların hiçbiri değildir, bunların hepsinin ötesinde bir şeydir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="332">“Bağlılık (raga) zihnin, zevkin bilgisinin ortaya çıkışını takip eden bir modifikasyonudur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="425">“Hoşlanmama, nefret (dvesha) zihnin, acı verici deneyimlerinin sonucu olarak oluşan bir modifikasyondur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="531">Bir şeyi kendin zannettiğinde bırakmak zor gelir. </st><st c="582">İnsanın kendisi kıymetlidir. </st><st c="611">Dışarıdan “Özgürleşmek istiyorum, bu yolda her şeyi bırakabilirim” dersin ama içinde bir yer “Çok uğraştım bu hale gelmek için, biraz daha bu kişi olayım sonra bırakırım” der.</st></span></p>
			<p xml:lang="en-GB"><span xml:lang="tr-TR"><st c="786">Bir şeyi deneyimlersin ve bunun sonucunda zevk alırsın, sana zevk veren o objenin peşinden gidersin. </st><st c="888">Çikolata yersin ve tadı sana çok güzel gelir ve tekrar yemek istersin.</st></span></p>
			<p xml:lang="en-GB"><span xml:lang="tr-TR"><st c="958">Aynı şekilde acı veren bir deneyimin sonucunda da ortaya nefret çıkar. </st><st c="1030">Bir kedi seni tırmalar ve canını acıtır ve bu deneyimin sonucunda bütün kedilerden uzak durursun.</st></span></p>
			<p xml:lang="en-GB"><span xml:lang="tr-TR"><st c="1127">Zevkin peşinden koştukça ve sana acı veren şeylerden kaçınmaya çalıştıkça, bir türlü durup Patanjali’nin, o her şeyi başlatacak sorusuna cevap veremezsin: “Pratik için seçim yapmaya hazır mısın?” Çünkü sürekli bir şeyler seni çeker, bir diğerleri de iter. </st><st c="1384">Bunların hepsinin özünün aynı olduğunu anlaman için durup bu kararı alman gerekir. </st><st c="1467">Bütün bunları birbirinden farklı görmenin sebebi yine öze karşı olan cehalettir. </st><st c="1548">Sıcağı ve soğuğu, iyiyi ve kötüyü ayrı zannedersin ki bu çok normaldir. </st><st c="1620">Sistem düalite üzerine kuruludur. </st><st c="1654">Fakat bir nitelik diğer bir nitelikten daha üstün ya da daha aşağıda değildir; tam tersi aynı enerjinin iki farklı ucudur. </st><st c="1777">Zevk duyup onun peşinden gittiğin zaman artık acının gelmesi kaçınılmazdır. </st><st c="1853">İkilik böyle çalışır, birini yaratmadan diğerini yaratamazsın. </st><st c="1916">Tahterevallinin iki ucu gibidir; bir tarafını ittiğinde diğer tarafını çoktan harekete geçirmişsindir; artık diğer ucun hareketini engelleyemezsin.</st></span></p>
			<p xml:lang="en-GB"><span xml:lang="tr-TR"><st c="2063">Halbuki insan hep istediği taraf aktif olsun ister. </st><st c="2116">Herkesin hayatında bu cümleleri duyarsın: “O zaman hayatım çok iyiydi. </st><st c="2187">Şimdi her şey birbirine girdi.” İnsani açıdan bakınca talihsizlik gibi gözüken bu durum, düalistik sistem gözlüğünden bakınca kaçınılmaz olandır. </st><st c="2333">Birini seçtiğinde diğerini de otomatik olarak seçersin. </st><st c="2389">O yüzden hayatın sana inişli çıkışlıymış gibi gelir; bir iyi olur bir kötü. </st><st c="2465">Bunun nedeni seni üzmek ya da mutlu etmek değil, senin geçici olana karşı olan bağlarını azaltıp geçici olmayanı aramaya itmektir.</st></span></p>
			<p xml:lang="en-GB"><span xml:lang="tr-TR"><st c="2595">Patanjali anlatır ve sorar: “Deneyimle, deneyimle ve gör. </st><st c="2654">İyi dediğin de geçici, kötü dediğin de... </st><st c="2696">Hayat sürekli bir değişim içinde. </st><st c="2730">Bir gün iyi bulduğunu başka bir gün kötü olarak görebiliyorsun. </st><st c="2794">Sevdiğin de geçiciyse sevmediğin de, bütün bunların ötesinde sen sürekli değişiyorsan, gerçekte değişmeyen ne? </st><st c="2905">Sonsuz olan, saf olan, başı ve sonu olmayan ne?”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2953">Ve sen onunla bu yolda yürümeye devam ettikçe, onun dediği gibi pratiği seçtikçe zekân yükselir ve daha önce göremediğin şeyleri görmeye başlarsın. </st><st c="3102">Bu dünya geçici olduğu için Maya Dünyası yani İllüzyon Dünyası olarak adlandırılır. </st><st c="3186">Ama unutmamak gerekir ki İllüzyon olarak adlandırılması onun geçiciliğinden olsa da bu onun sonsuzun bir tezahürü olduğu gerçeğini değiştirmez. </st><st c="3330">Patanjali bu dünyayı bir okul gibi görür. </st><st c="3372">Senin, onun bütün bu anlattığı şeyleri deneyimleyip onların üzerine çıkabileceğin bir okul. </st><st c="3464">O yüzden de onun için bu dünya ve bu dünyadaki eylemlerin önemlidir. </st><st c="3533">Çünkü seni özgürlüğe pratik sonucu gittikçe saflaştırdığın eylemlerin ve seçimlerin götürür.</st></span></p>
			<p xml:lang="en-GB"><span xml:lang="tr-TR"><st c="3625">Ve bir gün bütün bunların sonucunda Maya’dan çıktığında artık nerede olduğun ya da ne deneyim yaşadığın senin için fark etmez. </st><st c="3753">Çünkü cehalet artık sona ermiştir ve gerçek bütün ışığı ile karşındadır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3825">“Zaten sen kendin sürekli değişirken,</st></span></p>
			<p xml:lang="en-GB"><span xml:lang="tr-TR"><st c="3863">ne seni kalıcı mutluluğa götürebilir ki?”</st></span></p>
		</div>
	<div id="charCountTotal" value="3905"></div></body>
</html>
