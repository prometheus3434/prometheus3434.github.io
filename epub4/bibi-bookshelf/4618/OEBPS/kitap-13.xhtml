<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-12"><st c="0">“Bir objenin sadece özü, kendi şekli bile yok olarak, olduğu gibi ortaya çıktığında, bu derin konsantrasyon durumuna samadhi denir.”</st></p>
			<p xml:lang="en-GB"><span xml:lang="tr-TR"><st c="133">Bu sekiz kol tamamlandığında kişi samadhi aşamasına yani aydınlanma aşamasına ulaşır. </st><st c="220">Bu aşamada insan artık o kadar güçlenmiştir ki, objenin özü bütün parlaklığıyla kişiye gözükür. </st><st c="316">Artık ne gören kalmıştır ne de görülen; her şeyin özünün birliği içinde var olur insan. </st><st c="404">Aynanın üzerindeki tozlar kalkmış ve zaten hep orada olan ışık kendini göstermiştir. </st><st c="489">Bütün o acı geride kalmıştır.</st></span></p>
			<p xml:lang="en-GB"><span xml:lang="tr-TR"><st c="518">Aydınlanmak bir süreçtir. </st><st c="545">Alt samadhi ile başlayan bu yol orta samadhi, üst samadhi diye devam eder ve bunların hepsinin kendi içinde aşamaları vardır. </st><st c="671">Alt samadhi noktasında kişi karmik sistemin dışına çıkmıştır ve artık zihin onu değil, o zihnini kontrol eder. </st><st c="782">Ancak özgürlüğe giden süreç devam eder. </st><st c="822">Patanjali bu sürecin sadece başındaki değil, her noktasındaki varlığa rehberlik eder. </st><st c="908">Samadhi bir kere elde edildikten sonra artık geri dönüş yoktur. </st><st c="972">Yolun başında, düşe kalka, bazen yorgun, bazen öfheli, bazen perişan bir şekilde Patanjali’yi takip eden kişi yoktur artık. </st><st c="1096">Nasıl ki ortaokula geçtiğinde ilkokuldaki hali insana çok daha tecrübesiz gelir, yolun başındaki halini hatırladığında da Patanjali’ninki gibi bir gülümsemeye sebep olan bir anıya dönüşür. </st><st c="1285">O zaman anlarsın senin o halini görünce Patanjali nasıl kayıtsız şartsız bir sevgi ve anlayışla gülümsüyormuş sana.</st></span></p>
			<p xml:lang="en-GB"><span xml:lang="tr-TR"><st c="1400">Orta samadhiye kadar, mutlak egoya da hizmet etse, kişinin hâlâ bir “varlık” bilinci vardır. </st><st c="1494">Belki kendi egosu veya istekleri yoktur ama var olduğunu bilir. </st><st c="1558">Yani eve dönmüştür ama hâlâ ortada bir ev vardır. </st><st c="1608">Madde ve bilinç bir aradadır. </st><st c="1638">Gerçek özgürlük (Kaivalya) yani artık evin de ortadan kalkması ancak bu ikisinin birbirinden ayrışması ile gerçekleşebilir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1761">“Ne zaman ki aynı obje üzerinde dharana, dhyana ve samadhi süreci birlikte oluşur buna samyama denir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1864">“Samyamanın bu sürecinde ustalaşma sayesinde aşkın kavrayış ortaya çıkar ve bilginin ışığı şimşek gibi çakar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1975">Yogi samadhiye girince ve bunda ustalaşınca, onun için samyama denilen süreç başlar. </st><st c="2061">Ve bu süreçte yogi diğer insanlara doğaüstü gelecek güçleri kendinde açığa çıkartır. </st><st c="2146">Kendi öz yeteneklerinin bilgisine ulaşır. </st><st c="2188">Aslında bunlar insanlara doğaüstü gelse de halihazırda her insanın içinde olan güçlerdir. </st><st c="2278">Zamanında herkesin kullanabildiği bu güçler, zaman içinde insanın erdemini kaybetmesi sonucu artık onun için ulaşılmaz bir hale gelmiş yani körelmiştir.</st></span></p>
			<p xml:lang="en-GB"><span xml:lang="tr-TR"><st c="2430">Mahabharata Destanı’nda erdem dört ayaklı bir masaya benzetilir. </st><st c="2496">İnsanın sahip olduğu erdemdeki değişiklikler sonucunda insanın içinde bulunduğu çağın değiştiği anlatılır. </st><st c="2603">İnsan ilk başta erdeme tam olarak sahipken yani masanın dört ayağı varken, zaman içinde erdemdeki azalma ile, masa önce üç, sonra iki ve en son olarak da tek ayaklı bir hale gelmiştir. </st><st c="2788">Ve her azalmada insan başka bir çağa geçmiştir.</st></span></p>
			<p xml:lang="en-GB"><span xml:lang="tr-TR"><st c="2835">Bundan 2500 yıl önce yazılmış Mahabharata Destanı’nın geçtiği çağda insanlığın sahip olduğu erdemin yarısını kaybetmiş olmasına rağmen, o çağda hâlâ bu güçlerin bir kısmını kullanabildiğini görürüz. </st><st c="3035">Fakat insan tam olarak erdemli olmadığında, bu güçleri birbirine karşı kullandığından, zaman içinde erdemin iyice azalması ile bu güçler normal bir insan için ulaşılmaz hale gelmiştir.</st></span></p>
			<p xml:lang="en-GB"><span xml:lang="tr-TR"><st c="3219">Bu nedenle Patanjali sana ilkönce yamaları verir yani ahlak kurallarını. </st><st c="3293">Ve çoğu insan için yamalar uygulaması en zor gelen basamak olur; zarar vermemek, yalan söylememek, sonsuzun farkında olarak hareket etmek, çalmamak, açgözlülük yapmamak... </st><st c="3465">Sana ilk bunları anlatır. </st><st c="3491">Çünkü senin düşüncelerinin ve eylemlerinin saflaşmasını ister. </st><st c="3554">Saflaş ki, en nihayetinde bir gün öz doğana kavuşabil. </st><st c="3609">Yoga yamalarla başlar ve ilk amaç, o an ne anlama bile geldiğini bilmediğin aydınlanmak değil erdemli bir insan olmaktır. </st><st c="3731">Bu erdem seni saflaştırır.</st></span></p>
			<p xml:lang="en-GB"><span xml:lang="tr-TR"><st c="3757">Ve artık samyama aşamasına geldiğinde, nihayet tekrar kendi öz yeteneklerine ulaşabilecek kadar saflaşmışsındır. </st><st c="3871">Samyama kelimesinin içinde de yama kelimesi vardır; bütün yamaların bir araya gelmesidir samyama; ölüm ve yaşamın birleşmesidir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3999">“Beden formu üzerine samyama yapılmasıyla; göz ile güç arasındaki bağ kopartılarak, bedenin gözle görünür özellikleri algılanmaz hale gelir ve yogi görünmez olur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4163">“Filin gücü üzerine samyama yapılarak, o güç elde edilir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4222">“Kutupyıldızı üzerine samyama yapılarak yıldızların hareketlerinin bilgisi elde edilir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4311">“Boğaz çukurunun üzerine samyama yapılırsa, açlık ve susuzluk gider.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4381">Yukarıdaki sutralar samyama yolu ile yoginin elde edeceği güçlerden bazılarıdır. </st><st c="4463">Her ne kadar insana doğaüstü gelse de, sonsuzun tezahürü olan insan için aslında çok normaldir. </st><st c="4559">Her şey teklikten oluşuyorsa, her şey bir bütünse, yıldızlardan seni kim ayırabilir? </st><st c="4644">Filin gücü zaten senin de gücün değil midir?</st></span></p>
			<p xml:lang="en-GB"><span xml:lang="tr-TR"><st c="4688">Yogiler, yakın tarihte ulaşılan bilgilere bundan binlerce yıl önce, herhangi bir teknoloji olmadan ulaşmışlardır. </st><st c="4803">Buna en güzel örneklerden biri, bundan iki bin yıl önce farklı coğrafyalarda hem Buda’nın hem de Kanada’nın, atomu anlatmış olmasıdır. </st><st c="4938">Çoğu zaman geçmişte yaşanmış, insana mucize gibi gelen hikâyelerin temeli, o hikâyenin içindeki kişinin yaşamın sırlarına hâkim olmasına dayanır. </st><st c="5084">Bugün insana mucize gibi gelse de aslında hikâyedeki kişi de Patanjali gibi yaşamın tekniğine hâkimdir.</st></span></p>
			<p xml:lang="en-GB"><span xml:lang="tr-TR"><st c="5187">Patanjali’nin anlattığı bu kadar konunun içinde samyama her zaman insanın en çok dikkatini çeken konu olur. </st><st c="5296">Bunlar anlatıldığı zaman, yoga ya da aydınlanmak ile hatta kendini geliştirmek ile bile ilgilenmeyen kişiler dahi hemen kulak kabartır. </st><st c="5432">Çünkü insan bırakmakla değil sahip olmakla ilgilenir. </st><st c="5486">Eve dönmekle değil, bu geçici olarak ikamet ettiği dünyada daha güçlü, daha başarılı, hep bir daha olma halinin peşindedir. </st><st c="5610">İşte bu nedenle kişiye bu adı güç olan halbuki insanın öz doğası ile birlikte gelen yani bir nevi fabrika ayarları diyebileceğimiz özellikler ancak samyama aşamasında, kişi tekrar erdemli bir hale geldikten sonra açılır. </st><st c="5831">O ana kadar yapılan pratik, bunları elde edilmek için yapılmaz. </st><st c="5895">Bu özellikleri kişinin kendisinde uyandırmasının sebebi, kendini ve sistemi, evreni tam olarak tanımak içindir.</st></span></p>
			<p xml:lang="en-GB"><span xml:lang="tr-TR"><st c="6006">Bunlar hiçbir zaman pratiğin amacı olamaz –  ki Patanjali zaten pratiğin her aşamasında olduğu gibi bu aşamada da belirerek “Her şeyi bırakman lazım” der. </st><st c="6161">Kendisi gibi enteresan bir yoldur onun yolu. </st><st c="6206">Yolun başında sana anlattıklarını dinlediğinde, o noktaya geldiğinde nasıl biri olacağın üzerine aklında bir fikir oluşturursun. </st><st c="6335">Örneğin; konu samyama ise, insan kendini fantastik filmlerdeki kahramanlar gibi hayal eder. </st><st c="6427">Patanjali de bilir senin ne hayal ettiğini ve bahsedilen o noktaya geldiğinde senin o hayalleri kuran kişiden ne kadar farklı biri olacağını bildiğinden, yine gülümser bir şey demeden. </st><st c="6612">Bir şey demesine gerek yoktur ki... </st><st c="6648">Sen devam ettikçe, yol seni şekilden şekile sokar. </st><st c="6699">Belki çok uğraşarak geldiğin her noktada, o noktaya yola başladığından farklı bir bilinçle ulaştığın için, o ulaşma hali tahmininden çok daha farklı olur. </st><st c="6854">Önemli olan tek şey vardır; yolun hiçbir noktasına takılmadan devam etmek.</st></span></p>
			<p xml:lang="en-GB"><span xml:lang="tr-TR"><st c="6928">Özgürlük bir süreç dedik ve bu süreç doğası gereği hiç durmaz. </st><st c="6992">Bir şeye takılıp durursan yapacağın tek şey eve dönüşünü geciktirmektir. </st><st c="7065">Bazen kişiler alt samadhiye ulaştıklarında bunu artık son olarak kabul ederler. </st><st c="7145">Patanjali bu nedenle uyarır. </st><st c="7174">Ulaştığın her aşamada alabileceğin en yüksek bilgiyi al ve hep devam et der. </st><st c="7251">Devam et ve eve ulaşana kadar ne olursa olsun durma...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7305">“Düşüncelerinde ve eylemlerinde saflaş.</st></span></p>
			<p xml:lang="en-GB"><span xml:lang="tr-TR"><st c="7345">Saflaş ki öz doğana kavuşabilesin.”</st></span></p>
		</div>
	<div id="charCountTotal" value="7381"></div></body>
</html>
