<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">“Objelerin olmasına imkân veren neden, temel (bir arada tutan sebep), sonuç ve bahanenin yok olmasıyla; arzuların kendisi de yok olur.”</st></p>
			<p xml:lang="en-GB"><span xml:lang="tr-TR"><st c="136">Arzuyla başlayan bu yol ancak arzuların ortadan kalkması ile sona erer. </st><st c="209">Bu nedenle sen o arzuları tutmaya çalıştıkça, Patanjali sabırla anlatır neden bırakman gerektiğini. </st><st c="309">Sen yolda daireler çizip durdukça yolun başında ışığıyla bekler, karanlıkta kaybolma, yolunu bul diye. </st><st c="412">Ama yapabileceği ancak budur, sana ait olan arzuları, modifikasyonları senin yerine ortadan kaldıramaz. </st><st c="516">Bunu yapması gereken yolu yürüyendir.</st></span></p>
			<p xml:lang="en-GB"><span xml:lang="tr-TR"><st c="553">İnsanın kaybolduğu yaşam, Patanjali için anlaşılır ve bütün detayları kolaylıkla takip edilebilir kompleksliktedir. </st><st c="670">Çünkü yaşamın, onun rahatlıkla gördüğü bir düzeni vardır. </st><st c="728">Bu sayede yolu senin yerine yürüyemese de senin bu düzeni görmeni sağlayacak sistemi kurmuştur.</st></span></p>
			<p xml:lang="en-GB"><span xml:lang="tr-TR"><st c="823">Peki neden düzeni görmen önemlidir? </st><st c="860">Yaşayıp dursan bir gün her şeyden vazgeçeceğin bir an gelmez mi? </st><st c="925">Gelmez! </st><st c="933">Nedeni de her şeyi başlatan ilk arzunun varoluş arzusu olmasıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="998">“Var olma isteğinin ebedi doğası nedeniyle bu arzuların bir başlangıcı yoktur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1078">Bu öyle bir arzudur ki diğer arzular gibi deneyimleyerek ortadan kalkacak nitelikte değildir. </st><st c="1173">Neticede var olan her canlı, var olmaya devam etmek ister. </st><st c="1232">Bu nedenle Patanjali insana arzulardan ziyade cehaleti, objeyi, yanılgıları anlatır. </st><st c="1317">Ayırt edici bilgiyi kullanarak senin zekânı yükseltmeni sağlar. </st><st c="1381">Düzeni idrak etmendir amacı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1409">“Objelerin olmasına imkân veren neden, temel (bir arada tutan sebep), sonuç ve bahanenin yok olmasıyla; arzuların kendisi de yok olur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1545">Çünkü ancak böyle bir idrakle, insan objelerin oluşmasının temelini görür. </st><st c="1621">Ve bunu görünce de aslında insan arzuları değil, objelerin oluşmasına imkân veren nedenleri ortadan kaldırır. </st><st c="1731">Bu nedenler ortadan kalktığında da arzular kendiliğinden yok olur. </st><st c="1798">Çünkü ortada algılanan bir obje olmadığında, o obje neticesinde ortaya çıkacak bir arzu da olamaz. </st><st c="1897">Ya da o objeyi algılayan biri olmadığında, obje üzerinde güç sağlayacağı birini bulamaz. </st><st c="1986">Her iki şekilde de artık arzu oluşamaz. </st><st c="2026">Varoluş gibi başı sonu olmayan bir arzu da ancak bu şekilde ortadan kalkar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2101">“Sattva (saf zekâ) ve puruşa arasındaki eşitliğin sağlanmasıyla kaivalya (mutlak özgürlük) gelir ve bu sondur.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2213">Sekiz kolu tamamladıktan sonra samadhiye girerek bilgeliğe ulaşan insan, ayırt edici bilgiyi kullanarak sattvayı yani saf zekâyı ortaya çıkartır. </st><st c="2360">Zihin artık yüksek performansla çalışmaktadır. </st><st c="2407">Samyama sürecinde kişi öz yeteneklerine kavuştukça, sattva artık öyle yüksek bir hal alır ki, bir noktada puruşaya yani bilince denk olur. </st><st c="2546">Ve kişi zekânın yerini bilince bırakır. </st><st c="2586">Yani artık algılayan ve algılanandan ziyade sadece bir var olma hali vardır.</st></span></p>
			<p xml:lang="en-GB"><span xml:lang="tr-TR"><st c="2662">Dedik ya yolun her yerinde kişinin takılması mümkün, samyama sürecinde de insan için yine böyle bir tehlike söz konusudur. </st><st c="2786">Bu pratiklerle amaç kişinin zekâsını yükselterek, yerini bilince bırakmasıdır. </st><st c="2865">Ancak kişi bu deneyimlere takılırsa, zekâ ile hareket etmeye devam eder ve ilerleyemez. </st><st c="2953">Ne demişti Patanjali: “Ne olursa olsun durma.” Eğer kişi durmazsa zekâ yerini bilince bırakır ve insan nihayet arzuları sonucu aldığı bütün halleri geride bırakarak tam haline kavuşur. </st><st c="3138">Sonunda eve dönmüştür. </st><st c="3161">Fakat artık tahmin edeceğiniz gibi, yol hâlâ bitmemiştir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3218">“Bilginin perdesinin ve kusurunun ortadan kalkmasıyla, sonsuzun doğası gereği neredeyse bilinecek hiçbir şeyin olmadığının farkına varılır.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3359">Patanjali sana sutralar boyunca aklının aldığı  ve almadığı konularda bilgi verir. </st><st c="3442">Öğretir, pratikler yaptırır. </st><st c="3471">Alt samadhiye gelirsin, varoluşun bütün bilgisi önüne serilir, her şeyi yapabilir hale gelirsin. </st><st c="3568">Samyama yapar, her şey olabilirsin, her şeye dönüşebilirsin. </st><st c="3629">Zekân artık öyle yükselir ki bilinçle eş hale gelir ve onu geride bırakırsın. </st><st c="3707">Bir noktada bakarsın ki sana göre “başına gelmeyenin kalmadığı” bir yolculuktan geçmişsin ve sonunda eve dönmüşsündür. </st><st c="3826">Sonunda tamsındır. </st><st c="3845">Bütünle bir aradasındır; yoga “birlik” gerçekleşmiştir. </st><st c="3901">Ve o an anlarsın. </st><st c="3919">Aslında zaten başından beri bilinecek bir şey yoktu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3971">Patanjali’nin de sana söylediği gibi sen zaten tamdın. </st><st c="4027">Ancak bunu idrak etmesi için insanın böyle bir yolculuktan geçmesi gerekir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4102">“Gunaların oluştukları yere çekilmeleriyle, puruşanın harekete geçmesi için herhangi bir sebep kalmaz ve böylelikle kaivalya yani bilincin gücünün kendi doğasına yerleşmesi gerçekleşir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4289">Evet, eve dönmüşsündür, özle birleşmişsindir ancak özün kendisine dönüşmemişsindir. </st><st c="4374">Hâlâ var olmaya devam eder çünkü hâlâ puruşa (bilinç) ve prakriti (madde) bir aradadır. </st><st c="4462">Gerçek özgürlük artık bu ikisinin de mutlak dinlenme hallerine çekilmesiyle oluşur. </st><st c="4546">İşte o kaivalyadır.</st></span></p>
			<p xml:lang="en-GB"><span xml:lang="tr-TR"><st c="4565">Bu insan zihninin algısının ötesinde olduğundan, kaivalya söz konusu olduğunda insana bu özgürlükten ziyade bir boşlukmuş gibi gelir hatta bazen ne sıkıcı diye düşünür. </st><st c="4735">Aslında insanın zihniyle belki boş bir odaymış gibi algıladığı kaivalya, bunun tam tersine içinde sonsuz ihtimali barındıran bir durumdur. </st><st c="4874">Puruşa ve prakritinin ayrılması ve dinlenik halde olması, hiçlikten ziyade her şey olabilme potansiyelidir. </st><st c="4982">Düşün, sonsuzun içindeki her şeyin potansiyeli orada ve ne isterse ona dönüşebilir. </st><st c="5066">Yani her şey olabilecekken bir şey olmayı seçmenin neticesinde başlayan bu yolculuk yine her şey olabilme ihtimali ile insan zihninin alamayacağı kadar büyük bir özgürlükle sona erer.</st></span></p>
			<p xml:lang="en-GB"><span xml:lang="tr-TR"><st c="5249">İnsan aydınlandığında eve döner. </st><st c="5283">Sonsuzun içindeki evinde, sonsuzun tezahürü olarak, bütünle birlikte var olur. </st><st c="5362">Kaivalya ise artık evin de evin içinde oturanın da olmadığı, sonsuz bir potansiyele sahip olmaktır. </st><st c="5462">Bütün bu yolculuktan sonra tekrar “biri” olmak isteyen çıkar mı, kim bilir...</st></span></p>
			<p xml:lang="en-GB"><span xml:lang="tr-TR"><st c="5539">İşte binlerce yıldır, bu arzunun peşine takılıp evden ayrılan ancak artık geri dönmek isteyenleri, hiç yaş almamış Patanjali bekler. </st><st c="5673">Sana bir kitap gibi gözüken Yoga Sutralar onun sana açtığı sonsuzun kapısıdır. </st><st c="5752">Kapağını açtığında dinç bir şekilde karşında “Hazır mısın?” sorusuyla onu bulursun. </st><st c="5836">İlkokula başlayan bir çocuk gibi çok da neye hazır olduğunu bilmeden, Patanjali’nin o ciddi, kararlı, disiplinli halinden belki biraz da çekinerek, ama o kararlılığına, adanmışlığına, ışıldayan gözlerindeki sonsuz sevgiye güven duyarak “Hazırım!” dersin. </st><st c="6091">Ve macera başlar. </st><st c="6109">Saçın başın dağınık, düşe kalka peşinden koşturduğun Patanjali’yi her geçtiğin sınıfta başka yönleriyle tanırsın. </st><st c="6223">Okulun ilk günü korktuğun Patanjali, artık senin için ışığını her gördüğünde rahatladığın, senin o hallerine neden güldüğünü bildiğin, paylaştığı her kelime için müteşekkir olduğun biridir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6412">Ve hayran olursun ona. </st><st c="6436">Senin içinde kaybolduğun, sana bu kadar komplike gelen bir düzenin içinde, onun rahatlıkla varoluşuna inanamazsın. </st><st c="6551">Ta ki ne senin ondan ne de onun senden farkı olmadığını anladığın güne kadar. </st><st c="6629">Sonra öyle bir an gelir ki artık ne sen ne de Patanjali vardır. </st><st c="6693">Ve onun da dediği gibi aslında bilinecek hiçbir şey yoktur.</st></span></p>
			<p xml:lang="en-GB"><span xml:lang="tr-TR"><st c="6752">Ancak o noktaya kadar Patanjali hep oradadır. </st><st c="6799">Yolun her yerindedir. </st><st c="6821">Sen yeter ki yolda kal, sen yeter ki onun dediği gibi pratiğini devam ettir, bıkmadan usanmadan aydınlatır yolunu...</st></span></p>
			<p xml:lang="en-GB"><span xml:lang="tr-TR"><st c="6937">Günümüzde Patanjali hakkında aslında çok fazla bilinen bir şey yok deniyor diye başladık. </st><st c="7028">Birlikte çıktığımız bu yolculuktan sonra, gördük ki Patanjali kendisine dair, evrene dair her şeyi anlatmaya hiç durmadan devam ediyor. </st><st c="7164">Yoga Sutralar’ın sayfalarının arasında “Kendim hakkında daha fazla ne söyleyebilirim ki?” diye gülümsüyor. </st><st c="7271">Onunla tanışmak istersen, artık onu nerede bulacağını biliyorsun...</st></span></p>
			<p xml:lang="en-GB"><span xml:lang="tr-TR"><st c="7338">Işığı kalpten arayan herkes bir gün mutlaka o ışığa ulaşır...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7400">“İnsan aydınlandığında eve döner.”</st></span></p>
		</div>
	<div id="charCountTotal" value="7435"></div></body>
</html>
