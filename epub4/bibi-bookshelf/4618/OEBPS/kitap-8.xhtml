<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><st c="0">3. </st><st c="4">Acı getireni mutluluk getiren gibi algılamak</st></p>
			<p xml:lang="en-GB"><span xml:lang="tr-TR"><st c="48">Patanjali’ye göre insanı bu samsara çemberinde (hayat döngüsü) tutan en büyük nedenlerden biri, insanın mutluluk arayışıdır. </st><st c="174">Mutluluğu sonlu olanda, saf olmayanda aradığı müddetçe acı kaçınılmazdır.</st></span></p>
			<p xml:lang="en-GB"><span xml:lang="tr-TR"><st c="247">Patanjali insanın mutluluğun peşindeki bu bitmek bilmeyen yolculuğunu çok iyi görür. </st><st c="333">O ihtiyacı çok iyi anlar ancak hani nasıl bir anne baba çocuğunun amacına o an yaptıklarının sonucunda ulaşamayacağını görür ve ona yardımcı olmak ister, işte Patanjali de insanın bu beyhude çabasının sonuçlarını bildiğinden, seni bu yorucu ve sonu olmayan uğraştan özgürleştirmek ister.</st></span></p>
			<p xml:lang="en-GB"><span xml:lang="tr-TR"><st c="620">İnsan bir kez mutluluk duygusunu hissetti mi hep onun peşinde koşar. </st><st c="690">Hatta öyle ki çoğu insana göre mutluluk hissetmediği o anlar boşa geçen ya da bir sonraki mutluluk hissedeceği ana ulaşmak için kullanılan bir zaman olarak var olur. </st><st c="856">“O yaz hayatımın en mutlu yazıydı.”/“Okul yılları hayatımın en güzel yıllarıydı, keşke geri dönebilsem.” Hayat geri dönmez ve aslında her an kusursuzdur. </st><st c="1010">Ama işte bir “an”ı “mutlu” olarak belirlediğimizde o hissi tekrar tekrar yakalamak isteriz. </st><st c="1102">Ve haliyle acı başlar ve tabii ki içinden çıkamadığımız hayat döngüsü de.</st></span></p>
			<p xml:lang="en-GB"><span xml:lang="tr-TR"><st c="1175">Geçici olan şeylerden elde edeceğimiz mutluluk da geçici olacaktır. </st><st c="1244">Kimse, hiçbir şey seni tam olarak mutlu edemez. </st><st c="1292">Gerçek mutluluk, saadet içeriden gelen bir haldir, dışarıdan, geçici olandan değil. </st><st c="1376">Sen o eksiklik hissini bilirsin ve istersin ki bir şey onu tamamlasın, doldursun. </st><st c="1458">Ve artık bu acı sona ersin...</st></span></p>
			<p xml:lang="en-GB"><span xml:lang="tr-TR"><st c="1487">Patanjali insanın çektiği bu acıyı görür. </st><st c="1530">Ona göre bu acının devam etmesine gerek yoktur. </st><st c="1578">İnsan istediği takdirde bunun üzerine çıkabilir. </st><st c="1627">Sana bütün bu acının aslında senin gerçeğin doğasına karşı olan cehaletinden kaynaklandığını gösterir. </st><st c="1730">Sen “Ah o yaz...” diye düşüncelere daldıkça, Patanjali sana “Sorun mevsimde, insanlarda ya da olaylarda değil. </st><st c="1841">Bütün bu yaşadıklarının sebebi senin kalıcı olanı bulamayacağın bir yerde aramanda” der. </st><st c="1930">Zaten sen kendin sürekli değişirken, ne seni kalıcı mutluluğa götürebilir ki?</st></span></p>
		</div>
	<div id="charCountTotal" value="2007"></div></body>
</html>
