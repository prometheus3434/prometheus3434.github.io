<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-54</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-14"><st c="0">MISIRKALYONİĞNE GÜNLÜĞÜ  </st></p>
			<p><st c="24">11 Ocak 1962  </st></p>
			<p><st c="37">Je marche dans les zones marécageuses de l’inconscient. </st><st c="93">Anlamı sıfıra indirmek istiyorum. </st><span><st c="127">Mısırkalyoniğne</st></span><st c="142"> böyle bir kitap olur mu, bilmiyorum. </st><st c="180">Bunun için Artaud’dan iyice asılanabiliyorum. </st><st c="226">Nedir ki Artaud, bunu yaşamıyla bağdaştırmış, cinnete değin gitmiş, yaşamasının bir ereği yapmıştır. </st><st c="327">Benim deneyim daha çok kuramsal. </st><st c="360">Buna düşsel demek daha doğru belki. </st><span><st c="396">Usumun çalış</st></span><span><st c="408">ış düzenini sevmiyorum. </st></span><st c="433">Hepsi bu kadar. </st><st c="449">Yeni bir düzen istiyorum. </st><st c="475">Bunun için de, </st><span><st c="490">non-sens est une folie qui ne manque pas de méthode </st></span><st c="542">sözünde bir gerçek buluyorum. </st><st c="572">Şiirin altını üstüne getirmek, başı sonu kaldırmak dize düzenini yıkmak... </st><st c="647">Buna yetmiyor. </st><st c="662">Uyarıcı özdekler de bir yere değin işe yarıyor. </st><span><st c="710">Galile Denizi</st></span><st c="723">’ndeki “Sakarya Sokağı Baladı” ile kimi şiirleri yazarken bu yoldan asılandığımı hatırlıyorum. </st><st c="819">Henri Michaux’nun öğütlediği yolu tutmadım. </st><st c="863">Baudelaire’i, Poe’yu da doğrulamıyorum. </st><span><st c="903">Les Paradis Artificels</st></span><st c="925">’lerdeki deneyde usu kıran bir çaba bulmuyorum. </st><st c="974">Ayıkken de insan onları yazabilir. </st><st c="1009">Bir yöntemi ya da usun belirli çalışmasını o deneylerin kırdığını sanmıyorum. </st><st c="1087">Ben başıboşluğu, bir sözün bir sözü tutmamazlığını arıyorum. </st><st c="1148">Aslında bu da ussal bir kuram. </st><st c="1179">Yani bir ayıklık işi. </st><st c="1201">Umutsuzluk, yitiklik, yalnızlık da yetmiyor buna. </st><st c="1251">Ne zamandır, umutsuz, yitik, yalnızım. </st><st c="1290">Bu dünyada olmamak, o da yetmiyor.  </st></p>
			<p><st c="1325">29 Ocak  </st></p>
			<p><st c="1333">Karşıt anlamlı sözcükleri yan yana getirip koyuyorum: </st><span><st c="1387">Şarap sakal, bunluk taş, hiyeroglif egemenlik, kalyon yüz, sakal bahçe, sakal gemi, zencefil ev.</st></span><st c="1483"> Bunları sonra büyütüyorum: </st><span><st c="1511">Dayasam ağzımı güvertene, çekilir odaları denizin, bir çarşıya başladık, bir sen elli sen, akşamüstü çayırları, ellerimin kupası, dururum bir rüzgâr horozunda. </st></span><st c="1671">Usumun düzenini kırarak yazdığım ilk şiir şu:  </st></p>
			<p><st c="1717">“mısır krallarını sedra uzun egemenlikleri, hiyeroglif egemenlikleri, uygarlık ticaret ve kral gerisinde, şehir tarih baskı dağlarında, bunluk taş kaynaşmalarından, kent herodotos, oldukça frikya fenike ormanları ilan kıyının bulunan ülkesine bir meydan ülke fenikeliler fenike karışıp kurdular, işte bu ve.”  </st></p>
			<p><st c="2026">2 Ocak  </st></p>
			<p><st c="2033">“Us Çarşafı” adlı bir şiire başladım. </st><st c="2071">Uzun bir şiir. </st><st c="2086">Ama seviyorum. </st><st c="2101">Bir dize istiyor, onu ne zaman bulurum? </st><st c="2141">Bilmem.  </st></p>
			<p><st c="2149">21 Nisan  </st></p>
			<p><span><st c="2158">Anthologie du non-sens</st></span><st c="2180">’ı okuyorum. </st><st c="2194">Sarmadı pek. </st><st c="2207">Birçok büyük ozan bu kitaba alınmamış, anlamadım. </st><st c="2257">Salt </st><span><st c="2262">humour’</st></span><st c="2269">u düşünmüş </st><span><st c="2281">anlamsızlık</st></span><st c="2292"> sözünden kitabı düzenleyen. </st><st c="2321">Bırakıyorum.  </st></p>
			<p><st c="2334">— Bunalımın güzelim elleri.  </st></p>
			<p><st c="2362">— Doru at 4Y.IV Küheylan.  </st></p>
			<p><st c="2388">— Alt at 5 Y. </st><st c="2402">Akent IV Sülün.  </st></p>
			<p><st c="2418">— Şimdi evleri serin kadınlar gerek.  </st></p>
			<p><st c="2455">— Beyaz bir Çin erkeni.  </st></p>
			<p><st c="2479">10 Ocak  </st></p>
			<p><span><st c="2487">Şimdi bir al aygır, bir kara çayırda</st></span><st c="2523"> (Dağlarca). </st><st c="2536">Dağlarca’nın ilk kitaplarını karıştırıyorum, böyle ne güzel dizeler var. </st><st c="2609">Breton, “</st><span><st c="2618">perfection: c’est paresse</st></span><st c="2644">” diyor.  </st></p>
			<p><st c="2654">15 Ocak  </st></p>
			<p><span><st c="2662">Çin Denemeleri</st></span><st c="2676">’ni okuyorum, korkunç güzel bir kitap. </st><st c="2716">Şu tümceye bayıldım: </st><span><st c="2737">Ancak fakir olan iyi şiir yazar.  </st></span></p>
			<p><st c="2770">3 Şubat  </st></p>
			<p><st c="2778">“Pavurya”, şiirini bitirdim. </st><st c="2807">Korkuncu, cinneti denemek istiyorum. </st><st c="2844">Kilitlenmiş deliliği bırakmalı, diyorum. </st><st c="2885">Usun ettiklerine bir son vermeli. </st><st c="2919">Bir anlam, bir anlamı sürdürmemeli, gerekirse cinnete değin gitmeli.  </st></p>
			<p><span><st c="2988">Ma femme aux fesses de printemps</st></span>  </p>
			<p><st c="3020">— Denizin sofalarında en uzak yosunları aralıyorum.  </st></p>
			<p><st c="3073">— Han ırmağı.  </st></p>
			<p><st c="3087">Rastlansallığı, hele düşünce rastlansallığını başköşeye koymalı. </st><st c="3152">İmge rastlansallığı bilinen bir şey. </st><st c="3189">Asıl şaşırtıcı olan düşünden gelen rastlansallıktır. </st><st c="3242">Harikulade, o zaman buyruğunu sürdürüyor:  </st></p>
			<p><span><st c="3284">In the street of the sky night walks scattering</st></span><st c="3331"> (e.e. </st><st c="3338">cummings.)  </st></p>
			<p><st c="3349">20 Şubat  </st></p>
			<p><st c="3358">İki yıldır haberleri dinlemiyorum, hemen hemen radyoyu açmam zaten. </st><st c="3426">Bugün, sabah haberlerini dinledim. </st><span><st c="3461">Baskı, </st></span><st c="3468">sözcüğü geçti. </st><st c="3483">İlgilendim. </st><st c="3495">Bir zamandır, Çin üstüne betikler okuyorum. </st><st c="3539">Bu baskı sözcüğüyle ilgilenişim oradan geliyor olacak. </st><st c="3594">Çin deneme yazarlarından birinin: “</st><span><st c="3629">Halkın hali kötü olunca insani olmak kolaydır”</st></span><st c="3676"> sözünü hatırlıyorum. </st><st c="3698">Bu sözde acaba büyük bir doğruluk olduğu için mi, yoksa salt güzel bulduğum için mi, onu hatırlamadım, pek bilmiyorum şimdi. </st><st c="3823">Ama </st><span><st c="3827">baskı</st></span><st c="3832"> ülkelerini öğrenmek istiyorum. </st><st c="3864">Onları aramalıyım.  </st></p>
			<p><st c="3883">1 Mart  </st></p>
			<p><span><st c="3890">Où est-elle Dieu aux cabinets.</st></span><st c="3920"> Birdenbire bu tümce geldi aklıma, kimindi? </st><st c="3964">Şimdi hatırlayamayacağım.  </st></p>
			<p><st c="3990">— Öpüşünün pancurlarında.  </st></p>
			<p><st c="4016">— Meyhanede gece paltolar gibi askıya asılmış.  </st></p>
			<p><st c="4063">— Gelin, yukarı gelin çocuklar, ben öldüm.  </st></p>
			<p><st c="4106">20 Mart  </st></p>
			<p><st c="4114">“Kelt”i bitirdim. </st><st c="4132">Ama anlamı istediğim gibi silemedim sanıyorum bu şiirde; yine de seviyorum. </st><st c="4208">Yazı işaretlerine bayılıyorum, özellikle de virgüle, büyük bir boşluk istiyor bu şiir, belki de onu virgülle vereceğim. </st><st c="4328">Boşluk duygusunu, bir kez daha duymuştum; “Alfe Suyu”nda uyguladım da bunu. </st><st c="4404">Kimi şiirler böyle bir boşluğu istiyorlar, onsuz şiir düşünülmez oluyor. </st><st c="4477">O zaman şiirdeki bu boşluğun eni konu bir anlamı oluyor. </st><st c="4534">Hiçbir şey onu böylesine dolduramaz gibi geliyor bana. </st><st c="4589">Boşluğun, bir sessizliği var ki, her şeyi söyleyiveriyor. </st><st c="4647">Anlamın silinmesi, belki de, en anlamlı yönü buluyor. </st><st c="4701">Mallarmé’nin “Un Coup de dés” şiirinde de çok boşluklar vardır. </st><st c="4765">Aslında onlar söylenmiş boşluklardır gibi gelir bana. </st><st c="4819">Kelt’in anlamı nedir? </st><st c="4841">Tam bir şey söylemek zor. </st><st c="4867">Çağrışıma, bir de, dile yaslandığımı hatırlıyorum. </st><st c="4918">Bu yetti bana. </st><st c="4933">Anlamı, çağrışımla yansıtmak istedim diyebilirim. </st><st c="4983">İmge karşıtlığına daha bir bağlandım bir de. </st><st c="5028">Ama imgelerin karşıtlığı anlamı silmeye her zaman yetmiyor, en iyisi </st><span><st c="5097">karşıt çağrışım</st></span><st c="5112">. Breton, </st><span><st c="5122">şiir usun bir bozgunu olmalıdır,</st></span><st c="5154"> diyor. </st><st c="5162">Hiçbir şey, yapmak istediğim şeyi bu denli iyi anlamaz. </st><st c="5218">Usun egemenliğini kaldırmak, ya da usu kendi haline bırakmak, şaşırtıcı gelene, daha çok da dilin şaşırtıcı olan yanına bağlanmak. </st><st c="5349">Şaşırtıcı dil güzel:  </st></p>
			<p><st c="5370">— Ey Yahudi evi.  </st></p>
			<p><st c="5387">— Eski zamandan olan önceki şeyleri anın.  </st></p>
			<p><st c="5429">— Gökleri sağ elim yaptım.  </st></p>
			<p><st c="5456">— O küçük karanlık.  </st></p>
			<p><st c="5476">5 Nisan  </st></p>
			<p><span><st c="5484">Han yü yazıtı</st></span><st c="5497">’nı bitirdim. </st><st c="5512">Anlamlı. </st><st c="5521">Görüntüler şaşırtıcı, bir. </st><st c="5548">Eski uygarlıkları özlüyorum hep. </st><st c="5581">Özellikle de krallıkları ya da özel despotluk ülkelerini demek istiyorum. </st><st c="5655">Bir de sığınakları. </st><st c="5675">Bir yalnızlık yasası düşünüyorum sonra. </st><st c="5715">Sonra eski uygarlıkların sözcüklerini: Han, başbuğ, prens, çadır, yele, taht.  </st></p>
			<p><st c="5793">1 Ocak   </st></p>
			<p><st c="5800">Bugün yeni bir defter aldım, yeni şiirlere başlayacağım. </st><st c="5857">Ne zamandır tarih kitapları okuyorum. </st><st c="5895">Tarihte büyük bir şiir buluyorum. </st><st c="5929">Özellikle, ilk çağ tarihlerinde yalın bir güzellik var. </st><st c="5985">Beni çeken belki de bu. </st><st c="6009">Bu, yine, soyut şiir isteğimden gelebilir. </st><st c="6052">Yalnız soyut bir dili amaçlamak, şiiri soyut yapmaya götürmüyor. </st><st c="6117">Düşünüyorum da, “Deniz Mezarlığı”</st><span> </span><st c="6150">şiirini bir yana bırakırsak, Paul Valéry’nin kendi hayatıyla ilgili ya da günümüzü konu alan şiiri yok; yaşadığımız dünyanın dışından seçiyor konularını. </st><st c="6305">Daha çok da mitologyaya yaslanıyor. </st><st c="6341">Mallarmé’nin şiirleri de öyle. </st><st c="6372">Sonra Edgar Poe. </st><st c="6389">Bir </st><span><st c="6393">düş evreni</st></span><st c="6403"> ilgilendirir onu. </st><st c="6422">Kendi kurduğu bir evren. </st><st c="6447">Tarihe yaslanışımı, soyut şiirin bir sonucu diye düşünüyorum.  </st></p>
			<p><st c="6509">2 Ocak  </st></p>
			<p><st c="6516">Balad yazmayı düşünüyorum. </st><st c="6543">Bunu ne zamandır düşünüyordum. </st><st c="6574">Hirodes’in çağını bu kapsar gibi geliyor bana. </st><st c="6621">Daniel-Rops nasıl güzel anlatıyor. </st><st c="6656">Hıristiyanlık üstüne çoğu kitapları. </st><span><st c="6693">Salome</st></span><st c="6699"> büyüdü gözümde. </st><st c="6716">Aslında, ne Hirodes, ne de Salome’yi düşünüyorum belki de, o çağın yıkılmışlığını seviyorum. </st><st c="6809">Yıkılmış her şeyi seviyorum. </st><st c="6838">Bir ezikliği var yıkılmışlığın, şiir için büyük bir konu. </st><st c="6896">Poe, güzel bir kadının ölümü şiir için güzel bir konu olamaz, diyor. </st><st c="6965">Belki. </st><st c="6972">Benim için yıkılmış ülkelerin, düşmüş kralların hayatı değin hiçbir şey güzel olamaz.  </st></p>
			<p><st c="7058">“O zaman Hirodes için olan rivayeti işitti, ve hizmetçilerine dedi: Bu vaftizci Yahya’dır. </st><st c="7149">O ülkelerden kıyam etti; bundan dolayı bu kudretler kendisine işlemektedir. </st><st c="7225">Çünkü Hirodes, Yahya’yı tutmuştur, ve kardeşi Filipus’un karısı Hirodias’tan ötürü onu bağlayıp zindana atmıştı. </st><st c="7338">Çünkü Yahya Hirodes’e: O kadını almak senin için caiz değildir diyordu.”  </st></p>
			<p><st c="7411">“Fakat Hirodes’in doğum günü gelince, Hirodias’ın kızı ortada oynadı, ve Hirodes’in hoşuna gitti. </st><st c="7509">Bunun üzerine Hirodes, her ne isterse ona vaad etti. </st><st c="7562">Ve kızı anası tarafından kışkırtılmış olarak ona dedi: Bana vaftizci Yahya’nın başını ver. </st><st c="7653">İmdi kral kederlendi, fakat antları ve kendisiyle beraber oturanlar yüzünden verilsin dedi.”  </st></p>
			<p><st c="7746">Kutsal Betik’in dili ne güzel! </st><st c="7777">Bu kitabı dili için, hep onun için okuyorum.  </st></p>
			<p><st c="7822">5 Ocak  </st></p>
			<p><span><st c="7829">The Age of Surrealism’</st></span><st c="7851">i okuyorum. </st><st c="7864">Mallarmé bölümü, özellikle “Herodiade” şiiri üstüne olan yorumu sevdim. </st><st c="7936">Mallarmé, Salome’ye apayrı bir kişilik vermiş.  </st></p>
			<p>  </p>
			<p><span><st c="7983">Ô femme, un baiser me tuerait  </st></span></p>
			<p><span><st c="8013">si la beauté n’était la mort...  </st></span></p>
			<p><st c="8045">15 Ocak  </st></p>
			<p><st c="8053">Salome üstüne yazmak istediğim şiire başladım.  </st></p>
			<p><st c="8100">Sen ey dar yalnızlık, ezik eskil ayna!  </st></p>
			<p><st c="8139">Dizeyi seviyorum. </st><st c="8157">Soyut dili yakaladım sanıyorum. </st><st c="8189">Salome’nin yalnızlığı, kısırlığı, ezikliği ilgilendiriyor beni. </st><st c="8253">Vaftizci Yahya için de bir şiir düşünüyorum, bilmem yazabilecek miyim?  </st></p>
			<p><st c="8324">22 Ocak  </st></p>
			<p><st c="8332">Mallarmé’nin “Cantique de Saint Jean” şiirini deftere çektim. </st><st c="8394">Çok kapalı bir şiir. </st><st c="8415">P. </st><st c="8418">Castex-P. </st><st c="8428">Surer’in yorumları da şiiri ışığa çıkarmıyor, daha kötüsü, büsbütün soğuttu şiirden beni. </st><st c="8518">Şiir üstüne yorumlar hep bu etkiyi uyandırmıştır bende. </st><st c="8574">Ama yine de yorumları arar, okurum.  </st></p>
			<p><st c="8610">29 Ocak  </st></p>
			<p><st c="8618">Salome şiiri bitiyor, sokağa çıkıp okumak istiyorum. </st><st c="8671">Bir şiiri sokağa çıkıp kendi kendime okumadıkça, onun bitmiş ya da iyi olup olmadığını anlayamıyorum. </st><st c="8773">Bir şiirin bitmediğini de böyle anlıyorum.  </st></p>
			<p><st c="8816">3 Şubat  </st></p>
			<p><st c="8824">Doğan Türker’den bir mektup aldım. </st><st c="8859">Ne yaptığımı soruyor. </st><st c="8881">5 Balad üstünde çalıştığımı yazdım. </st><st c="8917">Bir de yazmak istediğim Balad’lardan kimilerinin konuşma dilini gerektirdiğini, konuşma diline karşı olduğum halde, bu şiirlerde bunu deneyeceğimi yazdım. </st><st c="9072">Soyutluğu konuda sürdürmeye çalışacağım, dedim.  </st></p>
			<p><span><st c="9120">Eliot</st></span><st c="9125"> yapıyor daha çok bunu. </st><st c="9149">Daha çok, konuyu atarak ya da kapayarak demek daha doğru.  </st></p>
			<p><st c="9207">7 Şubat  </st></p>
			<p><st c="9215">Eliot defterimi açtım, </st><span><st c="9238">The Waste Land</st></span><st c="9252">’i, Ebiri’nin çevirisiyle karşılaştırarak okuyorum. </st><st c="9305">Büyük bir şiir </st><span><st c="9320">Çorak Ülke. </st><st c="9332">“</st></span><st c="9333">Death by Water</st><span><st c="9347">”</st></span><st c="9349">da şiir bütün bütün büyüyor, bir duyarlığa varıyor:  </st></p>
			<p><span><st c="9401">Gentile or Jew  </st></span></p>
			<p><span><st c="9416">O you who turn the wheel and look to windward  </st></span></p>
			<p><span><st c="9462">Consider Phlebas, who was once handsome and tall as you.  </st></span></p>
			<p><st c="9519">Duruk toplumları özlüyorum. </st><st c="9547">En çok da Mezopotamya beni çekiyor. </st><st c="9583">Sonra da Mısır. </st><st c="9599">Çoğun da, II. </st><st c="9613">Ramses, Krallar Vadisi. </st><st c="9637">Tarih kitaplarımı açıyorum.  </st></p>
			<p><st c="9665">25 Şubat  </st></p>
			<p><st c="9674">Zor olan şiiri yazmak değil de, yaşamaktır sanıyorum. </st><st c="9728">Ben bir şiirin bir gün, iki gün içinde bitivereceğini pek anlamam. </st><st c="9795">Beş günde, on günde de bitmez. </st><st c="9826">Aslında, bir şiir bu dediğim süre içinde bitebilir. </st><st c="9878">Bu da şiiri yaşamaya, bir ona bağlıdır. </st><st c="9918">Şiiri yaşamaksa, öyle pek gün işi değildir, ayları, yılları göze almaktır. </st><st c="9993">Şiiri yaşamaktan da iki şey, daha doğrusu iki çeşit yaşama anlıyorum: Gerçek, soyut yaşama. </st><st c="10085">Gerçek yaşama dediğim ozanın şiirini yaşadığı alana, çevreye çevirmesi, onu yansıtmayı amaçlamasıdır. </st><st c="10187">Ayrıca bunu yalın olarak vermesi. </st><st c="10221">Özellikle de, bu. </st><st c="10239">Gerçek yaşamayı soyut alanda da vermek olağandır çünkü. </st><st c="10295">René Char bunu yapıyor örneğin. </st><st c="10327">Beni bu hiç ilgilendirmedi diyemem. </st><st c="10363">Gerçeği, soyut alanda veren şiirler yazdım. </st><st c="10407">Ama beni bir zamandır ilgilendiren, bunun hemen hemen tersi bir yoldur. </st><st c="10479">Yaşadığımız olaylara bakamaz oldum. </st><st c="10515">Çevreden ayırarak kurduğum bir yaşama ilgilendiriyor beni. </st><st c="10574">Çağıma zamanları karıştırarak bir bakmam vardır, onu seviyorum. </st><st c="10638">Soyut dediğim yaşama bu. </st><st c="10663">Bu yalnızlığımdan, umutsuzluğumdan gelebilir. </st><st c="10709">Bireysel bir düzeyi büyütmek de denebilir buna. </st><st c="10757">Bu zaman, bir başka yöntemle gerçek konum oluyor. </st><st c="10807">Benim yaşamamın daha çok böyle bir yaşama olduğunu sanıyorum. </st><st c="10869">Bir şiiri bitiremeyişimi de hep buna bağlıyorum. </st><st c="10918">Heyecana yer vermiyorum çünkü. </st><st c="10949">Eski çağlarla rahatça bir oynayışım var. </st><st c="10990">Bunun nedenleri üstünde durmak istemiyorum. </st><st c="11034">Ama bir gün geldi çevrem beni ilgilendirmez oldu. </st><st c="11084">Bu zaman da umutsuzluğum, daha çok da sıkıntım, benim bir gerçeğim olarak büyüdü. </st><st c="11166">Buraya, şiiri asıl yaşamak zordur sözüne, yazmak istediğim ikinci Balad’ı bir türlü bitiremeyişimden geldim. </st><st c="11275">Soyut şiir yazmanın büyük bir zorluğu var, ama işlemekteki rahatlığı da büyük.  </st></p>
			<p><st c="11354">28 Şubat  </st></p>
			<p><st c="11363">Yıldan yıla yalnızlığımın, sıkıntımın arttığını görüyorum. </st><st c="11422">Apollinaire’in “Salomé” şiirini deftere çektim.  </st></p>
			<p><st c="11470">7 Mart  </st></p>
			<p><span><st c="11477">Moğolların Gizli Tarihi</st></span><st c="11500">’ni okuyorum. </st><st c="11515">Antik bir dili var, bu da beni enikonu ilgilendiriyor. </st><st c="11570">Öyle satırlar var ki dize gibi. </st><st c="11602">Eliot’un hakkı var: Düzyazıdan çok etkileniliyor.  </st></p>
			<p><st c="11652">Göçleri düşünüyorum, daha çok da Asya göçlerini. </st><st c="11701">Bu, belki de:  </st></p>
			<p><span><st c="11715">O zaman bir yaprak, o zaman atları bıraktık, o zaman ilk gökyüzünden sıkıldım  </st></span></p>
			<p><st c="11793">dizesi beni oralara götürdüğü için böyle. </st><st c="11835">Böyle bir şeyi daha önce düşündüğümü hatırlamıyorum yoksa.  </st></p>
			<p><st c="11894">28 Mart  </st></p>
			<p><span><st c="11902">İskender’in</st></span> <span><st c="11913">Anabasisi’</st></span><st c="11924">ni sevdim. </st><st c="11936">Şiiri unuttum. </st><st c="11951">Oysa bana ne el âlemin kitaplarından. </st><st c="11989">Balad’ları uzaktan bir konuyu işleyerek, böylece de, ayrı ayrılığı sağlayarak yazmak istiyordum. </st><st c="12086">Şimdi bir konuya doğru gidiyorlar. </st><st c="12121">Başta düşündüğüm konuyla da ilgileri kalmadı gibi. </st><st c="12172">Kendimi şiirin ya da yaşamanın götürdüğü yere bırakıyorum.  </st></p>
			<p><st c="12231">Dururum artık aşka, herhalde oraya.  </st></p>
			<p><st c="12267">5 Mayıs  </st></p>
			<p><st c="12275">Sabahları, günün hiçbir saatine değişmem. </st><st c="12317">Adakale sokağında yine tıs yok. </st><st c="12349">Kahvemi pişirdim. </st><st c="12367">Mısır resimlerine bakıyorum. </st><st c="12396">Bir şiir yazacağım zaman, şiirin konusuyla ilgili resimlere bakmaya bayılırım. </st><st c="12475">Defterime Şalome’nin üç desenini çizdim. </st><st c="12516">Odanın duvarları ne zamandır Eskiçağ resimleriyle dolu. </st><st c="12572">Kral Katavus’un Hitit Müzesi’nde bir kabartmasını görmüştüm, şimdi Balad’larda o da büyüyor. </st><st c="12665">Belki, Balad’lardan başka, bir öndeyişle bir de sondeyiş yazarım. </st><st c="12731">Böyle bir şey istiyor şiirin bütünü.  </st></p>
			<p><st c="12768">21 Mayıs  </st></p>
			<p><st c="12777">İşten sonra eskiden beri bulvara çıkarım, biraz dolaşır eve dönerim. </st><st c="12846">Ne zamandır, bunu daha da istiyorum. </st><st c="12883">Bir gerilimi var bulvarın, belki de onu seviyorum. </st><st c="12934">Her akşam gerilimin içine girip çıkıyorum, sıkıntımı, daha çok da bunaltımı bu büyütüyor. </st><st c="13024">Eve bu sıkıntım artmış döndüm yine. </st><st c="13060">Evle işyerim arasında bir çizgim vardır, onun dışına pek çıkmam. </st><st c="13125">Radyoyu açayım dedim, demeç hep demeç.  </st></p>
			<p><st c="13164">23 Mayıs  </st></p>
			<p><st c="13173">Bulvardan dönüyorum. </st><st c="13194">Bulvarın gerilimi her akşam daha bir artıyor. </st><st c="13240">Atlı polisler dolaşıyor. </st><st c="13265">Bir resim sergisini gezdim. </st><st c="13293">Bu gece, elimde kokan bir balad var, onu bitiriverecekmişim gibi geliyor bana. </st><st c="13372">Kimi zaman böyle oluyor. </st><st c="13397">Seyfettin Başçıllar’ın bir göğü var, onu hatırladım:	  </st></p>
			<p><span><st c="13450">Aşk, o hayvan yarası.</st></span><span>  </span></p>
			<p><st c="13471">25 Mayıs  </st></p>
			<p><st c="13481">Her akşam bulvardayım, Piknik’te bir bira içeyim dedim, bütün bulvar içeri doldu. </st><st c="13563">Gaz bombasından kaçıyorlar. </st><st c="13591">Arka sokaklardan eve döndüm. </st><st c="13620">Kitabın adını buldum: </st><span><st c="13642">Otağ.</st></span><st c="13647"> Sözlükte son harf yumuşak g değil, ama ben öyle yazacağım.  </st></p>
			<p><st c="13707">27 Mayıs  </st></p>
			<p><st c="13716">Tüfek sesleriyle uyandım. </st><st c="13742">Edibe’nin yüzüne baktım, bembeyazdı, korktum. </st><st c="13788">Sabahın ilk saatleri. </st><st c="13810">Silâh sesleri daha bir hızlandı. </st><st c="13843">Radyoyu açtım. </st><st c="13858">Sokağa fırlıyorum. </st><st c="13877">Büyük sevinç. </st><st c="13891">Yalnızlığım dağıldı.  </st></p>
			<p><st c="13912">29 Mayıs  </st></p>
			<p><st c="13921">Bir daha anladım, şiir yalnızlık istiyor, bir onu istiyor, başka hiçbir şey. </st><st c="13998">Balad’ları kendi kendime okumak için sokağa, kimselerin geçmediği sokaklara çıkıyorum.   </st></p>
			<p><span><st c="14085">Otağ</st></span><st c="14089"> defterimi karıştırıyorum:  </st></p>
			<p><st c="14116">Benim doğduğum yerlerde her akşam üzeri deniz hatırlanır/Bizim hayvanlarımız onların iklimine dayanamazdı/ Sizi niçin mi hatırladım dersiniz/ Bir çağdaş Yahudi göğü kapardı/İsli dostluk/Timur yolculuk ederken iki takım otağ kullanırdı/Peronsuz gökyüzü olmaz/C’est une peau fauve que mon royaume (Valéry)/Ölüm gökleri. </st><st c="14434">Bu sırada İskender Gordion’a vardı/Oluru ya senin bir ellerin, aştım/</st><span><st c="14503">Sizinle burada</st></span><st c="14518">/Şehrin surunu yapmaya başladılar/Sonra Hubahaya’da kışı geçirdik/Bir körfez ölümü büyütür/Onu üç yaşındaki tayı besler gibi büyütmüştüm/Sizin yaşadığınız bir sabah ben hatırlanırım/Kendi hanıma karşı el kaldırmış bulunuyordum/Yıkıldı geceme düşüveren ağzın/Ucu selvi ağacından yapılmış ok/Senin gökyüzünden sıkıldım/II faut couper le commencement et la fin de tout ce qu’on écrit. </st><st c="14901">Pas d’introduction. </st><st c="14921">Pas de finale </st><span><st c="14935">(</st></span><st c="14936">Mallarmé</st><span><st c="14944">)</st></span><st c="14946">/Senin parçalanmış ulusunu/Denizlerin gelir/Ben beyazım işte o kadar uzak/yatağım boş kaldı/II. </st><st c="15042">Ramses gibi bir gök vardı/Yahudaya karşı çıkalım/Zenci cariyeler/Ey Davut evi/Mademki bu ulus sessizce akan Ur suyunu hor gördü/Dağsı han/Tuğ/Ey uluslar uğultu edin, ve kırılın/az davarlı ulus bir sürüsü vardı/İşte sıkıntıyla karanlık/Bir gök süvarisi/Rüzgârın saçları/Firavunun inciri/Je te salue, ô mort, libérateur céleste (Lamartine)/Ucu yâr zülfünde yâr gerek bana (Karacaoğlan)/Sularımız deri tulumlardaydı/Yağmurun kanatları/Uzat gel geceme ağzını/Timur beldeler yıkıp onları kendi zevkine göre kurdu/Kervanlar onun yaptığı yoldan geçtiler/Geceleri içinde neft yanan/Asya böyle değildir/Issız dağlarını şenlendirdi/Ve dul kadının davası onların önüne gelmiyor/Ey gökler, dinleyin/Sadık şehir nasıl fahişe oldu/Azak denizi kıyısında, eski limanda/Kenan memleketi esir edilmişti/  </st></p>
			<p>  </p>
			<p><span><st c="15827">Ur</st></span>  </p>
			<p>  </p>
			<p><st c="15829">Tanrı öldü (Nietzsche)/Dağların ardındaki han/Timur mızrağını istedi/Ey kadınlar/Çünkü saray ıssız kalacak/Ve senin vakitlerinden/o zaman kral evi üzerinde olan/</st><span><st c="15991">Şimdilik öfkeli denizin dövdüğü sayısız çakıllar topluyorum. </st><st c="16053">This is death land (Eliot)</st></span><st c="16079">/  </st></p>
			<p><span><st c="16082"> Eyes I dare not meet in dreams  </st></span></p>
			<p><span><st c="16113"> In death’s dream kingdom!  </st></span></p>
			<p><span><st c="16139">Sakalı sallanırdı bir Mısır rüzgârında/ </st></span><st c="16179">akınlara giderdik/  </st></p>
			<p> <span><st c="16198">Not that final meeting  </st></span></p>
			<p><span><st c="16221"> n the twilight kingdom  </st></span></p>
			<p><st c="16244">15 Haziran  </st></p>
			<p><st c="16255">Artık yalnızlığı eskittim gibi geliyor bana. </st><st c="16300">Yalnızlık, bir onu saçıyorum. </st><st c="16330">Balad’lardan yayılan bu. </st><st c="16355">Yalnızlığı böylesine yaşamadım hiç. </st><st c="16391">İntiharı da. </st><st c="16404">Ne zamandır intihar benim bir gerçeğim olmaya doğru gidiyor. </st><st c="16465">Nedenleri kimseyi ilgilendirmez. </st><st c="16498">Beni bile. </st><st c="16509">Bildiğim de, bunun benim bir yönüm olarak büyüdüğünü gördüğümdür. </st><st c="16575">Oluveren bir şey değil intihar, büyüyen, büyük bir şey. </st><st c="16631">Yalnızlığın bir başka alanı intihar. </st><st c="16668">İki kez kendimi bıraktım. </st><st c="16694">Sıkılıyorum, belki de hepsi bu. </st><st c="16726">Ben sıkıldığımı biliyorum. </st><st c="16753">Sıkıntımsa çok bireysel, çevremle ilgili değil, bir çevre yok benim için. </st><st c="16827">Sıkıntımı daha da büyütmek istiyorum her gün, bu ülkenin bir sıkıntısı yapmak istiyorum. </st><st c="16916">Olur mu, bilmem. </st><st c="16933">Benim görevimin bu sıkıntıyı büyütmek olduğuna inanıyorum her gün. </st><st c="17000">Şiirlerime şimdilik bir yalnızlığımı koydum. </st><st c="17045">İntihar belki de hiç girmeyecek.  </st></p>
			<p><st c="17078">20 Haziran  </st></p>
			<p><st c="17089">Balad’lara bitmiş gözüyle bakabilir miyim? </st><span><st c="17132">Ara balad</st></span><st c="17141">’ın dili daha bir soyut oldu.  </st></p>
			<p><st c="17172">Bunu, önceden istemiştim. </st><st c="17198">Ölümü soyut bir dil daha etkili kılabiliyor. </st><st c="17243">Bir beyazlık ölüm.  </st></p>
			<p><st c="17262">Sessiz, yavaş, ağır bir şey.  </st></p>
			<p><st c="17291">22 Haziran  </st></p>
			<p><st c="17302">The British Council’den mektup aldım.  </st></p>
			<p><st c="17340">Belki İngiltere’ye gideceğim. </st><st c="17370">Şatalorı görmek istiyorum.  </st></p>
			<p><st c="17397">20 Temmuz  </st></p>
			<p><st c="17407">Londra’dayım kaç gündür. </st><st c="17432">Sıkıntı. </st><st c="17441">Sıkıntı. </st><st c="17450">Sıkıntı.  </st></p>
			<p><st c="17459">25 Temmuz  </st></p>
			<p><st c="17469">Stratford-upon-avon’dayım. </st><st c="17496">Sıkıntı.  </st></p>
			<p><st c="17505">27 Temmuz  </st></p>
			<p><st c="17515">Tekrar Londra. </st><st c="17530">Sıkıntı. </st><st c="17539">Sıkıntı.  </st></p>
			<p><st c="17548">28 Temmuz  </st></p>
			<p><st c="17558">Müzeler, müzeler. </st><st c="17576">Sıkıntı. </st><st c="17585">Erkenden otele dönüyorum.  </st></p>
			<p><st c="17611">29 Temmuz  </st></p>
			<p><st c="17621">Londra.  </st></p>
			<p><st c="17629">— Siz mi? </st><st c="17639">Bir Munich yağmur.  </st></p>
			<p><st c="17658">30 Temmuz  </st></p>
			<p><st c="17668">Coventry. </st><st c="17678">Anlamsız bir kent. </st><st c="17697">Bir kilisesi var, korkunç güzel. </st><st c="17730">Coventry’lilerin hiçbiri görmemiş.  </st></p>
			<p><st c="17765">20 Ağustos  </st></p>
			<p><st c="17776">Cocteau’nun Antigone’unu çeviriyorum. </st><st c="17814">Kimseyi görmek istemiyorum.  </st></p>
			<p><st c="17842">25 Ağustos  </st></p>
			<p><st c="17853">Balad’ları, İngiltere’de, Feyyaz Kayacan’ın verdiği kâğıtlara makineyle yazdım.  </st></p>
			<p><st c="17933">27 Ağustos  </st></p>
			<p><st c="17944">Bütün Balad’ları teybe aldım, teypten dinliyorum. </st><st c="17994">Boyuna da değiştiriyorum.  </st></p>
			<p><st c="18020">28 Ağustos  </st></p>
			<p><span><st c="18031">Otağ</st></span><span> </span><st c="18035">defterini sarı bir kâğıtla kapladım. </st><st c="18073">Öbür defterlerin yanına koyuyorum. </st><st c="18108">Koymadan, karıştırmadan edemiyorum:  </st></p>
			<p><st c="18144">Khor memleketi Mısır dullarının haline getirmişti/Ayrı ayrı beş küçük prenslik kurmuştuk/Artık hiçbir barbar başkaldıramaz/Çıplak hacılar/İbranilerin çöllerde avare dolaştıkları zamanlarda/Toprağı yağlı bir tepede sevgilimin bir bağı vardı/Davut’un uzun yaşamasından İbraniler sıkıldı/Durup bıyık burarlar/</st><span><st c="18450">Olmak</st></span><st c="18456">/Rüzgârın atları/ Okçuların, sapancıların ileri atılmasını istedim. </st><st c="18525">Odur bir yerlerde olmak/</st><span><st c="18549">Varmış</st></span><st c="18556">/Bu Keltliler iriyarı adamlardır/Kırk kadar ciritçi atlıyla yola çıktık/Ey Mağrip Sultanı/Çadırını dürdü ve gitti/Eski zaman kuşları/Ey hanım! </st><st c="18700">/Keçe çadırda oturanlar/Ey sen, silâh evi/Anlaşılan şiir, şiir değildir/</st><span><st c="18772">Henüz Side’de gurubu seyretmedik/</st></span>  </p>
			<p><st c="18806">30 Ağustos  </st></p>
			<p><st c="18818">Sıkıldım. </st><st c="18828">Nereye gitmeli?  </st></p>
			<p><st c="18844">10 Haziran  </st></p>
			<p><st c="18855">/Eskiçağ sözcüklerini bir deftere geçiriyorum:  </st></p>
			<p><st c="18902">Dışsur, içsur, sağrı, yele, kuzey kapısı, firavun, Asya, Khor, Kenanlılar, delta, papirüs, tuğ, tura, çıra, kudüm, bey, han, bucak, yazıt, davul, tef, santur, zurna, çenk, zencefil, taflan, tarçın, adaçayı, şalvar, boru, ferace, bindallı, bezirgân, Yahudi, ulak.  </st></p>
		</div>
	<div id="charCountTotal" value="19165"></div></body>
</html>
