<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-88</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-31"><st c="0">KARALAMALAR, V  </st></p>
			<p><st c="15">Pera  </st></p>
			<p><span><st c="20">Pera, </st></span><st c="26">daha çok düzyazıya dönük gelişiyor. </st><st c="62">Bundan kurtulmak için de John Mavrogorato’nun İngilizce Kavafis çevirisini sökmeye çalışıyorum. </st><st c="158">Bu çeviri on yıldır hep elimin altında, şiirlerini bazı Türkçe çevirilerle de karşılaştırıyorum. </st><st c="255">Tadına ancak böyle varıyorum. </st><st c="285">Ungaretti’nin </st><span><st c="299">Selected Poems</st></span><st c="313"> şiirlerine de böyle çalıştım. </st><st c="344">Fransızcalarıyla karşılaştırarak.  </st></p>
			<p><st c="378">Pera, düzyazıyı istiyor, ondan kurtuluş yok. </st><st c="423">Şiire yakın bir düzyazıyı </st><span><st c="449">Galata</st></span><st c="455">’da sürdürdüm. </st><span><st c="471">Şifalı Otlar Kitabı</st></span><st c="490"> için Memet Fuat: ‘Elini sürdüğü şeyi şiire çeviriyor’ diye yazmıştı. </st><st c="560">Bilmem o dili yeniden bulabilir miyim?  </st></p>
			<p><st c="599">*  </st></p>
			<p><st c="601">‘</st><span><st c="602">Ölüm bir söylencedir. </st><st c="624">Bu söylenceden birkaç söz bulalım.</st></span><st c="658">’   </st></p>
			<p><st c="661">(Anday)  </st></p>
			<p><st c="669">*  </st></p>
			<p><st c="671">Pipo  </st></p>
			<p><st c="676">Pipoyu bırakmış gibiyim. </st><st c="701">Hemen hemen içmiyorum; bazen on günde, yirmi günde bir, daha çok da bir şiir yürümediğinde... </st><st c="795">Hiçbir zaman bir pipocu olmadım aslında (pipo bir kültür işidir). </st><st c="861">Şairler içinde Mallarmé onun ağababasıdır. </st><st c="904">Bu bırakış –ben öyle diyorum– hem de yıllar sonra dünyanın en güzel on iki piposuna, gene dünyanın en iyi tütünlerine kavuştuğum bir zamanda...  </st></p>
			<p><st c="1048">*  </st></p>
			<p><st c="1050">Tanrıyla el ele bir çocukluk!  </st></p>
			<p><st c="1080">Ev  </st></p>
			<p><st c="1083">Ev yoktur dönmek için de, kaçmak için de.   </st></p>
			<p><st c="1125">(Adorno)  </st></p>
			<p><st c="1134">Çöl</st><span>  </span></p>
			<p><st c="1137">Çöl, yürüyor.  </st></p>
			<p><st c="1152">*  </st></p>
			<p><st c="1154">Paul Celan</st><span> </span><st c="1164">ya da şiiri tersten yazmak: ‘</st><span><st c="1194">İlk yazdı ve ağaçlar kuşlarına uçuyorlardı.</st></span><st c="1238">’</st><span>  </span></p>
			<p><st c="1240">Kırk Yıl  </st></p>
			<p><span><st c="1249">Kırk Yıl</st></span><st c="1257">’ı okuyorum. </st><st c="1271">Genç Halit Ziya, Mehmet Rauf’u (kendi gibi bir romancı olan Mehmet Rauf’u), bir onu seçmiş çağdaşları içinde, varsa yoksa o. </st><st c="1396">Fikret’i, Cenap Şahabettin’i merak eder ama, merakını hep de erteler; tanışmayı sonraya atar. </st><st c="1490">Şairleri –bu her şeye karşı yarattıkları– uzaktan izlemeyi yeğleyecektir uzun süre.  </st></p>
			<p><st c="1574">Tümce  </st></p>
			<p><st c="1580">Elli sayfalık tek bir tümce yazmak, virgülsüz, noktasız; ne zamandır bunu kuruyorum.  </st></p>
			<p><st c="1665">Aylardan Ağustos  </st></p>
			<p><st c="1682">Kokusu, ucuz tütün/Saçı, düşe yolculuk/Soyunuşu, gün düştü/Uyanışı, kitaplar, ormanlar, Anita Terzioğlu/Dokunuşu, bir iç deniz/Gözleri, Gobi çölü/Elleri, aylardan ağustos.  </st></p>
			<p><st c="1854">Pessoa  </st></p>
			<p><st c="1861">Fernando Pessoa’nın adını yıllarca önce Yüksel Arslan’dan duydum. </st><st c="1927">O sıralar, ölüm üstüne şiirler onu ilgilendiriyordu; bunun içinde Pessoa idi şairi. </st><st c="2011">Yüksel’in resminin elinden ya şairler ya da düşünürler tutmuştur hep. </st><st c="2081">Biraz da ölüm. </st><st c="2096">Ölüme ben uzun süre bir sözcük diye baktım. </st><st c="2140">Üstünde düşünmedim. </st><st c="2160">Ölümü yadsımak değil bu. </st><st c="2185">René Char: ‘Ölüm diye bir şey yok!’ diyor, daha kestirmeden. </st><st c="2246">Hem beni ölüm değil, ölüm düşüncesi ilgilendiriyor daha çok. </st><st c="2307">Ölümün kendisi değil, poetikası önemli. </st><st c="2347">Bir çakıl taşının hayatını, ölüme değişmem ben.  </st></p>
			<p><st c="2395">Bir de morg, ilgilendirir beni. </st><st c="2427">Morg, şiirlere girmeli. </st><st c="2451">Gövdeyi yazdım, ama gövdenin ölümüne uzanmadım.  </st></p>
			<p><st c="2499">Mayakovski   </st></p>
			<p><st c="2510">‘O akşam birden şair oldum.’ Böyle der, Mayakovski ‘Gelecek’ adlı akımın manifestosunun altına imzasını attığında. </st><st c="2625">Yaş, 19. </st><st c="2634">Dört kişidirler ve bu içinden gelmiştir elbet. </st><st c="2681">Dahası, içinden geçirmekle de yetinmiştir, kuşkusuz. </st><st c="2734">Şairler böyledir.  </st></p>
			<p><st c="2752">‘Gelecek’ büyülü bir sözcük. </st><st c="2781">Her şeyi de kapsıyor, dolduruyor.  </st></p>
			<p><st c="2815">Hem yazmak, gelecektir. </st><st c="2839">Asıl da öldürmektir. </st><st c="2860">Derrida ‘şiddet’ der yazıya. </st><st c="2889">‘Nerde şiddet varsa, orda yazı vardır’ diye de ekler. </st><st c="2943">Öte yandan, nasıl yazılmalı? </st><st c="2972">sorusunu, ‘körü körüne’ diye yanıtlar R. </st><st c="3013">Barthes.  </st></p>
			<p><st c="3022">Evet, körü körüne, cebelleşe cebelleşe.  </st></p>
			<p><st c="3062">Fuentes  </st></p>
			<p><st c="3070">‘</st><span><st c="3071">Yakışıklı bir ceset olmak istiyorum.</st></span><st c="3107">’   </st></p>
			<p><st c="3110">(Carlos Fuentes)  </st></p>
			<p><st c="3127">Fuentes okumak, biraz da yerbilime çalışmaktır. </st><st c="3175">Her tümce bir alt tümceyi, her alt tümce de daha alttakini kazmayı gerektirir. </st><span><st c="3254">Koca Gringo</st></span><st c="3265"> anıtsal bir düzyazı.  </st></p>
			<p><st c="3287">‘</st><span><st c="3288">Kadın saydamdı ve Gringo ona bakarken belki ben de saydamımdır, diye geçirdi.</st></span><st c="3365">’  </st></p>
			<p><st c="3368">Ô ma Ténébreuse!  </st></p>
			<p><span><st c="3385">Bu 12 Eylül 89 sabahı</st></span><st c="3406"> birden yüzünüz düştü önüme: </st><span><st c="3435">Ô ma ténébreuse! </st></span><st c="3452">Benim bu değersiz defterime değdi eliniz. </st><st c="3494">(Dokunulan her şey tarihin alanına girer.) İlk sözcükler gibiydiniz. </st><st c="3563">Virgüller, ayraçlar güzelliğinde. </st><st c="3597">Ben, ayraçları sonsuz olan size ulaşmak için açıyorum. </st><st c="3652">Böylece size ulaşmayı kör topal olsa da deniyorum. </st><st c="3703">Bir sonlunun kendisi diye bakın bana. </st><st c="3741">Orda ben daha bir varım, daha bir sizinleyim. </st><st c="3787">Değil mi ki sonsuz, sonluğu da terkisinde taşıyordur. </st><st c="3841">Öyle bir tansık! </st><st c="3858">Ben bu tansığı aramaya çıkmış olabilirim, tarih adına. </st><span><st c="3913">Ô ma ténébreuse!  </st></span></p>
		</div>
	<div id="charCountTotal" value="3930"></div></body>
</html>
