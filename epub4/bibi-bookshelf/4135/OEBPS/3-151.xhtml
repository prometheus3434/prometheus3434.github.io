<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-151</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">Gizem  </st></p>
			<p><st c="6">Borges, dünyada gizemi olmayan hiçbir şeyin olmadığına inanır. </st><st c="69">Ama en çok da gizemin varlığının denizde, sarı renkte (neden sarı?) yaşlıların gözlerinde, sonra da müzikte olduğunu söyler. </st><st c="194">Dünya (bu anlamlar ormanı) gizemle büyük, anlamlı elbet.  </st></p>
			<p><st c="251">*  </st></p>
			<p><st c="253">Atlas</st><span>  </span></p>
			<p><st c="258">Sabahları bir buçuk saat boyunca Borges’in </st><span><st c="302">Atlas</st></span><st c="307">’ını okuyorum. </st><st c="323">Bu sürede en çok üç kısa parça okuyabiliyorum. </st><st c="370">Sürekli not aldırmaya zorluyor beni kitap. </st><st c="413">Her parça yoğun.  </st></p>
			<p><st c="430">Yorulduğumun ayırdına vardığım oluyor.   </st></p>
			<p><st c="469">Kitap bir haftada bitmedi, bitmiyor. </st><st c="506">Derin bir ırmak Borges.   </st></p>
			<p><st c="530">İnsanı içine çekiyor. </st><st c="552">Yirmi yıldır Borges’in hayaletini üstümden atamadım.  </st></p>
			<p><st c="605">*  </st></p>
			<p><span><st c="607">Gördüm kımıldadığını taşın  </st></span></p>
			<p><span><st c="634">Taş olmadan önceki yerini.</st></span>  </p>
			<p><st c="660">(Leyla Şahin)  </st></p>
			<p><st c="675">Şemsiye  </st></p>
			<p><st c="683">İlk şemsiye kullananın II. </st><st c="710">Mahmut olduğu söylenir. </st><st c="734">Vapurla Gelibolu’ya giderken şemsiyesini denize düşürecektir.  </st></p>
			<p><st c="796">Murassa saplı, çok sevdiği bir şemsiyedir bu. </st><st c="842">Her zaman da yanında taşıyacaktır.  </st></p>
			<p><st c="877">Bir elde şemsiye değin hiçbir şey güzel durmaz.  </st></p>
			<p><st c="925">Liriktir şemsiye. </st><st c="943">Kullananı şiirle donatır.  </st></p>
			<p><st c="969">*  </st></p>
			<p><span><st c="971">Solgun çayırlar üstünde  </st></span></p>
			<p><span><st c="995">Yürür gider yolcunun biri  </st></span></p>
			<p><span><st c="1021">Portakal yiye yiye.  </st></span></p>
			<p><st c="1041">(Masaoka Shiki)  </st></p>
			<p><st c="1057">Böcekler</st><span>  </span></p>
			<p><st c="1065">Japon şiirinde böceklerin yeri ağır basar. </st><st c="1109">En başta da kelebek, yusufçuk, ateşböceği, çekirge baş tacıdır. </st><st c="1173">Özellikle de kelebek ile yusufçuktan geçilmez Japon şiirinde. </st><st c="1235">Türlü anlam katlarında döner dururlar. </st><st c="1274">Yusufçuklar akşamları ‘romantik’, gündüzleri ‘işgüzar’dır. </st><st c="1333">Ateşböcekleri de ‘fenerler’dir. </st><st c="1365">Sivrisinekler,  pireler, pervaneler de yerlerini almakta gecikmezler.  </st></p>
			<p><st c="1434">Şairler biraz da böcekbilimcidir! </st><st c="1468">Buna da şaşmamalı.  </st></p>
			<p><st c="1487">*  </st></p>
			<p><span><st c="1489">I am grass that has taken the form  </st></span></p>
			<p><span><st c="1524">Of your body.  </st></span></p>
			<p><st c="1538">(Grace Schuman)  </st></p>
			<p><st c="1554">Rilke  </st></p>
			<p><st c="1560">Rilke ölümle gide gele, onunla oynaya oynaya, ölüm sözcüğünü büyü yumağı yapmıştır. </st><st c="1644">Bu, ölümün o korkunç içeriğini hiçe saymak değildir. </st><st c="1697">‘Ölümü yaşamın parçası bilmektir. </st><st c="1731">Ölüm, bizim aydınlatamadığımız yüzüdür yaşamın’ diyerek de yaşamın göbeğine getirip koymuştur onu:  </st></p>
			<p><st c="1830">“... </st><st c="1835">ölüm, bizden öteye dönük olan, bizim aydınlatamadığımız yüzüdür yaşamın... </st><st c="1910">Gerçek yaşam biçimi her iki bölgeye uzanır, en büyük kan dolaşımı her ikisi boyunca... </st><st c="1997">(...) Yapılması gereken, burada bakılmış, dokunulmuş olanı, o da geniş, o en geniş çemberin içine almak. </st><st c="2102">Gölgesiyle yeryüzünü karartan bir öbür dünyaya değil, bir bütüne, bütünün kendisine... </st><st c="2189">Evet, bizim ödevimiz bu gidici, dayanıksız yeryüzünü öyle derin, öyle acıyla, tutkuyla kavramak ki, onun özü ‘görünmez olarak’ bizde yeniden dirilsin. </st><st c="2340">Bizler görünmezin arılarıyız.”  </st></p>
			<p><st c="2371">M. </st><st c="2374">Blanchot, Rilke’nin çabasını ölüme sahip çıkma diye görecektir. </st><st c="2438">Sanki ölüme sadık kalarak da ölmek ister Rilke. </st><st c="2486">Böyle bir içlidışlılık.  </st></p>
			<p><st c="2510">Ağaç Adları</st><span>  </span></p>
			<p><st c="2521">Türkçede ağaç adlarının azlığını gördüm. </st><st c="2563">Bizim ağaçlarımız yoksa gerçekten az mıdır? </st><st c="2607">Öyleyse bunu anlamak zor. </st><st c="2633">Fahir İz’in sözlüğünden çıkardım bunu. </st><st c="2672">Ağaçlar söz konusu olunca her insana bir ağaç adı düşmeli. </st><st c="2731">Bizi aşmalı, bizi geçmeli ağaçlar!  </st></p>
			<p><st c="2766">Karınca  </st></p>
			<p><st c="2774">Bir karınca bütün hızıyla bir duvara tırmanıyor. </st><st c="2823">Duvarın evine gitmediğini de biliyor. </st><st c="2861">Yuvasından çok uzakta olduğunu da elbette düşünüyor. </st><st c="2914">Bir yere gidiyor, evet. </st><st c="2938">Ama bunu bildiğini sanmıyorum. </st><st c="2969">‘Ev yoktur’ mu diyor?  </st></p>
			<p><st c="2991">Özne  </st></p>
			<p><st c="2996">‘Var olanın belirli bir yorumu.’ Heidegger’in bir öznesi diye bakabiliriz buna. </st><st c="3076">(Budalaca konuştum.)  </st></p>
			<p><st c="3097">Şeyler  </st></p>
			<p><st c="3104">Bütün şeyleri (nesneleri) bir kitapta toplamak... </st><st c="3154">Dryden’in </st><span><st c="3164">Canterbury Hikâyeleri </st></span><st c="3186">için dediği gibi: </st><span><st c="3204">Burada Tanrının bütün kulları var.  </st></span></p>
			<p><st c="3239">Uzun bir süredir </st><span><st c="3256">Şeyler Kitabı</st></span><st c="3269">’na çalışıyorum. </st><st c="3287">(Kocamış bir akarsu gibi.)  </st></p>
			<p><st c="3314">*  </st></p>
			<p><st c="3316">Sylvia Plath</st><span>  </span></p>
			<p><st c="3328">Korkuyorum. </st><st c="3341">Dayanıklı değilim, çürüğüm. </st><st c="3369">Kıpırdaşan bir hiçlik duyuyorum. </st><st c="3402">Kendimi öldürmek istiyorum.  </st></p>
			<p><st c="3430">Her şey kısacık bir beyazlık içinde olup bitti. </st><st c="3478">Annemin açtığı o kötücül çarşaf gibi.  </st></p>
			<p><st c="3516">Kepaze bir intiharın hayaletiyim, paslanır durur boğazımda kendi mavi jiletim.  </st></p>
			<p><st c="3595">Uyuşturuldum, ırzıma geçildi.  </st></p>
			<p><st c="3625">(Çeviren: Yusuf Eradam)  </st></p>
			<p><st c="3649">Plath her şeyden önce kendi varlığına dayanamıyor. </st><st c="3700">İntiharına da bundan iyi neden olamazdı. </st><st c="3741">Bu dayanılmazlığa annesine karşı duyduğu cinsel ilgiyi de katmalı (bu biliniyor çünkü). </st><st c="3829">Ayrıca babasıyla kurduğu zihinsel ilişkiyi de yabana atmamalı.  </st></p>
			<p><st c="3892">Postmodernizm  </st></p>
			<p><st c="3906">Jean Dubuffet, 1951’de şöyle diyecektir: 1) İnsanın özel konuma yerleştirilmesinden uzaklaşmalı; 2) aklın ve mantığın üstünlüğünden uzaklaşmalı, 3) görmenin, görünen üstünlüğünden uzaklaşmalı, 4) son olarak da tek anlamlılıktan uzaklaşmalı.  </st></p>
			<p><st c="4147">Wolfgang Welsch, Dubuffet’nin bu sözlerinin postmodernizmin doğmasına neden olduğunu söyler.   </st></p>
			<p><span><img src="image/49_fmt.jpeg" alt="49.jpg" /></span>  </p>
			<p><st c="4240">Pennsylvania’da bulunan 380 milyon yıllık balık fosili sanki bir Michaux resmi  </st></p>
			<p><st c="4319">Doğrudur da. </st><st c="4332">Lyotard’ın yaklaşımı da buna uzak değildir: Çözülme (biçimsizlik), yansıma (gerçeğin patlaması, iç sorgulama), yücenin, yüce anlayışının değişimi, deney alanı (yani gösterilmeyen yalnızca ima edilebilen; çoğulluk (tek anlam yerine). </st><st c="4565">Ama asıl da şu sözü altın değerindedir: </st><span><st c="4605">Benim gözümde gösterilmeyenin sorunu, gelecek yüzyılda düşünceyi ve yaşamı kullanmaya değecek tek sorundur.  </st></span></p>
			<p><span><st c="4713">Var olmayan görüntü.</st></span><st c="4733"> Kısaca: Köksüzlük, kimliksizlik. </st><st c="4767">Yeni varlık.  </st></p>
			<p><st c="4780">*  </st></p>
			<p><st c="4782">Fosil</st><span>  </span></p>
			<p><st c="4787">Pennsylvania’da bulunan 380 milyon yıl önceki bir eğreltiotunun fosili ile bir balığın fosilinin fotoğrafları anıtsal güzellikte. </st><st c="4918">Jean Fautrier’nin, Henri Michaux</st><span><st c="4950">’</st></span><st c="4952">nun resimleri sanki. </st><st c="4973">Daha çok da Michaux’nun meskalin kullanarak yaptığı resimlere benziyor. </st><st c="5045">Özellikle de </st><span><st c="5058">Misérable Miracle’</st></span><st c="5076">da çizdiklerine: O ölümcül cehenneme.  </st></p>
			<p><st c="5115">*  </st></p>
			<p><st c="5117">Ölüm</st><span>  </span></p>
			<p><st c="5121">Ölümü soruyorlar.  </st></p>
			<p><st c="5140">Dağlar biliyor bunu.  </st></p>
			<p><st c="5161">*  </st></p>
			<p><span><st c="5163">Yapıtta boşluk bir duyumdur. </st></span>  </p>
			<p><st c="5192">(Deleuze-Guattari)  </st></p>
			<p><st c="5211">Ot  </st></p>
			<p><st c="5214">Dedim, ota: Bir taş fazla karmaşıktır.  </st></p>
			<p><st c="5253">*  </st></p>
			<p><st c="5255">Kedilerin yuvarlak gördüklerini okudum.  </st></p>
			<p><st c="5295">Arap Alfabesi</st><span>  </span></p>
			<p><st c="5308">Arap alfabesinin harflerinin güzelliğini başka ulusların alfabelerinde bulamadım diyebilirim. </st><st c="5403">Arap alfabesinde her harf şeylik kimliğinden sıyrılmış, varlık olmuştur. </st><st c="5476">Yoğun içeriktir. </st><st c="5493">Varlığın kendisidir sanki. </st><st c="5520">Aynı şeyi biçimleri için de söyleyebiliriz. </st><st c="5564">Başlıbaşına bir plastik güzelliktir. </st><st c="5601">Usun bütün egemenliğini siler Arap harfleri, nerdeyse rastlantısalın alanına gidip uzanır. </st><st c="5692">Nerdeyse de düz çizgiyi yadsır, eğrinin yeni bir yorumunu, tarihini getirir. </st><st c="5769">(Eğrinin tarihi derindedir, yeri orasıdır.) Devimin ta kendisidir. </st><st c="5836">Bütünüyle de imgesel. </st><st c="5858">Arapların elinde bir alfabenin harfleri olmaktan çok, bir yaratının gerçek izleridir. </st><st c="5944">Geneli aşar, bireysel yaratının alanına kurar çadırını. </st><st c="6000">Tanrının yazısına bürünür. </st><st c="6027">Her harf kımıldamadan yapamaz, donmak bilmez. </st><st c="6073">İliklerine değin dinseldir de. </st><st c="6104">Tanrının elyazısı olmak ister sanki, imgelemiyle.  </st></p>
			<p><st c="6154">Arap alfabesinin ben en çok F harfini severim, kolayca da yazarım onu:  </st></p>
		</div>
	<div id="charCountTotal" value="6225"></div></body>
</html>
