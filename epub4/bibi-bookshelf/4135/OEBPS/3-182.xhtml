<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-182</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">Merleau Ponty</st><span>  </span></p>
			<p><st c="13">Merleau-Ponty için söz konusu ‘ben’i çözümlemek ya da tanımlamak değildir; betimlemektir. </st><st c="104">Fenomenolojisi bir bakıma bu yoldan bilime karşı bir çıkıştır. </st><st c="167">Dondurulmuş akla bir ayaklanma da diyebiliriz buna.  </st></p>
			<p><st c="219">Felsefe, doğrudan yaşama, yaşanılmış olana dönüştür onun için.   </st></p>
			<p><st c="282">Descartes’a bir karşı çıkışı da imler, içten içe; nedeni de.  </st></p>
			<p><st c="343">‘Ben’in varlığının yanına “bir yabancı seyircinin varlığını” da koymak ister. </st><st c="421">Çünkü “Ben’den söz etmek için bir başkasına gerek vardır.”  </st></p>
			<p><st c="480">Yaşayanın, yaşanılanın ortaya çıkarılmasının adıdır fenomenoloji.  </st></p>
			<p><st c="546">Böylece alışılagelmişi yıkmak, yeni bir ayraç açmak, ordan adlandırmak, bakmak; kısaca dünyayı görmeyi yeniden öğrenmektir.  </st></p>
			<p><st c="670">Yalnızlık</st><span>  </span></p>
			<p><st c="679">‘</st><span><st c="681">Şu insan vücutlarının verdiği yalnızlık!</st></span><st c="721">’ Lorenzaccio’nun bu tümcesini okuduğumda tüylerim diken diken oldu. </st><st c="791">Deftere ‘bunu bir kalabalığa karşı söyler Lorenzaccio diye de bir not düşmüşüm.  </st></p>
			<p><st c="871">Yalnızlığı kim bilmez? </st><st c="894">Ama Lorenzaccio elli ayaklı kılmış yalnızlığı; gövdenin de motoru bilmiş. </st><st c="968">Proust: ‘Herkes yalnızdır’ deyip kesip atar. </st><st c="1013">Robinson Crusoé da: ‘Kimse beni anlamıyor’ diye kaydırarak, üstüne bulaştırmadan anlatacaktır yalnızlığı. </st><st c="1119">Frédéric Paulhan da: ‘Tam olarak kimse kimseyi anlamaz’ diyecektir. </st><st c="1187">Benim için yalnızlık en insan yönümüzdür, onu kimseyle bölüşmek istemem.  </st></p>
			<p><st c="1260">Blucin  </st></p>
			<p><st c="1267">Umberto Eco, </st><span><st c="1280">La Guerre du Faux’</st></span><st c="1298">da blucinden (bir zamanlar çok giydiği, ayağından çıkaramadığı, bu çağdaş sürtük) söz ederken ‘üstümde varlığını sürdürüyor, ağırlığını duyuyorum’ der. </st><st c="1451">Nesnelerin böyle azizlikleri vardır (bu nasıl azizlikse). </st><st c="1509">Hem adlarının saygınlığına uyarlar nesneler. </st><st c="1554">Bazıları varlıklarını hemen hemen hiç duyurmazlar, bazıları da tersine bar bar bağırırlar. </st><st c="1645">Nesneler onlara göre yaşamamızı isterler nerdeyse. </st><st c="1696">Bir kurşunkalem, bir silgi, bir tabaka kâğıt kendini duyurmadan bir masanın ucunda yaşamasını bilir. </st><st c="1797">Ama biz onlara bağlı yaşayamayız. </st><st c="1831">Bir koltuk, bir sandalye öyle değildir elbet. </st><st c="1877">Kendimizi onlara uydurmak zorundayız. </st><st c="1915">Oturup kalkmamız ona bağlıdır. </st><st c="1946">Nesnelerin bir baskısıdır bu (bu sessiz dünyanın). </st><st c="1997">Bir kurşunkalem için de söz konusu bu. </st><st c="2036">Nasıl tutulması gerektiğini söyler bize. </st><st c="2077">Bunu ister de. </st><st c="2092">Bunu bağışlayalım onlara, onlar da öyle var oluyorlar. </st><st c="2147">Ben hakları gibi düşünürüm bunu. </st><st c="2180">Eco, bunun nesnelerin doğası gereği olduğunu kabul etmek istemiyor. </st><st c="2248">Bir ayaklanma gibi görüyor, bu hakkı tanımıyor nesnelere.  </st></p>
			<p><st c="2306">Dizeler</st><span>  </span></p>
			<p><span><st c="2313">Gömmeden önce biraz gezdirin beni.</st></span>  </p>
			<p><st c="2348">(Cemal Süreya)  </st></p>
			<p><st c="2364">Bu yüz sizin gözünüzde  </st></p>
			<p><st c="2387">demin yüzdü.  </st></p>
			<p><st c="2400">*  </st></p>
			<p><span><st c="2402">Dil akarsa. </st><st c="2414">Yırtarsa seni.  </st></span></p>
			<p><span><st c="2429">Mecrada kal.</st></span>  </p>
			<p><st c="2441">(Mustafa Irgat)  </st></p>
			<p><st c="2458">Hayku/Haiku</st><span>  </span></p>
			<p><st c="2469">Barthes’ın Hayku üstüne yazısını okuyorum, Tahsin Yücel çevirilerinden. </st><span><st c="2542">Hayku anlaşılır olmakla birlikte, hiçbir şey demek istemez. </st></span><st c="2602">Böyle tanımlar Barthes, Hayku’yu.  </st></p>
			<p><span><st c="2636">Yalnız göz  </st></span></p>
			<p><span><st c="2647">Yusufçuğun yüzü  </st></span></p>
			<p><span><st c="2663">Hemen hemen.  </st></span></p>
			<p><st c="2676">(Chisoku)  </st></p>
			<p><st c="2686">Daha da ileri gider. </st><span><st c="2707">Anlamın hiçliğinin altına çizgi çizer yalnızca. </st></span><st c="2755">Ona göre Hayku </st><span><st c="2770">boşluğu,</st></span><st c="2778"> bir onu taşır. </st><st c="2794">Belirtilmiş olan her şey donuktur. </st><st c="2829">Açıklamaya da bir yorum getirecektir. </st><st c="2867">‘Açıklamanın yoksunması’ temeldir. </st><st c="2902">Kısaca Hayku belirsizliktir. </st><st c="2931">Dil sanki uykuya yatar, öyle çalışır. </st><st c="2969">Anlam bütün boyutlarda bağışıklık kazanır:  </st></p>
			<p><span><st c="3012">Dağ yolundan geliyorum  </st></span></p>
			<p><span><st c="3035">Ah! </st><st c="3039">işte bu çok hoş!  </st></span></p>
			<p><span><st c="3056">Bir menekşe!  </st></span></p>
			<p><st c="3069">Bir anlam öbürünün üstüne yürüyerek kurulur, böylece de ilk anlam değişikliğe uğrar.  </st></p>
			<p><span><st c="3154">Atın üstündeyim  </st></span></p>
			<p><span><st c="3170">Aşağıda gölgem  </st></span></p>
			<p><span><st c="3185">Tiril tiril soğuktan.  </st></span></p>
			<p><st c="3207">-  </st></p>
			<p><span><st c="3209">Süpürge  </st></span></p>
			<p><span><st c="3217">Bahçeyi temizlerken  </st></span></p>
			<p><span><st c="3237">Karları unuttu.  </st></span></p>
			<p><st c="3253">(Başo)  </st></p>
			<p><st c="3260">Hayku’yu Hayku yapan asıl da betime yer vermemesidir, diyebiliriz. </st><st c="3327">Anlam, kesile kesile görür işini, hiçliğin doğasına sokularak, varla yok arası başını göstererek. </st><st c="3425">Barthes’ın Hayku’ ya getirdiği yorumların belki en önemlisi: </st><span><st c="3486">Gerçeğe bir anlam vermenin amaç olmaması</st></span><st c="3526">’dır. </st><st c="3533">Çünkü: Ancak yazmak için yazılmıştır.  </st></p>
			<p><span><st c="3571">İlk karı gördüm  </st></span></p>
			<p><span><st c="3587">Unuttum bu sabah  </st></span></p>
			<p><span><st c="3604">Yüzümü yıkamayı.  </st></span></p>
			<p><st c="3621">*  </st></p>
			<p><st c="3623">Şiir</st><span>  </span></p>
			<p><st c="3627">Bir sözcüğe ne denli yakın bakarsanız, o da size öylesine uzaktan bakar.  </st></p>
			<p><st c="3701">(W. </st><st c="3705">Benjamin)  </st></p>
			<p>  </p>
			<p><st c="3715">Şiir anlatılmaz olana takılır. </st><st c="3746">Orda depreşir.  </st></p>
			<p><st c="3761">*  </st></p>
			<p><st c="3763">Sözcüklerin Sağır Çalışması</st><span>  </span></p>
			<p><st c="3790">Güler yüzlü patika/Masaya yatan akşam/Benjamin ve haşhaş/  </st></p>
			<p><st c="3849">Yürüyen bir ağaç/Devrilmiş bir araba/uyuyan silahlar/Whistle Stop Cafe/  </st></p>
		</div>
	<div id="charCountTotal" value="3921"></div></body>
</html>
