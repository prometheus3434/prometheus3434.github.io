<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-72</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-21"><st c="0">HER ŞİİR KENDİ SERÜVENİNİ YAŞAR  </st></p>
			<p><st c="32">Anday’ın bir konuşmasını okudum. </st><st c="65">Yanlış anlamadımsa, şiir yazılırken kurgusunun, yapısının yazana kapalı olmadığını söylüyor. </st><st c="158">Ben bunun tersini söyleyeceğim. </st><st c="190">Biz şiirin yazılış, ortaya çıkış serüvenini, yazılırken bilemeyiz. </st><st c="257">Onun nasıl yazıldığını, ne gibi yollardan geçtiğini, biz ancak şiir bittikten sonra görür, anlayabiliriz diyeceğim. </st><st c="373">Hem de, </st><span><st c="381">hiç değilse bu benim için böyle </st></span><st c="413">demeden diyorum bunu.  </st></p>
			<p><st c="435">Böyle diyorum çünkü şiir kendi serüvenini kendi yaşar. </st><st c="490">Onun yaratana bağlılığı dolaylıdır. </st><span><st c="526">Şiir özgürdür </st></span><st c="540">sözü de böyle bir anlamı içerir. </st><st c="573">Başlangıçta kimi zaman bir şiirin bir öyküsü konusu vardır, daha çok da konusu, ama bu bile şiir yazılmaya başlandığında değişikliğe uğrar. </st><st c="713">Uğrar çünkü yaratma eyleminin bizi nereye götüreceği önceden bilinemez. </st><st c="785">Şiir kendi devimini kendi saptar. </st><st c="819">Bu tıpkı bir ağacın büyümesi gibi kendi içinde olup biter: Biz onu göremeyiz. </st><st c="897">Dahası, bizim önceden kurduğumuz öykü, konu da şiir yazılmaya başlandığında, bambaşka bir yere gidip durabilir. </st><st c="1009">Anday, bunun tersini söyleyemez diye düşünüyorum. </st><st c="1059">Dediğini yanlış anlamış olmayayım? </st><st c="1094">Gerçi usa bağlı, usu hep denetiminde tutan bir şiirdir onunkisi, bu yüzden böyle konuşması bütün bütün de yadırgatıcı değildir.  </st></p>
			<p><st c="1222">Kediler  </st></p>
			<p><st c="1230">Kedilerimiz oldu diyemem (bir zamanlar bir siyam kedimiz dışında, o da kısa bir süre).  </st></p>
			<p><st c="1317">Edibe, hayvan beslemek sorumluluk ister, der. </st><st c="1363">Bu yüzden evde ne kedi ne de köpek var. </st><st c="1403">(Ben köpekleri severim oysa.)  </st></p>
			<p><st c="1433">Mahallenin kedilerinden biri, beş yavru (mahalle dediğim dört evi geçmez; yazlıkçı çoğu çünkü) birden doğurdu. </st><st c="1544">Anaları çekip gitti. </st><st c="1565">Hele bir tanesi ölecek gibi, ayakta zor duruyor. </st><st c="1614">Biraz kendilerini derleyip toplasınlar diye her gün bahçeye yiyecek koyuyorum. </st><st c="1693">Her yere de beşi birden gidiyor geliyor. </st><st c="1734">Kısa sürede büyüdüler de. </st><st c="1760">Ama bizim evin dışına çıkmayı denemiyorlar. </st><st c="1804">Çok da güzel hepsi. </st><st c="1824">Eve almıyoruz. </st><st c="1839">Edibe istemiyor.  </st></p>
			<p><st c="1856">Haklı da. </st><st c="1866">Korkunç bir şey bu! </st><st c="1886">Nasıl başa çıkacağımızı ise bilmiyoruz. </st><st c="1926">Hepsinin bizde toplandıklarının nedenini yeni anladım: Bizden başka kimse bir şey vermiyor çünkü.  </st></p>
			<p><st c="2024">Zaman zaman da pencereden kedilere bakıyorum. </st><st c="2070">İzliyorum onları.  </st></p>
			<p><st c="2088">Hiçbiri de elimi sürdürmüyorlar üstlerine. </st><st c="2131">Bakıyorum yalnız onlara. </st><st c="2156">O kadar izin veriyorlar. </st><st c="2181">Hoş bir şey bu gene de.  </st></p>
		</div>
	<div id="charCountTotal" value="2205"></div></body>
</html>
