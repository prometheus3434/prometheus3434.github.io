<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-109</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-38"><st c="0">LİZBON’DAN YAZIYORUM SANA  </st></p>
			<p><st c="26">Lizbon, 1 Eylül 92  </st></p>
			<p>  </p>
			<p><st c="45">Anakaranın bir ucundan, Lizbon’dan, bu dişi kentten yazıyorum sana.  </st></p>
			<p><st c="113">Bunca uzaktan. </st><st c="128">Uzaklık, yakınlık var mıdır? </st><st c="157">Sanmıyorum. </st><st c="169">Sevdiğimiz yerlerden ne denli uzaklaşırsak uzaklaşalım, o denli yaklaşırız onlara. </st><st c="252">Nerde olursak olalım bunu hep yaşamışızdır. </st><st c="296">Kentler, insanlar her yerde aynı. </st><st c="330">Nerden geliyoruz, nereye gidiyoruz bunu kim bilebilir? </st><st c="385">Rossio alanında şimdi saat beşe yirmi var. </st><st c="428">Sen kim bilir bu alanı ne denli severdin. </st><st c="470">Sen ki dünyayı evin bildin, orda öyle gidip geldin, ben burda belki de bunun için yalnız değilim. </st><st c="568">Evler, sokaklar, insanlar gidip geliyor işte. </st><st c="614">Şunu anladım: Kentlerin bir dili var: Bizi konuşuyorlar. </st><st c="671">Biziz onlarda konuşan! </st><st c="694">İşte önünde durduğum bu sokak seni konuşuyor, kendi kendine (kendi kendine konuşur bıraktım onu). </st><st c="792">Bir Çinli, bir adamı önüne oturtmuş masaj yapıyor. </st><st c="843">Duvarda bir kartona yazılıp asılmış bir yazı: </st><span><st c="889">Chinese massage. </st></span><st c="906">Herkes bakıyor, ben de bakıyorum. </st><st c="940">Bu dünya düşünemeyeceğimiz denli renkli, kokulu, büyük, güzel. </st><st c="1003">İnsanoğlunun uğraşları bitip tükenmek bilmiyor. </st><st c="1051">Her gün bir yenisi başveriyor. </st><st c="1082">Kaplumbağa evini sırtında taşımayı iyice öğrendi. </st><st c="1132">Önümden dağınık bir rüzgâr geçti, neden sonra kendini düzeltti. </st><st c="1196">Rossio alanı beni denize götürüp bıraktı. </st><st c="1238">Bilmem biliyor musun? </st><st c="1260">Denizle buluşan kentler dişidir hep. </st><st c="1297">Taşkın, çılgındırlar. </st><st c="1319">Evet’in kentleridir.  </st></p>
			<p><st c="1340">Ben hep böyle kentleri sevdim. </st><st c="1371">Orda kendini, sevdalandığın insanla dolaşıyor sanırsın, yabancılık çekmezsin!  </st></p>
			<p>  </p>
			<p><st c="1449">Aynı gün.  </st></p>
			<p>  </p>
			<p><st c="1459">Bir tramvaya atladım, beni nereye götüreceğini hiç düşünmeden. </st><st c="1522">Neden düşüneyim? </st><st c="1539">Değil mi ki Lizbon’u keşfe çıktım, öyleyse bırakmalıyım kendimi. </st><st c="1604">Önümdeki kız arkasını uzun uzun kaşıdı, bıraktı. </st><st c="1653">Tramvay bütün kenti tepiyor. </st><st c="1682">Çelik bir dünyadan geçiyoruz. </st><st c="1712">Birden bir yerde kent bitti. </st><st c="1741">Tramvaydan herkes indi, sürücüyle bir ben kaldım. </st><st c="1791">Bileti yeniledim, dönüyoruz. </st><st c="1820">Bu kez sokakları, tepeleri, ovaları, döne döne ineceğiz. </st><st c="1877">Küçük fukara evleri, insanları, ağaçları, kimi kuşları, böcekleri, çocukları, küçük kiliseleri, antenleri, boylu boyunca uzanmış bir adamı, bir köpeği bir kediyi önümüze kattık gidiyoruz. </st><st c="2065">Dünyada olduğumu bir daha anladım. </st><st c="2100">Daha ne isterdim. </st><st c="2118">Bir rüzgâr tramvaya hızla girdi, dolaştı çıktı. </st><st c="2166">Bir dünya turu yapmış gibiyim. </st><st c="2197">Börtü böcekle yıkandım. </st><st c="2221">Omuzunda bir kuşla geçiyor bir çocuk. </st><st c="2259">Kuş ne diyor? </st><st c="2273">Çocuk saçlarını topladı, bıraktı.  </st></p>
			<p><st c="2307">Her yanı dökülen, her yanıyla konuşan bir adam köpeğine bir şeyler anlatıyor. </st><st c="2385">Bağırıyor, köpeği yerinden kımıldamasın diye. </st><st c="2431">Bir kapağı yok bir bavul içinde dökülen küçük bir kuş dönüp duruyor. </st><st c="2500">Yerde adamın çulu, şapkası, tası tarağı duruyor. </st><st c="2549">Bir de para kutusu. </st><st c="2569">Kuşa bakanlar arada tasa bir şeyler atıyor. </st><st c="2613">Kuş her haliyle sahibine benziyor: Onun gibi öfkeli, berduş, çıplak. </st><st c="2682">Adam arada köpeğe komutlar veriyor, kuşa sahip çıksın diye. </st><st c="2742">Kendisi ikide bir oraya buraya gidiyor geliyor, bağırıyor. </st><st c="2801">Gece düşmüyor.   </st></p>
			<p><st c="2816">Eski bir araba gibi yürüdüm geceyi.  </st></p>
			<p><st c="2852">Eski bir kahveye girdim, yanımda buldum yüzünü.  </st></p>
			<p><st c="2900">(Yüz ki hep bir anlamdır. </st><st c="2926">Hep ‘varım’ der.)  </st></p>
			<p><st c="2944">Yüzün bir ikon. </st><st c="2960">Her yerde bir bakma bırakan!  </st></p>
			<p><st c="2989">Hep ilktir yüz, ve bizi yaşatan büyülemedir.  </st></p>
			<p><st c="3034">Yüz ki her şeyi bölüşmeye çağrıdır.  </st></p>
			<p><st c="3070">Sonsuza içkindir.  </st></p>
			<p><st c="3088">‘Sonsuz ötekinin yüzüdür.’  </st></p>
			<p><st c="3115">Dokunduğu her şeyi değiştirir.  </st></p>
			<p><st c="3146">Bir zamanlar dünyanın her yerinde gördüğüm kadınları sana benzetirdim. </st><st c="3217">Burda her şey sana benziyor. </st><st c="3246">Sensin. </st><st c="3254">Burdan çıkmak istemiyorum.  </st></p>
			<p><st c="3281">Gece her şeyi tarihsizleştirip sıraya koyuyor.  </st></p>
			<p><st c="3328">Yüzün sessizliğin kazıbilimi: Yaralanarak tazelenecektir çünkü.  </st></p>
			<p><st c="3392">Yaşam ki suçsuzdur. </st><st c="3412">Ve dile gelen şeyler azdır.  </st></p>
			<p>  </p>
			<p><st c="3440">Gece.  </st></p>
			<p>  </p>
			<p><span><st c="3446">Etin çığlıklarıyla uyandım.  </st></span></p>
			<p><span><st c="3474">Arkan bana dönüktü.  </st></span></p>
			<p>  </p>
			<p><st c="3494">Saçlarından bir orman başlıyordu; önce bir iki saç teli halka halka, sonra gittikçe sıklaşan kayalar, ağaçlar (gür, deli, kırılgan) dalgalar halinde; şurda yabanıl, burda kösnül, çılgın bir iniş; aşağılarda derinin bitimsiz korkunç beyazlığı durmadan belirip belirip kaybolan; sanki hem suçlu hem suçsuz(du), esmer mi esmer bir leke gibi düşüyor(du), sonra yukarılara uzanıyor, koylar, burunlar, adalar, takımadalar kuruyor(du).  </st></p>
			<p><st c="3923">Gece böyle ağırlıyordu seni.  </st></p>
			<p>  </p>
			<p><st c="3952">Ertesi gün.  </st></p>
			<p>  </p>
			<p><st c="3964">Üçüncü sınıf bir lokantaya girdim, tavuk, pilav söyledim. </st><st c="4022">Portekizli kara bir işçiyle yan yana yiyoruz yemeğimizi. </st><st c="4079">Aynı yemekleri yedi benimle, aynı şarabı içti, kalktı. </st><st c="4134">Korkunç sevindim buna. </st><st c="4157">Dünyanın her yerinde insanlığın akı olan sıradan insanların demlendikleri, yiyip içtikleri, insanı insan eden yerler var, Lizbon’da bu, adım başına var. </st><st c="4310">Bilemeyeceğim bir insanlık kokusu var Lizbon’un. </st><st c="4359">Bir o kadar da cinsellik! </st><st c="4385">Kendiyle, insanlarıyla yaşamayı öğrenmiş bir kent Lizbon. </st><st c="4443">Kokular bunu gösteriyor. </st><st c="4468">(‘Bütün kokular yönlendirir yaşamımızı.’) Sabahleyin kent uyurken, kenti dolaşıyoruz seninle. </st><st c="4562">Hem ben ne zaman seni düşünsem yanımda yürür bulurum seni. </st><st c="4621">Bir kuş nerdeyse sürünerek geçti bana. </st><st c="4660">Kutu kutu Lizbon. </st><st c="4678">Eskiyle yeni yan yana. </st><st c="4701">Şu açık: Hiçbir şey geçmişini koruyamayacaktır. </st><st c="4749">Dünya yeni bir dile doğru gidiyor. </st><st c="4784">Eski dünyanın üstüne bu yüzden kusuyordun sen. </st><st c="4831">Şimdi bir kahvede (A Bresilieria) güneşler içinde Pessoa’yla yan yana oturuyoruz, Larga Carres alanında. </st><st c="4936">Buraya gelmek için nice eski mi eski sokaklar teptim; tepeleri, vadileri sırtlandım, öyle geldim. </st><st c="5034">Pessoa’nın yontusu iki adım ötemde, ayak ayak üstüne atmış şapkasının altından bakıyor. </st><st c="5122">Pessoa’yı seninle hiç konuşmadık. </st><st c="5156">Yaşarken adıyla hiçbir kitap yayımlamadı, takma adlarla yetindi. </st><st c="5221">Otelden otele taşındı durdu, içi el yazılarıyla dolu koca bavullarıyla. </st><st c="5293">Şimdi işte burda oturuyor, her zaman oturduğu yerde. </st><st c="5346">Ve aynı boyda, posta: Dünyada ne idiyse öyle. </st><st c="5392">Benim kendime dayanılmazlığım biter tükenir şey değildir. </st><st c="5450">Ben kentleri şairleriyle severim, öyle var olurlar bende. </st><st c="5508">Paris, Lautréamont’du, Sade’dı. </st><st c="5540">Roma, Dante’nin el yazıları; Venedik Ezra Pound, saymaya kalkmayayım. </st><span><st c="5610">Bağışla, ey boynu vurulmuşum!  </st></span></p>
			<p><st c="5640">Yüzün, büyük gözlerin, sarı ağzınla yürüyorum Lizbon’u.  </st></p>
			<p><st c="5696">Her yerde kirpiklerinin gölgesi. </st><st c="5729">Biliyorsun kalemi elime almasam delirirdim ben. </st><st c="5777">Ben kendimle yaşamayı öğrenmedim. </st><st c="5811">Bundan yazıyorum. </st><st c="5829">Bundan yaşamım yazı. </st><st c="5850">Yazmak edimi, yazarak gerçekleştirir kendini. </st><st c="5896">Ben de öyle yazarak gerçekleştirmek istedim kendimi.  </st></p>
			<p><st c="5949">Gecenin içinden bir pencere açıldı.  </st></p>
			<p><st c="5985">Buğulu, ağulu bir ses.  </st></p>
			<p><st c="6008">‘Voice, come out of the silence.’  </st></p>
			<p><st c="6042">Sanki bir yokluğun eşiğindeyiz.  </st></p>
			<p><st c="6074">— </st><span><st c="6076">Mutfağın penceresinde cam yokmuş, bunu biliyor muydun?  </st></span></p>
			<p><st c="6131">Kara yakama takılmış gidiyorum. </st><st c="6163">Yoksun. </st><st c="6171">Bende kalan suretinle nöbetleşe bir suyu çeviriyoruz.  </st></p>
			<p><st c="6225">Suyun biliyoruz geleceği yoktur.  </st></p>
			<p><st c="6258">(Geleceği yok etmek: Hep yaşadım ben bunu.)  </st></p>
			<p><st c="6302">Elimden tut   </st></p>
			<p><st c="6314">giyotin!  </st></p>
			<p><st c="6323">Arsenik!  </st></p>
		</div>
	<div id="charCountTotal" value="6332"></div></body>
</html>
