<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-212</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">“Ben evde ölmek istiyorum” diyor, “sizde ölebilir miyim?” Şimdi ev böyle bir şey, evde yaşanıyor ama, insan bir yerde ölüyor, evde ölüyor... </st><st c="141">Hiç unutmuyorum, sosyalist ülkelere davet edilmiştim, sanıyorum Macaristan’daydı, şimdi adını unuttuğum bir şaire götüreceklerdi beni, yaşlı bir adamdı. </st><st c="294">“Neler yapıyorsunuz?” diye sordumdu, “Ölümü yazıyorum,” demişti, o da etkilemişti beni. </st><st c="382">Ölüm üzerine bir deneme yazıyordu. </st><st c="417">Bana gelince, çok sorulmuştur “Ölüm üzerine ne düşünüyorsunuz?” diye. </st><st c="487">Benim için herhangi bir ağaç, toprak, kalem gibi bir sözcük. </st><st c="548">Daha bende hiç öyle bir ağırlığı yok. </st><st c="586">Böyle bir ağırlık görmüyorum. </st><st c="616">Onu da bir sözcük olarak kullanıyorum.  </st></p>
			<p><span><img src="image/56_fmt.jpeg" alt="56.jpg" /><st c="655"></st></span>  </p>
			<p><span><st c="1186">— 	Ve artık öğrenilecek bir şeydir yeryüzü  </st></span></p>
			<p><span><st c="1228">Onun için her sabah bir gökbilimci gibi uyanır  </st></span></p>
			<p><span><st c="1275">Yeryüzü yaz</st></span><span><st c="1286">ılacaktır  </st></span></p>
			<p><span><st c="1297">Ve bütün meşe ağaçları  </st></span></p>
			<p><span><st c="1320">Bütün evler, sokaklar  </st></span></p>
			<p><span><st c="1342">Subasmaları  </st></span></p>
			<p><st c="1354">diye başlıyorsunuz dünyaya...  </st></p>
			<p><st c="1384">— Genç bir şairle tanışıyorum bazen. </st><st c="1421">Şiirlerini okuyor, “Şair olmak istiyorum” diyor. </st><st c="1470">Ben şunu söylüyorum: Şairlik büyük bir mutsuzluktur diyorum. </st><st c="1531">Bak, ben dünyayı yazmak istiyorum, böyle bir şey olabilir mi diyorum. </st><st c="1601">Dünyada ne varsa yazmak istiyorum. </st><st c="1636">Bu beni korkunç rahatsız eden bir olaydır. </st><st c="1679">Yaşamayı benim elimden alıyor, ne demek yani bütün dünyayı yazmak? </st><st c="1746">Gördüğüm, sevdiğim herhangi bir şeyi mutlaka yazmak. </st><st c="1799">Yani ben kendi başıma oturup herhangi bir kaktüse, zakkuma rahatça bakamıyorum. </st><st c="1879">İlle yazılmalıdır diye bakıyorum. </st><st c="1913">Böyle bir adamın hayatı korkunç bir şeydir, sevilecek bir şey değil. </st><st c="1982">Şair böyle bir adam. </st><st c="2003">Onun için hiç kimseye öneremiyorum. </st><st c="2039">Böyle birisi geldiği zaman ilk anda ona diyorum ki, “Şairlik verem gibidir, kanser gibidir”. </st><st c="2132">Şairin hayatı bir cehennem gibidir, onu söylemek isterim. </st><st c="2190">Nereye gitsem, nereye otursam kurtulamıyorum. </st><st c="2236">Çok etkilendiğiniz bir yüzle karşılaşıyorsunuz, beni yüzler çok etkiler, nasıl kâğıda bakamıyorum, yüzlere de doğal olarak bakamıyorum, birden yazmak istiyorum. </st><st c="2397">Hayatımda benim de bazı yaşamalarım oldu, bunların içinde çok sevdiğim bir insan şunu söylemiştir: “Sen beni yazmak için seviyorsun”. </st><st c="2531">Bu bana çok ağır gelmiştir. </st><st c="2559">Sonra kendi kendime düşündüğümde, bunda gerçek bir taraf buldum. </st><st c="2624">Bu müthiş bir şey.  </st></p>
		</div>
	<div id="charCountTotal" value="2643"></div></body>
</html>
