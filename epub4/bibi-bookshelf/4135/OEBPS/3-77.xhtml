<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-77</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-25"><st c="0">ÖLÜ BİR OZANIN SEVGİLİ KARISINI GÖRMEYE GİTMEK  </st></p>
			<p><span><st c="47">“Ey öke! </st><st c="56">Ey delilik! </st><st c="68">Sevgili komşularım benim”  </st></span></p>
			<p><st c="94">(Victor Hugo)  </st></p>
			<p>  </p>
			<p><st c="108">Bir şiirin oluşması, varolması çeşitli etkenler sonucudur. </st><st c="167">Benim için tek bir etken yerine etkenler alanından söz etmek gerekiyor. </st><st c="239">Şimdiye değin yazdıklarıma şöyle bir göz attığımda, kimi zaman yerli-yabancı şiirler okurken bir dize gelip bana vurmuştur, onda koca bir şiir yükü bulmuşumdur, daha da önemlisi o tam benim içinmiş, benim yaşamımdan kopup gelmiş gibi duymuşumdur onu, böylece yazacağım şiire bir ipucu çıkarmışımdır; kimi zaman gazete okurken birden bir tümceye rastlamışımdır, orada bir insanın bütün bir yaşamını görüvermişimdir, o tümceden yola çıkarak bir şiir oluşturmuşumdur ya da birileri konuşurken konuşmanın bir yeri, bir söz ilgilendirivermiştir beni; yine kimi zaman bir resim, bir görü elini uzatmıştır bana, yazmadıkça ondan kurtulamayacağımı anlayıp kaleme sarılmışımdır; sokakta rastladığım bir yüz, bir göz beni allak bullak etmiştir, günlerce aklımdan çıkmıyordur; bazen de durup dururken (bende çoktan varlığının silindiğini sandığım) bir yaşam başını doğrultuvermiştir, zincirlerinden boşanmış, üstüme üstüme geliyordur, ağırlığı da kesindir, bunun için ağlarımı tutup atıvermişimdir. </st><st c="1227">Daha böyle akla gelmedik nice etkenler gelip çarpmıştır. </st><st c="1284">Belki bütün bu saydıklarımdan da önemlisi, hiçbir kıpırtı, ışık, ses, soluk yokken beyaz, boş bir kâğıdı önüme alıp oturmuşumdur (ki Paul Valéry’nin her gün günde dört saat “sabahları” kendine uyguladığı yöntem budur). </st><st c="1503">Böyle zamanlarda başlayıp bitiremediğim nice şiirler, dizeler ilk anda parmak kaldırırlar, karatahtaya kaldırılmak isterler, ben de içlerinden en eli yüzü düzgün olanlarına kancamı atarım. </st><st c="1692">Bu en nankör, en karabatak yoldur, binde bir tutar çünkü. </st><st c="1750">Nedeni de kurduğunuz yaşamalar, duyarlık yükleri, onları başlatacak sözcükler, sizde çoktan silinip gitmiştir, hiçbirine el atamazsınız ve saatlerce beyaz kâğıt önünde pineklersiniz. </st><st c="1933">Böyle hallerde en iyisi Valéry’nin yaptığını yapmaktır aslında: Sıfırdan başlamak. </st><st c="2016">Üstelik ne yazacağınızı hiç bilmeden, hiçbir kıpırtı yokken. </st><st c="2077">Değil mi ki işiniz budur, her gün bu cebelleşmeyi göze alacaksınız. </st><st c="2145">Benim </st><span><st c="2151">Mısırkalyoniğne</st></span><st c="2166"> kitabımın serüveni böyledir diyebilirim, hiç değilse kimi şiirler çoğun böyle olmuştur. </st><st c="2255">Amacım konuyu yok etmek, salt dilin buyruğunda çalışmak, ona bağlanıp, ona güvenmek, onunla da yetinmektir. </st><st c="2363">Dürtü, ışık, kıpırtı olsun olmasın, her şiir beyaz bir kâğıt üzerinde verdiğimiz bir savaştır, ama </st><span><st c="2462">Mısırkalyoniğne</st></span><st c="2477">, bilinçli olarak, bilinci yok etme, deniz diplerini, yeraltlarını, katafalkları, mağaraları, yıkıntıları, lağımları, bataklıkları </st><span><st c="2608">ziyaret etmek olmuştur.</st></span><st c="2631"> Konusu salt dil olan bir yolculuktur, kısaca. </st><st c="2678">Bir de (ki bunu çok söyledim, ama yineleyeyim yine) ben yazın dışı kitaplar okumayı çok severim, özellikle dil değeri ağır basan eski tarih kitaplarıyla din kitaplarına düşkünümdür. </st><st c="2860">Coğrafya, matematik, el sanatları kitapları da ilgi alanımın içindedir. </st><st c="2932">Her çeşit diller eğiren biriyim ben.  </st></p>
			<p><st c="2969">Etkenlerimi, böyle sıraladıktan sonra, ilk adımlar nasıl atılır, hangi evrelerden geçer, şiir nasıl oluşur, yaratma nasıl tamamlanır mı, diyorsunuz.  </st></p>
			<p><st c="3118">Bu, şiirin Gizli Tarihi’nin konusudur elbet. </st><st c="3163">Kendi küllerinden doğan Anka kuşunun tarihi. </st><st c="3208">Borges’in bir simyacı öyküsü vardır: Avucuna aldığı külü, güle dönüştürür. </st><st c="3283">Böyle bir şeydir bu. </st><st c="3304">Gerçi bir şiirin oluşumu, geçirdiği evreler, değişimler, kurulmalar, bozulup yıkılıp yıkılıp kurulmalar, varolmalar anlatılmaz değildir, ama rahmin içi görülmez, bilinmez. </st><st c="3476">İmler de pek bir şey söylemez. </st><st c="3507">Bu gizin çeşitli nedenleri içinde bir tanesi vardır ki ele avuca sığan şey değildir. </st><st c="3592">Bu da her yiğidin yoğurt yiyişinin ayrı olduğudur; bir örneğe bağlanmadığıdır. </st><st c="3671">Schiller’de bunu oluşturan elma kokularıdır, Hölderlin’de iki ayağını su kovasına sokmaktır. </st><st c="3764">Yaratma, yaratıcısına bu denli dışlaşan, bu denli ters düşen bir şeydir. </st><st c="3837">Neden mi ters düşer? </st><st c="3858">Neler kurmuştur, neler çıkmıştır. </st><st c="3892">Böyle diyorum, çünkü şiir kendi serüvenini (yaratıcısına bile bağlı olmadan) ancak kendisinin izlediği, kendisinin bildiği bir yol izler. </st><st c="4030">Her şey, kıvamını bulup ortaya çıktığında, ozan onun izlediği patikaları, dehlizleri, burunları, adaları, körfezleri görmeye görür, ama nasıl oluştuklarını, varolduğunu ayırt edemez. </st><st c="4213">Bu yüzden bir şiirin yaratılmasındaki bu gizli tarihi böyle saptadıktan sonra, görülen, anlatılabilen yönleriyle yetinmelidir. </st><st c="4340">Yani ben kendi tarlamda nasıl bitki yetiştiririm, onu nasıl eker, biçerim, sonra da sürerim? </st><st c="4433">Toprağın altındaki tohumu, yani rahmi, bir daire içine alıp –kendi serüvenini yine ona bırakıp– yaklaşmaya, irdelemeye çalışacağım. </st><st c="4565">Bunun için de, oldukça yeni bir şiirimi ele alarak gireceğim konuya. </st><st c="4634">Bu şiir de Yazko Edebiyat’ın ilk sayısında çıkan şiirdir:  </st></p>
			<p>  </p>
			<p><st c="4692">ÖLÜ BİR OZANIN SEVGİLİ KARISINI GÖRMEYE GİTMEK  </st></p>
			<p>  </p>
			<p><st c="4739">(Hepimizin bildiği gibi iki yıl önce Behçet Necatigil öldü. </st><st c="4799">Ben Halikarnassos’taydım, cenazesine gidemedim. </st><st c="4847">Benim </st><span><st c="4853">yazdıkları en çok üstüne başına benzeyen ozan</st></span><st c="4898"> dediğim, o sevgili ozanlardandı Necatigil. </st><st c="4942">Hiç kimseye yapmadığım şeyi ona da yapmadım: Başsağlığı dilemedim (Bu belki benim ölüm üstüne düşünmemden, belki de ölümleri anlamamdandır, bilmiyorum). </st><st c="5095">Necatigillerin evi benim girip çıktığım –birkaç– sevgili evlerden biridir. </st><st c="5170">Geçen yaz öğle sonu (cenazesi hâlâ kalkmamış gibi) büyük bir ıssızlık içindeki apartmanın merdivenlerini çıktım, kapıyı çaldım. </st><st c="5298">Issızlığın içinden açılan kapı, beni daha da büyük bir ıssızlığa attı, bıraktı. </st><st c="5378">Salonda her zamanki yerime oturup, sevgili karısının dönmesini beklemeye başladım. </st><st c="5461">Elimdeki üç beyaz gülü masaya bıraktım. </st><st c="5501">Ev, giden ölüyle doluydu sanki: Hiçbir eşya sanki yerinden kımıldatılmamış gibi duruyordu. </st><st c="5592">Kedileri ezik, gelip bana süründü. </st><st c="5627">Onca yaşam dolu eşi sevgili Huriye hanım geldiğinde: Birden ölümü gördüm. </st><st c="5701">Necatigil’in her zaman gördüğüm odasını, ölümünden sonra da görmek istedim. </st><st c="5777">Odaya girdiğimde her şey açıktı: Yoktu o. </st><st c="5819">“İşte, dedi, hangi kitabı çeksem şiirler çıkıyor arasından!” Bir ozanın karısı, geride başka neler bulabilirdi ki? </st><st c="5934">Onun da bulduğu onlardı. </st><st c="5959">Çıktım. </st><st c="5967">Necatigil’i, ölümü aşan bir şey kaldı bende. </st><st c="6012">Sonra da her şey silindi gitti. </st><st c="6044">Yeniden Halikarnassos’a döndüğümde, birden sevgili karısının sözleri gelip vurdu: </st><span><st c="6126">İşte hangi kitabı çeksem arasından şiirler çıkıyor!</st></span><st c="6177">)  </st></p>
			<p>  </p>
			<p><span><st c="6180">II  </st></span></p>
			<p><span><st c="6183">Şiiri doğrular yürütür, yanlışlar yapar.  </st></span></p>
			<p>  </p>
			<p><st c="6224">Şiiri, </st><span><st c="6231">Ölü Bir Ozanın Sevgili Karısını Görmeye Gitmek</st></span><st c="6277">’i başlatan etken böyle yukarda anlattığım gibi oldu.   </st></p>
			<p><st c="6332">Hareket noktam da: “Hangi kitaba elimi atsam, şiir çıkıyor” olmalı diye düşündüm: Belleğimde bunu evirip çevirmeye başladım. </st><st c="6457">Ama bir türlü bir dizeye dönüştüremiyordum. </st><st c="6501">Günlerce bir dizeye dönüşmesi için içimden mırıldandım durdum. </st><st c="6564">Sonunda ilk dizeler geldi:  </st></p>
			<p>  </p>
			<p><span><st c="6591">Kâğıtlar, kitaplar, dedi, nereye elimi atsam  </st></span></p>
			<p><span><st c="6636">Kiminde yarım kalmış bir yazı, kiminde nasılsa  </st></span></p>
			<p><span><st c="6683">Bitmiş bir şiir.  </st></span></p>
			<p>  </p>
			<p><st c="6700">Yazı, sözcüğü nedense yerine oturmamış gibi geliyordu bana, bunun için usumda yeniden evirip çevirmeye başladım. </st><st c="6813">Sonunda buldum:  </st></p>
			<p>  </p>
			<p><span><st c="6829">Kâğıtlar, kitaplar, dedi, nereye elimi atsam  </st></span></p>
			<p><span><st c="6874">Kiminde yarım kalmış, nasılsa bitmiş  </st></span></p>
			<p><span><st c="6911">bir şiir, kiminde...  </st></span></p>
			<p>  </p>
			<p><st c="6932">Birden şiir bitmiş gibi göründü bana, nedeni de yine Valéry’nin: “İş ilk dizeyi bulmaktır.” dediği gerçekleşmişti. </st><st c="7047">Evet ama, şiir orda birden durdu, yürümez oldu. </st><st c="7095">Ölüm üstüne yazılmış şiirleri düşündüm: Haşim’i, Tarancı’yı, Beyatlı’yı açtım: el uzatmadılar. </st><st c="7190">W. </st><st c="7193">H. </st><st c="7196">Auden’ın ünlü </st><span><st c="7210">In Memory of W. </st><st c="7226">B. </st><st c="7229">Yeats</st></span><st c="7234"> şiirini, Çapan’ın çevirisiyle karşılaştırıp okudum. </st><st c="7287">Daha böyle başvuracağım ne kadar şiir varsa karıştırdım, olmadı. </st><st c="7352">Necatigillerin yaşamını düşündüm. </st><st c="7386">Ordan bir şey çıkarabilir miyim diye gidip geldim. </st><st c="7437">Bir konuşmayla başlayan bu şiiri burda durdurmalı mı, yoksa sürdürmeli miydi? </st><st c="7515">Sürdürmek, böylece de ilk bölümü öyle kapamak bana daha yatkın görünmeye başladı. </st><st c="7597">Bir teknik uygulaması bulgusu gerekiyordu. </st><st c="7640">Bunu bir yerde başlatıp bitirmek istiyordu şiir. </st><st c="7689">Öyle yapmaya karar vermek gerekti ilkin. </st><st c="7730">Öyleyse, bu konuşmayı her şeye karşın sürdürmek düşüyordu bana. </st><st c="7794">Orda bıraktım. </st><st c="7809">Değil mi ki yürümüyordu. </st><st c="7834">Ama kararım karardı, bunu şiirin yapısı da bana vermemiş miydi? </st><st c="7898">Öyleyse dedim, beklerim. </st><st c="7923">Bekledim ve sonunda o an geldi:  </st></p>
			<p>  </p>
			<p><span><st c="7955">Hem her şey şiirlerde değil miydi?  </st></span></p>
			<p><span><st c="7990">Bir gök şiirlerde ağar, bir sokak şiirlerde  </st></span></p>
			<p><span><st c="8034">Gider gelirdi.  </st></span></p>
			<p>  </p>
			<p><st c="8049">Tamamdı. </st><st c="8058">Ama bu bölümü nasıl kapatacaktım? </st><st c="8092">İstiyordum ki konuşmacının ağzından balyoz gibi bir şey inmeli, bomba patlamalı ve kesilmeliydi. </st><st c="8189">Bir sabah o da geldi:   </st></p>
			<p>  </p>
			<p><span><st c="8211">Böyle yaşayıp gidiyorduk.  </st></span></p>
			<p>  </p>
			<p><st c="8237">Şimdi sıra ikinci bölümdeydi (şiir ta baştan böyle iki bölüm koymuş gibiydi, bu özellikle birinci bölüm bitince, kendini daha bir belli ediyordu). </st><st c="8384">Burda sözü ben alacaktım. </st><st c="8410">Ama ne diyecektim? </st><st c="8429">Necatigillerin evini düşündüm yeniden, oradaki beni, o görmeye gidişi, o ölü suskunluğu, acı yüzü! </st><st c="8528">Birden o yüzün sesini düşündüm, nasıl bir sesti o ses? </st><st c="8583">Varla yok arası, bugün, yaralı, ezik. </st><st c="8621">Burdan gitmeliyim dedim:  </st></p>
			<p>  </p>
			<p><span><st c="8646">Sesi,   </st></span></p>
			<p><span><st c="8652">sanki çok ötelerden gelirmiş gibi  </st></span></p>
			<p><span><st c="8686">Ezik, suskun odaları dolaştı durdu.  </st></span></p>
			<p>  </p>
			<p><st c="8722">(Elbet bu böyle rap deyip gelmedi, şimdi elimde ne denli değişimlere uğradığını gösterecek belgeler yazık ki yok. </st><st c="8836">Yanız, </st><span><st c="8843">sesi</st></span><st c="8847"> sözcüğünü niçin dizeyi bölerek, ondan ayırarak yazdığım, böylesini niçin daha iyi bulduğum usumda. </st><st c="8947">Kesmek, ayırmak hem anlam, hem de duyarlık yükünü çoğaltıyordu, tekdüze anlatış biçimini de kırıyordu, dahası yeni bir ayraç açıyordu ikinci bölüme.)  </st></p>
			<p><st c="9097">Şimdi de o yüzü, o yüzün devinimini çizmeliydim, portre çıkmalıydı.  </st></p>
			<p>  </p>
			<p><span><st c="9165">Masada duran bir kitabı gösterdi sonra  </st></span></p>
			<p><span><st c="9204">Ölünün son kez elini sürdüğü ve kaldığı  </st></span></p>
			<p>  </p>
			<p><st c="9244">Bu anlatım da kırılmalıydı, hem acı koymalıydı artık ağırlığını, böylece sözcüklerin anlamını aşıp varolmalıydı; “Ben varım!” demeliydi. </st><st c="9381">Şimşekler çakmalıydı. </st><st c="9403">Yaşamla, ölümün o kıl payı yeri çıkmalıydı, vurmalıydı. </st><st c="9459">Öyle oldu:  </st></p>
			<p>  </p>
			<p><span><st c="9470">Burda işte oturmuş şu kitabı okuyordu  </st></span></p>
			<p><span><st c="9508">Elinden kitabın düştüğünü gördük sonra.  </st></span></p>
			<p>  </p>
			<p><st c="9548">Şimdi de son bir söz olmalıydı, ayracı kapayan ve bir bıçak gibi inen:  </st></p>
			<p>  </p>
			<p><span><st c="9619">Hepsi bu.  </st></span></p>
			<p>  </p>
			<p><st c="9629">Şiir burda bitti. </st><st c="9647">Günlerce içimden yineledim: kimi mırıltıyla, kimi bağıra bağıra sürdürdü yaşamını. </st><st c="9730">Ama bir şey aksıyor gibi geliyordu bana, yeniden ben konuşmalıydım, şiiri kapamalıydım. </st><st c="9818">Hem de acıyı kazarak, vurarak, gelip çarpmalıydı. </st><st c="9868">Ama burda kaldı işte. </st><st c="9890">Üstüne vardıkça, hiç oralı olmuyordu, bıraktım ben de. </st><st c="9945">Nedense bir gece o da çıkıp geldi:  </st></p>
			<p>  </p>
			<p><span><st c="9980">Böyle dedi, yüzüne kapayıp ellerini  </st></span></p>
			<p><span><st c="10016">Alınmış gibi bir bulutun yer değiştirmesinden.  </st></span></p>
			<p>  </p>
			<p><st c="10063">Bundan sonra şiiri sabah akşam bellekten okumaya başladım. </st><st c="10122">Aksayan bir yeri vurmuyordu bana. </st><st c="10156">Sonra bir gün tutup kâğıda geçirdim, yazıya döktüm. </st><st c="10208">Bir zaman da öyle baktım. </st><st c="10234">Enini boyunu gördüm, gönendim. </st><st c="10265">Bir süre de böyle el yazımla sürdürdü yaşamını. </st><st c="10313">Sonra daktiloya kâğıdı geçirdim, özenle yazdım. </st><st c="10361">Bir başkası yazmış gibi bakmaya çalıştım bir zaman. </st><st c="10413">Şiir el yazısından çıktı mı, dışlaşır, yeni evrenler edinir. </st><st c="10474">Orda da bir kez görünmeliydi, öyle de doğrulamalıydı kendini, biliyordum. </st><st c="10548">Sonunda her şiiri bitirdiğim zaman (istediğim olmuşsa, bana tamam diyorsa) son nefesini veren biri gibi kimi içimden, kimi de bağırarak: Harika! </st><st c="10693">sözcüğünü bastım. </st><st c="10711">Bir süre de böyle bıraktıktan, kendi kendime yaşamasını izledikten sonra, elimden çıkardım. </st><st c="10803">Artık kendi kendine yaşamalıydı, biraz da insanlar arasındaki yerinde almalıydı yerini. </st><st c="10891">Artık ordaki yerini kendi yapmalıydı. </st><st c="10929">Böyle bir gücü varsa elbet.  </st></p>
			<p>  </p>
			<p><span><st c="10957">III  </st></span></p>
			<p><span><st c="10961">Cenindir Şiir  </st></span></p>
			<p>  </p>
			<p><st c="10975">Başta da söylediğim gibi bir şiirin oluşumunun (en kısa yoldan) anlatılır olan yönü bunlar. </st><st c="11067">Şiir kendi gizli tarihini yine içinde saklar, yaratıcısına da açmaz. </st><st c="11136">Oluşumunu görürüz ama, nasıl oluştuğu bir gizdir. </st><st c="11186">Buraya aktardığım dizeler, kendi deviniminin, yapısının yaşadığı süreçler, olgulardır. </st><st c="11273">Ozan onu ne denli elinin altında tutarsa tutsun, kendi çizgisini yine kendi çizer. </st><st c="11356">Örneğin, her şiir boyunu posunu kendi saptar. </st><st c="11402">Gerçi içerik bizim bulgumuzdur ama, biçim bize bağlı olarak yürümez, kendi başına buyruktur. </st><st c="11495">Kılıfını da kendi seçer. </st><st c="11520">Bir ağacın büyümesi nasıl bir gizse, onu öyle kabulleniyorsak, şiirin yaratılışı da böyle gizlerle dolu bir tarihtir kısaca. </st><st c="11645">Yaratıcısının işlevi her ne kadar belliyse de, oluşumu açık değildir. </st><st c="11715">Tanıma gelmeyişi bu yüzdendir. </st><st c="11746">Onun karanlık tarihinden ötürüdür. </st><st c="11781">Açık olan yalnız düzyazının tarihidir. </st><st c="11820">Usun buyruğunda çalışır çünkü. </st><st c="11851">Sözcük de öyle. </st><st c="11867">Şiirdeki sözcüklerse taşıdıkları anlamlar değildir. </st><st c="11919">Bir araya geldiklerinde de taşıdıkları bir anlamdan çok, duygu yükleridir. </st><st c="11994">Bunun için şiiri doğrular yürütür, ama yanlışlar yapar diyorum. </st><st c="12058">Giz dediğim, ozanına bile kapalı dediğim, bu </st><span><st c="12103">yanlışlar</st></span><st c="12112">’dır belki. </st><st c="12125">Yine asıl giz biçimindedir belki. </st><st c="12159">İçerik bizimdir, biçimse şiirindir, kendi oluşumunundur derken, biçimi içeriğin yasası oluştururken, biçime dönüşürken, biçimin bu edimi, bu gizli yasasıdır bize kapalı olan. </st><st c="12334">Nasıl kurulduğu, oluştuğu, bir yaratıya aktarıldığıdır.  </st></p>
		</div>
	<div id="charCountTotal" value="12390"></div></body>
</html>
