<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-174</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">Portre  </st></p>
			<p><st c="7">Portre aslında zamanı durdurmadır. </st><st c="42">Durdurup bırakma.  </st></p>
			<p><st c="60">Portre dondurulmuş (yaşatılmış) bir anın kazıbilimidir.  </st></p>
			<p><st c="116">O an yaşanan bir andır, onu ayraç için almıştır portre. </st><st c="172">Ama biz bir portreye bir ölüye bakar gibi bakmayı sürdürürüz. </st><st c="234">Ölümü görürüz onda.  </st></p>
			<p><st c="254">‘An’ birden uzaklaşmıştır bizden, yitik bir zaman olmuştur. </st><st c="314">Ölümün resmidir bıraktığı bize. </st><st c="346">Hepsi bu.  </st></p>
			<p><span><st c="356">Ölümü yenme </st></span><st c="368">bir güzel düştür ancak portrede.  </st></p>
			<p><st c="401">Ölüm portrede yoğunluk ve derinlik demektir. </st><st c="446">Yoğunluğun ve de derinliğin adıdır.  </st></p>
			<p><st c="482">*  </st></p>
			<p><span><st c="484">Ben 77 yaşındayım ve gerçek çalışmalarımın yeni başlamakta olduğuna inanıyorum. </st><st c="564">İnsan yaşamı sona ermeden yeniden bebekliğe döner.</st></span>  </p>
			<p><st c="614">(Akira Kurosawa)  </st></p>
			<p><st c="632">*  </st></p>
			<p><st c="634">Gökyüzü</st><span>  </span></p>
			<p><st c="641">Çinliler yeryüzündeki her şeyin ilk örneklerini gökyüzünün yansıttığına inanırlar.  </st></p>
			<p><st c="725">*  </st></p>
			<p><st c="727">Dondurma</st><span>  </span></p>
			<p><st c="735">Dondurmayı üç bin yıl önce Çinliler bulmuş. </st><st c="780">XVII. </st><st c="786">yüzyılda Avrupa’da görülüyor.  </st></p>
			<p><st c="816">İlk dondurmacılar da İtalyan asıllılar, dükkânlarını da Paris’te açıyorlar.  </st></p>
			<p><st c="892">Dondurma bir şenliktir.  </st></p>
			<p><st c="916">*  </st></p>
			<p><span><st c="918">...Son söz gene sessizliğin.</st></span>  </p>
			<p><st c="946">(Charles Wright)  </st></p>
			<p><st c="964">*  </st></p>
			<p><st c="966">Eukleides</st><span>  </span></p>
			<p><st c="975">Eukleides’in en saf geometrik biçimleri: Küre, küp, silindir, piramit.  </st></p>
			<p><st c="1047">Eukleides okumak dünyanın ilk örnekleriyle karşılaşmak demektir.  </st></p>
			<p><st c="1112">Bütün ilk örnek biçimler güzeldir. </st><st c="1147">Yalındır.  </st></p>
			<p><st c="1157">*  </st></p>
			<p><st c="1159">Su, I  </st></p>
			<p><st c="1165">Su, gerçek metafordur.  </st></p>
			<p><st c="1188">Su bütün çağlar boyunca değişik anlamlar yüklenmiştir. </st><st c="1243">Zamanın da simgesidir ve en zengin imgelem kaynağı olmuştur. </st><st c="1304">Sevgili su.  </st></p>
			<p><st c="1316">Böyle diyorum ama bütün yaşamım boyunca ancak elli bardak su içmişimdir: Ne eksik, ne fazla.  </st></p>
			<p><st c="1409">Su, II  </st></p>
			<p><st c="1416">Borges, ‘su ile ilgili her şey şiirdir’, diyor. </st><st c="1464">Su üstüne bin sayfa yazabilirim gibi geliyor bana. </st><st c="1515">Neden bugüne değin buna soyunmadığımı da anlamıyorum.  </st></p>
			<p><st c="1569">*</st><span>  </span></p>
			<p><st c="1570">Dickinson</st><span>  </span></p>
			<p><st c="1579">Dickinson’ın şiiri yeni duyarlıkların şiiridir. </st><st c="1628">Dünden çok da bugüne yakın:  </st></p>
			<p>  </p>
			<p><span><st c="1656">Presentiment—is that long Shadow—on the Lawn—  </st></span></p>
			<p><span><st c="1702">Indicative that Suns go down—  </st></span></p>
			<p>  </p>
			<p><st c="1732">Dickinson’ın şiiri yeraltlarına, özellikle de labirentlere gire çıka kendini bulur. </st><st c="1816">Sanki yazmamıştır Dickinson, onu kulağımıza fısıldamıştır. </st><st c="1875">Öyle kendiliğinden:  </st></p>
			<p><span><st c="1895">Çimlerdeki — o uzun Gölge — önsezidir —  </st></span></p>
			<p><span><st c="1935">Güneşlerin batmakta olduğunu gösterir  </st></span></p>
			<p>  </p>
			<p><span><st c="1973">Karanlığın — geçmek üzere olduğunu   </st></span></p>
			<p><span><st c="2008">Ürkmüş Otlara bildiren Duyuru —</st></span>  </p>
			<p>  </p>
			<p><span><st c="2039">For you know we do not mind our dress  </st></span></p>
			<p><span><st c="2078">When we are going home —  </st></span></p>
			<p>  </p>
			<p><span><st c="2103">(Çünkü bilirsiniz dikkat etmeyiz giysimiz  </st></span></p>
			<p><span><st c="2145">Eve dönerken —)   </st></span></p>
			<p><st c="2161">(Çeviren: Selahattin Özpalabıyıklar)  </st></p>
			<p>  </p>
			<p><st c="2198">Kavafis gibi Dickinson’ın da ününün ardından gelişi şaşırtıcı elbet.  </st></p>
			<p><st c="2267">İkisi de yalnız kendi dünyalarına dünya diye bakmışlar. </st><st c="2323">Dünya diye de onu bilmişler.  </st></p>
			<p><st c="2352">Bir de şu: Günlük yaşamın elini hiç bırakmamışlar: Sıradan şeylere de yakınlık duymuşlar.  </st></p>
			<p><st c="2442">Çınar  </st></p>
			<p><st c="2448">Çukurca’da (Karadeniz) 700 yıllık bir çınarı gösterdi TV.  </st></p>
			<p><st c="2506">Kocamış bir çınar. </st><st c="2525">Gövdesi delik deşik. </st><st c="2546">Birkaç insan sığacak denli kara kavuklu.  </st></p>
			<p><st c="2587">Belki de kimilerine yuva bile olmuştur. </st><st c="2627">Kim bilir? </st><st c="2638">Kocamış ama çınarların kocamaları ‘öbür’ ağaçlara benzemiyor: Gür, incecik, dallar salmayı biliyorlar. </st><st c="2741">Ağaçlar her yerde ağaç. </st><st c="2765">Neyseler de o. </st><st c="2780">Çınarın el büyüklüğünde yaprakları var. </st><st c="2820">Sarı, yeşil. </st><st c="2833">Bu çınarı görmek isterdim. </st><st c="2860">Goethe’nin kayınını nasıl anımsamazsın?  </st></p>
			<p><st c="2900">Taşlar</st><span>  </span></p>
			<p><st c="2906">Taşlara çalışıyorum. </st><st c="2928">Üç sayfa yazdım (sessizlik dünyasından).  </st></p>
			<p><st c="2969">Şeylerle ilişkim 1960-1965’lerde başladı. </st><st c="3011">Francis Ponge’un kitapları bu ilgimi en uç noktalara götürdü.  </st></p>
			<p><st c="3073">Taşlara olan sevgim beni nerelere götürür bilmem. </st><st c="3123">‘Şeyler Kitabı’ diye bir kitap yazmayı düşünmüyorum diyemem.  </st></p>
			<p><st c="3184">Nesneler</st><span>  </span></p>
			<p><st c="3192">İçine kapalıdır nesneler. </st><st c="3219">Asıl da üzgülü, elgindir, yalnızlık saçarlar. </st><st c="3265">Ama bu hemen de görülmez. </st><st c="3291">Okumak da zordur bunu.  </st></p>
			<p><st c="3314">*  </st></p>
			<p><span><st c="3316">Sayı varlığın ilkesidir.</st></span>  </p>
			<p><st c="3340">(Pythagoras)  </st></p>
			<p><st c="3354">Kelebek</st><span>  </span></p>
			<p><st c="3361">Kelebeklerin on gün, kimilerinin bir ay, en kabadayılarının da dokuz ay yaşadıklarını öğrendim. </st><st c="3458">Yazık!  </st></p>
			<p><st c="3465">Yaşama derecelendirmektir bunun adı. </st><st c="3502">Ama hangi ölçüye göre? </st><st c="3525">Doğa adil değil.  </st></p>
			<p><st c="3542">Nabokov’un kelebek tutkusunu (ki giderek bilimsel bir tutkudur bu) düşününce kelebekler için ayrıcalıklara gerek olduğuna daha bir inandım. </st><st c="3682">Nabokov kendisini kelebekbilimci diye tanıtır. </st><st c="3729">Bir kelebek grubu için çalıştığı biliniyor. </st><st c="3773">Dergilere kelebekler için yazılar yazdığı da...  </st></p>
			<p><st c="3821">*  </st></p>
			<p><span><st c="3823">Şeylerin gerçek doğası ancak bozukluklarda kendini ele verir, kusursuzlukta değil. </st><st c="3906">Ayrıntısaldır kusursuzluk.</st></span>  </p>
			<p><st c="3932">(Italo Calvino)  </st></p>
			<p><st c="3949">Şeyler</st><span>  </span></p>
			<p><st c="3955">Şeylerin dünyasını sonsuz bir sınava tutmalı. </st><st c="4002">Her anını yakalamalı. </st><st c="4024">Bir bitki, bir böcekbilimci gibi. </st><st c="4058">Mikroskop altına koymalı. </st><st c="4084">Başka bir dünyanın perdesini öyle kaldırabiliriz.  </st></p>
			<p><st c="4134">Dün Dağlarda Dolaştım</st><span>  </span></p>
			<p><st c="4155">‘</st><span><st c="4157">Dün Dağlarda Dolaştım Evde Yoktum</st></span><st c="4190">’ üstüne bir söyleşiyi yanıtlarken, hiçbir kitabım üstüne konuşurken bu kitabımda duyduğum zorluğu duymadım. </st><st c="4300">Sözcük dağarcığımdaki değişiklikten geldiğini sanıyorum bunun. </st><st c="4363">Yeni bir şey yaratmakta çektiğim sıkıntıyı da, gene bu kitabımı yazarkenki kadar çekmedim.  </st></p>
			<p><st c="4454">Düşüncelerin ağır bastığı da bir gerçek. </st><st c="4495">Şiiri burdan çıkarmak da gerekti. </st><st c="4529">Düşüncelerle çarpıştım bu yüzden.  </st></p>
			<p><st c="4563">Düşünceler yerine kavramlar demeli buna: Kavram yaratmak. </st><st c="4621">Dilde öyle. </st><st c="4633">Yeni bir dili gerektirdi bu çarpışma. </st><st c="4671">Boğuşma bu dili kurmaktı aslında. </st><st c="4705">Bu boğuşma bir kalıp (</st><span><st c="4727">moule</st></span><st c="4733">) adına da değildi, kalıpsızlık adına idi. </st><st c="4777">Öyle de oldu: Kalıpsızlığın (biçimsizliğin) kalıbı böyle çıktı: Parçalanmış bir kalıp bu. </st><st c="4867">Buna kalıp da dememeli : şiirin yapısı bu, şiirin bulduğu.  </st></p>
		</div>
	<div id="charCountTotal" value="4926"></div></body>
</html>
