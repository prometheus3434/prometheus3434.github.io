<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-1</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-1"><span><st c="0">YAZMAK DENEN CEHENNEM</st></span>  </p>
			<p><st c="21">Yazmayı cehennem olarak gören başka yazarlar var mıdır, bilmiyorum. </st><st c="90">Malraux yazmanın kahrediciliğine değinerek, ressamların mutlu, yazarlarınsa mutsuz kişiler olduğunu söyler. </st><st c="198">Örnek olarak da Matisse’le Picasso’yu gösterir. </st><st c="246">Henry Miller da resim yapmayı “yeniden sevmek” diye tanımlar. </st><st c="308">Kısacası ikisi de yazmayı, resmin yanında, kahredici bulurlar. </st><st c="371">Nedenlerini pek açıklamazlar, ama yazmak ediminin ne bela bir şey olduğunda birleşirler. </st><st c="460">Ben yazmak eylemini cehennem olarak görenlerdenim. </st><st c="511">Bana bu düşünceyi verense, yazmanın zorluğu, güçlüğü, kahrediciliği değildir. </st><st c="589">Bunu söylerken ne sözcüklerin, ne dizelerin saçtığı cehennemi, ne de beyaz bir kâğıdın yaptığı baskıyı, sıkıntıyı yadsıyorum. </st><st c="715">Az şey midir sözcüklerin zulmü? </st><st c="747">Sözcüklerin salt bir nesneyi algılamaları yeter mi? </st><st c="799">Sesleri, kokuları, renkleri, çağrışımları yüklenmeyen bir sözcük nedir ki? </st><st c="874">Bir dizede yer almaları, o dizenin kendisi olmaları kolay mıdır? </st><st c="939">Yazının hangi alanında vardır sözcüklerin şiire yaptığı baskılar? </st><st c="1005">Sonra ilk dizenin direnişi, ele gelmezliği, kurumu, despotluğu? </st><st c="1069">Bu acımasızlık, gaddarlık, kadirbilmezlik. </st><st c="1112">Ya bir şiiri bitiren elin çektikleri? </st><st c="1150">Kâğıdın, kalemin kıyıcılığı? </st><st c="1179">Sonra bilinçaltının, duyumun o korkunç tankeri beynin, bir uyum adına verdiği savaşlar? </st><st c="1267">Asıl da ak kâğıdın saçtığı cehennem?   </st></p>
			<p><st c="1304">Bütün bunlar nasıl görülmeyebilir, bir yana atılabilir? </st><st c="1360">Ama bütün uğraşların yazgısı değil midir bu? </st><st c="1405">Hangi iş bunu istemez? </st><st c="1428">Bu değil yazmanın acımasızlığı, kahrediciliği. </st><st c="1475">Cehennem benim için önce bu yeryüzünü yazmak istememden, bunu üstlenmemden geliyor. </st><st c="1559">Hem bunu benden kimse istemediği halde bu böyledir. </st><st c="1611">Cehennem dediğim bu işte.  </st></p>
			<p><st c="1637">Dünyayı yazmak, dünyaya bir onun için bakmak. </st><st c="1683">Yani dünyada olmayı, bu dünyada yaşamayı bir yana atıp salt onu yazmak için yaşamak! </st><st c="1768">Yazmakla yaşamayı birleştirmek, birbirine karıştırmak; bu iki ayrı eylemi, tek bir eylemmiş gibi görmek. </st><st c="1873">Cehennem bu. </st><st c="1886">Kişi yeryüzünde böylesine somut, acımasız bir durumu yüklenmeyegörsün, mutsuzluğun dik âlâsını taşıyor demektir. </st><st c="1999">Bu yerküreyi, bu yerküredeki anakaraları, denizleri, insanları, bitkileri, hayvanları görmemek; nehirlere nehir, gökyüzüne gökyüzü, ormanlara orman, kuşlara kuş, bir sokağa sokak, bir eve ev, bir ağaca ağaç, çocuklara çocuk, sevilere sevi olarak bakmamak; salt yazmak için bakmak! </st><st c="2280">Yaşamaksa yazmak adına yaşamak; hep bir ak kâğıdı görmek, oraya bütün bunları dökmek ve kurtulmak... </st><st c="2381">Ne zamana değin kurtulmak? </st><st c="2408">Arpa boyu, yalnız arpa boyu bir süre için. </st><st c="2451">Yerküre durmuyordur çünkü: Güneşler yanılmamışlar, gök, boşanır dediğimiz gök, boşanmamış; suyun, toprağın ısısal ölümü ters dönmüştür. </st><st c="2587">Dahası, şimdiye değin gördüğümüz nice şey yeni devinimlere, değişimlere dönüşmüştür. </st><st c="2672">Öyleyse yeryüzü, bu en büyük kitap, hep yazılmalıdır. </st><st c="2726">Sözcükler, sevgili sözcükler yerlerinden oynatılmalıdır, yeni bir yaşam adına. </st><st c="2805">Yeryüzünün bir yerinde bir yaşama gerçekleşmiş, en güzel, en somut sözcükleri bekliyordur. </st><st c="2896">Acunun bir başka köşesindeyse eşitsizlikler doruğa çıkmış, en yalın, en terörcü sözcükler bulunmalı ve sürülmelidir. </st><st c="3013">Bir başka yerde de sular artık yatağından çıkmış ve “kıyametler belirmiştir.” Yani her şey, her şey yazılmak, yazılmak istiyordur. </st><st c="3144">Yaşam bütün biçimleriyle sürümden kaldırılmıştır, ağmıştır gök.  </st></p>
			<p><st c="3208">Böyle biri için yaşamak nedir? </st><st c="3239">Her gördüğünü yazmak, her yaşadığını yazmak, biriktirmek, depolamaktan başka? </st><st c="3317">Salt görmek mi? </st><st c="3333">Bir yüze, bir elmaya, bir yaprağa dokunmak; bir sesi, rüzgârları, boraları, çığlıkları dinlemek; havayı, zamanları, kentleri, bitkileri, çiçekleri koklamak; bir gök, bir yerbilimcisi gibi yeryüzünde olup bitenleri incelemek, bunları hep yazmak adına yapmak. </st><st c="3591">Kendini her yere böyle götürmek, bu kendini dışlaştırmak değil de nedir? </st><st c="3664">Kişinin her şeyi, yani yazmayı bir yana atıp, bir yüze salt bir yüz olarak bakması, bir yaprağa dokunması az şey midir? </st><st c="3784">Bunu yapamamak zulümlerin zulmü değil midir? </st><st c="3829">Buna “niçin zulüm olsun” denebilir mi? </st><st c="3868">Ya da böyle bir kişiye mutlu bir kişi olarak bakılabilir mi? </st><st c="3929">Dahası, insanın yapamadığında mutluluk olur mu? </st><st c="3977">Zindanın ta kendisi bu değil midir? </st><st c="4013">Özgürlük bunun neresinde?  </st></p>
			<p><st c="4039">Öte yandan, yazmak, yazmayı seçmek özgürlük gibi görünebilir: Var olmak bir seçme olduğu için, seçen insan var olduğu için. </st><st c="4163">Ama sevinçsiz var olma ne denli sağlıklı bir şeydir? </st><st c="4216">Yazmak hiç mi sevinç vermiyor? </st><st c="4247">Dedim ya çok kısa süreli bir sevinç bu. </st><st c="4287">Bir şiiri bitirmek, yani yaşamayı bir kâğıda gömmek, onu oraya geçirmiş olmayı bilmek, kıvancın ta kendisi elbet. </st><st c="4401">Ama ya sonra? </st><st c="4415">Zindan yine başlıyor. </st><st c="4437">Kâğıtların, ille de kendisi için yaşamayı istediği, başka bir yaşama tanımadığı karanlık. </st><st c="4527">Böylece insanlar, sokaklar, kentler, bin göz bin kulak kesilmiş doğa, kâğıdın baskı alanına giriyor, kalemlerin uçları açılıp onun adına sıralanıyor, el onun adına kalkıyor. </st><st c="4701">Bütün kapılar, bütün kurtuluş yolları kapanıyor. </st><st c="4750">O amansız, kargışlı, ölümcül kâğıtla yüz yüze geliyorsun. </st><st c="4808">Her şey sese, renge, kokuya, devinime dönüşüp duruyor: “Kurtuluş yok!” diyor. </st><st c="4886">Bütün zehrini akıtıyor, ellenip ayaklanıyor. </st><st c="4931">O zaman kollarını sıvayıp onun buyruğuna girmekten başka çıkar yol olmadığını anlıyorsun.  </st></p>
			<p><st c="5021">Yazmanın böylesine baskısı altında yaşayan birinin, bir kişi olarak özgürlüğü yok demektir. </st><st c="5113">Bir işadamının yaşamından ayrı değildir yaşamı. </st><st c="5161">Bütün ayrım olsa olsa yazarın bunu kendi seçmiş olmasıdır. </st><st c="5220">O kadar. </st><st c="5229">Öte yandan, buna seçmek demek de zordur. </st><st c="5270">Nedeni de, bu dünyada kendisinin başka türlü doğrulamayacağını anlaması, elinden başka bir şey gelmeyeceğini bilmesidir. </st><st c="5391">Hem yazmak böyle bir şey değil midir? </st><st c="5429">Yaratıcı dediğimiz kişiyi bunun dışında düşünebilir miyiz?  </st></p>
			<p><st c="5488">Başkalarını bilmem, yazmak benim için cehennemdir.  </st></p>
		</div>
	<div id="charCountTotal" value="5539"></div></body>
</html>
