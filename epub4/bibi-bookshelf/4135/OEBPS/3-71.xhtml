<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-71</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-20"><st c="0">KARALAMALAR, IV  </st></p>
			<p><span><st c="16">Günaydın Yeryüzü, Türkiye Şarkısı, Köroğlu </st></span><st c="59">adlı kitaplarımın yeni baskıları için kimi sözcükler üstünde düzeltmeler yapmak istediğimde, umulmadık güçlüklerle karşılaştım.  </st></p>
			<p>  </p>
			<p><span><st c="187">Neler çekmiş halkım  </st></span></p>
			<p><span><st c="207">Türküler şahit.  </st></span></p>
			<p>  </p>
			<p><st c="223">diye iki dizelik </st><span><st c="240">Tarih</st></span><st c="245"> adlı şiirde şahit sözcüğünü değiştirebilir miyim düşüncesine kapıldığımda, buna olanak olmadığını gördüm. </st><st c="352">Gerçi tanık sözcüğü sevdiğim bir sözcüktü, ama (ayrıca anlamca da uygundu) gitmediğini gördüm. </st><st c="447">Anlam olarak hiçbir zorluk koymazken ses olarak büyük zorluk çıkarıyordu. </st><st c="521">O zaman anladım, kimi sözcükler şiirde salt anlamıyla değil, ses olarak da (şiirin bütünlüğü için de kurulan ses) kimi yükümlülükler yükleniyorlar, varlıkları onlara da bağlı kalıyor. </st><st c="705">Bunun sonucu, öyle bıraktım ben de. </st><st c="741">Öte yandan, bu bulgunun bir başka şiirde öyle sanıldığınca başarısız olmadığını da gördüm.  </st></p>
			<p>  </p>
			<p><span><st c="832">Bu gökyüzü aklına esip biraz daha büyüyeyim deseydi  </st></span></p>
			<p><span><st c="884">Bu çaresiz ağaç  </st></span></p>
			<p><span><st c="900">Silinir giderdi.  </st></span></p>
			<p>  </p>
			<p><st c="917">Bu şiirde, ikinci dizedeki çaresiz sözcüğü, aslında </st><span><st c="969">naçar</st></span><st c="974">’dı, bu kez, hem anlam, hem de ses olarak şiiri bozmadığı, dahası şiiri daha bir yalınlaştırdığı kanısına vardığım için </st><span><st c="1095">naçar’</st></span><st c="1101">ı attım.  </st></p>
			<p><st c="1111">Bu üç kitabı yeniden gözden geçirirken bir şey daha öğrendim: Bir sözcük bazen, bir şiirde yanlış yazılırsa (anlam olarak) yok olabiliyor. </st><st c="1250">Şimdiye değin böylesine çarpıcı bir örnekle karşılaşmamıştım, bu ilk olarak başıma geliyordu:  </st></p>
			<p>  </p>
			<p><span><st c="1344">AYRILIĞIN YÜREĞİ  </st></span></p>
			<p><span><st c="1361">Sessiz sadasız yaşayan bir ayrık otuydu Orta-Anadolu’da  </st></span></p>
			<p><span><st c="1417">Kıtlıktan önce.  </st></span></p>
			<p><span><st c="1433">En küçük bir şeyden coşardı  </st></span></p>
			<p><span><st c="1461">Mesela bir kuş uçmasın Kızılırmak’a doğru  </st></span></p>
			<p><span><st c="1503">Köklerine su yürümüş gibi sevinirdi.  </st></span></p>
			<p><span><st c="1540">Bir bulut geçsin üstünden  </st></span></p>
			<p><span><st c="1566">Ayrıklıktan çıkardı.  </st></span></p>
			<p><span><st c="1587">Dünyayı, derdi, dünyayı  </st></span></p>
			<p><span><st c="1611">Hiçbir şeylere değişmem.  </st></span></p>
			<p><span><st c="1636">Şimdi yaşamak, istemiyor.  </st></span></p>
			<p>  </p>
			<p><st c="1662">Baskıda ayrıklıktan sözcüğü ayrılıktan olarak dizilmişti. </st><st c="1720">Bu yanlış düzelticilerin gözünden kaçmış, ama ben yakalamıştım onu. </st><st c="1788">Şimdiye değin ben nice yanlışlara rastlamıştım ama, böyle bir tek sözcüğün bütün bir şiiri ortadan kaldırdığına ilk rastlıyordum. </st><st c="1918">Bu ve bundan öncekilerden nasıl bir kıssa mı çıkarıyorum: Her şiir bize her gün bir şeyler öğretiyor, ona yakından baktığımızda.  </st></p>
			<p><st c="2047">Kâfur otu  </st></p>
			<p><st c="2057">“Bak bu kâfur otu.” dedi, Edibe. </st><st c="2090">Yolumuzun üstündeki ottan bir dal kopardı. </st><st c="2133">Gür, uzun yapraklı uzun dallı, tüylü korkunç kokulu bir ottu bu. </st><st c="2198">Kâfur gibi de kokuyor. </st><st c="2221">Sözlükleri açtım, kâfur için Uzak Doğu’da yetişir, deniliyor. </st><st c="2283">Bir çeşit taflandan elde edilen bir yağ. </st><st c="2324">Şifalı Otlar kitaplarında, bitki sözlüklerinde bu bitkinin adı geçmiyor. </st><st c="2397">Bizim burda, Halikarnassos’ta, çok bol yetişiyor. </st><st c="2447">Yol kıyılarında, kendiliğinden bitiyor. </st><st c="2487">Kitaplar onun Hindistan’da yetiştiğini söylediğine göre, kâfur otu salt kokusu dolayısıyla böyle bir adla anılıyor olacak. </st><st c="2610">Her gün biraz daha anlıyorum Halikarnassos için ayrı bir bitki sözlüğü gerek!  </st></p>
			<p><st c="2688">Kâfur otuna elimi sürmeyegöreyim havayı birden keskin kokusuyla doldurdu. </st><st c="2762">Ağır bir koku bu üstelik. </st><st c="2788">Daktilonun yanında duruyor şimdi. </st><st c="2822">Yazarken kokusunun bayıltıcılığı daha bir vuruyor.   </st></p>
			<p><st c="2873">Ahmet Yesevi</st><span>  </span></p>
			<p><st c="2885">Ahmet Yesevi tahta kaşık yapar, yaptığı kaşıkları da bir heybeye koyar, ineğinin sırtına yerleştirip çarşıya salarmış. </st><st c="3005">İnek çarşıyı baştan başa dolaşır, kaşıkları satarmış. </st><st c="3059">Kaşıkları alanlar –ki Yesevi’nin olduğunu bilirlermiş– paralarını heybeye atarlarmış. </st><st c="3145">Kaşığın parasını vermeyenleri inek anlar, arkasını bırakmaz, o nereye giderse oraya gidermiş. </st><st c="3239">Adam kahveye girerse, inek bekler, çıkınca yine arkasına düşermiş. </st><st c="3306">Kaşığın parasını almadan bırakmazmış. </st><st c="3344">Akşam olunca da inek (o zaman) eve dönermiş.  </st></p>
			<p><st c="3389">Yesevi’nin geçimi böyleymiş.  </st></p>
			<p><st c="3418">Delilik  </st></p>
			<p><span><st c="3426">Oluşum</st></span><st c="3432">’un mektup sayısında bir zamanlar (bir on yıl önce mi?) Enis Batur’a yazdığım bir mektuptan bir parça yayımlanmış. </st><st c="3548">Bir yerinde: “</st><span><st c="3562">Saint Lazare delisini ve bütün delileri düşün</st></span><st c="3608">” demişim, sonra da: “</st><span><st c="3631">Delilik yalnızlığımız gibi en insan yönümüz biliyor musun?</st></span><st c="3690">” diye eklemişim. </st><st c="3709">Delilik üstünde neden durmuşum, bilmiyorum. </st><st c="3753">Mektubun bütünü yayımlanmadığı için anlayamadım, ama bir güzellik bulmadım diyemem bu tümcede.  </st></p>
		</div>
	<div id="charCountTotal" value="3848"></div></body>
</html>
