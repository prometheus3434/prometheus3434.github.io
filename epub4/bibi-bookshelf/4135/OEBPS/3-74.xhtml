<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-74</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-23"><st c="0">BEN DARBOĞAZLAR OZANIYIM  </st></p>
			<p><st c="25">Genellikle, kendimle ilgili yazıları yanıtlamamışımdır. </st><st c="81">Bütün yaşamım boyunca bu iki üç yanıtı geçmez. </st><st c="128">Nedeni de herkesin doğrularının kendine göre olması, onları değiştiremeyeceğimiz gerçeğidir.  </st><st c="221">Memet Fuat’ın yazısı (“Sanatçının Yaşama Gücü”, </st><span><st c="269">Politika,</st></span><st c="278"> 21 Nisan 1976) benim bütün bir şiir yaşamımı kapsayan bir sorunu içermeseydi bu yola yine gitmeyecektim.  </st></p>
			<p><st c="384">Memet Fuat, söz konusu yazısında Nâzım Hikmet’in şiiriyle yaşamının tutarlılığına değindikten sonra, sözü asıl, sanatçının yaşama içgüdüsüne getirip, kimi sanatçıların baskılardan kendilerini korumak için nasıl değişik yollar izlediklerini; böylece de sanat anlayışlarında nasıl değişmeler meydana geldiğini; </st><span><st c="693">nasıl ordan oraya savrulduklarını</st></span><st c="726"> anlatıyor.</st><span><st c="737"> Bu savruluşların en belirgin, ayrıca her döneminde başarılı olabilmiş </st></span><st c="808">(altını çizdiğim bu tümce onun) örneğininse ben olduğuma değiniyor. </st><st c="876">“1940 toplumcularından çok ileri gittiği daha gelişmiş bir toplumcu şiire ulaştığı” söz konusu olan birinin, yani benim sonradan anlamsız şiirin en uçlarına, İkinci Yeni akımının öncülüğüne nasıl gittiğimi, böylece de sanat anlayışımı nasıl değiştirdiğimi, eğer yanlış anlamıyorsam da, kendime nasıl yazık ettiğime geliyor. </st><st c="1200">Bu bilinçsiz savruluşların asıl nedeninin de “hiçbir yasaya dayanamayan baskılar” sonucu olduğunu söylüyor. </st><st c="1308">Kısaca, benim şiir serüvenimin bunca zikzak çizmesine üzülüyor. </st><st c="1372">Daha da önemlisi bunu bilinçsizlik örneği olarak gösteriyor. </st><st c="1433">Ben sanat anlayışımı çeşitli yazılarımda anlattım, ama Memet Fuat’ın bilinçsiz diye gördüğü bu yolu nasıl anladığımı bir yazımdan buraya aktarmakta yarar var:  </st></p>
			<p><st c="1592">“Geriye baktığımda şiiri türlü türlü anladığımı görüyorum. </st><st c="1651">Sanki şiirin ‘kırk türlü’ yazılacağını (tırnak içine aldığım bu iki sözcük Memet Fuat’ın benim için yazdığı eski bir yazısında geçiyordu) göstermek istememişim. </st><st c="1812">Niçin bir tek çizgide gitmemişim, bir tek çizgiyi derinleştirmemişim? </st><st c="1882">Bunu mizaç işi diye yanıtlamak isterim. </st><st c="1922">Yoksa benim değişmek diye bir sorunum yok. </st><st c="1965">Yani önceden bir kurama göre davranmam. </st><st c="2005">Kuramı bana algılarım getirir. </st><st c="2036">Çeşitli çağlarımın yaşamalarıdır bunlar. </st><st c="2077">Onlara bütün olanaklarımı açarım. </st><st c="2111">Bütün olanaklarımı ortaya koyarım. </st><st c="2146">Bunun bir adı da kendimi şiire bırakmaktır. </st><st c="2190">Şiirin çizdiği çizgiyi sürdürmektir. </st><st c="2227">Şiirin çizdiği çizgi de o anımdaki duygular, o çağımdaki yaşamalardır. </st><st c="2298">O anın, o çağın duyguları belirler kuramı. </st><st c="2341">Bu yaşamalara, bu yaşamaların biçimlendirdiği özlere, biçimlere, şiirin koyduğu çizgilere karşı çıkmam. </st><st c="2445">Şiir buyruğunu sürdürür. </st><st c="2470">Benim bir çizgide derinleşmem zikzaklarladır. </st><st c="2516">Zikzaklar da: Benim için şiirin bütün olanaklarına açık olmaktır. </st><st c="2582">Bu olanaklara açıldığım ölçüde derinleştiğimi anlarım. </st><st c="2637">Aslında tek çizgili bir şiir yazmak isterdim: Yahya Kemal gibi, Nâzım Hikmet gibi. </st><st c="2720">Ama ben o kişilerden değilim. </st><st c="2750">Bir çocuk gibi baktım ben şiire. </st><st c="2783">Yöntemim de bir çocuk yöntemidir. </st><st c="2817">Her kitabımda bir öncekine yabancılaştığımı duyarım. </st><st c="2870">Birdenbire yazdıklarım beni ilgilendirmez olur. </st><st c="2918">O zaman şiire yeni baştan başlıyormuşum gibi olurum. </st><st c="2971">Zaten ben hiçbir zaman yazmayı öğrenemedim. </st><st c="3015">Bunun için yazmak dolaysızdır. </st><st c="3046">Yaşamın kendisi gibi, insanın kendisi gibi. </st><st c="3090">Şiirin getirdiği her olanağa inanırım. </st><st c="3129">Bu çıkmaz da olsa, oraya gitmeden dönmem. </st><st c="3171">Yaptığımı bozmaktan korkmam. </st><st c="3200">Korkmam çünkü beni buraya yine yaşamalarımın getirdiğini bilirim. </st><st c="3266">Boyuna kendimi dinlerim. </st><st c="3291">Kendimi araştırırım. </st><st c="3312">Kendimi ararım. </st><st c="3328">Şiirim bu yüzden bir aramadır da. </st><st c="3362">Benim şiirim böyle bir çizgi koyar. </st><st c="3398">Kısaca, devinme nasıl özdeğin doğal bir durumuysa, acunu yeni görüyormuşum gibi olmak da benim doğal durumumdur, diyorum. </st><st c="3520">O kadar.” (</st><span><st c="3531">Soyut</st></span><st c="3537">, 1 Aralık 1974.)  </st></p>
			<p><st c="3555">Benim şiirimin böyle bir yol izlemesini Memet Fuat bir bilinçsizlik olarak görüyor. </st><st c="3639">Böyle benim gibi bilinçsiz yollar izlemiş örneklerle doludur oysa dünya yazını. </st><st c="3719">Dadacı, gerçeküstücü iken, toplumsal gerçekçi olan Aragon, Eluard, Tzara da birçoklarına göre bilinçsizdir. </st><st c="3827">Breton’a ve daha bir yığın yazara göre, Eluard, toplumsal gerçekçi olunca şiirini öldürmüştür. </st><st c="3922">Aragon’un da </st><span><st c="3935">Paysan de Paris</st></span><st c="3950"> kitabından sonra, yazdıklarının beş para etmediğini, yine yığınla eleştirmen yazar. </st><st c="4035">Picasso’nun bunca değişiklik geçirmesi de usun alacağı şey değildir. </st><st c="4104">Örnekleri yüzlerce ünlüyle doldurabiliriz. </st><st c="4147">Bunlar hep </st><span><st c="4158">bilinçsizlik</st></span><st c="4170"> örneğidir. </st><st c="4182">Memet Fuat için, onun için de bir yarar yoktur uzatmakta.  </st></p>
			<p><st c="4240">Baskılara gelince, birçok kimse, İkinci Yeni’nin Demokrat Parti diktasının sonucu olduğunu yazmıştır. </st><st c="4342">Buna inananlar hâlâ da çoğunluktadır. </st><st c="4380">Memet Fuat’ın benim sanat anlayışımın değişmesinde baskıların önemi olduğunu ileri sürüşüne gelince, buna da şaştığımı söylemekle yetineceğim. </st><span><st c="4523">Günaydın Yeryüzü</st></span><st c="4539"> beraatla (bu beraat da zaman aşımından oldu) sonuçlandıktan sonra, hemen bir yıl sonra </st><span><st c="4627">Türkiye Şarkısı</st></span><st c="4642">, iki yıl sonra da </st><span><st c="4661">Köroğlu</st></span><st c="4668"> yayınlandı. </st><st c="4681">Baskılar beni yıldırsaydı, Memet Fuat’ın benim şiirimde sevdiği bu çizgi (ki ben bu kitaplarımı çoktan sildim) sürer miydi? </st><st c="4805">Şunu da söylemek isterim: Benim baştan beri dünya görüşümde bir değişiklik olmamıştır. </st><st c="4892">Hep o görüş içinde gidip gelmişimdir. </st><st c="4930">Ama benim gidip gelişim, aynı yolun darboğazları olmuştur. </st><st c="4989">Benim ilgimi oraları çekmiştir, o küçük su yolları. </st><st c="5041">İyice eğilip bakılırsa görülürüm oralarda. </st><st c="5084">Hepsi bu kadar...  </st></p>
			<p>  </p>
			<p><st c="5102">(</st><span><st c="5103">Politika</st></span><st c="5111">, 1976)  </st></p>
		</div>
	<div id="charCountTotal" value="5119"></div></body>
</html>
