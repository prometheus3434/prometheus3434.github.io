<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-55</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-15"><st c="0">ŞİİRİN ÇİZDİĞİ ÇİZGİ  </st></p>
			<p><span><st c="21">“... </st><st c="26">Oysa ne yalnızlıklar ne sıkıntılar   </st></span></p>
			<p><span><st c="61">var, bilemezsiniz.”</st></span>  </p>
			<p>  </p>
			<p><st c="80">Paul Valéry, “Deniz Gömütü” şiiri için yazdığı yazıda, şiirin doğuşunu anlatırken, </st><span><st c="164">konusundan</st></span><st c="174"> önce, ilk dizenin </st><span><st c="193">biçiminin</st></span><st c="202"> geliştiğini, sonra da, onar hecelik altılıkların (kalıp) doğduğunu anlatır. </st><st c="279">Böylece, “Deniz Gömütü” şiirinin konusunu, biçimin getirdiğini söyler. </st><st c="350">(Biçim sözcüğü yerine, burada, bir başka sözcük kullanmak gerekiyor. </st><st c="419">Bunu Valéry’nin dediğini tam aktarmak için söylüyorum; çünkü Valéry </st><span><st c="487">öz</st></span><st c="489">’le, biçimi ayırmak istemez. </st><st c="519">Biçimi öne alarak, şiirin bütün öbür ilkelerini onun içinde düşünür. </st><st c="588">Biçime o, şiirin yapısı</st><span><st c="611"> (c</st></span><span><st c="614">omposition)</st></span><st c="626"> gözüyle bakıyor).  </st></p>
			<p><st c="645">Öte yandan, Edgar Allan Poe, “Kuzgun”</st><span> </span><st c="682">şiirinin yazılışını anlatırken, bunun tersi bir yolu, konudan sonra, biçimin geliştiğini söyler. </st><st c="780">Böylece, yazmak istediği şiirin konusunu önceden bilir. </st><st c="836">Bundan sonra, düşündüğü konuyla ilgili en uygun ses düzenini,</st><span><st c="897"> biçimi </st></span><st c="905">bulmaya çalışır. </st><st c="922">Kısaca, şiiri Valéry’nin tersine kurar.  </st></p>
			<p><span><st c="962">Otağ</st></span><st c="966">’ın yazılışında, Edgar Poe’nın “Kuzgun” için uyguladığı yönteme yakın bir yol tutulmuştur. </st><st c="1058">Bu, önce, konuyu seçmemden, sonra da, yine Poe’nın uyguladığı, daha çok da bilimsel diyebileceğim, aynı yolu tutmamdan geliyor. </st><st c="1186">Bu bilimsel dediğim yol, şiirin dış yapısıyla ilgili olup, daha çok ölçüye bağlı bir yöntemdir. </st><st c="1282">Otağ’ın başlangıçtaki konuyla ilgili yönü, sonradan değişmiş, Valéry’nin yöntemine daha bir yaklaşmıştır.  </st></p>
			<p><span><st c="1388">Otağ</st></span><st c="1392">, konusunu Kutsal Betik’in </st><span><st c="1419">Krallar</st></span><st c="1426"> bölümüyle, </st><span><st c="1438">Mezapotamya </st></span><st c="1450">üstüne okuduğum kitaplardan almıştır. </st><st c="1488">Mezapotamya’ya özel bir sevgi duymuşumdur hep. </st><st c="1535">Mezapotamya’daki, özellikle, gelmiş geçmiş uygarlıklar, Otağ’ın, başlangıçta biricik konusuymuş gibi göründü bana. </st><st c="1650">Bu konu beni hemen de şiirin uzunluğu, kısalığı sorununa götürdü. </st><st c="1716">Şiiri </st><span><st c="1722">Beş bölüm</st></span><st c="1731"> halinde düşündüm, öyle de oldu. </st><st c="1764">Beş parça olarak düşündüğümde, bunların kalıbını da düşünmüştüm; ya da bu bulduğum kalıp (Balad), parçaların sayısını ortaya koymuştu. </st><st c="1899">Böyle diyorum, çünkü, Balad’ın iki çeşidini kullandım ki, bu kalıplar şiirin boylarını az çok ortaya koyuyordu. </st><st c="2011">Önemli olan, balad kalıbını şiirin konusu, (buna kendisi de diyebiliriz) istiyordu. </st><st c="2095">Bunun için balad kalıbını şiirin istediği öz getirdi diyebiliriz. </st><st c="2161">Öz ya da konu nasıl bir biçim istiyordu? </st><st c="2202">Bunun en belirgin yönü, bir öykünün anlatılmak istenmesi, daha çok da, bu öykünün hem konuşma diliyle yazılacağı, hem de konuşmaları taşıyacağıydı. </st><st c="2350">Balad, bunun için, biçilmiş kaftan gözüktü bana. </st><st c="2399">Şu var ki, gerek İngiliz, gerek Fransız balad’larında konuşmalar için istediğim balad biçimleri pek yoktu; oysa Amerikan halk balad’larının düzeninde </st><span><st c="2549">Koro</st></span><st c="2553"> vardı ki, bu da bana konuşmalar için uygun geldi. </st><span><st c="2604">Krallar</st></span><st c="2611">’la, </st><span><st c="2617">Mezopotamya </st></span><st c="2629">üstüne olan yazılar, bir kralla bir kraliçenin öyküsünü çiziyorlardı kafamda. </st><st c="2707">Olay ilk çağda geçiyordu, her zaman yaptığım gibi, bu şiirde zamanları daha bir karıştıracak, özellikle de, günümüze bol bol uzanacaktım. </st><st c="2845">Bu konuda, önümde büyük bir örnek de vardı: </st><span><st c="2889">The Waste Land</st></span><st c="2903">. </st><span><st c="2905">Çorak Ülke</st></span><st c="2915">’nin zaman karışımı, parçalara bölünmüş olması, sonra da konuşma diliyle yazılması beni ilk anda ilgilendirir oldu. </st><st c="3032">Bunun için de, sık sık kitaplığa gidip, Eliot’un bu şiirini teypten, kendi sesinden dinlemeye başladım. </st><span><st c="3136">Çorak Ülke</st></span><st c="3146">’yi okudukça, dinledikçe, yazacağım şiir bana bitmiş gibi görünüyordu. </st><st c="3218">Oysa, daha tek satır yazmamıştım, konuyu da bölümlere ayırmaktan çok, beş parça olarak düşünmekten ileri gitmemiştim. </st><st c="3336">Zamanla şiirin bölümlerini, konularını, yerlerini az çok belirtmiştim ki, ilk dize çıkageldi:  </st></p>
			<p>  </p>
			<p><span><st c="3430">O zaman çadırlar sökülür / bir çağdaş yahudi   </st></span></p>
			<p><span><st c="3475">ardımızdan göğü kapardı.</st></span>  </p>
			<p>  </p>
			<p><st c="3499">Bu dize, balad’ın </st><span><st c="3518">konusunu </st></span><st c="3527">getiriyordu bana. </st><st c="3545">Balad bittiği zaman, başta kurduğum öykü içinde şiirin yerini bir türlü bulamıyordum. </st><st c="3631">Ama, </st><span><st c="3636">şiir olması </st></span><st c="3648">bana yetti; yeri, konusu beni ilgilendirmez oldu. </st><st c="3698">Daha sonra da başta düşündüğüm öykü gittikçe silindi, onun yerine bu baladın öyküsü beni ilgilendirir oldu. </st><st c="3806">Artık benim için, </st><span><st c="3824">bu şiirin koyduğu yaşama </st></span><st c="3849">vardı. </st><st c="3856">Bu da beni başka şiirlere, başka betiklere, kısaca başka yaşamalara götürdü. </st><st c="3933">Stewart Perowne’nın</st><span><st c="3952"> The Life and Times of Herod the Great’</st></span><st c="3991">ini okumaya başladım. </st><st c="4014">Hirodes birden gözümde büyüdü. </st><st c="4045">Büyük bir çağ diye baktım o çağa. </st><st c="4079">Oradan Salome’ye uzandım. </st><st c="4105">Salome’ye uzanışım, bana bir kurtuluş gibi geldi. </st><st c="4155">Balad’ların yazılması için Salome yeter bir konuydu. </st><st c="4208">Artık Salome üstüne yazılmış ne buldumsa onu okuyordum. </st><st c="4264">Mallarmé’nin </st><span><st c="4277">Hérodiade’</st></span><st c="4287">ı ilk aklıma gelen şiirdi. </st><span><st c="4315">Çivi Yazısı</st></span><st c="4326">’ndan sonra, yeniden Mallarmé’yi açtım. </st><st c="4367">Sonra Oscar Wilde’ı, Flaubert’i; ordan da şiirlere geçtim: Apollinaire’in “Salome”sini tutup deftere çektim. </st><st c="4476">Konu artık tamamdı: Salome’yi kıraliçe olarak koyacaktım, Hirodes de kraldı, düşük bir kraldı, yaşamını anlatacaktı; bitecekti.  </st></p>
			<p><st c="4604">Salome konuşmaya başlamıştı bile:  </st></p>
			<p><span><st c="4638">Ben bazı sulara çıkarım bazı evlere (Gittim seni ne uzun: ölüm gibi bir şey.)</st></span>   </p>
			<p><st c="4715">Nedense, bu balad’ın soyut bir dili amaçlamasını istedim, ya da Salome’nin sütannesiyle konuşmasında böyle bir dilin daha etkili olacağı beni ilgilendirdi. </st><st c="4872">Bir gün, bu baladın da bittiğini gördüm. </st><st c="4913">Ama öbür balad’la yan yana koyduğumda aralarında bu kez de hiçbir bağ olmadığını gördüm. </st><st c="5002">Ayrıca, bu iki balad, yazacağım öbür üç balad’ın konusunu hiç mi hiç geliştirmiyordu. </st><st c="5088">İki ayrı şiirdiler. </st><st c="5108">Öte yandan, ne Salome ne de Hirodes hiçbir balad’ı muştulamaz olmuşlardı, onları da kapatmıştım. </st><st c="5205">Bir zaman, yazmayı bıraktım, tarih kitaplarına düştüm. </st><st c="5260">W. </st><st c="5263">H. </st><st c="5266">Auden’ın </st><span><st c="5275">Blessed Event</st></span><st c="5288"> şiiriyle, Thin Thomas’ın </st><span><st c="5314">The Hand that signed the paper</st></span><st c="5344"> şiirini deftere geçirdim. </st><st c="5371">Onlardan medet umuyordum. </st><st c="5397">Ama bana hiçbir şey vermediler.  </st></p>
			<p><st c="5429">* * *  </st></p>
			<p><st c="5435">Birden, bir gün, şiirlerin konusunun değiştiğini gördüm: Otağ’ın konusunun yerini, ben alıverdim. </st><span><st c="5533">Bunu, yaşamamın bir yeri </st></span><st c="5558">yapmıştı. </st><st c="5568">Ben artık o çağların, ölümlerin, aşkların, yalnızlıkların içindeki </st><span><st c="5635">düşük kraldım. </st></span><st c="5650">Ama bugünlerde yaşıyordum:  </st></p>
			<p>  </p>
			<p><span><st c="5677">Ve bir çocuk büyük uykusunda İstanbul, Avrupa’yı   </st></span></p>
			<p><span><st c="5726">uyuyordu / – sesini koydu İhtiyar.   </st></span></p>
			<p><span><st c="5761">Şimdi eski zamanlara civar yerler bizim göcümüzü   </st></span></p>
			<p><span><st c="5810">bekler / şimdi ne kadar güzel olduğudur sesin.   </st></span></p>
			<p><span><st c="5857">Kıl çadırlarımızı söker, artık yalnız ağzının yangınına   </st></span></p>
			<p><span><st c="5913">dururum / düşer krallar.   </st></span></p>
			<p><span><st c="5938">Yalnız ben ateşler yakarım / eskir onüçaltmışdörtsıfırüç /   </st></span></p>
			<p><span><st c="5997">eskir en uzak at, resimlerin. </st></span>  </p>
			<p>  </p>
			<p><st c="6027">Üçüncü Balad bitince, üçünü yan yana koyduğumda birbirleriyle yine hiçbir bağ bulamadım. </st><st c="6116">Bildiğim bir şey varsa, üçüncü balad’ın </st><span><st c="6156">kitapların dışından geldiği</st></span><st c="6183">, daha önceki iki balad’ı da yavaş yavaş oldukları yerde değiştirmeye başlamasıydı. </st><st c="6267">Öyle de oldu: Otağ’ın konusunu bu üçüncü balad çizmeye başladı. </st><st c="6331">Kısaca, şiirin konusu yine değişmişti. </st><st c="6370">Ama şiirin başta düşünülen konudan gelen biçimi buyruğunu sürdürüyordu, eski konu onu ilgilendirmiyordu. </st><st c="6475">VI. </st><st c="6479">Balad bittiği zaman, birden ilk balad’ın yerinde buldum kendimi:  </st></p>
			<p>  </p>
			<p><span><st c="6544">Bir sülün düştü. </st><st c="6561">Birdenbire yüzümüz eskidi. </st><st c="6588">Bir çarşı   </st></span></p>
			<p><span><st c="6598">büyürken baktım durdu.</st></span>  </p>
			<p>  </p>
			<p><st c="6620">Ama VI. </st><st c="6629">Balad’la yan yana geldiği zaman, yine bir konu bütünlüğü kurulmuyordu. </st><st c="6700">Bıraktım yazmayı, bir zaman hiçbir şey düşünmemeye çalıştım. </st><st c="6761">IV. </st><st c="6765">Balad boyunca büyüttüğüm yalnızlığı dinlemeye başladım. </st><st c="6821">Bir zaman, umutsuzluğuma sarıldım. </st><st c="6856">Umutsuzluğumu büyük bir gerçek bildim. </st><st c="6895">Bunu bütün balad’lara dağıttım. </st><st c="6927">Bir gün, balad’ları bu umutsuzlukla bağdaşmış buldum. </st><st c="6981">Böylece de V. </st><st c="6995">Balad’ı yazmak benim için kolay oldu. </st><st c="7033">Bu umutsuzluk yaşamamdaydı. </st><st c="7061">Artık her gün </st><span><st c="7075">Otağ</st></span><st c="7079">’ı okuyordum, ama her gün okuyuşumda şiirleri bir türlü sıraya koyamıyordum, her gün yerlerini değiştiriyordum. </st><st c="7192">Bir zaman öylece bıraktım. </st><st c="7219">Yeniden ele alıp üzerlerinde çalıştığımda, bütün şiirin bir yere gelip dayandığını gördüm ki, bu, şiirin başından beri güdülen amaca benzemiyordu. </st><st c="7366">Artık şiir kendi buyruğunu sürdürüyordu; bu da hiçbir konunun tutsağı olmamak şeklinde kendini belli ediyordu. </st><st c="7477">Böylece şiirin konusu yok olmuştu. </st><st c="7512">Bunun hiçbir zaman değişmediğini de gördüm.  </st></p>
			<p><st c="7556">Bana gelince, şiirin böyle bir yere gelip dayandığını görünce, şiirin bittiğini anladım. </st><st c="7645">Bu yeri sevişim, şiiri, aslında, başka türlü anladığımla ilgili elbette. </st><st c="7718">Şiir benim için, bir kez daha, hiçten doğuyordu, salt </st><span><st c="7772">biçim, </st></span><st c="7779">bir o buyruğunu sürdürüyordu. </st><st c="7809">Bu şu demekti: Balad’ların birer konu edinerek gelir gibi görünmeleri, biçimlerini getirmek içindi. </st><st c="7909">Biçimlerini bulunca da, elbette, başka hiçbir şeye ihtiyaçları olmayacaktı, öyle de oldu.  </st></p>
			<p><st c="7999">Şiirleri, böyle yeniden elime alışımda </st><span><st c="8038">(yeniden yazışımda da diyebilirim)</st></span><st c="8072">, buyruğunu sürdüren biçim, iki yönüyle kendini belli ediyordu: Konu ve dil. </st><st c="8149">Konunun gittikçe silindiğini görüyordum, ama konu yok olmuyordu, bir başka alana giriyordu, yeni bir yolculuğa çıkıyordu. </st><st c="8271">Bu da soyut bir yolculuktu. </st><st c="8299">Bu yolu, resimde </st><span><st c="8316">figure’</st></span><st c="8323">ü adım adım yenip, soyuta gitmek isteğine benzetebiliriz. </st><st c="8382">Böyle bir yoldu artık tuttuğum. </st><st c="8414">Bu da en iyi dilde belli oluyordu: Dil soyut bir yolculuğa çıkmıştı, </st><span><st c="8483">belirli anlatımı </st></span><st c="8500">atıyordu, daha doğrusu anlatmaktan çok, duyurma alanına iyiden iyiye kaymaya başlamıştı. </st><st c="8589">Bunu sözcüklere dek uzatıyordum, soyut sözcükler seçiyordum. </st><st c="8650">Duyurma, özellikle çağrışıma, simgelere dayanır olmuştu. </st><st c="8707">Çağrışımlar da, elden geldiğince, uzak çağrışımlardı:  </st></p>
			<p>  </p>
			<p><span><st c="8761">Ben seni çıkarım, belki o balkonları / çekilir odaları  </st></span></p>
			<p><span><st c="8816">denizin / Bir yeldeğirmeni havayı döver.  </st></span></p>
			<p>  </p>
			<p><st c="8857">Şiiri, şu yoldan, soyuta kaydırıyordum:  </st></p>
			<p>  </p>
			<p><span><st c="8897">– Ve bir sülün düştü.. </st><st c="8920">Ve H, ulakların elinden   </st></span></p>
			<p><span><st c="8944">mektubu aldı, ve onu okudu.  </st></span></p>
			<p>  </p>
			<p><st c="8972">Bu dize, sonunda, şu biçime girdi:  </st></p>
			<p>  </p>
			<p><span><st c="9007">Bir sülün düştü. </st><st c="9024">Birdenbire yüzümüz eskidi. </st><st c="9051">Bir çarşı  </st></span></p>
			<p><span><st c="9061">büyürken baktım durdu.  </st></span></p>
			<p>  </p>
			<p><st c="9084">Ara Balad, bu soyut dilin büyük bir örneği gibi göründü bana. </st><st c="9146">Öbür balad’lar da onun diline kaymaya başladı. </st><st c="9193">Dil böylece buyruğunu ele aldı, artık konudan söz edilemezdi, dil bunu boyuna siliyordu çünkü. </st><st c="9288">Paul Valéry’nin </st><span><st c="9304">Deniz Gömütü</st></span><st c="9316">’nü yazarken geldiği yere gelmiştim: Biçim konusunu getiriyordu bu, en çok da dille gelen bir şeydi. </st><st c="9418">Buna, </st><span><st c="9424">şiirin yapısı</st></span><st c="9437"> gözüyle de bakılabilirdi, belki de böyle bakılması daha doğruydu. </st><st c="9504">Dilin, biçimde getirdiği bu belli belirsiz </st><span><st c="9547">konu</st></span><st c="9551"> neydi? </st><st c="9559">Bunu, bir türlü bir yere bağlayamıyordum. </st><st c="9601">Kendi kendime, </st><span><st c="9616">Otağ</st></span><st c="9620">’ın konusu nedir? </st><st c="9639">diye sorduğumda, karşılığını veriyordum: Hiç. </st><st c="9685">Buraya, nereden, nasıl gelmiştim? </st><st c="9719">Bunda en etkin yolu çizenin dil olduğunu anladım. </st><st c="9769">Bu da, benim şiir anlayışımda büyük bir yer tutuyordu. </st><st c="9824">Şu oluyordu: </st><span><st c="9837">Şiiri anlayı</st></span><span><st c="9849">şıma doğru çekiyordum.  </st></span></p>
			<p><st c="9873">Artık benim için bir şey kalıyordu: Hiç’in alanını araştırmak. </st><st c="9936">Daha önce de dediğim gibi, bu tanım bir konusuzluk demek değildi. </st><st c="10002">Balad’ları okudukça buraya varıyordum. </st><st c="10041">En belirgin yönü, belli bir yere oturtulmamasıydı, bunda bir şeyi çizmek yoktu, bir yeri imliyordu daha çok, ama o </st><span><st c="10156">yer</st></span><st c="10159"> anlatılamıyordu. </st><st c="10177">Öte yandan, bu yer vardı. </st><st c="10203">Belki bunun için, anlatılmadığı için ben buna: Hiç diyordum. </st><st c="10264">Benim onu </st><span><st c="10274">var olarak görmem, </st></span><st c="10293">sanırsam, yaşamamdan geliyordu. </st><st c="10325">Bunu, şiirleri okudukça anlıyordum. </st><st c="10361">Bana ilk anda gelip vuran </st><span><st c="10387">yaşamalar </st></span><st c="10397">oluyordu çünkü. </st><st c="10413">Ama başkası için bu bir </st><span><st c="10437">yer </st></span><st c="10441">olabilir mi? </st><st c="10454">Bilmem. </st><st c="10462">Böylece, yaşamamın başkasındaki yerinin ne olduğunu bilemem demek istiyorum. </st><st c="10539">Zaten </st><span><st c="10545">Otağ</st></span><st c="10549">’ın konusunu bana düşündüren de, bu başkasıdır. </st><st c="10598">Hiç’i de ona karşı koyuyorum: Öyle bakması için.  </st></p>
			<p><st c="10647">Hiç, böylece, bir</st><span><st c="10664"> yaşamay</st></span><span><st c="10672">ı</st></span><st c="10674"> bir simgeyle göstermek, ona bir </st><span><st c="10707">ad </st></span><st c="10710">vermektir. </st><st c="10721">Bu da, </st><span><st c="10728">Ota</st></span><span><st c="10731">ğ</st></span><st c="10733">’da anlamdan çok, konuyu silmek istemek sonucu doğan bir yöntemdir.</st><span>  </span></p>
		</div>
	<div id="charCountTotal" value="10800"></div></body>
</html>
