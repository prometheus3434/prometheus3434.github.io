<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-241</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-67"><st c="0">HERAKLEITOS  </st></p>
			<p><span><st c="12">Herakleitos’</st></span><st c="24">a değin pek az düşünür bir avuç </st><span><st c="57">Parçalar</st></span><st c="65">’ıyla etkin olmuştur. </st><st c="88">Bunlara tümcecikler de diyebiliriz, bunu bile söylemek zordur. </st><st c="151">Zordur çünkü çoğu okunamamış, tamamlanmamış, eksik, yarım bırakılmış tümcelerdir. </st><st c="233">Bu da yetmiyormuş gibi kapalı, karanlıktır Herakleitos. </st><st c="289">Yazdıkları sanki resullerin sözleridir, Euripides bu demir leblebileri anlamakta güçlük çektiğinde Sokrates’e:  </st></p>
			<p><st c="400"> — Herakleitos’un yazdıklarını nasıl buluyorsun? </st><st c="448">diye sorar.  </st></p>
			<p><st c="460">Sokrates:  </st></p>
			<p><st c="470">— Anladıklarım çok yüce şeyler; öyle sanıyorum ki anlamadıklarım da... </st><st c="541">Yalnız Delos’lu bir dalgıç gerek, diye yanıtlar.  </st></p>
			<p><st c="590">Ben Herakleitos’un </st><span><st c="609">Parçalar</st></span><st c="617">’ını yıllarca hep şiir diye okudum. </st><st c="654">Herakleitos’u da şair diye benimsedim. </st><st c="693">Her seferinde de büyük tatlar aldım. </st><st c="730">Anlamadıklarımı da büyük yüce şeyler diye düşündüm (Sokrates gibi). </st><st c="798">Blanchot da: “Karanlıktır Herakleitos” diyecektir. </st><st c="849">Farklılık simgesini de yapıştıracaktır ona. </st><st c="893">Gizemli olduğunu da söyleyecektir. </st><st c="928">Gerçekten de Herakleitos’un dili gizemlidir, gizem adına konuşur: Dil onda yalnız bu işe yarar gibidir.  </st></p>
			<p><st c="1032">Samih Rifat’ın çevirilerinden büyük tat aldım. </st><st c="1079">Bunda </st><span><st c="1085">Parçalar</st></span><st c="1093">’ı çevirirken yoruma kaçmaması, eksikleri eksik olarak bırakması, anlamadıklarını da yorumlamaya kalkmaması, öylece bırakması etkin oldu. </st><span><st c="1232">Parçalar</st></span><st c="1240"> bize kapalılığı öğretirken, aydınlığın da her şey olmadığını, aydınlıkta da pek çok şeyin yittiğini imler. </st><st c="1348">Samih Rifat’ın, öte yandan bu kapalı söz ustasının yazdıklarını ünlü yorumcuların yazılarıyla donatması da yapıta ayrı bir anlam kazandırmıştır. </st><st c="1493">Hele René Char’ın Herakleitos üstüne yazısı (ki aslını her okuyuşumda zorlanmışımdır) örnek bir çeviridir.  </st></p>
			<p><st c="1600">Herakleitos, biliyoruz ki, Pythagoras’çıların zıtların ortalama içinde erimesi düşüncesine karşı gerilimle çatışmayı koyacaktır. </st><st c="1729">Bu yüzden de ona göre çatışma mutlaktır, erime, uyum görecedir.  </st></p>
			<p><st c="1793">Herakleitos’un çocuklarla aşık oynadığı söylenir. </st><st c="1843">Çağdaşları buna hep şaşmıştır. </st><st c="1874">Sonra da dağlara çekildiği, ot, börtü böcek, bitki yediği biliniyor.  </st></p>
			<p><span><st c="1943">Parçalar</st></span><st c="1951">’ın içinde kırık dökük tümceler benim hep ilgimi çekmiştir:  </st></p>
			<p>  </p>
			<p><st c="2012">... bitlerini kıran çocuklar...  </st></p>
			<p>  </p>
			<p><st c="2044">... bir çocuğun krallığı.  </st></p>
			<p>  </p>
			<p><st c="2070">Rasgele saçılmışların en güzeli, evren.  </st></p>
			<p><st c="2110">Hiç eksilmesin zenginliğiniz Ephesos’lular, ki belli olsun alçaklığınız.  </st></p>
			<p>  </p>
			<p><st c="2183">Yıldız falcısı Homeros.  </st></p>
			<p>  </p>
			<p><st c="2207">... ve uyuyanlar gibi eyleyip konuşmamalı insan.  </st></p>
			<p>  </p>
			<p><st c="2256">... yolun gittiği yeri unutan kişi.  </st></p>
			<p>  </p>
			<p><st c="2292">Herakleitos’un soyluluk sanını (basileus) taşımadığı da biliniyor. </st><st c="2359">Kalabalıkları hor görüşü de...  </st></p>
			<p><st c="2390">Herakleitos, huysuz, somurtkan, asık suratlı diye bilinir. </st><st c="2449">Son yıllarına doğru da iyice içine çekildiği, az yediği, açlığını da suyla geçiştirmeye çalıştığı söylenir.  </st></p>
		</div>
	<div id="charCountTotal" value="2557"></div></body>
</html>
