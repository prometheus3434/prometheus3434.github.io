<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-146</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p id="_idParaDest-45"><st c="0">KARALAMALAR, VIII  </st></p>
			<p><span><st c="18">Londra</st></span><span>  </span></p>
			<p><span><st c="24">Hell is a city much like London  </st></span></p>
			<p><span><st c="57">A populous and a smoky city.  </st></span></p>
			<p>  </p>
			<p><span><st c="86">‘Bir kenttir cehennem Londra’ya çok benzer  </st></span></p>
			<p><span><st c="129">kalabalık ve dumanlı bir kent’  </st></span></p>
			<p><st c="160">(Shelley)  </st></p>
			<p><st c="170">15 Temmuz  </st></p>
			<p><st c="180">Bu dizeleri içimden mırıldana mırıldana adım attım Londra’ya. </st><st c="242">Bu üçüncü gidişimdi, ilkinde (1962) B. </st><st c="281">C.’ın çağrılısı olarak Londra’daydım; ama çağrılı olmak yetmiyordu, cebimde kaç param vardı, bu soruluyordu. </st><st c="390">150 pound’um olduğunu söyledim ama yetmedi bu, göstermemi istediler gümrükten, göstererek cehenneme adımımı attım. </st><st c="505">Bugün gibi usumda, korkunç sıkılmıştım. </st><st c="545">İkincisi şenlikliydi. </st><st c="567">Gümrük sorun olmadı: Çağrılıydım, karşılandım.   </st></p>
			<p><st c="614">Kafamda bu üçüncü kez Londra’yı yazmak vardı. </st><st c="660">Bu düşünceyle doluydum. </st><st c="684">Her yerde notlar tutuyordum. </st><st c="713">Birçok yeri de bir başıma dolaşıyordum. </st><st c="753">Özellikle de halkın çoğunlukta olduğu yerleri dolaşıyor, onları seyrediyordum. </st><st c="832">Her şey tıkır tıkır işliyordu Londra’da (otobüsler bir yana). </st><st c="894">Onların olduğu mahalleler, yollar, sokaklar tam bir cehennemdi. </st><st c="958">Zaten otobüsleri de başka yere sokmuyorlardı. </st><st c="1004">Zenciler, özellikle de bir zamanlar dünyanın her yerinden çalışmak için gelmiş olanlar, Afrikalılar, Avrupalılar, çoluk çocuk dolduruyordu ortalığı. </st><st c="1153">Londra’da her türlü halk ancak sarhoşsa gülüyordu. </st><st c="1204">Bunlara da ancak buralarda rastlanıyordu. </st><st c="1246">İngilizleri gülerken görmenin kolay olmadığını yeniden anladım. </st><st c="1310">Yalnız güleni görmenin zorluğu değil, ayrıca önlerinden başka bir yeri görmediklerinin, görmek de istemediklerinin ayrımına vardım. </st><st c="1442">Ben Ana Kraliçe’nin sayrılar içinde yattığı bir zamana rastlamıştım, onun için de gittiğim her yerde onun döviziyle karşılaşıyordum. </st><st c="1575">Londra’da sanki karartma ilan edilmişti.   </st></p>
			<p><st c="1616">Geceleri </st><span><st c="1625">pub</st></span><st c="1628">’ların altını üstüne getiriyordum. </st><st c="1664">İçen, eğlenen yalnız gençlerdi sanki, yaşlılar görünmüyordu. </st><st c="1725">Caddelerde bağıra bağıra dolaşanlar, gülenler daha çok turistlerdi.  </st></p>
			<p><st c="1793">Çoğun da İtalyanlar, Akdenizlilerdi. </st><st c="1830">İngilizler, bu bağıra bağıra konuşan gülen insanlara şaşkınlıkla bakıyorlardı. </st><st c="1909">Üçüncü gün Londra’yı yazamayacağımı anladım, o zaman da yeniden sıkıntılar bastı.  </st></p>
			<p><st c="1991">Ancak yazınca mı yaşıyorum?  </st></p>
		</div>
	<div id="charCountTotal" value="2019"></div></body>
</html>
