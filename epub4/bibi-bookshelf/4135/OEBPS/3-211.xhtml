<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-211</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">— Şimdi bakın, bu düzyazı şiirlerde görsel bir yapı da koymak istiyorum. </st><st c="73">Yani diyelim ki yazıyı daktilo ediyorum, daktilo ettiğim zaman, metin görsellik koysun istiyorum. </st><st c="171">Bir zamanlar Süleymaniye Camii’ni yazmak istedim ve istedim ki benim düzyazımı okuyan, o yazıdan, Süleymaniye yıkılmış olsa da oradan çıkarsın o yapıyı. </st><st c="324">Yani benim metnime baka baka o yapıyı çıkarsın isterim. </st><span><st c="380">Galata</st></span><st c="386">’da bunu yaptım, sanıyorum o kurulmuştur. </st><span><st c="429">Galata’</st></span><st c="436">da ben sokakları adımladım. </st><st c="465">İstedim ki o yapı kurulsun, hissedilsin. </st><st c="506">Daha da ileri gidiyorum, kütlesel olarak onu nasıl koyarım diye. </st><st c="571">Yani yazının kütlesel, küresel resmi çıksın isterim.  </st></p>
			<p><st c="624">—</st><span><st c="625"> “Evde her şey birbiri için vardır, kapalılık bunu gerektirir” diyorsunuz...  </st></span></p>
			<p><st c="702">— Ev aslında içine kapalı bir varlık. </st><st c="740">Ama birbiriyle olan ilişkileri başlangıçta kurulmuş. </st><st c="793">Yani eve kapıdan giriyorsunuz, girdikten sonra kapı size bir sözlük uzatıyor, evde nelerin olduğuna bakın diyor. </st><st c="906">Odalar var, sofa var, balkon var, pencereler, tavan var diyor. </st><st c="969">Bu girişten sonra içeriye girdiğiniz zaman gizli bir güç var. </st><st c="1031">Bütün bunları ayıran bir duvarla karşılaşıyorsunuz. </st><st c="1083">Duvar birden önünüzü kesiyor, evet onlar var ama diyor, kapının saydıkları yani, ben hepsini ayırıyorum. </st><st c="1188">Peki ben odayı görmek istiyorum diye duvara söylüyorum. </st><st c="1244">O zaman beni bir koridordan, bir aradan geçiriyor. </st><st c="1295">Koridor ile karşılaşıyorum, koridor ne tarafa gitmek istiyorsun diye, sorular sormaya başlıyor. </st><st c="1391">Ben odayı seçerim diyorum. </st><st c="1418">Odanın kapısına geliyorum. </st><st c="1445">Oda kapısıyla bakıştıktan sonra beni odada bırakıyorlar ve ben odayı görünce oturacak bir yer arıyorum. </st><st c="1549">Sonra odada neler görebilirim diye pencereyle bir alışverişe giriyorum. </st><st c="1621">Pencere bana en yakın yeri gösteriyor ve ben oradan dışarıya bakmaya başlıyorum. </st><st c="1702">Pencere odanın en özgür olan bölümü. </st><st c="1739">Ben odadan ilk anda bahçeyi görüyorum, sonra sokak gözüküyorsa sokağı. </st><st c="1810">Ama oda ne pencere için, ne de bahçe için. </st><st c="1853">Oda çok kendine özgü bir yer. </st><st c="1883">Yani orada ancak düş kurabilirsin, yatarsın, uyursun ya da yazarsın, öyle bir yer. </st><st c="1966">Gerçekten odada uzun boylu bir dolaşma olmaz. </st><st c="2012">Böyle bir kapalılık var. </st><st c="2037">Şimdi ev kapalılığı gerektirir dediğim zaman bölünmeyi söylüyorum. </st><st c="2104">Evin içinde birçok bölümler var, hepsi birbiri içindir ama hepsi de birbirinden ayrı olarak yaşar demek istiyorum. </st><st c="2219">Yani birliktelik tek başınalığı da gerektiriyor. </st><st c="2268">Bu tek başınalık en çok da odada var. </st><st c="2306">Yani oda asıl tek başınalığı sonuna kadar yaşatabilir. </st><st c="2361">Merdivenler, koridor, balkon, sofalar, bütün bunlar kendi aralarında yakınlık kurarlar ama odalar kapalıdır. </st><st c="2470">Bunlar odalarla ilişki kurmazlar. </st><st c="2504">Yani merdivenler, sofalar, koridorlar, aralıklar bir iç evreni kurarlar. </st><st c="2577">İşte, hem birlikteliği hem de kapalılığı ev böyle kurar.  </st></p>
			<p><st c="2634">— </st><span><st c="2636">Ev, sanki sadece bir yapı olarak var, bir boşluğa sahip...  </st></span></p>
			<p><st c="2695">— Bu kitap çıktıktan sonra ev üzerine bir şeyler okuyorum, yani beni bırakmış değil. </st><st c="2780">Belki bu kitaba ikinci bir baskıda ekler yapabilirim. </st><st c="2834">Boşluk olayı mesela. </st><st c="2855">Evi sırf boşluk olarak da düşünebilir insan. </st><st c="2900">Herkesin evden anladığı bir kavram vardır. </st><st c="2943">O kavramı biraz daha deşmek istiyorum.  </st></p>
			<p><st c="2982">—</st><span><st c="2983"> Şiirde zaman ve mekân sorunu?  </st></span></p>
			<p><st c="3014">— Bir defa, bir şiir bir yerde yazılıyor... </st><st c="3058">Sokakta, masada, bir evde yazılıyor ama bir de zaman diye bir sorun var. </st><st c="3131">Zamanla mekân arasında gidip gelmeler var. </st><st c="3174">Şimdi bir şiir sözgelimi, şimdiki zamanı kullanarak yazılır, ya da geçmişteki bir şeyi anımsarız, geçmişe doğru şiiri sürükleriz. </st><st c="3304">Şiir sürüklenirken, mekânı da birlikte götürür. </st><st c="3352">Eğer mekânı almazsa şiir sanki kendisini boşluktaymış gibi hisseder. </st><st c="3421">Yani “yürüyorum” diye başlayan bir dize düşünün. </st><st c="3470">Yürüyorum dediğiniz zaman birdenbire nerede yürüdüğünü şair bilmek ister. </st><st c="3544">Diyelim ki bir yoldur o, diyelim ki küçük bir sokak, şair o sokağın nasıl olduğunu yazmak ister. </st><st c="3641">Yani şiirin o sokakla tamamlanacağını fark eder. </st><st c="3690">O zaman, zamanın ve mekânın şiirin içinde her zaman gidip gelen bir edim olmasının farkına varır. </st><st c="3788">Bundan zaten kurtuluş yoktur. </st><st c="3818">Yani nerede kalıyor şiir, nerede oturuyor, ne zaman böyle şeyler düşünüyor düşüncesi tabii şiirin bütün yapısı içinde gidip gelen bir şey. </st><st c="3957">Şair bunları sımsıkı tutmak zorundadır. </st><st c="3997">Ben genel olarak zamanları çok karıştırmayı severim. </st><st c="4050">Ve o zaman, her iki zamanda da yaşadığımı fark ederim. </st><st c="4105">Okurun da öyle bakmasını isterim. </st><st c="4139">Kısacası parçalamak isterim, yani şiir parçalansın ve parçalar içinde zamanı ve mekânı yeniden bulayım isterim.  </st></p>
			<p><st c="4251">— </st><span><st c="4253">Ev ve ölüm?  </st></span></p>
			<p><st c="4265">— Kitabın bir yerinde ev ile ölümü bağdaştırmak istedim. </st><st c="4322">Yani evde yaşıyoruz, evet ama burada ölüyoruz da, bu sonradan aklıma geldi. </st><st c="4398">Bunun aklıma gelişi Wittgenstein ile ilgili. </st><st c="4443">Wittgenstein çağımızın en büyük filozoflarından biri. </st><st c="4497">Onun yakın bir arkadaşı var, doktor. </st><st c="4534">Ondan öleceğini öğreniyor. </st><st c="4561">Aradan zaman geçiyor, Wittgenstein yaşamını otellerde geçirmiş bir varlıklı.  </st></p>
		</div>
	<div id="charCountTotal" value="4638"></div></body>
</html>
