<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>3-138</title>
    <meta http-equiv="Content-Type" content="text/html; charset=utf-8" />
  

</head>
  <body id="x3" xml:lang="tr-TR">
		<div>
			<p>  </p>
			<p><st c="0">Çocuklar  </st></p>
			<p><st c="9">Çocuklar en çok güneş tutulmasına gülerler.  </st></p>
			<p><st c="53">Bunda haklıdırlar da.  </st></p>
			<p><st c="75">*  </st></p>
			<p><span><st c="77">Şair her şiirde doğar ve ölür.  </st></span></p>
			<p><st c="108">(Anday)  </st></p>
			<p><st c="116">Dupin  </st></p>
			<p><span><st c="122">L’embrasure</st></span><st c="133">’ünü Jacques Dupin’in, onu okuyorum. </st><st c="171">Parçalanmış, paramparça halde yazmak, bozgun şiiri. </st><st c="223">Duyguların, yıkım yığını...  </st></p>
			<p><span><st c="251">L’embrasure,</st></span><st c="263"> sözlükte, kapı, pencere aralığı, lombar deliği diye geçiyor. </st><st c="325">Kesik, aralıklı, kopuk kopuk yazıyor Dupin. </st><st c="369">Bir yıkıntı şiiri.  </st></p>
			<p><st c="388">Su  </st></p>
			<p><st c="391">Seni seviyorum, seni seviyorum diyor, su.  </st></p>
			<p><st c="433">*  </st></p>
			<p><span><st c="435">Şiir, yaşlı çocuk.</st></span>  </p>
			<p><st c="453">(Dağlarca)  </st></p>
			<p><st c="465">Tümceler  </st></p>
			<p><st c="474">Gecenin adı en uzundur.   </st></p>
			<p><st c="498">*  </st></p>
			<p><st c="500">Ağaçlar tindir, diye bağırıyordu bir ses.  </st></p>
			<p><st c="542">*  </st></p>
			<p><st c="544">Atlas  </st></p>
			<p><span><st c="550">Atlas</st></span><st c="555">’ta Borges’in Süleymaniye’ye (daha çok da minarelerine) bakarken bir fotoğrafı var, bakmıyor da kutsuyor gibi.  </st></p>
			<p><st c="667">Kartaca ile İstanbul’u karşılaştırırken “Acımasız bir ülke düşünürüz” diyor.  </st></p>
			<p><st c="744">Yadırgamadım bunu. </st><st c="763">Hıristiyan nefreti gibi “Fanatik İslami nefret” bu da.  </st></p>
			<p><st c="818">Ne zaman Borges’i düşünsem, görülmeyeni, yalnız onun gördüğüne inanırım.  </st></p>
			<p><st c="891">Bir fotoğrafta Borges Paris’te. </st><st c="923">Yanında güzeller güzeli Maria Kodoma.   </st></p>
			<p><st c="961">Konuşmalar, boy boy fotoğrafları aklımda. </st><st c="1003">Şimdi </st><span><st c="1009">Atlas</st></span><st c="1014">’ı okurken gene Maria ile dolaştıkları yerlerin fotoğraflarına bakıyorum da. </st><st c="1092">Bu kez Maria Kodoma’yı (o hep önüne bakan gülmekle gülmemek arası) o denli güzel bulmuyorum.  </st></p>
			<p><st c="1185">Ama afsunlu bir yüzü gene vuruyor. </st><st c="1220">Gene güzel: uzak güzel.  </st></p>
			<p><st c="1244">Kör Borges’le dolaşıyor kentleri, incecik yüzü kâğıtlar güzelliğinde. </st><st c="1314">Korkunç bir güzellik buluyorum bu ikili dolaşışta. </st><st c="1365">Birinde balonla uçuyorlar, ikisinin elleri sepetin kıyısında duruyor:  Kımıltısız, yazık!  </st></p>
			<p><st c="1454">Borges’in ilk anda “İrlanda Üstüne”, “Başlangıç”, “Gemi”, “Cenova”, “Briach” adlı yazılarını sevdim.  </st></p>
			<p><st c="1555">*  </st></p>
			<p><st c="1557">Delvaux</st><span>  </span></p>
			<p><st c="1564">Gizemli zaman ve uzam: Paul Delvaux! </st><st c="1602">Delvaux’da her şey: Trenler, çıplaklar, yollar, adamlar, sokaklar, odalar, ay, gece, ağaçlar, her şey bir bekleyiş içindedir.  </st></p>
			<p><st c="1728">Bu durumda zaman ve uzamı da beklerken buluruz.  </st></p>
			<p><st c="1776">Dünyayı durdura durdura çalışır Delvaux. </st><st c="1817">Dünyayı taşlaştırdığında, o zaman, bırakır fırçasını.  </st></p>
			<p><st c="1871">Blanchot  </st></p>
			<p><st c="1880">Yıllar sonra, Maurice Blanchot’nun </st><span><st c="1915">L’Espace Littéraire</st></span><st c="1934">’ini (</st><span><st c="1941">Yazınsal Uzam</st></span><st c="1955">) bu kez Türkçe çevirisinden okuyorum. </st><st c="1995">Blanchot, Barthes beni hep beslemiştir. </st><st c="2035">Dili onlarla anladım, gördüm ben.  </st></p>
			<p><st c="2069">Dil  </st></p>
			<p><st c="2073">Bir sözcük bir şiire girip çıkmışsa, artık o değişmiştir. </st><st c="2131">Yeniden yaratılmıştır çünkü.  </st></p>
			<p><st c="2160">Şiirin bütün çabası dilin yeniden yaratılması adınadır.  </st></p>
			<p><st c="2216">*  </st></p>
			<p><st c="2218">Sinemanın ‘Rüya fabrikası’ olduğunu kim söylemişti?  </st></p>
			<p><st c="2270">Cennet  </st></p>
			<p><st c="2277">“Cennet” sözcüğü belki de insanoğlunun belleğini hiç bırakmamış bir sözcüktür.  </st></p>
			<p><st c="2356">Cennet imgesi başka hiçbir sözcüğün yüklenmeyeceğini yüklenir: Umut imgesini.  </st></p>
			<p><st c="2434">Öte yandan, ‘cennet’ sözcüğünün asıl gücü de somut bir imgesi olmamasındandır. </st><st c="2513">Belirsizlik, imgelemi baştan aşağı kuşanır, büyütür, zenginleştirir.  </st></p>
			<p><st c="2582">*  </st></p>
			<p><span><st c="2584">Tarih usdışıdır, bu bir olgu. </st><st c="2614">Bütün uluslarda usdışıdır; sonra da çok sayıda usdışı öğeyi içerir.</st></span>  </p>
			<p><st c="2681">(Claude Lévi Strauss)  </st></p>
			<p><st c="2704">Hangi Harfler Hangi Şairlere Benzer?  </st></p>
			<p><st c="2741">Ahmet Haşim, a’ya (a gibi içine dönük, içrek); Yahya Kemal, e’ye (ama neden onu e’ye benzettiğimi bilmem, belki alfabenin altıncı harfine olan sevgimden böyle diyorum); Nâzım, s’ye (s çünkü resim güzelliğindedir); Ahmet Hamdi, o’ya (o kapalılığın adamıdır); Necip Fazıl için alfabe yeniden kurulmalıdır ve de harf dışı düşünülmelidir derim; Asaf Halet Çelebi, eski harflerle f’ye (f alfabenin en kara kaşlı, kara gözlü harfidir); Dıranas, kar sözcüğünün k’sına (k beyazdır); Dağlarca, ü’ye (ü’yü kim sevmez.) Orhan Veli i’ye (i gibi güzeldir); Oktay Rifat, p’ye (p en gerçeküstücü harfidir abc’nin); Anday, d’ye (d, ussaldır, sevgili ussallık); Necatigil, j’ye (j alfabenin en özel harfidir); Külebi (Külebi mi? </st><st c="3453">b’ye, sevgili b’ye).  </st></p>
			<p><st c="3474">Japon Şairleri</st><span>  </span></p>
			<p><span><st c="3488">Süsen çiçekleri açtı.  </st></span></p>
			<p><span><st c="3511">Ayaklarımdaki sanki  </st></span></p>
			<p><span><st c="3531">Sandallarımın mavi bağları.  </st></span></p>
			<p>  </p>
			<p><st c="3559">Japon şairleri görüp geçtikleri manzaraları yazmamazlık edemiyorlar. </st><st c="3628">İlle de yazacaklar.  </st></p>
			<p><st c="3648">*  </st></p>
			<p><span><st c="3650">Thomas oturdu ve denize baktı.</st></span>  </p>
			<p><st c="3680">(Beckett)  </st></p>
		</div>
	<div id="charCountTotal" value="3691"></div></body>
</html>
