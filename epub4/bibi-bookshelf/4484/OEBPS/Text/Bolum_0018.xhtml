<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>18</h1>

  <h2 id="toc_1">WASHINGTON</h2>

  <h2 id="toc_2">ÜÇ HAFTA SONRA</h2>

  <div style="margin-top:10%"></div>

  <p><span class="ilk-hrf">S</span>ekreteri, başkan önceki başarısını ve hitabet yeteneğini politik alanda kullanmaya karar verdiği andan itibaren yanındaydı. Başkan, hukuk kariyerine ara verip Detroit belediye başkanlığı için yarışmış ve rakibi, “ailesiyle daha çok zaman geçirebilmek için” yarıştan çekilince ezici bir zaferle seçimi kazanmıştı. İşin gerçeği, rakibinin karısının onu aldattığının ve boşanma hazırlığı içinde olmasının ortaya çıkmasıydı. Bu seçimden sonra Temsilciler Meclisi’nde iki dönem görev yapıp bir dönem de Senato’ya seçilmiş ve nihayet başkanlık yarışına girmişti. Eunice Wosniak, belediye başkanlığından Washington’a ve şimdi de dünyanın en güçlü koltuğuna dek patronunu sadık bir şekilde izlemişti.</p>

  <p>Neredeyse Genelkurmay Başkanı Lester Jackson kadar şiddetle patronunu koruyordu. Jackson, başkanın ceketine arkadan yapışmış ve elini hiç çekmeyen, Washington’un siyaset sahnesinin seçkin üyelerinden biriydi.</p>

  <p>Yardımcısı ve emrinde bir sürü kişi olmasına rağmen Wosniak, başkan odasından geçip kendi ofisine gittiğinde ona kahvesini götürmeyi kendine vazife bilmişti. Kahvenin sütünü eklemeyi henüz bitirmişti ki faks cihazı bipledi.</p>

  <p>Bu, hiç olmayan bir şey değildi, ne var ki günümüz dünyasında faks makineleri bir şekilde demode kalmıştı ve makinenin haftalarca sesinin duyulmadığı oluyordu. Makineden çıkan tek sayfa kağıt tepsisine düşünce Eunice sayfayı şöyle bir incelemek için eline aldı. Ancak okudukça şaşkınlığı yerini adamakıllı endişeye bırakmıştı.</p>

  <p>Muziplik olsa gerek, diye düşündü önce.</p>

  <p>Ama sonra aklına, göndericinin bu numarayı nereden bulduğu sorusu geldi. Başkana gönderilen tüm o eşek şakası fakslar, mektuplar ve e-postalar yüzünden faks numarası Beyaz Saray telefon defterinden çıkarılmıştı. Hepsi dizin dışıydı. Masasının arkasındaki faks makinesine sadece birkaç düzine insan kolayca erişebilirdi.</p>

  <p>Peki ya muziplik değilse? Bu düşünce dahi onu hasta etmeye yetiyordu. Koltuğa kendini bıraktı, öyle ki kucağına dökülen sıcak kahveyi bile zar zor fark etti.</p>

  <p>Tam o sırada içeriye Lester Jackson girdi. Şakakları kırlaşmış, gözlerinin altında torbacıklar oluşmaya başlamıştı, fakat mesleğinin zorlukları ve gerilimi onu yıpratmak bir yana daha çok enerji veriyormuşçasına bir delikanlı gibi hareket ediyordu.</p>

  <p>“İyi misin sen?” diye sordu. “Hayalet görmüş gibisin.”</p>

  <p>Eunice tek kelime etmeden faksı kaldırdı. Jackson kağıda ulaşmak için masanın diğer ucuna uzanmak zorunda kalmıştı. Hızlı okumasıyla tanınırdı ve birkaç saniye içinde sayfayı bitirdi.</p>

  <p>“Düzmece bu,” dedi. “Bu bilgiye hiç kimse ulaşamaz. Geri kalanı da zaten bilindik cihatçı söylemler. Nereden gelmiş?”</p>

  <p>Kağıt parçasını, sekreterin masasının üzerine bıraktı.</p>

  <p>“Faksıma az önce geldi Bay Jackson.” Muhatabını yıllardan beri tanıyor olmasına rağmen Eunice, üstlerine karşı formaliteden asla ödün vermezdi. Jackson ne yaptıysa onu bu alışkanlığından vazgeçirememişti.</p>

  <p>Jackson, biraz daha düşündü, sonra yine önemsememeye karar kıldı. “Faks numaranı bilen çatlağın tekidir. Olur böyle şeyler.”</p>

  <p>“Birisi sana müstehcen fakslar mı gönderiyor Eunice?” diye sordu başkan, şakayla.</p>

  <p>İlk döneminin iki yılı ondan pek fazla bir şey götürmemişti. Uzun boylu, geniş omuzluydu ve politikalarına katılmasalar bile dinleyenleri kendine esir eden etkileyici bir ses tonu vardı.</p>

  <p>Eunice Wosniak ayağa kalktı. “Hayır sayın başkan. İlgisi yok. Ben, şey…” Adeta nefesi tükenmişti.</p>

  <p>Başkan kağıdı aldı, Brooks Brothers takım elbisesinin göğüs cebinden gözlüğünü çıkarıp kemerli burnunun üstüne yerleştirdi. Neredeyse en kıdemli yaveri kadar hızlı okumuştu. Ancak Jackson’ın aksine başkanın yüzü kıpkırmızı kesilmiş, gözleri kocaman olmuştu. Elini cebine sokup kredi kartı büyüklüğündeki plastik parçayı çıkardı. Başkanlık koltuğundan çıkar çıkmaz bir NSA kuryesinin getirdiği benzeriyle değiştirilmişti. Bu, hiçbir sabah aksatılmayan bir rutindi.</p>

  <p>Üzerindeki mührü kırıp kartın içine basılı numaraları faksta yazılı numaralarla karşılaştırdı. Elleri titremeye başladı.</p>

  <p>Jackson birden endişelenmişti. “Sayın başkan?”</p>

  <p>Bu küçük plastik karta “bisküvi” lakabı verilmişti. Küba Füze Krizi’nden kısa bir süre sonra başkanlara verilen bu kartta, Maryland, Fort Meade’deki bir güvenli bilgisayar tarafından rastlantısal olarak üretilen bir dizi rakam vardı. Bu, nükleer silahların fırlatılması için gereken başkanlık onay koduydu.</p>

  <p>Hiç kuşkusuz bu rakamlar Birleşik Devletlerin en sıkı korunan sırrıydı.</p>

  <p>Ve birisi az önce bugünkü kodu Oval Ofis’e fakslamıştı.</p>

  <p>“Lester, Ulusal Güvenlik Konseyi’ni toplantıya çağır. En kısa sürede onları burada istiyorum.” Kodlara sahip olan birinin nükleer silahları fırlatması imkansız olsa da bisküvi kodlarının artık bir sır olmadığı düşüncesi dahi Amerikan tarihinin en büyük güvenlik gediklerindendi. Bu, tek başına, ulusal güvenliğin her alanındaki güvenlik seviyesini kuşkulu hale getirmekteydi.</p>

  <p>Ulusal Güvenlik Konseyi’nin Acil Durum Odası’nda, Beyaz Saray’ın kat kat altındaki penceresiz sığınakta toplanması birkaç saat sürdü. Önceden planlanmış seyahatler yüzünden toplantıya sadece başkan yardımcısı, genelkurmay genel sekreteri, savunma bakanı, dışişleri bakanı ve özel davetle NSA ve CIA başkanları katılmıştı.</p>

  <p>“Hanımefendi, baylar,” diye başladı başkan. “Şu an bu ulusun daha önce hiç karşılaşmadığı bir krizle karşı karşıyayız.”</p>

  <p>Mektubun kopyalarını elden ele ulaştırırken konuşmaya devam ediyordu. “İki saatten kısa bir süre önce bu faks özel sekreterim Eunice Wosniak’a gönderildi. Onay kodu doğru. Tehdidin de doğru olup olmadığını anlamak için beklemek zorundayız. Taleplere gelirsek, konuşmakta bile zorlanabileceğimiz mevzular.”</p>

  <p>“Durun biraz,” dedi NSA’nın generali. “Bu mümkün değil.”</p>

  <p>“Biliyorum,” diye karşılık verdi başkan. “Ama işte geldiğimiz durum. Kodlar bir rasgele sayı üretici tarafından oluşturuluyor ve bisküviyle ilgilenen tüm personel Yankee White<a id="dipnot1"></a><sup><a href="#ayrac1">[1]</a></sup><sup></sup> güvenlik taramasından geçiyor, değil mi?”</p>

  <p>“Evet efendim. Tamamen güvenli. Ayrıca sizden başka hiç kimse numaraları göremez. Kuryeyi kontrol ettireceğim. Bisküvinin üzerindeki mühür kırık mıydı?”</p>

  <p>“Dokunulmamıştı.”</p>

  <p>“Bu mümkün değil,” diye tekrar etti general.</p>

  <p>Başkan yardımcısı söze girdi. “Bu sapık, New York, Troy’un elektriğini tam öğlen vakti bir dakikalığına keseceğini söylüyor. Birilerini uyarmamız gerekmiyor mu? Ve onca yer varken neden Troy?”</p>

  <p>“Çünkü orası ilgimizi çekecek kadar New York’a yakın ve elektriği başka yöne yönlendirdiğinde 2003 kesintisinde olduğu gibi şebekeye aşırı yükleme yapıp kademeli bir elektrik kesintisine yol açmayacak kadar küçük bir yer.” Konuşan, aynı zamanda Toplum Yararına Şemsiye örgütünün lobi faaliyetlerini de yürüten Lester Jackson’dı. “Hem onları uyarırsak nereden bildiğimizi öğrenmek isteyeceklerdir. Bu meşruysa yönetimin böyle sorulara muhatap olmasını ister misiniz?”</p>

  <p>“Ah, doğru.” Başkan yardımcısı bu makama keskin zekası yüzünden değil, toplumsal tabanı genişletmek için gelmişti.</p>

  <p>“Bu, sıradan bir bilgisayar korsanlığı değil,” dedi Dışişleri Bakanı Fiona Katamora. Bakan, önceki yönetimin ulusal güvenlik danışmanıydı ve çok daha göz önündeki bu makama, sadece yeryüzündeki en başarılı insanlardan birisi olduğu için getirilmişti. “Talepler, Usame Bin Ladin’in yeni yıl dilekleri listesi gibi.”</p>

  <p>Talepleri okudu. “Birleşik Devletler, derhal İsrail Devleti’ne sağladığı tüm askeri ve sivil yardımları askıya alacak ve bundan böyle aynı miktarda parayı Filistin yönetimine ve Gazze Şeridi’ndeki Hamas liderlerine sağlayacak. Guantánamo Hapishanesi’ndeki mevcut tutukluların hepsi derhal serbest bırakılacak. Bu haziran sonuna kadar tüm Amerikan ve NATO askerleri Irak’ı, yıl sonuna kadar da Afganistan’ı terk edecek. Pakistan’a yapılan tüm askeri yardımlar derhal durdurulacak. Kuveyt ve Katar’daki Amerikan askeri üsleri boşaltılacak. Başkan, Batı Şeria’da Yahudi yerleşim yerlerinin inşasını resmi ağızdan kınayacak ve daha sonra Fransa’daki Müslüman kadınların başörtüsü yasağını ve buna benzer yasalar çıkaran diğer tüm Avrupa ülkelerini kınayacak. Şu anda terörist örgüt olarak uluslararası terör listesinde bulunan tüm Müslüman gruplar bu listeden çıkarılacak. İran ulusuna bundan sonra başka herhangi bir yaptırım uygulanmayacak ve yürürlükteki mevcut yaptırımların hepsi yıl sonuna kadar kaldırılacak.”</p>

  <p>“Bize söylediği, teröre karşı savaşımızdan vazgeçmemiz. Ayrıca İran’dan bahsetmesi bence çok ilginç,” dedi Katamora.</p>

  <p>“Neden o?</p>

  <p>“Sünni ve Şii Müslümanların arası pek iyi değildir. Çoğu Arap ülkesinin hemfikir olduğu bir şey varsa, o da İslam’ın Şii bayraktarı İran’ın köşeye sıkıştırılmasının kendi çıkarlarına olduğudur. Fakat bu adam ellerimizi herkesin üzerinden çekmemizi istiyor, adeta iki grup arasında mevcut farklılıklar her ne olursa olsun, kendi aralarında halledecekleri bir iç mesele olduğunu söylemek istiyor gibi.”</p>

  <p>“Elbette bu şeylerin hiçbirini yapamayız,” dedi başkan yardımcısı ağır ağır.</p>

  <p>Fiona aynen cevabı yapıştırdı. “Yapabiliriz.” Meslektaşının yaptığı gibi ses tonunu da yükseltmemişti. “Onları finanse etmeyi seçtik, çünkü çıkarlarımız bunu gerektiriyordu. Eğer artık durum öyle değilse istediğimiz zaman para musluklarını kapatabiliriz.”</p>

  <p>“Ama…”</p>

  <p>“Dinleyin, eğer bu doğruysa oyunun kuralları tamamen değişti demektir. Artık kontroller bizim elimizde değil. Orada bir yerde bazı grupların en sıkı korunaklı sırlarımıza sınırsız erişimi olduğu ortaya çıktı. Bir tuşa dokunup tüm elektrik şebekemizi kapatabilirler. Düşünsenize, haftalarca, hatta aylarca süren ulusal çapta bir elektrik kesintisi. Hava trafik sistemimiz artık güvenilir olmaktan çıkar. Ülkedeki hiçbir uçak, belirsiz bir zamana dek havalanamaz. Bu kişi, nükleer santrallerimizin güvenlik protokollerini aşıp reaktörleri eritebilir mi? Sanırım bu konuda fiziksel güvenlik tedbirleri de var ama meseleyi anladınız.”</p>

  <p>“Ne yapacağımız konusunda fikri olan var mı?” Başkanın sesi tasarladığından çok daha az çıkmıştı.</p>

  <p>“Bunun sorumlularını bulup çarmıha gereceğiz,” diye gürledi başkan yardımcısı.</p>

  <p>NSA’dan gelen adamın daha makul soruları vardı. “Faksın kaynağı neresi?”</p>

  <p>“Baylar,” dedi Fiona sertçe. “Başkanlık onay kodlarının çalınmasının arkasındaki beyin her kimse, onun geleneksel polis teknikleri kullanarak yakalanabileceğine ciddi ciddi inanıyor musunuz? Bu adam elini kolunu sallayıp postaneden göndermedi bunu. Sinyal gezegenin etrafında birkaç saat dolaşıp Eunice’in ofisine ulaştı. İzini asla süremeyiz. Olaya diğer taraftan bakmamız gerekiyor. Bu işten kim karlı çıkar?”</p>

  <p>Genelkurmay’dan kurdelesi bol bir general cevapladı. “Listenin başında El Kaide var.”</p>

  <p>Fiona bu basmakalıp cevaplardan sıkılmıştı. “Bu hiç onların yapabileceği bir işe benziyor mu? Bu tür bir güçleri olsa bizi taş devrine döndürmek için varlarını yoklarını ortaya koyup bir siber saldırı başlatırlardı. Ne bir talep ne de uyarı olurdu. Hayır, bu başka biri. Yeni biri.”</p>

  <p>“Fikriniz ne?” diye sordu CIA direktörü.</p>

  <p>“Maalesef bunun cevabını sizden bekliyoruz.”</p>

  <p>“Benim de ilk aklımdan geçen El Kaide’ydi ama bu konuyla ilgili varsayımınız fazlasıyla inandırıcı. Adamlarımla konuşup bunun gibi bir şeyi başarabilecek teknik donanıma sahip başka birisi var mı diye bakarım.”</p>

  <p>“Diyelim ki New York, Troy’un elektriğini kestiler,” dedi Lester Jackson. “Yanıtımız ne olacak? Ne yapacağız? İsrail’e yardımı kesmek, hatta bu tür bir niyeti ilan etmek bile politik intihar olur. Aynı şey Guantanamo’daki tutukluların salınması için de geçerli.”</p>

  <p>Fiona Katamora, yüzünden hayal kırıklığı net bir şekilde okunurken kuzguni saçlarını sıvazladı. “Lester, bunun politikayla bir ilgisi yok. Şu an elimizdeki kağıtlar, bu adamın merhametine kaldığımızın göstergesi. Dünyanın en güvenli şifresini kırıp paçavra gibi suratımıza fırlattı. Ya taleplerini yerine getiririz ya da sonuçlarıyla yüzleşiriz, ama bir siyasi parti olarak veya başkanlık makamı olarak değil ulus olarak yüzleşiriz. Pes mi edelim yoksa hep birlikte mi mahvolalım?” Başkomutana döndü. “Sayın başkan, işte asıl soru bu.”</p>

  <p>O esnada yaver kapıyı çaldı. Başkan, “Gel,” deyince içeri girdi.</p>

  <p>“Efendim, bazı gelişmelerden haberdar etmek için geldim. Faksta yazılan gönderici numarası sahte çıktı. Dünyanın hiçbir yerinde böyle bir numara yok. Ayrıca Beyaz Saray santralinde böyle bir aramanın yapıldığına dair hiçbir kayıt yok.”</p>

  <p>“Arama yapılmamış mı? Sekreteriniz kafayı mı yedi?” diye sordu NSA direktörü. “Şaka anlayışı bu mu?”</p>

  <p>Başkan, bir an ne diyeceğini bilemedi, ama kader yoldaşı, en güvendiği sekreterinin psikolojik rahatsızlığı olduğunu ve bu zalim şakayı onun yaptığını ümit etti.</p>

  <p>Yaver bitirmemişti. “Bir şey daha var, tam öğlen vakti Troy, New York’ta bir elektrik kesintisi yaşandı ve tamı tamına altmış saniye sürdü. Yerel şebeke civar bölgelere de elektrik sağlıyor olmasına karşın etkilenen başka yer yok. Şimdiye dek elektriğin neden kesilip neden geldiğini açıklayan bir sebep bulamamışlar.”</p>

  <p>“Aman Tanrım,” dedi birisi. “Bu şey gerçek.”</p>

  <p>Fiona, faksın alt kısmını okumaya devam etti. “Bunlar, yapabileceklerimizin küçük, zararsız bir gösterisi. Biz barbar değiliz. Hayata değer veririz, fakat taleplerimizin biri bile yerine getirilmeyecek olursa ülkenizi felç ederiz. Gökyüzünden uçaklar düşer, rafineriler patlar, fabrikalar kepenk kapatır ve elektrik sizin için sadece mazide bir anı olur. Zamanla dünyadaki tüm insanlar tek gerçek dine dönecekler, fakat şimdilik bizimle bir arada yaşamanıza izin vermeye hazırız.” Başını kaldırdı. “Gerçekmiş.”</p>

  <p class="dip-ciz"></p>

  <p class="dipnot"><a id="ayrac1"><sup></sup></a><a href="#dipnot1"><sup>[1]</sup></a> Amerika Birleşik Devletleri’nin nükleer silahlarının tümünün kod ve yerlerinin bilgilerini barındıran siyah çantayı taşıyan askeri personel, bilinen en sıkı özgeçmiş taraması olan “Yankee White” ile araştırılır ve göreve atanır. Bu özgeçmiş taramasına göre adaydan beklenenler; Amerikan vatandaşı olması, emirlere sorgusuz itaat etmesi, yabancı bir devlete mensup kişilerle bağlantısının olmaması ve askeriyenin üç dalından (kara, hava, deniz) birine mensup olmasıdır. Rütbesi en az üsteğmen olmalıdır, (ç.n.)</p>
</body>
</html>