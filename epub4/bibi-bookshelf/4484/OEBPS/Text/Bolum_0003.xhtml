<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>3</h1>

  <p><span class="ilk-hrf">Y</span>irmi metre kadar gittikten sonra Eddie, yolu barikatla kapatan ve yola dizilen adamlara riayet ettiğini göstermek için biraz yavaşladı, ancak tamamen durmadı. Önüne dizilmiş adamlardan hiçbiri henüz çok da endişeli görünmüyorlardı, fakat işkillendikleri anda askerlerden birisi elini havaya kaldırıp kenara çekmelerini işaret etti.</p>

  <p>Seng’in beklediği an gelmişti. Gaz pedalına sonuna kadar basıp otobüsü yandaki mıcırlı satha doğru hafifçe çevirdi. Ağır aracın altında ezilen gevşek zeminde aracın ardından büyük bir toz bulutu yükselmeye başladı.</p>

  <p>Taliban mücahitleri, otoritelerine karşı beklemedikleri bu başkaldırı karşısında birkaç saniye donakaldılar. Kontrol noktasından silah sesleri yükselmeye başladı. Koca motor bloku, art arda gelen mermileri karşılasa da ön cam önce onlarca yerinden örümcek ağı gibi çatlaklarla dolmuş, sonra tamamen düşmüştü. Derisine saplanan cam parçaları yüzünden Eddie’nin yüzünden ince ince kan sızıyordu.</p>

  <p>Şirket ekibi, tampon tampona değen araçlarından aynı şekilde karşılık veriyorlardı. Gittikleri yol biraz daha engebesiz olsa, hedeflerini daha iyi seçip ateş etme şansları olabilirdi, ama bu kadar dar alanda hareket eden bir araçta tüm yapabildikleri taciz atışıydı.</p>

  <p>Otobüsün içi, cam tozu ve barut dumanıyla dolmuştu. İki taraf da çok yakın mesafeden karşılıklı ölüm saçan mermi sağanağına devam ediyordu. Pikabın arkasına kurulu makineli tüfekteki adam, adeta yalayıp burnunun ucundan ateş eden Lincoln’ün mermisiyle devrildi, fakat silahı besleyen, mucizevi şekilde yara almamıştı. Yerdeki üç kişi de yere uzanıp siper almışlardı, ne var ki otobüs yanlarından geçip giderken kendi araçlarının gövdesi, görüş alanlarını kapatmıştı.</p>

  <p>Makineli tüfeği besleyen adam, düşen arkadaşının yerine geçip makinelinin kelebek şeklindeki kavrama kollarının başına geçtiğinde otobüs pikaptan henüz uzaklaşmıştı. Standart AK-47’ninkinin neredeyse iki katı sevk barutu olan PKB mermileri, üzerlerine sanki zırh delici mermiler gibi yağıyordu. Eski okul otobüsünün arka tarafını kalbura çeviren mermiler, birkaç sıra koltuğu delip geçtikten sonra nihayet ivmelerini kaybediyordu. Hatta birkaçı otobüsün ta önüne kadar ulaşmıştı.</p>

  <p>“Herkes iyi mi?” diye bağırdı Juan, silah sesleri kulaklarını kısmen sağır etmiş gibiydi.</p>

  <p>Adamlarından iyi oldukları karşılığını alır almaz genç Setiavan Bahar’ı kontrol etti. Çocuk, aldığı ilacın etkisiyle rüya aleminde her şeyden habersizdi. Yüzüne birkaç cam parçası düşmüştü, ama bunun dışında Cakarta’da, yatağında uyuyormuşçasına rahat görünüyordu.</p>

  <p>“Takip ediyorlar mı?” diye sordu Eddie. “Benim aynalar sizlere ömür.”</p>

  <p>Cabrillo arkaya baktı. Kontrol noktası sadece birazcık arkalarında kalmıştı, fakat birkaç karartının arabanın içinde diğerlerinin arkasında yerlerini almakta olduğunu pikabın far ışıklarından ancak seçebildi. Besbelli ki kaçan otobüsün peşine düşmek ve başladıkları işi bitirmek için organize olmaya çalışıyorlardı. Pikabın hızı da, manevra kabiliyeti de, ateş gücü de otobüsten fazlaydı.</p>

  <p>Kontrol noktasını geçerken şansları yaver gitmişti. Fakat Juan şansın her zaman gülmeyeceğini ve çoğu zaman yarı yolda bıraktığını pekala biliyordu.</p>

  <p>“Evet, geliyorlar.”</p>

  <p>“Sıkı tutunun!” dedi Eddie o anda.</p>

  <p>Sanki otobüs aniden doğruca aşağı inen bir ekspres asansöre girmiş gibi olmuştu. Yolun bir dizi keskin virajla dolu dolduğu noktaya ulaşmışlardı. Muhtemel hedef bölgeye ulaşmadan önce otobüsü terk etme düşüncesi artık Juan için bile tartışmalıydı. Çok geç kalmışlardı. Taliban’ın silahlı pikabı, Indianapolis 500 yarışında son sürat damalı bayrağa giden yarışçılar gibi arkalarından geliyordu.</p>

  <p>Peşlerindeki pikaptan gelen mermiler, karanlıkta fosfor gibi ışıldayarak savrulan otobüsün üzerine yağıyordu ama menzil kısa olmasına rağmen isabet etmiyorlardı. Nişancı, ağır makineli tüfekle isabet ettirmek bir yana, en büyük mücadelesini pikabın arkasında ayakta durmak için veriyor gibiydi.</p>

  <p>Otobüsün kontrolünde oturan Eddie, direksiyonla delicesine boğuşuyordu; sağ tekerleklerin hemen aşağısına bakmaya dahi cesaret edemiyordu. Yolun hemen kenarı, vadi yamacıydı. O eski Road Runner çizgi filmlerinden fırlamışçasına derin zikzaklar dokuyarak ilerliyordu. Eddie şu an bir Acme roketi için neler vermezdi.</p>

  <p>Sol camın birkaç santim ötesinde kayaç duvar, bulanık halde yanlarından akıp gidiyordu. Sağ tarafın ötesi, gümüşi ayın altında adeta sonsuzluğa gidercesine dibi görünmeyen bir manzara vardı. Juan, Everest Dağı’nın zirvesindeki manzaranın dahi bundan daha engin olduğunu hiç sanmıyordu. Azıcık boynunu uzatıp aşağı baksa, yolun aşağıda iki büklüm olup geriye döndüğünü görebilirdi. MacD Lawless yanına, mengeneden geçmiş gibi duran arka kapıya geldi. Elinde Eddie’nin REC7’si vardı, kamuflaj pantolonunun arka ceplerindeki şişkinliklerin yedek şarjör oldukları belli oluyordu.</p>

  <p>“Oradaki adamınız hem araba sürüp hem de ateş edemez diye düşündüm.” Juan’a tabancasını uzattı. “Güzel parça, ama bence bu gibi özel durumlarda Beretta daha uygun.”</p>

  <p>Juan’ın anlamakta zorlandığı bir aksanı vardı.</p>

  <p>Nereli olduğunu sorunca, Lawless, “N’Orlens” dedi New Orleans yerine.</p>

  <p>“Kolay Lokma, ha?”<a id="dipnot1"></a><sup><a href="#ayrac1">[1]</a></sup><sup></sup></p>

  <p>“İşe bak, bu kız kardeşimi de tarif ediyor sanki.” Lawless’ın yüzünde o yakışıklı tebessümü belirdi. “Aslında kız kardeşim yok benim, ama bu espriye bayılıyorum.”</p>

  <p>Pikabın köşeyi dönüp arkalarında belirmesiyle birkaç saniyelik sükûnet son buldu. Nişancı, tekrar hedefine mermi yağdırmaya başladı. Mermiler kanyon yamacından sekip vadiye doğru uçuşuyor, hatta kiminin hedefini bulup otobüsün arka kaputunda birkaç koca delik daha açtığı oluyordu.</p>

  <p>Lawless, cansiperane şekilde karşılık veriyordu. Pikaptaki askerin aksine o daha yavaş ve hedef alarak ateş ediyordu; Linda ve Lincol’ün de ona katılmasıyla dördü birden tozlu yolun öte tarafındaki aracı kurşun yağmuruna tuttular ve görünüşe göre sürücünün gözünü korkutmayı da başardılar, çünkü otobüs diğer virajdan dönene dek yavaşlamak zorunda kaldı.</p>

  <p>Eddie’nin arkadaşlarını uyarmaya fırsatı olmamıştı. Fren pedalına sonuna kadar basıp tüm gücüyle direksiyona sarıldı.</p>

  <p>Otobüs, aşağıya doğru keskin virajda adeta toprağa saplanan tirbuşon gibi dönüyordu. Arkadaki çift dingilin dış lastikleri bir süre havaya kalkmış, Eddie güçbela tüm tekerlekleri tekrar yere indirmeyi başarmıştı. Arka taraftaki dört savaşçı, bez bebekler gibi kenara savruldu. Lincoln, başını metal boruya çarpıp sersemlemiş halde yere yığılmıştı. Linda nereye olduğunu anlamasa da burnunu çarpmıştı, burnundan kan boşanıyordu. Juan ise MacD Lawless’la kafa kafaya çarpışmış, nefesi kesilmişti.</p>

  <p>Diğer şoförü durduran şeyin ne olduğu ortaya çıkmıştı. Adam, sert virajı biliyordu, bu yüzden frene basmıştı.</p>

  <p>Otobüsün kağıt kalınlığındaki tavanından mermi yağıyordu. Silahlı kamyonet yolun üst kısmından, uçurumdan aşağı üzerlerine kurşun yağdırıyordu. Kaçacak yer yoktu. Siper alacakları hiçbir şey yoktu. Tavanı delip geçen güçlü mermiler, zemini de deldikten sonra ancak hızlarını kaybediyordu. Şanslarının yardımı ve Eddie’nin birden hızlanmasıyla mermilerden kurtuldular.</p>

  <p>Juan hemen Setiavan’ı kontrol etti. Çocuk, huzur dolu uykusuna devam ediyordu.</p>

  <p>Bir dakika geçmeden pikabın farları virajı aldı ve kovalamaca tekrar başladı.</p>

  <p>“Şef, bahis oynar mısınız?” diye sordu Lawless derin derin soluklanırken. “Tanrı şahit ben severim ve bana kalırsa oranlar dibe vurmak üzere.”</p>

  <p>Juan da aynı fikirdeydi. Bir an önce bir şeyler yapmalıydı. Sonraki dönemeçte bu kadar şanslı olmayacaklardı.</p>

  <p>“Etrafınıza bakın,” diye bağırdı. “Bu hurda yığınında bakalım kullanabileceğimiz bir şey var mı?”</p>

  <p>Koltukların altını karıştırdılar. Birinin altında Juan eski bir valiz buldu. Valiz, Kaliforniya’yı keşfeden adaşı ve atası zamanında yapılmış gibi görünen bir dövme demir kilitle kilitliydi. Tabancasını çıkarıp kilide doğrulttu ve ateşledi. Mermi, yıpranmış demir kilidi parçalayıp zarar vermeyecek şekilde sekerek gitti.</p>

  <p>İçinde birkaç kadın burkası vardı. Bedenlerine bakınca, erkeklerin kılık değiştirirken kullanmaları için oldukları kolaylıkla anlaşılıyordu. Cabrillo için bu korkaklara göre bir hileydi, ama oldukça işe yarıyordu. Donuk, açık kahverengi kıyafetlerin altında plastik patlayıcı kalıpları, şarapnel amaçlı metal parçalarıyla yapılmış ve sözde şehidin kapatamaması için yeleğin arkasında üst tarafa yerleştirilmiş bir zamanlayıcısı olan intihar bombası vardı. Yelek, bombacının üzerinden çıkaramayacağı şekilde giyiliyordu.</p>

  <p>Juan bir an için bunun köye Seti için mi gönderildiğini düşündü, yanıt büyük ihtimalle evetti. Başından aşağı kaynar sular boşanmış gibi oldu, boğazı öfkeyle düğümlendi, omuzları çelik bir kiriş gibi gerildi.</p>

  <p>O anda her yanını kaplayan kurşun deliklerinden içeriye sızan rüzgarın uğultusunu bastıran Eddie’nin sesi duyuldu. “Ne yapacaksanız acele edin. Başka bir viraja girmek üzereyiz.”</p>

  <p>Cabrillo ve Lawless bir süre göz göze kalakaldılar. Akıllarından geçen aynı düşünceydi.</p>

  <p>“Senin hesabına göre ne kadar?” diye sordu MacD.</p>

  <p>“Kırk beş saniye yetse gerek.” Juan, zamanlayıcıyı ayarladı fakat çalıştırmak için tam viraja kadar ulaşmayı bekledi.</p>

  <p>Cabrillo saati çalıştıran düğmeye basıp bombayı camdan dışarı fırlattı. Eddie frene basıp tüm gücüyle, hidrolik teknolojisinden bihaber direksiyona asıldı. Önceki gibi yol keskin S şeklinde keskin bir alçalmadan sonra tamamen ters yöne dönüyordu.</p>

  <p>Seng’in gözü kara sürüşünün oluşturduğu merkezcil çekim kuvveti sayesinde iç tekerleklerdeki yükü azalan otobüs virajı dönerken lastiklerin altından çakıltaşları fırlatıyordu. Eddie, çok geçmeden yeniden dengesini bulan aracın gaz pedalına tekrar yüklendi.</p>

  <p>İlk dönemeçte oluğu gibi Taliban mücahitleri, otobüs tam karşılarında açık hedef olarak göründüğü anda makineli tüfekle ateş açabilmek için kayarak durmuştu. Nişancı namluyu aşağı eğip doğruca otobüsü hedef aldı. Parmağını tetiğin üzerine koyup çekmek üzereydi ki yolun kenarına atılmış, karanlık da görünmese de ancak iki metre ötedeki bomba, çevreye metal parçaları fırlatarak mantar şeklinde ateş ve duman topu halinde infilak etti.</p>

  <p>Eski Toyota, tamamen yoldan savrulup, kayalıktan aşağı, alttaki yola doğru kaymaya başladı. Nişancı patlamayla gözden kaybolmuştu, fakat şoför ve kabindekilerden biri, araç ters dönerken açık camdan dışarı atladı.</p>

  <p>İşte MacD Lawless tam o esnada herkesin hayatını kurtarmış ya da belanın içine atmıştı.</p>

  <p>MacD, yamaçtan aşağı yuvarlanan pikabın otobüse çarpıp çarpmayacağını görmek için meraklı gözlerle izleyen diğerlerinin aksine vadiye doğru baktığında gökyüzünde tuhaf, halka şeklinde bir ışık parıltısı fark etti. Creech’te, önünde bilgisayar ekranı, elinde Nintendo kumandası, Predator’ünün Hellfire füzesini ateşleme yetkisi almıştı.</p>

  <p>Lawless, bağırmak için zaman kaybedemezdi. Öne doğru fırladı, afallamış haldeki Franklin Lincoln’ün yanından neredeyse göz açıp kapayıncaya kadar şoför mahalline ulaştı. Eddie daha onun varlığını fark etmeden direksiyon simidini kaptığı gibi tüm gücüyle yana kırdı.</p>

  <p>Ön tekerleklerin düşük bankete düşmesiyle otobüs yoldan çıktı, arka tekerlekler de çok geçmeden yoldan ayrıldı. Yana yatan aracın içindekiler bu defa sağ tarafa çarptılar. Camlar paramparça olup etrafa saçıldı, ama içindekilerin sertçe zemine düşmesine fırsat vermeden otobüs ters döndü.</p>

  <p>Tam o anda bir Hellfire füzesi dağ yamacına, tam olarak manevra yapmamış olsa otobüsün olacağı yere isabet etti. Kayada oyulan koca delikten adeta minyatür bir yanardağ gibi küller ve taş parçaları yükseldi.</p>

  <p>Otobüs, raydan çıkan tren gibi dik banketten aşağı doğru, talihsiz yolcularının kulaklarını tırmalayan sürtünme sesleriyle kayıyordu. Yolun dağla birleştiği uçurum kenarından aşağı düşmek üzereyken neyse ki sık çalılığa çarpmıştı. Hızı epeyce azalmıştı, her saniyesi bir ömür geçen hızla yan tarafa doğru devrildi ve nihayet tekrar tekerleklerinin üzerine oturdu. O çılgınca kaymanın yürekleri ağza getiren gürültüsünden sonra aniden bir sessizlik olmuştu.</p>

  <p>“Herkes iyi mi?” diye seslendi Juan biraz kendini topladıktan sonra. Ağrımadık kemiği yoktu.</p>

  <p>“Sanırım öldüm ben,” diye karşılık verdi Lincoln titrek bir sesle. “En azından kendimi öyle hissediyorum.”</p>

  <p>Cabrillo, yerde bulduğu REC7’nin kuvvetli taktik fenerini açtı. Lincoln’ün kazıttığı kafasının saç hizasından kan sızıyordu, ama mühim bir şeye benzemiyordu. İki koltuk arasında beliren Linda’ya baktı, göğsünü ovuyordu.</p>

  <p>“Galiba kafamla midem yer değiştirdi.”</p>

  <p>Juan, ışığı sonra Seti’ye çevirdi. Çocuğun başında, otobüs devrildiğinde kenara çarptığı yerde koca bir yumru vardı, ama onu bağladıkları kemerler sayesinde koltuktan düşmemiş, ilaçlar sayesinde tüm bu dehşeti yaşamamıştı. Bir an için o çocuğu kıskandı.</p>

  <p>Otobüsün ön kısmına ilerledi. “Eddie, sen nasılsın?”</p>

  <p>Seng aracın pedallarının yanında koltuğun altına sıkışmıştı.</p>

  <p>“Çamaşır makinesinden çıkmış gibiyim, elbiselerin neler çektiğini şimdi anladım,” dedi sıkıştığı yerden çıkarken.</p>

  <p>MacD Lawless, merdiven boşluğunda iki büklüm haldeydi. Juan eğilip nabzını kontrol etti. Gayet güçlü ve dengeliydi. Cabrillo elini Lawless’ın boynundan henüz çekmişti ki genç asker kıpırdamaya başladı.</p>

  <p>“Eee,” dedi Juan. “Bir saat önce biz senin kıçını kurtaracağız diye bu işe başlamıştık, şimdi sen bizimkini kurtardın. Bu bir rekordur herhalde.”</p>

  <p>“Alınmayın efendim,” dedi Lawless kelimeleri ağzında yuvarlayarak. “Canım bu kadar yanmıyor olsa o teşekkürümü geri alırdım.”</p>

  <p>“İyisin, iyisin,” diye karşılık verdi Juan gülümseyerek. Adamın uzanan elini tutup çekti. “Hem değilsen de bu tamamen senin hatan.” Sonra ciddileşti. “O lanet füzeyi nasıl gördün? Ayrıca o kadar hızlı nasıl hareket edebildin?”</p>

  <p>“Şey… şans işte,” dedi MacD, Juan’ın yardımıyla doğruldu. Gülümsedi. “Ve korku diyelim.”</p>

  <p>“İyi misin sen?”</p>

  <p>“İyiyim. Özür dilerim ama direksiyona sarılmaktan başka bir şey gelmedi aklıma.”</p>

  <p>“Doğru tercihti, delilikti ama doğrusuydu,” diye teskin etti onu Juan.</p>

  <p>“Marion,” dedi Lawless durduk yere.</p>

  <p>“Ne?”</p>

  <p>“İlk adım. Hayatımı kurtardınız, ben de sizinkileri. Benim kitabımda bu bizi, size ilk adımın Marion olduğunu söylememe yetecek kadar samimi yapar. Üçüncü Marion MacDougal Lawless.”</p>

  <p>Cabrillo bir an düşündü. “Haklıymışsın, MacD daha iyiymiş.” Resmi şekilde tokalaştılar. Juan, Eddie’ye döndü. “Bu zavallı kızdan geriye bir şey kaldı mı bari?”</p>

  <p>Seng, kabloları bağlayıp motora gaz vererek karşılık verdi. “Neyse ki mühendislikleri şoförlükleri gibi değilmiş.”</p>

  <p>Eğilen arka aks yüzünden otobüs aksak taylar gibi sendeleyerek gidiyordu, ama Eddie, yaşlı kısrağın gün doğumuna kadar onları İslamabad’a ulaştıracağından emindi.</p>

  <p class="dip-ciz"></p>

  <p class="dipnot"><a id="ayrac1"><sup></sup></a><a href="#dipnot1"><sup>[1]</sup></a> Kolay Lokma (The Big Easy): New Orleans Eyaleti için kullanılan isimlerden biridir. 19. yüzyıl başlarında müzisyenlerin, New York’la kıyaslandığında iş bulmanın daha kolay ve hayatın daha ucuz olduğu için bu adı verdikleri söylenir, (ç.n.)</p>
</body>
</html>