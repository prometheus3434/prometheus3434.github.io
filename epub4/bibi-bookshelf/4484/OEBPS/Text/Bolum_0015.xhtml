<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1>15</h1>

  <p><span class="ilk-hrf">“B</span>izi diğer tarafa götür,” diye bağırdı Cabrillo.</p>

  <p class="girinti-yok">Adams helikopteri bir yusufçuk gibi çevik şekilde ağır kaldırma gemisinin pruvasının çevresinde gezindirip sancak küpeşteleri boyunca sürdü. Geminin diğer tarafındaki gibi davitler boştu ve cankurtaran filikaları gitmişti. Buna karşın pompaların çalıştırıldığını gösteren herhangi bir emare de yoktu. <i>Hercules’ü </i>J-61’in muazzam ağırlığını kullanarak alabora etmek için sadece tek taraftaki tankları dolduruyorlardı.</p>

  <p>“Bizi elinden geldiğince hızlı aşağı indir! Şu pompaları durdurmak zorundayız.”</p>

  <p>“Juan,” dedi Max. “Ya Linda’yı yanlarında götürmüşlerse?”</p>

  <p>Cabrillo, telsizden <i>Oregon</i>’a ulaştı, cevap veren Hali Kasım’dı. “Dinliyorum şef.”</p>

  <p>“Hali, son bir saat içinde Linda’nın takip çipinden sinyal aldık mı?”</p>

  <p>“Hayır, bir ekranım tamamen ona ayrılmış.”</p>

  <p>“Bekle biraz.” Cabrillo, helikopterin dahili telsiz kanalına geçti. “Max, cevabını aldın. Linda hala burada. Gomez, indir bizi. Hali, hala dinlemede misin?”</p>

  <p>“Buradayım.”</p>

  <p>“<i>Hercules’ü</i> bulduk, ama görünüşe göre onu batırıyorlar. Konumumuzu görebiliyorsun, değil mi?”</p>

  <p>“Ekranıma göre seksen iki mil açığımızdasınız, rotanız kırk altı derece.”</p>

  <p>“Olabildiğince çabuk buraya gel. <i>Oregon</i>’un ciğerlerini çatlatman gerekiyorsa da yap.” Juan bağlantıyı kesti. “Planlar değişti. Gomez, beni petrol platformunun tepesine bırak, sonra Max’le birlikte pompaları devre dışı bırakmanın bir yolunu bulun.”</p>

  <p>“Sen Linda’yı mı arayacaksın?”</p>

  <p>“İşler ters giderse onunla birlikte gemiden atlayabiliriz.” Juan, bu fikrin tamamen çaresizlikten doğduğunu ve muhtemelen ikisinin de ölümüyle sonuçlanacağını biliyordu.</p>

  <p>Max’in yüzünde beliren ifade, Cabrillo’ya, onun da fikrinin oldukça aptalca olduğunu düşündüğünü anlatmaya yetiyordu. Juan, adeta, elimizden başka ne gelir ki, dercesine omuz silkti. Max, arka koltuğun altındaki acil durum çantasından aldığı walkie-talkie’nin birini Juan’a fırlattı. Diğerini kendi aldı.</p>

  <p><i>“Oregon</i>’a dönüp biraz daha adam getirmemi istemediğinden emin misin?” diye sordu Gomez, helikopteri petrol platformu kulesine yanaştırırken.</p>

  <p>“O geminin her ne sebeple olursa olsun yavaşlamasını istemiyorum.”</p>

  <p>Gomez, helikopteri pistin ortasına getirdi. Cabrillo, helikopterin doğru düzgün inmesini dahi bekleyemedi. Emniyet kemerini çıkarıp kapıyı açtı ve son bir metreyi atladı. Rotorların kasırgavari aşağı hava akımı kıyafetlerini ve saçlarını savurup götürecek gibiydi. Helikopter, güvenli iniş için yeterince alanın olduğu pupaya yöneldi.</p>

  <p>Atladığı sırada Juan’ın kırık kemiği yerinden oynamış, göğsüne bıçak saplanır gibi sancımıştı. Önce acıyla büküldü, sonra alıştı.</p>

  <p>Yerin üç metreden daha yukarısında Cabrillo’nun karşılaştığı eğim, helikopterden göründüğünden çok daha barizdi. Cabrillo yürüyebilmek için bir yerlerden destek almak zorunda kalıyordu. <i>Oregon</i>’un vaktinde gelip gelmeyeceği hakkında en ufak bir fikri yoktu.</p>

  <p>Etrafına bakındı. Platformun eski olduğu her halinden belliydi. Boyası dökülmüş, her taraf pas içindeydi. Dikkatsiz vinç operatörlerinin çarptığı malzemeler yüzünden güvertenin her yanında derin çizikler ve çökmeler vardı. Etrafta işine yarayabilecek gevşek alet edevat yoktu. Yüzeyi delmek için kullanılan ve sondaj vinci altına takılan altı metrelik matkap kirişleriyle dolu büyükçe bir çöp kovası gözüne ilişti. Juan açısından platformun terk edildiğini ispatlamak için artık eksik olan tek şey çakal ulumaları ve biraz sarmaşıktı.</p>

  <p>Cabrillo, yatakhane blokuna, Sovyet apartmanlarının zarafetine sahip üç katlı küp şeklindeki binaya yöneldi. Birinci kattaki tüm pencereler, en fazla yemek tabağı büyüklüğünde küçük lombozlardı. Tekli çelik kapıyı yokladı. Eskiden zincirle kapatıldığı belli oluyordu. Hatta kapı kolundan hala zincir asılmaktaydı, ama kilit yeri pervazdan kopmuştu. Şimdi ise kaba saba bir kaynakla lehimliydi. Yine de şansını deneyip, omzu sızlayana dek kola asıldı. Bir santim dahi yerinden oynamamıştı.</p>

  <p>Hesapta bu, keşif görevi olacağı için yanına tabancasını almamıştı. Pencereyi kırmak için kullanabileceği herhangi bir şey aradı. Hayal kırıklığıyla geçen on dakikadan sonra nihayet bir köşeye atılmış oksiasetilen tüpünü buldu. Kabaca greyfurt büyüklüğündeki tüp, camı kırmak için yeterli gibiydi. Bir kolu hala askıda olduğundan istediği gibi hedef tutturamıyordu, bu yüzden pencereye isabet ettirmesi bile üç kez denemesini gerektirdi. Dayanıklı cam, bu darbeyle sadece çatlamıştı. Metal tüpü çekiç gibi kullanarak camı çerçeveden ayırdı.</p>

  <p>“Linda?” diye seslendi boş odaya doğru. Burası, işçilerin odalarına gitmeden önce üzerlerindeki petrole bulanmış tulumlarını değiştirdikleri bekleme odasıydı. “Linda?”</p>

  <p>Metal duvarlar ve karşısındaki kapalı kapı, sesini adeta yutuyordu. Bağırdı. Haykırdı. Boğazını patlatırcasına seslendi. Cevap yoktu.</p>

  <p>“Linda!”</p>

  <hr class="yildiz"/>

  <p>520’nin kızakları güverteye değer değmez Max yere atladı ve dönen rotor bıçaklarından sakınmak için eğilerek koştu. Köprü üstüne ulaşması için bile önünde en az iki futbol sahası kadar mesafe vardı. Daha on adım atmadan formunun içler acısı hale geldiğini anlamıştı. Yine de can havliyle kollarını öne arkaya sallayıp bacaklarına güç vererek koşmaya devam etti. Ardından Gomez helikopteri indirip türbini kapattı.</p>

  <p>Max, pürüzsüz metal levhalarla yapılmış dubaların yanına vardığında ne kadar büyük bir hata yaptıklarını anladı. Dubalar, <i>Hercules’ü</i>n güvertesini bir yandan bir yana kapatıyordu. Uçurum kadar dik olmaları yetmezmiş gibi, aşağı yukarı on metre yüksekliğindeki bu dikey çelik duvarda ne bir merdiven ne de tutunacak kulp vardı.</p>

  <p>“Sorun ne?” diye sordu Adams. Uçuş kaskından kurtulmuş, pilot tulumunun fermuarını göbeğine kadar indirmişti.</p>

  <p>“Dubanın üstüne çıkmak imkansız. Bir lombar ağzı bulmaya çalış.”</p>

  <p>İki adamın güverteyi didik didik etmeleri nafileydi. Köprü üstüne ulaşmanın tek yolu, petrol platformunun devasa iki dubasını aşmakla mümkündü ki bu her ikisi için de imkansızdı.</p>

  <p>Hanley’in aklına alternatif bir yol gelmişti. “Pekala. Helikoptere dönelim. Köprü üstünde havada durup beni indirebileceğin uygun bir yer vardır elbet.”</p>

  <p>Motor hala sıcak olduğu için birkaç dakika içinde tekrar havalanmışlardı. <i>Hercules’ün</i> pruvası, araç gereç ve anten ormanı gibiydi; radar direğini destekleyen germe halatları yüzünden de dümen köşküne yaklaşamıyorlardı. Gomez Adams’ın dünyadaki neredeyse her helikopterde binlerce saatlik uçuş tecrübesi vardı ve MD 520N’yi iğne deliğinden bile geçirebilirdi, ne var ki Max’in sağ salim atlayabileceği genişlikte açık alan yoktu. Beş dakika süren hummalı bir arayıştan sonra Adams helikopteri yana yatırıp uzaklaştı.</p>

  <p>“İşte yeni planımız,” dedi Hanley. “Beni en öndeki dubanın üstüne bırak.”</p>

  <p>Öndeki iki koltuğun arasından geçip acil durum çantasını karıştırdı, içinden bir santim çapında altı metrelik bir naylon ip çıkardı. Yeterince uzun değildi ama yetmek zorundaydı.</p>

  <p>Adams helikopteri, yükselen platformun altına, paslı kahverengi dubanın hemen üstüne getirdi. Rotor akımı, aracı yukarı aşağı sarsıyordu. 520’nin kızaklarını, dubanın birkaç santim üzerine getirip sabitledi. Max’e sadece araçtan dışarı adım atıp platformun üstüne basmak kalmıştı. Gomez bir kez daha geri çekilip helikopteri indirdi. Rolls-Royce türbini rölantiye aldı, bu defa motoru durdurmamıştı.</p>

  <p>Max, iner inmez ipin bir ucunu platformun kalın bacağındaki destek kirişine bağladı, diğer ucunu aşağı sarkıttı. İp, <i>Hercules’ün </i>güvertesinden en az beş metre yukarıda kalmıştı. “Bu işler için çok yaşlandım,” diye homurdandı.</p>

  <p>Ağır ağır bacaklarını dubadan sarkıttı, sonra göbeğinin kollarının çekebileceğinden daha ağır olduğu korkusuyla halata bacaklarıyla sıkı sıkı sarılarak kendini yavaşça aşağı bıraktı. İpin sonuna ulaşınca kendini bırakıverdi.</p>

  <p>Güverteye sertçe düşmüş, omurgasındaki her bir omur zorlanmış, tüm bedenine elektrik çarpması gibi ağrı şokları göndermişti. Gerektiği gibi yuvarlanmamıştı, bu hata ona çok pahalıya mal olmuştu. Vietnam günlerinden beri etmediği küfürler ağzından aralıksız dökülüyordu.</p>

  <p>Yavaşça doğrulup seke seke köprü üstünün arkasına doğru ilerledi. Başkası olsa acıyla yerinden kalkamazdı, oysa Max dişini sıkıyordu; belki ihtiyar biri gibi yürüyordu ama yine de pes etmeden yürüyordu.</p>

  <p>“Oraya nasıl indin?” Ses tenekeden çıkıyormuş gibiydi, sahibi ayırt edilemiyordu. Neden sonra beline takılı telsizi hatırladı.</p>

  <p>Ağzına yanaştırdı. “Lanet kemiklerim kırıldı sanırım, ama köprü üstüne varmak üzereyim. Sen ne yaptın?”</p>

  <p>“Yatakhane kapısı kaynakla kapatılmış,” dedi Cabrillo. “Camı parçalayıp Linda’ya seslendim ama cevap alamadım.”</p>

  <p>“Pencereden giremez misin?”</p>

  <p>“Hayır. Sadece küçük bir lomboz. Başka bir giriş yolu arıyorum. Bu şey, kale gibi yapılmış.”</p>

  <p>“Kurtarma ekibi gibi olduk, ha?”</p>

  <p>“Linda’yı buradan çıkartacağız.” Cabrillo’nun sesinde en küçük bir kuşku belirtisi yoktu.</p>

  <p>Max ilerlemeye devam etti, elini sırtına bastırınca ağrısı biraz olsun hafiflemişti. Köprü üstünün kirli beyaz boyası, geminin yıllarca zorlu operasyonlarda kullanıldığını ortaya koyuyordu. Metal kısımları yer yer korozyon çürütmüş, demir levhalarda çizgi çizgi pas izleri oluşmuştu. İç bölümlere giriş sağlayan iki lombar ağzı vardı. Hanley, ilkinin yanına vardığında içeriden kilitli olduğunu gördü. Kolu tutup asıldı. Boşunaydı.</p>

  <p>İkincisi de tirizlerle güçlendirilip kapatılmıştı. Başını kaldırıp yukarı baktı. Apartman büyüklüğündeki köprü üstünün bir yanından diğer yanına dar bir iskele uzanmaktaydı ama Hanley’in altı metre yukarısında kalıyordu. Biraz daha ötede, güverte köprüsünde ikinci bir iskele vardı ve onun üzerinde her yanlarını is kaplamış kare şeklinde iki baca çıkışı vardı. Ne bir pencere ne de içeri giden başka bir yol görünüyordu. Max, burada sıkışıp kalmıştı ve gemiye çıktıklarından beri <i>Hercule</i>s’ün yan yatış açısının fark edilir derecede arttığını fark etti.</p>

  <hr class="yildiz"/>

  <p>Cabrillo, yatakhane blokunun çevresinde dolaşarak bir giriş yolu arıyordu. İki yanı, platformun kenarlarıyla bitişikti ve su üzerinde, bel hizasında tırabzanlı geniş parmaklıklar dışında başka bir şey yoktu. İki kapı daha vardı, fakat ikisi de içeriden kilitliydi.</p>

  <p>Yapının boş kenarlarına dikkatle bakınca çatıdan üç metre yukarıya ulaşan antene bayrak ya da sancak çekmek için kullanılan bir makara gördü. Metal kablo çok aşınmış, yıpranmıştı, ama işe yarayabilirdi.</p>

  <p>Kabloyu tutan liftin uskurunu açınca kablo gevşedi, diğer ucuna bağlayabileceği bir şey bulmak için çevresine bakındı. Biraz ötede yarısı dolu bir varil vardı. Ancak bir elini kullanabildiği için varili makaraya yaklaştırması birkaç dakikasını almıştı. Kablonun ucunu, varilin çevresinden dolaştırıp düğümlemesi, çok kıymetli zamanından birkaç dakikasını daha alıp götürdü. Düğüm açılırsa büyük ihtimalle düşüp boynunu kırardı, bu yüzden kusursuz olmalıydı.</p>

  <p>Sonra kablonun diğer ucuna otuz santim genişliğinde bir ilmik yaptı. En zor kısmı, metal varili yan tarafı üzerine devirmekti. Çömelip bacaklarıyla ittikten sonra varil, tok bir metal ve içinde sallanan su sesiyle devrildi. Ayağını ilmikten geçirip varili, giderek yükselen güverteye itti.</p>

  <p>Birkaç saniye için ağırlığı, ayağının yerden kesilmesine engel olacak kadar fazla gelmişti, bu yüzden ayağıyla tekrar varile vurup itti. Geri kalanını yerçekimi halletmişti. Varil güvertenin diğer ucuna doğru yuvarlandıkça makara kabloyu çekiyor, ayağı ilmikteki Cabrillo, sağlam eliyle ipe sıkı sıkıya bağlı halde binanın cephesinden doğruca yukarı yükseliyordu. Birkaç saniye içinde çatıya ulaşmış ve çevik bir şekilde zıplayıp ayağını zemine basmıştı. Makaraya sıkışan ilmik, varilin güvertenin diğer ucuna ulaşmasını engelledi.</p>

  <p>Blokun çatısı, havalandırma kanalları ve üniteleriyle adeta labirente dönmüştü. Cabrillo, bir süre durup hangi kanalın hava girişi, hangisinin hava çıkışı olduğunu anlamaya çalıştı. Hangisine gireceğine karar verince cebinden çakısını çıkarıp açtı. Emerson CQC marka bıçağı ona Lincoln vermişti.</p>

  <p>Juan, hava kanalının ağzını kapatan zift bağlamış vidalarla uğraşıp vakit kaybetmektense bıçağı doğruca metale saplayıp kağıt gibi keserek girebileceği kadar delik açtı. İşi bittiğinde bıçakta çizik dahi oluşmamıştı.</p>

  <p>Kanalda ağrıyan omzuna dikkat ederek emekleye emekleye ilerlemeye başladı. Çatı hizasından aşağı dönen dirseğe kadar kayarak ilerledi. Kanalın içi, her kıpırdadığında başının çevresinde koca bir bulut oluşturan kalın bir toz tabakasıyla kaplıydı, tozdan dolayı her hapşırmasında başını bir yere çarpıyordu. Açtığı delikten vücudunun çevresinden sızan ışık, kanalın bir metre aşağı inip sonra tekrar doksan derecelik bir köşe yaptığını görebilmesine yetmişti.</p>

  <p>Kollarından güç alıp geri geri kanaldan çıktı, sonra tekrar, ama bu defa ilkin ayakları olacak şekilde kanala girdi. Dirseğe ulaştığında karnının üstünden kenardan aşağı sarktığında omzu isyan ediyordu. Ayakucuyla kanalın dibini hissedince tüm ağırlığını bıraktı. Metal aniden bükülüp tekrar düzelince tokmak sesi gibi ses yankılandı.</p>

  <p>Bir dakika sonra kanalın alt kısmında yüzüstü sürünerek ilerliyordu. İleride ışığı görünce yüzüne tebessüm yayıldı. Ayaklarına biraz daha güç verip nihayet emekleyebileceği kadar geniş bir havalandırma kanalına ulaştı. Artık havalandırma sistemindeki yolculuğuna bir son vermenin zamanı geldi, diye düşündü. Topuklarıyla kanalın ağzını kapatan ızgaraya vurunca önündeki tek engel de kalkmış oldu. Yavaşça kendini petrol işçisi kabininin zeminine bıraktı. Odada, okyanusa bakan tekli bir lomboz ve yataksız bir karyola vardı. Burada daha önce her ne varsa boşaltılalı uzun zaman geçmişti.</p>

  <p>Odadan koridora çıktı. Etrafı araştırırken sürekli Linda’ya sesleniyordu. Çıplak duvarlar, muşambayla kaplı zemin ve tavana sabitlenmiş floresan lambalardan başka hiçbir şey yoktu.</p>

  <p>Alt kata inen merdiven boşluğu zifiri karanlıktı. Cebindeki kalem feneri çıkardı, kafasını çevirip çalıştırdı.</p>

  <p>Merdiven boşluğunu geride bırakınca tekrar seslendi. “Linda?” Sesinin yankısı, muazzam genişlikte bir alana girdiğine işaret etmekteydi. Havada, metalik bir tat vardı. Eski elektronik cihazlar ve yanmış kablolar gibi kokuyordu.</p>

  <p>Girer girmez odanın ciddi ölçüde yenilenmiş olduğunu anladı. Asma tavan ve bölme duvarları kaldırılmıştı. Pencereler karartılmıştı. Başka bir merdiven boşluğuna doğru yükselip zemin boyunca uzanan gümüşi portatif borularla ek havalandırma tertibatı kurulmuştu. Cabrillo’nun dikkatini asıl çeken, eklenen diğer şeylerdi. Tüm alan, tabandan tavana sık aralıklı raflarla doldurulmuş ve bunların hepsi sıra sıra, yeni görünen ve tamamı muazzam bir paralel işlemciye bağlı bilgisayarlarla doluydu. Tamamı tek bir bilgisayar gibi çalışan on binin üzerinde makine olmalıydı. Böylesi bir işlemci gücünü insan aklının alması çok zordu. Muhtemelen büyük bir üniversiteyle, hatta NASA’yla boy ölçüşebilecek güçteydi. İlave havalandırma, makineler çalıştığında oluşan ısıyı azaltmak için olsa gerekti.</p>

  <p>Linda’nın burada olma olasılığı çok uzak da olsa odayı şöyle bir kolaçan ettikten sonra, diğer kata inince aynı şekilde tefriş edilmiş başka bir odayla karşılaştı. Kalın veri kablolarıyla birbirine bağlı binlerce bilgisayar, raflarda sessizce duruyordu.</p>

  <p>Tüm bu muazzam veri işleme gücüne Croissard’ın neden ihtiyaç duyabileceği kafasını allak bullak etmişti. Bir şekilde hepsi, adamı Smith’in Myanmar’daki tapınakta bulduğu her ne ise onunla bağlantılı olmalıydı, ama şu an için onun hakkında bir fikri yoktu.</p>

  <p>Cabrillo tekrar odada Linda Ross’u aradı, maalesef yine yoktu.</p>

  <p>Linda’nın platformun ana güvertesinin alt katlarından birinde olduğunu düşünmek bile istemiyordu. Koridorlarla, depolarla dolu tavşan deliği gibi katları aramak saatler sürerdi. Ross’un platformun ayaklarında veya devasa dubalarından birinin içine kapatılmış olabileceğini ise aklına bile getirmek istemiyordu. Feneri koluna tutup saate baktı, J-6’le indiğinden beri çoktan bir saati geride bırakmıştı. Bu sürede platformun birkaç derece daha yan yatmış olduğunu hesap etmek zor değildi. Linda hala <i>Hercules</i>’de bir yerlerde tutsaktı ama ne kadar daha hayatta kalacağı tam bir muammaydı.</p>

  <p>Sonraki kat, zemin seviyesindeki yatakhane blokuydu. İlk işi, yapının deniz tarafındaki iskelelere açılan kapılardan birinin arkasındaki payandayı çıkarıp kilidini açmak oldu. Taze hava, içerideki pis kokuyu biraz olsun dağıtmıştı. Bu esnada Max’le bağlantı kurma fırsatı da bulmuştu. Hanley hala gemiye girmek için bir yol bulamamıştı. Juan’a, Adams’ın helikopteri alıp platformun dubasının üzerine getireceğini ve kendisini vinçle oradan çekeceğini söyledi.</p>

  <p>Cabrillo bu katta, pasaklı tiplerin genelde ofisleri ve kıyafet değiştirme odaları olduğunu fark etti. Linda’dan iz yoktu, yani bir kez daha başarısız olmuştu. Platformun içlerine doğru inmeye başladı; minik feneri, kasvetli karanlığı birkaç adım ötelemekten başka işe yaramıyordu.</p>

  <p>Platformun her yanında, frene basmış bir hızlı trenden gelircesine, vinçlerdeki çelik halatlardan gelen bir gıcırtı duyuldu. Juan, tüm yapının yerinden oynayıp sonra tekrar dengelendiğini hissetmişti. Birkaç saniye içinde yatıklık birkaç derece birden artmıştı.</p>

  <p>Zaman daralıyordu.</p>

  <hr class="yildiz"/>

  <p>Eric Stone, <i>Oregon</i>’u tereddütsüz son hıza çıkarmıştı. Harekat Merkezi’nin ortasındaki komuta koltuğuna geçmeyip, geminin dalgalara nasıl tepki verdiğini çok daha iyi hissettiği ve bu şekilde hızı azamide tutması için gereken anlık ayarlamaları yapabildiği her zamanki koltuğuna, dümen başına geçmişti.</p>

  <p>Tramp gemisi, daha önce onları hiç yarı yolda bırakmamıştı ve yine üstüne düşeni yapıyor, offshore sürat teknesi gibi denizi yara yara gidiyor, pruvası önüne çıkan suyu dövercesine savururken pupasından çıkan adeta fokurdayan dümen iziyle denize mührünü basıyordu.</p>

  <p><i>Hercule</i>s’le aralarındaki seksen millik mesafeyi rekor sürede kat etmişlerdi; ne var ki geldiklerinde Eric artık çok geç olduğunu manzarayı görür görmez anladı. Ağır kaldırma gemisi, her an alabora olmaya hazırmış gibi görünüyordu. Suyun epeyce üzerinde, geminin güvertesinde sanki bacaklarını ayırıp oturmuş gibi göğe yükselen petrol platformunun uzun gölgesi denizi karartmıştı. Şu an için devrilmemesinin tek nedeni, muazzam ağırlığıydı.</p>

  <p>Tavana monte hoparlörden Max’in gür sesi duyuldu. “Aferin delikanlı.” Hanley şu anda MD 520N’de hazır bekleyen adamları ve teçhizatı almak için gemiye geliyordu.</p>

  <p>Stone, kurtarma operasyonundan artık kendisi sorumlu olmadığı için içten içe derin bir oh çekmişti. “Ne yapmamı istiyorsun?”</p>

  <p>“Gemiyi, platformun tam altına yanaştır ve tüm gücünle it,” dedi Hanley tereddütsüz.</p>

  <p>Eric kulaklarına inanamıyordu. “Ne?”</p>

  <p>“Beni duydun. Yap şunu.”</p>

  <p>Stone geminin interkom düğmesine bastı. “Güverte ekibi, elimizde tampon olarak kullanabileceğimiz ne varsa iskele küpeştelerine yaslayın.” Endişelendiği gemilerin boyasının çizilme ihtimali değildi, gövde levhalarının delinmesinden korkuyordu.</p>

  <p><i>Hercule</i>s’ün yanında oluşturacağı fazladan dalgalanmanın, zaten batmakta olan gemiyi sulara gömeceğinden korkan Eric, ürkek bir taya yanaşırmış gibi Oregon’u gemiye yaklaştırıp, bu esnada dolan güverteyi aşan dubaların altından küpeştelerin kayıp gitmemesi için dengesini sağlamaya çalıştı. Üzerlerinde yükselen J-61, temeli suya batan bir kaleyi andırıyordu.</p>

  <p>“Helikopter indi,” diye haber verdi Max, Stone küçük pozisyon ayarlamaları yaparken.</p>

  <p>İki gemi, yere düşen bir kuş tüyü gibi yavaşça birleşti. Hava dolu kalın tamponlar ezilip temasın şiddetini emdi. İki gemi olabildiğince güvenli bir şekilde birbirine temas ettiği anda Eric yavaşça, alabandadan alabandaya iticilere güç verip doğrudan itişli tahrik borusu nozüllerini doksan dereceye ayarladı.</p>

  <p>Hamleler, etkisini hemen gösterdi. <i>Hercules,</i> sancak tarafı balast tanklarına dolan on binlerce litrelik suyun ağırlığıyla aşağı yukarı yirmi derece yan yatmıştı; buna karşın güç verildiği anda <i>Oregon,</i> diğer gemiyi sekiz derece dikleştirmişti. Harcanan kuvvet muazzam ama bir o kadar da dikkatli dengelenmişti, çünkü Stone’un yapacağı en ufak bir hata, yirmi bin grostonluk petrol platformunu <i>Hercules</i>’ün üzerinden düşürüp dibi boylamasına ve dolayısıyla diğer iki geminin de batmasına neden olurdu. En kötü kısmı, ağır kaldırma gemisinin su girişlerini kapatıp balast tanklarındaki suyu boşaltmadıkça, tüm bunlar olsa olsa mutlak sonu geciktirmekten başka bir anlam ifade etmeyecekti.</p>

  <p>Max’in tehlikeli kumarı, onlara zaman kazandırmıştı. Fakat ne kadar kazandırdığını asla tahmin edemezlerdi.</p>

  <hr class="yildiz"/>

  <p>Helikopter güverteye iner inmez, sırtı ağrıyan Hanley, bir an önce dışarı çıkma gayretiyle kendini koltuktan dışarı bıraktı. Julia Huxley, üzerindeki doktor kıyafetinin rotor rüzgarıyla uçuşmasına aldırmadan tekerlekli sandalyeyle bekliyordu. Max, sandalye için müteşekkirdi ama şu an doktorun kendisini revire götürmesine izin vermeye hiç niyeti yoktu. Sandalyenin tekerleğini eliyle sıkarak durdurdu ve ilk plana göre <i>Hercule</i>s’e yapılacak silahlı baskını yürütecek Mike Trono, Eddie Seng ve Franklin Lincoln’ün, geminin köprü üstünde gedik açıp faciayı biraz olsun geciktirmek için ihtiyaç duyabilecekleri teçhizatı toparlamalarını izledi. Batan gemiye öylece zıplayıp geçemezlerdi, çünkü iki gemi arasında ezilip adeta sandviç olan kauçuk usturmaçalar geniş bir boşluk oluşturmaktaydı.</p>

  <p>Eddie, biraz daha zaman kazanmak için helikopterin vincine bağlı halde geminin üstüne uçup doğru kaptan köşküne inecekti. Gomez Adams, Max’i bırakmak için indikten sadece üç dakika sonra, helikopterin altından sarkan kişinin arkadaşı Eddie olmasının verdiği ihtiyatla motora güç verip kalktı.</p>

  <p>Yükselip <i>Oregon</i>’dan uzaklaştı, birkaç saniye sonra Eddie’yi hedeflenen yere bırakmak için gözü, ayaklarının altındaki pleksiglas camda olduğu halde diğer geminin üzerinde alçaldı. Seng’i ustalıkla kaptan köşkünün çatısına, köprü kanatlarından birinin hemen üstüne bıraktı.</p>

  <p>Eddie, kendisini vince bağlayan kayışın bağlantısını açıp arkadaşına eliyle iyi olduğunu işaret etti. Sonra zıplayıp iskeleye atladı.</p>

  <p>Adams daha sonra helikopteri ön dubaya, daha birkaç dakika evvel Max’i kurtardığı yere indirdi. Mike ve Lincoln teçhizatı yere fırlatıp helikopterden atladılar. Böylece Gomez platformun helikopter pistine uçup, başkanın gelmesini bekleyebilecekti.</p>

  <hr class="yildiz"/>

  <p>Eddie, güverte köprüsüne takla atarak zıpladı, ayakları yere değer değmez aynı şekilde doğruldu. Kilitle uğraşma zahmetine girmeden 9 mm’lik silahıyla yarısı cam kapıya ateş edip içeri zıpladı. Tekrar yuvarlanıp seyrüsefer konsolunun yanında doğruldu. Kaptan köşkünün her yanı, elektronik cihazlarla kaplıydı. Yaklaşık altmış metre genişliğindeki basit oda ölü gibiydi. Elektrik yoktu. Tüm ekranlar siyahtı, kontroller çalışmıyor, göstergeler yanmıyordu. Bunun sebebi, mürettebatın motoru durdurması değil yedek bataryaları da sökmüş olmalarıydı. <i>Hercules</i> hayalet bir gemiden farksızdı.</p>

  <p>Telsizini aldı. “Max, orada mısın?”</p>

  <p>“Devam et.” Hanley, henüz Harekat Merkezi’ne ulaşmamıştı.</p>

  <p>“Çok kötü çuvalladık. Ana tahrik sistemi çökmüş, yedek tahrik sistemi ile görünüşe göre yedek batarya beslemesini de söküp almışlar.”</p>

  <p>“Yapabileceğin bir şey yok mu?”</p>

  <p>“Yok. Sana anlatmaya çalıştığım da bu zaten. Bu gemide çalışan hiçbir şey yok.”</p>

  <p>Max, bir süre seçenekleri düşündü. “Pekala,” dedi sonunda. “Senden yapmanı istediğim şu. Makine dairesine in, giriş borularını kapatan manuel valiler olacak. Onları bulup kapat. Suyu dışarıya atamayız ama en azından daha fazla batmasını önleyebiliriz.”</p>

  <p>“Sadece bu yeter mi?” Eric Stone, açık kanaldan onları dinliyordu. <i>Oregon’</i>u, ağır kaldırma gemisine yanaştırdıkları birkaç dakikadan beri <i>Hercules’ü</i> yanlamasına suda iterken her iki gemiyi de sarsan dalgalar oluşturuyorlardı. Dayanıklı tamponlardan biri çoktan basınca dayanamayıp patlamıştı. “Gemi buna ne kadar daha dayanabilir bilemiyorum.”</p>

  <p>“Elinden geleni yap delikanlı.”</p>

  <hr class="yildiz"/>

  <p>Linc ve Mike Trono, hedefe doğrudan yaklaşmışlardı. Fenerle ve patlayıcı ekipmanlarla vakit harcamaktansa Mike hemen RPG’yi omzuna koyup, Adams uzaklaştığı anda geminin köprü üstüne açılan kapıya ateş etti. Oluşan patlamayla kapı menteşelerinden kopup tamamen parçalanmış, içteki koridorlara kadar parçalar savrulmuştu. Lincoln’le birlikte, Max’in bıraktığı ipe sarılarak tırmandılar. Parçalanan kapının çevresindeki boyalar hala yanıyordu ama hazırlıklıydılar. Lincoln, yanında getirdiği küçük yangın söndürme tüpünü alevlere tuttu. Yangın söndüğünde küçük teneke kutuyu kenara fırlattı. Metal hala sıcak olduğundan dikkatle ilerlediler.</p>

  <p><i>Hercules’ün</i> düşündükleri gibi terk edilmemiş olması ihtimaline karşılık ikisi de yanlarında, güçlü tüfekler ve aynı mermiyi kullanan 9 mm’lik Sig Sauer tabanca taşıyordu.</p>

  <p>Bu durumdaki bir gemiye girmek, bir itfaiyecinin yanan mühimmat fabrikasına koşarak girmesinden farksızdı, ama hiçbiri bir an bile tereddüt etmemişti.</p>

  <p><i>Hercules’ün</i> içi çok kötü durumdaydı. Duvarlar dökülmüş, zemin yer yer kabarmış ve kamaraların hepsinin duvarları boyasızdı. Tavandan, kablo olukları sarkmış, duvarlardaki dirsekler yılların yorgunluğuyla aşınmıştı. Buna karşın <i>Oregon</i>’u gizlemek için soktukları hal kadar içler acısı halde de sayılmazdı, ancak önceki sahibinin onu gönderdiği yere, söküm tersanesine ait olduğu da muhakkaktı. Mike ve Lincoln, yukarıdaki köprüye ulaşmaya çalıştıkları sırada, istemeden Eddie ve Max’in taktik telsizden konuştuklarını duydular. Adeta yanaşık düzende geri dönüp, geldikleri yoldan döndüler.</p>

  <p>Balast tankları dolmaya devam ettiği için geminin sudaki devinimi hantal kalmıştı. Bununla birlikte sancak tarafına yalpa vurmuş, biraz daha derine batmış ve diğer tarafa yattığından daha yavaş doğrulmuştu. İçi fazlasıyla su dolduğu için dik durmakta zorlanıyordu ve Eric Stone, dümende ne kadar becerikli olursa olsun <i>Hercules’ü</i>n batması kaçınılmazdı.</p>

  <p>Üstüne üstlük Cabrillo’nun şafak vakti gördüğü bulutlar bölgeye ulaşmış ve sertleşen rüzgarla şiddetlenen yüzey dalgaları, gemiyi dövercesine yandan saldırıyordu.</p>

  <p>Diğerlerinden daha hızlı hareket eden Eddie Seng çok geçmeden ikiliye yetişti. Hepsinin yüzünde aynı kararlılık ifadesi vardı. Linda ve Juan’ın hayatları, üçünün, geminin katedral büyüklüğünde tanklarına dolan suyu kesmelerine bağlıydı.</p>

  <p>Denizaşırı her gemi birbirinden farklı olsa da, gemi mühendisliğindeki etkinlik konsepti, makine dairesine giden pek çok yol olmasına ve yerinin her zaman mantıklı düşünerek bulunabilmesine imkan sağlayacak tarzdaydı. Üç adam bu yüzden doğruca üç güverte alta inince üzerinde MAKİNE DAİRESİ yazan çelik bir kapıyla karşılaştılar. Kapı kolları zincirle sarılmış, zincire asma kilit vurulmuştu.</p>

  <p>Bu kadar dar bir alanda silahla ateş edilirse, merminin sekerek sahibini vurması muhtemel olduğu için Lincoln, zinciri plastik patlatıcıyla kırmaya hazırlandı. Kilidin üzerine sakız büyüklüğünde plastik patlayıcı yapıştırıp, fünyeyi patlayıcıya geçirdi. Sonra iki arkadaşıyla koridorun sonuna gidip köşeye saklandı.</p>

  <p>İnfilak, kasırga gibi sarsmış, kulaklarını kapatmalarına rağmen gürültünün etkisi dakikalarca sürmüştü. Havada keskin kimyasal kokulu duman kalmıştı ama asma kilit ve zincirin yarısı kopup gitmişti. Eddie çarçabuk zincirin kalanını da çıkarıp atmak üzereyken şiddetli bir dalga, <i>Hercules’ü</i>n küpeştesini okyanusa katmışçasına gemiyi sarstı. Gemi, otuz uzun saniye boyunca o konumda asılı kaldı, bu sırada devasa petrol platformu kulakları tırmalayan bir sesle güvertenin diğer yanına kaydı.</p>

  <p><i>Oregon</i> varını yoğunu ortaya koyuyordu, ne var ki korkulan ölümcül darbeyi dalga indirmiş, platform, ağır kaldırma gemisinin çekim merkezini altüst etmeye yetecek kadar kaymıştı. Yatış açısı hiç olmadığı kadar umutsuzdu.</p>

  <p>“Bu kadar yeter,” diye seslendi Max telsizden. “Çıkın oradan. Bu senin için de geçerli Juan.” Cabrillo’nun karşı çıkmasını bekledi. “Şef, beni duyuyor musun? Juan? Juan? Beni duyuyorsan hemen platformdan çık. Lanet olsun, Juan. Cevap ver. Zaman kalmadı.”</p>

  <p>Ama Juan hiç cevap vermedi.</p>
</body>
</html>