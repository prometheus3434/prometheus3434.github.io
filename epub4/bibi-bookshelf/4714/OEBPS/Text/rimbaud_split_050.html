<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>rimbaud</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_50">XLVIII.</h2>

  <p class="normal">Kendine ve tutumlarına yönelik büyük bir cesaret tanımlaması yapman gerekebilir günü gelince; çünkü aşırı naif, hatta silik bir izlekte ama ısrarcı, kararlı ve karmaşık bir şiir taşıdığın.</p>

  <p class="normal">Bütün sorun, şairin kendi şiiriyle diğer şiirler arasındaki ilişkiyi irdeleyerek nerede, hangi koordinatlarda olduğunu saptaması, ona göre kimliğini, daha da açığı, kendisine yöneltilebilecek eleştirileri göğüsleyebileceği istihbaratı elinde tutabilmesi uğraşıdır. A’nın alfabedeki konumunu sorgulamak senin görevin değil; A’nın diğer harflerden farkını ortaya çıkarabilmek için öteki harflerin sesli-sessiz’liğiyle tanışma platformu oluşturmaya çabalamaktır. Yoksa “bilmemkimin şiiri” üzerinde yoğunlaşmamalısın. Birinin şiiri üzerinde yoğunlaşmak, farklı bir hayat üzerinde yoğunlaşmaktır. Sana ters gelecek hayatlar üzerinde düşünecek vaktin yok. O hayatları reddederek, hatta ezip geçerek gitmelisin. Bu gidiş ne yolculuk, ne savrukluk ne de sürgündür. Bu gidiş, med’di olmayan cezir’dir. “Bilmemkimin şiiri”ne takılıp kalman, bir döneme, bir anlayışa, bir sürüye dahil olman anlamını karşılayabilir acımasızca.</p>

  <p class="normal">Kan uyuşmazlığını sakın kan davasına çevirme Rimbaud! Hayat, bütün suçları inkâr eder; şiir, bütün suçları üstüne alır.</p>
</body>
</html>
