<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>rimbaud</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_46">XLIV.</h2>

  <p class="normal">Sevgili Rimbaud! Bu sefer sana akıl vermek yerine, aklını yerinden oynatma ihtimali yüksek bir sırrı, bu sırrın kökenini sunmayı tercih ediyorum. Ece Ayhan, 13 Temmuz 2002 günü kendince haklı, bence haksız bir nedenle mecramızı, maceramızı terketti; yıllar önce Hilmi Yavuz’un <span class="ideitalik">“ölsün pezevenk”</span> dediği lanetli bir papaz, valelerle damlar arasında tetikte duran bir rua, bir ‘natural born killer’, ters gerçeğin ulağı, kötü’nün düzgün yapılanışı adına kalem ve dimağ teri döken bir nalbant, sivil duruşun, sivil duruştaki estetiğin güzel diye tanımlanmaması gerektiğinin altını çizen bir vakanüvis, ama aslında sıradan, herhangi biri olarak yaşayan Ece, bir kraliçe arı edasıyla kendi kovanını boşalttı.</p>

  <p class="normal">Şiiri, ( tartışmaya da ) kapalıydı. Şiiri, insanî eziyetin yarattığı sağlıklı bir hırçınlık kalesiydi. Kendisi değil miydi <span class="ideitalik">“Malta Yahudisi’ni okuyordum. Barındığım bir sandukanın içinde”</span> diye yazan.</p>

  <p class="normal">Cemal Süreya, Ece’ye <span class="ideitalik">“İskender, senin oğlun!”</span> demişmiş.</p>

  <p class="normal">Ece’yle, Ece’nin isteği doğrultusunda Nahit Hanım’ın evinde tanışmıştım. Daha doğrusu, ben toydum, çekiniyordum ve ilk işaret fişeğini o atmıştı. Kırk yıllık dostuymuşum gibi sohbet etti benimle: Yani, o anlattı, ben dinledim.</p>

  <p class="normal">Dinar Bandosu içinde, birlikte çaldık. Hayat içinde varoşlarda yol kenarlarına oturup geçen trenleri birlikte saydık. Penis boylarımız da aynıdır herhalde. Rimbaud! Büyü! Aynı boya, aynı klana gel! Balkar Türkleri, içki masasındaki yöneticiye ‘Tamata’ adını vermişler. Tam: Dam, yani çatı / ev, Ata: Baba anlamında. Ece, benim oturduğum masanın Tamata’larından biriydi. Şimdi masa bomboş! İşin ilginci: <span class="ideitalik">Masa da Masaymış Ha!</span></p>

  <p class="normal"><span class="ideitalik">Rimbaud! Yanıma gel! Kutsal Ruh!</span></p>

  <p class="normal"><span class="ideitalik">Baba gitti, Oğul olan Ben yalnız! Kutsal Üçgen’i korumamız gerek!</span></p>
</body>
</html>
