<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_12">ON BİRİNCİ KISIM</h1>
				<p class="solbaslik">Bağdad’ın zaptı ve Halife’nin esir edilmesi. Şehitler şehri Meyyafarikin’in teslim olması. Aziz havari Barduğomeos’un (Barthelemy) sağ eli.</p>
				<p class="normal">Moğollar, bundan sonra, Gürcü ve Ermeni süvarileri de dahil olmak üzere, eski ve yeni bütün süvarileri toplayarak kalabalık bir orduyla Bağdat üzerine yürüdüler ve pek çok insan, kıymetli hazineler, altın ve gümüşle dolu olan meşhur büyük Bağdat şehrini zaptettiler<sup class="calibre3"><a href="okcu_split_124.html#footnote-292-104" id="footnote-292-104-backlink" name="footnote-292-104-backlink">[104]</a></sup>.<span class="idebold"> </span>Şehri aldıktan sonra halkı merhametsizce kılıçtan geçirdiler, birçoğunu da esir aldılar. Bütün atlılar, elbiseler ve halifenin altınlarıyla adeta mest oldular. </p>
				<p class="normal">Bağdat’ın hükümdarı olan Halife’yi de bütün hazinesiyle birlikte ele geçirdiler, gayet semiz, şişmiş ve gururlu tavrıyla onu Hülagü’nün önüne getirdiler. Hülagü onu görünce: “Bağdat’ın hükümdarı sen misin?” diye sordu. O da: “Evet, benim” cevabını verdi. Bunun üzerine, Hülagü onun susuz ve ekmeksiz olarak, üç gün hapsedilmesi emrini verdi. Üç gün geçtikten sonra, tekrar huzuruna getirilmesini emretti ve bu kez Halife’ye: “Sen nasıl bir adamsın?” diye sordu. O da, güya Hülagü’yü korkutmak istercesine hiddetle cevap vererek: “Sizin insanlık anlayışınız bu mudur ki beni üç gün aç bıraktınız” dedi. Çünkü daha önceden Bağdat halkına: “Moğollar’ın gelişine hiç aldırış etmeyin. Muhammed’in sancağını çıkardığım anda, Moğol süvarileri korkudan bir kişi bile kalmayacak şekilde kaçacak ve böylelikle biz de kurtulacağız” demişti. </p>
				<p class="normal">Halifenin Moğollar hakkında söylediği bu sözleri duyan Hülagü çok öfkelenmişti. Şimdi huzuruna halifeyi çağırtan Hülagü, bir tabak kırmızı altın getirilip halifenin önüne konulması emrini verdi<sup class="calibre3"><a href="okcu_split_125.html#footnote-292-105" id="footnote-292-105-backlink" name="footnote-292-105-backlink">[105]</a></sup>. Emri yerine getirilince, Halife, “Bu nedir?” diye sordu. Hülagü: “bunlar altın, ye de açlığın ve susuzluğun gitsin, doy” dedi. Bunun üzerine Halife “İnsan altınla değil, ekmek, et ve içecekle doyar” dedi. </p>
				<p class="normal">Halife’nin bu cevabına karşılık Hülagü, ona, “madem insanın kuru altınla değil de ekmek, et ve içecekle yaşadığını biliyordun da bana neden altın göndermedin?, Şayet istediğimi yapmış olsaydın, o zaman, gelip şehrini tahrip etmez, seni de yakalamazdım. Halbuki sen kaygısızca oturup yiyip içmene bakmışsın” dedikten sonra askerlerine Arap halifesini, ayakları altında çiğneyerek öldürmeleri emrini verdi<sup class="calibre3"><a href="okcu_split_126.html#footnote-292-106" id="footnote-292-106-backlink" name="footnote-292-106-backlink">[106]</a></sup>. Halife’nin ölümünden sonra da, büyük hazinelerle birlikte bol miktarda ganimet ele geçirmiş olduğu halde doğudaki ülkesine geri döndü.</p>
				<p class="normal">Moğollar ertesi yıl Mufargin (Meyyafarikin) üzerine yürüdülerse de ele geçiremediler. Çünkü Aziz Maruta bu şüheda şehrini çok güçlü bir şekilde tahkim etmişti. Azizlere ait bütün kutsal kalıntıları toplamış, şehri de güçlü surlarla çevirmiş, ve ona “Şüheda şehri” adını vermişti. Öyle ki, Moğollar devrine kadar kimse bu şehri zaptedememiş, şehir ancak barış yoluyla alınabilmişti. </p>
				<p class="normal">Şehri ele geçirmeyi başaramayan Moğol askerleri şehri uzun bir kuşatma altına aldılar ve sabırla şehrin teslim olmasını beklemeye başladılar. Halk açlık yüzünden birbirini yemeye başlamıştı. Rivayete göre, bir eşek başının fiyatı otuz dirheme kadar yükselmişti. Moğollar, Şüheda şehrini bu şekilde üç yıl kuşatma altında tuttuktan sonra zaptettiler<sup class="calibre3"><a href="okcu_split_127.html#footnote-292-107" id="footnote-292-107-backlink" name="footnote-292-107-backlink">[107]</a></sup>. Moğol ordusunda bulunan Ermeni askerleri, azizlere ait birçok kalıntıyı bulup ülkelerine götürdüler.</p>
				<p class="normal">Bagratuni hanedanına mensup büyük Ermeni prensi Tağiadin<sup class="calibre3"><a href="okcu_split_128.html#footnote-292-108" id="footnote-292-108-backlink" name="footnote-292-108-backlink">[108]</a></sup>, bir Süryani papazını yakalayıp, zorla onu konuşturarak Aziz Havari Barduğomeos’un<sup class="calibre3"><a href="okcu_split_129.html#footnote-292-109" id="footnote-292-109-backlink" name="footnote-292-109-backlink">[109]</a></sup> sağ elinin nerede olduğunu öğrendi, aradığını bulduktan sonra, büyük sevinçle doğu ülkesine götürüp kendi manastırına koydu. Fakat bir süre sonra, büyük Ardzruni prensi Sadun’un<sup class="calibre3"><a href="okcu_split_130.html#footnote-292-110" id="footnote-292-110-backlink" name="footnote-292-110-backlink">[110]</a></sup> ısrarı üzerine bu kutsal emaneti ona verdi. Büyük ve meşhur Hağbad Manastırı’nın senyörü olan Sadun, Aziz Havari Barduğomeos’un kutsal elini Hağbad Manastırı’na koydu. Bu el şimdi hâlâ orada bulunmaktadır. </p>
				</body>
</html>