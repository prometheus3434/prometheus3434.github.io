<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_6">BEŞİNCİ KISIM</h1>
				<p class="solbaslik">Gürcü ve Ağuvan prenslerinin haraca bağlanması. Ermeni Vardapet’i Vanagan.</p>
				<p class="normal">Büyük ve bağımsız Gürcü ve Ağuvan prensleri, isteyerek ya da istemeyerek Moğollar’ın haraçgüzarı oldular. Prensler, yukarıda da belirttiğimiz gibi kendileri için Moğollar tarafından belirlenen vergiyi düzenli olarak veriyorlar, güç ve yetenekleri oranında süvari askerleriyle Moğollarla beraber <span class="ideitalik">khalan’</span>a<sup class="calibre3"><a href="okcu_split_083.html#footnote-292-63" id="footnote-292-63-backlink" name="footnote-292-63-backlink">[63]</a></sup> gidiyorlar, onlarla birlikte, Moğollara tâbî olmayan şehir ve kaleleri ele geçirip tahrip ediyorlar, halkını esir alıyorlardı. Erkekler, kadınlar, papazlar ve keşişler acımasızca kılıçtan geçiriliyorlardı. Moğollar esir aldıkları diyakosları kendilerine köle yapıyorlardı. Hıristiyan kiliselerini zerre kadar korku duymaksızın yağma ediyorlar, azizlerin kutsal emanetlerini, süslemelerini kopardıkları haçları ve kitapları sanki değersiz şeylermiş gibi yerlere atıyorlardı.</p>
				<p class="normal">Bu dönemde çekilen sıkıntı ve musibetlerin hangi yazayım? Baba ve anaların çocuklarından ayrılmalarını mı? Sevgili ve akraba muhabbetlerinin ortadan nasıl kalktığını mı? Malların gasp edilip, güzel evlerin yıkılmasını mı? Analarının koynundaki çocukların kesilmelerini mi? Yakışıklı ve zarif gençlerle, kızların çırılçıplak ve yalın ayak bir şekilde esir edilmelerini mi? Vay benim fani başıma! Bütün bunlar günahlarımızdan dolayı başımıza gelmiş olmalı. Bağışlayıcı ve sabırlı Tanrı kendi mübarek kanıyla kurtardığı insanlara yardım etsin.</p>
				<p class="normal">Bu ağır ve acılarla dolu zamanlarda, “ikinci tul’u” olarak adlandırılan aziz vardapetimiz Vanagan, Ruh ül-Kudüs’ün nuru ve üstün ilmiyle tanınmış birisi olarak, doğu bölgelerinde adeta güneş gibi parlıyordu. O, ilahi Vardapet Hazreti İsa gibi yumuşak başlı, alçak gönüllü, sakin ve sabırlı, ruhani gıdayı, yani Kutsal Ruh’un kelamını büyük bir gayretle yayıyordu. O, azizleri, kutsal değerleri, haçı ve kiliseyi, tapınakları ve ayin icra edenleri, papazları ve bütün ruhanileri severdi. O, kibirli olanlara karşı sert; fakir ve yoksullara karış son derece şefkatliydi. Günah işleyenlere anlayış gösterirdi; riyazetin ağırlığına dayanabilmeleri, bedenen ve ruhen yenilenip, hakiki imanda sabit kalmaları, “Ekânim-i Selâse”<sup class="calibre3"><a href="okcu_split_084.html#footnote-292-64" id="footnote-292-64-backlink" name="footnote-292-64-backlink">[64]</a></sup>ye hamd u sena ve ibadet etmeleri için, onlara hafif tövbe şartları tayin ederdi.</p>
				<p class="normal">Kendisinin tanınmış öğrencileri olan Vardan, Kiragos<sup class="calibre3"><a href="okcu_split_085.html#footnote-292-65" id="footnote-292-65-backlink" name="footnote-292-65-backlink">[65]</a></sup>, Arakel ve Hovsep<sup class="calibre3"><a href="okcu_split_086.html#footnote-292-66" id="footnote-292-66-backlink" name="footnote-292-66-backlink">[66]</a></sup> de, doğu diyarını, çobanların koyun sürüsünü paylaştıkları gibi aralarında paylaşarak, Ruh ül-Kudüs’ün hayat verici inancıyla aydınlattılar. Onlar, haç şeklindeki asayı hiçbir karşılık beklemeksizin yaymak suretiyle birçok insanı şan ve şerefe ulaştırdılar. Böylelikle, şanlı hocalarının yolunu takip ederek Allah’ın: “karşılıksız aldınız, karşılık beklemeden veriniz” emrini yerine getirmiş oldular. Hazreti İsa, kendi kilisesi için onlara uzun ömür versin, Amin.</p>
				</body>
</html>