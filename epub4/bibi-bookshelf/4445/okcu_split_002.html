<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">	
				<h1 class="h1baslik" id="calibre_toc_1">ÖNSÖZ</h1>
				<p class="normal">Moğol tarihine dair Ermeni kaynaklarından, Vardapet Vanagan<sup class="calibre3"><a href="okcu_split_021.html#footnote-292-1" id="footnote-292-1-backlink" name="footnote-292-1-backlink">[1]</a></sup>, Gence’li Kiragos<sup class="calibre3"><a href="okcu_split_022.html#footnote-292-2" id="footnote-292-2-backlink" name="footnote-292-2-backlink">[2]</a></sup>, Tarihçi Vardan<sup class="calibre3"><a href="okcu_split_023.html#footnote-292-3" id="footnote-292-3-backlink" name="footnote-292-3-backlink">[3]</a></sup> ve Stephanos Orbelyan gibi yazarların eserlerin yanı sıra, Akner’li Grigor’un, tercümesini sunduğumuz bu eseri, Yakın Doğu’daki Moğol istilası tarihi ile ilgili önemli bir boşluğu doldurmaktadır.</p>
				<p class="normal"><span class="ideitalik">Okçu Millet’in Tarihi </span>adını taşıyan bu eserin, yakın zamana kadar Rahip Mağakya adlı kimliği bilinmeyen bir şahsın eseri olduğu zannedilmiş ve 1870 yılında St. Petersburg’da yayınlanan metin ile K. Patkanian’ın Rusça (1871) ve Brosset’nin Fransızca<sup class="calibre3"><a href="okcu_split_024.html#footnote-292-4" id="footnote-292-4-backlink" name="footnote-292-4-backlink">[4]</a></sup> tercümeleri aynı isimle basılmıştır. Aynı yıl (1791) Kudüs’te yayınlanan metin ise, Müverrih Vardan’a atfedilmiştir. Fakat son yıllarda yapılan araştırmalar sonucunda, <span class="ideitalik">Okçu Millet’in Tarihi </span>adlı bu eserin yazarının Mağakya veya Vardan değil, Kilikya’nın Akneri-Vank Manastırı’nda görevli rahiplerden Grigor olduğu ortaya çıkmıştır.</p>
				<p class="normal"><span class="ideitalik">Okçu Milletin Tarihi </span>adlı eserin yazarının Mağakya olduğunu ilk defa Çamiçyan söylemiştir<sup class="calibre3"><a href="okcu_split_025.html#footnote-292-5" id="footnote-292-5-backlink" name="footnote-292-5-backlink">[5]</a></sup>. Çamiçyan’ın tek nüsha olarak eline geçen bu eserin içinde yazarın Mağakya olduğuna dair Lirakayid görmüş ve ona dayanarak aynı neticeye varmış olduğuna şüphe edilemez. <span class="ideitalik">Okçu Milletin Tarihi’</span>nin metni üzerinden daha sonraki dönemde Kudüs’te basılan (1870) eserin hiçbir yerinde Mağakya’nın adı geçmemekte ve kolofondaki şu satırlar bu eserin yazarının Grigor olduğunu açıkça göstermektedir: “Bu tarih, 720 (1271) yılında, Akantz Manastırı reisi şanlı peder Stephanos’un emri ve aynı manastırın hazinedarı Vardan ve bütün rahiplerin onayıyla mustarip Grigor tarafından yazıldı.” Bundan başka, aynı zamanda Süryani Mihail Vekayinamesi’nin Ermenice tercümesinin müstensihi olan Aknerli Grigor, adı geçen bu kitabın kolofonunda dahi: “Bu kitap, 1273 yılında, mustarip Grigor’un eliyle yazılmıştır. Biz de bunun kırk dört yıllık eksiğini Allah’ın iradesiyle yazacağız” ibaresini kaydetmiş bulunuyor. Gerçekten de kolofonda verilen bu söz yerine getirilmiş ve <span class="ideitalik">Mihail Vekayinamesi’</span>nin tamamlandığı 1229/30 tarihinden sonraki 44 yıllık olayları içine alan <span class="ideitalik">Okçu Milletin Tarihi </span>adlı eser kaleme alınmıştır.</p>
				<p class="normal">Bu eserin yazarının kim olduğunun belirlenmesi konusunda tam bir profesyonellikle çalışmış olan Mıkhitaryan rahiplerinden alim P. N. Akinian, Mağakya ile ilgili şüpheleri şu yolla ortadan kaldırmıştır<sup class="calibre3"><a href="okcu_split_026.html#footnote-292-6" id="footnote-292-6-backlink" name="footnote-292-6-backlink">[6]</a></sup>: Kudüs Ermeni Patrikliği Kütüphanesi’nde 960 numarada kayıtlı olup Sokrat’ın <span class="ideitalik">Kilise Tarihi’</span>nin özetini ve <span class="ideitalik">Mikael Kronolojisi’</span>ni içeren ve 1602 yılında istinsah edilmiş olan bir yazma vardır ki bu yazmanın birinci kısmının müstensihi olan Barseğ bu işi Vardapet Mağakya’nın emriyle yapmış, yazmanın ikinci kısmını ise, bizzat Mağakya yazmıştır. Mağakya’nın sözü edilen yazmaya eklediği kolofon, isim farkı hariç, <span class="ideitalik">Okçu Milletin Tarihi’</span>ndeki kolofonla hemen hemen aynıdır. </p>
				<p class="normal">Vardapet Mağakya tam bir kitap kurduydu ve adı 12. yüzyılın ilk yarısında pek çok yerde zikrediliyordu. Venedik’teki Mıkhitaryan Kütüphanesinin 781 numaralı yazması bu yazmanın bir kopyası olsa gerektir. Bu yazma, Sokrat’ın ve Mikael’in eserlerini de ihtiva etmekte olup 1624 yılında İstanbul’da, rivayete göre Mağakya tarafından yazılmıştır. Patkanian, bu eserin bir kopyasını Venedik’ten almıştır.</p>
				<p class="normal">Aknerli Grigor’un yaşamıyla ilgili pek bilgimiz yoktur. Onun hayatı hakkındaki yegane bilgileri bazı küçük notlar ve yazmış olduğu eserden çıkarılanlardan öğrenebiliyoruz. Bu bilgilerden onun Akner Manastırına bağlı bir rahip olduğu anlaşılmaktadır. Doğum tarihi bilinmemekle birlikte 1335 yılında öldüğü sırada yaklaşık 85 yaşında olduğu söylenebilir. Eserinde kullandığı üsluptan ve kullandığı şiveden Grigor’un Kilikya’lı olduğu sonucuna varılabilir.</p>
				<p class="normal"><span class="ideitalik">Okçu Millet’in Tarihi’</span>ni büsbütün Grigor’un eseri olarak kabul etmek mümkün değildir. Zira, Kilikya’dan hiç çıkmamış olan Grigor’un, eserini yazdığı 1273 yılında henüz 23 yaşında olduğu göz önüne alındığında, 1228-1273 yılları arasında özellikle Doğu eyaletlerinde meydana gelen olayların görgü şahidi sıfatıyla bir eser kaleme almasının imkansız olduğu söylenebilir. Zaten eserin dikkatli bir incelemesi yapıldığında da görüleceği gibi, 1228-1265 yıllarına dair ilk kısmının, Doğulu olan ve “hocamız” diye andığı Vardapet Vanagan’ın bir öğrencisinin ağzıyla yazıldığı anlaşılacaktır. Grigor’a ilham veren bu şahsın Doğu eyaletlerini ve özellikle de “memleketimiz” diye andığı Ağuvank (Arran)’ı çok yakından tanıdığı açıkça görülmektedir. </p>
				<p class="normal">Bundan başka, eserde rastlanan şahıs isimleriyle idari, adli ve askeri teşkilata dair bazı Moğolca kelime ve tabirlerin nispeten doğru yazılmış olması, bunların, Moğolları yakından tanıyan bir şahsın ağzından çıktığını gösterir. Halbuki hiçbir Kilikya’lı yazar Moğollar hakkında bu kadar doğru bilgiler vermemiştir. Yazar, eserin sonunda, onun “özet olarak” yazıldığını söylemekle bu eserden daha ayrıntılı bir eserin varlığını ifade etmiş olmaktadır. Akner Manastırı Kilikya’nın en önemli ziyaret yerlerinden ve kültür merkezlerinden biri olduğu için, Doğu eyaletlerinden gelen önemli dini ve askeri şahsiyetlerin uğrak yerlerinden birisi olmuştur. Manastıra gelen ziyaretçilerin bu bölgede dönemin siyasi ve askeri durumu hakkında karşılıklı sohbet etmiş olmaları olağandır. Grigor’un eserinde de görüldüğü gibi, Kral Hetum da bu manastırı ziyaret ederek günlerce burada kalmış; tahttan çekildikten sonra yine bu manastırda inzivaya çekilmiş ve burada ölmüştür. </p>
				<p class="normal">Manastır rahipleri, Manastıra gelen ziyaretçilerin ve Moğollarla yakın ilişki içerisinde olup da Karakurum’a kadar seyahat etmiş olan Kralın anlattıkları bilgileri dinlemenin yanı sıra, adetleri gereği kronolojik bir şekilde kayıt altına da alırlardı. Aknerli Grigor’un “özet halinde” yazdığı kitabın daha ayrıntılı kaynaklarını bu kayıtlar meydana getirmiş olsa gerektir. </p>
				<p class="normal">Dolayısıyla, <span class="ideitalik">Okçu Millet’in Tarihi’ </span>adı verilen bu eserin ilk kısmını yazara ait bilgiler olmaktan ziyade bir derleme olarak kabul etmek daha doğru olur. Eserde 1265 yılından sonraki döneme dair verilen bilgilerin yer aldığı son kızım ise, şive farklılığından da anlaşılacağı üzere, bizzat Grigor’un gözlemlerine dayanmakta olup onun kaleminden çıkmıştır<sup class="calibre3"><a href="okcu_split_027.html#footnote-292-7" id="footnote-292-7-backlink" name="footnote-292-7-backlink">[7]</a></sup>.</p>
				<p class="normal">Yaptığımız tercüme, metnin 1870 Kudüs neşri esas alınarak yapılmış ve yazarın ifadelerine ve üslubuna mümkün olduğunca müdahale edilmemiştir. İtalik harflerle yazılı olan kelimeler metinde de Türkçe olarak yazılmıştır. Dipnotlarda görüleceği gibi, bazı olaylar ve isimler, Vardan’ın, Kiragos’un, Hetum (Haython)’un ve Orbelyan’ın metinleriyle karşılaştırılmıştır. Ayrıca eserin İngilizce tercümesini<sup class="calibre3"><a href="okcu_split_028.html#footnote-292-8" id="footnote-292-8-backlink" name="footnote-292-8-backlink">[8]</a></sup> de göz önünde bulundurulmuş, şahıs isimleri için bilhassa F. W. Cleaves’in aynı tercüme dolayısıyla özel olarak yazmış olduğu bir makalesinden<sup class="calibre3"><a href="okcu_split_029.html#footnote-292-9" id="footnote-292-9-backlink" name="footnote-292-9-backlink">[9]</a></sup> faydalanılmıştır.</p>
				<p class="sagnormal"><span class="idebold">Hrant D. Andreasyan</span></p>
				</div>
					</body>
</html>