<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_4">ÜÇÜNCÜ KISIM</h1>
				<p class="solbaslik">Moğollarla İranlılar arasında ilk savaş. Ardından Ağuvanlar ve Gürcülerle yaptıkları savaş. Kılık kıyafetleri ve uzun ömürleri. Ermenilerin ve Gürcülerin Moğol Hakimiyetine girmeleri</p>
				<p class="normal">O müthiş millet, dünyada bize hakim olacaklarına dair Allah’ın iradesine vakıf olunca, askerlerini topladı ve İranlılara karşı yürüdü. İranlılar’a ait küçük bir şehri ele geçirdiyse de İranlılar kısa sürede güçlerini toplayarak şehirlerini geri aldılar. Hatta düşmanlarına ait bazı şehirleri bile ele geçirdiler<sup class="calibre3"><a href="okcu_split_046.html#footnote-292-26" id="footnote-292-26-backlink" name="footnote-292-26-backlink">[26]</a></sup>.</p>
				<p class="normal">Moğollar, Okçu milletin yaşadığı her yere haber göndererek, İranlılara tekrar saldırdılar, bu defa onları yendiler ve şehirlerini, bütün mal ve mülklerini ele geçirdiler.</p>
				<p class="normal">Bütün bunlar yapıldıktan sonra, Moğollar, Cengiz Han adı verilen hanlarından aldıkları yeni bir emirle Ağuvan’a<sup class="calibre3"><a href="okcu_split_047.html#footnote-292-27" id="footnote-292-27-backlink" name="footnote-292-27-backlink">[27]</a></sup> ve Gürcü ülkesine saldırdılar<sup class="calibre3"><a href="okcu_split_048.html#footnote-292-28" id="footnote-292-28-backlink" name="footnote-292-28-backlink">[28]</a></sup>. Gürcü kralı, Moğolların üzerine yürüdüğü haberini alır almaz, altmış bin atlıdan oluşan bir ordunun başına geçerek, Terunagan Kalesi’nin<sup class="calibre3"><a href="okcu_split_049.html#footnote-292-29" id="footnote-292-29-backlink" name="footnote-292-29-backlink">[29]</a></sup> karşısında yer alan ve Gotman<sup class="calibre3"><a href="okcu_split_050.html#footnote-292-30" id="footnote-292-30-backlink" name="footnote-292-30-backlink">[30]</a></sup> denilen büyük ovada savaş pozisyonu aldı. Savaş başladığı sırada, Manasagomk reisi Hamidavla<sup class="calibre3"><a href="okcu_split_051.html#footnote-292-31" id="footnote-292-31-backlink" name="footnote-292-31-backlink">[31]</a></sup>, hak düşmanı şeytanın tahrikiyle, beslediği bir kinden dolayı, Atabeg İvane’nin atının diz sinirlerini kesti. Bu dönemde, Gürcü kralı Laşen ölmüş ve David adlı bir oğlu ile Uruzukan isminde bir kızı kalmıştı<sup class="calibre3"><a href="okcu_split_052.html#footnote-292-32" id="footnote-292-32-backlink" name="footnote-292-32-backlink">[32]</a></sup>. David, Rum Sultanı’nın elinde esir ve hapiste olduğu için, kız kardeşi Uruzukan, Atabeg unvanını almış olan İvane’nin naipliğinde krallığın başına geçmiş bulunuyordu.</p>
				<p class="normal">Yukarıda belirtildiği gibi, Moğolların saldırı haberi duyulunca, İvane, Gürcü Krallığının atlı kuvvetini alarak Gag’a, Pılu Zakare’nin oğlu büyük ve zeki Prens Vahram’ın<sup class="calibre3"><a href="okcu_split_053.html#footnote-292-33" id="footnote-292-33-backlink" name="footnote-292-33-backlink">[33]</a></sup> yanına geldi ve onu da kendi askerleri ile beraber alarak Moğollara karşı yürüyüşe geçti. Kuvvetli ve büyük Prens Vahram sağ, İvane ise sol kanadı idare ediyordu. İşte iki tarafın tam da savaşa başladıkları sırada, yukarıda bahsedildiği üzere, hain Hamidavla’nın eliyle işlenen cinayet meydana geldi.</p>
				<p class="normal">Okçu millet, Gürcü ordusunun içine düştüğü kargaşayı görünce daha da cesaretlendi; Gürcü süvarilerine hücum etti ve onları acımasızca kılıçtan geçirdi.</p>
				<p class="normal">Sağ kanada kumanda eden Gag senyörü Büyük Prens Vahram, Moğolları acımasızca kıran hücumlarını akşama kadar devam ettirerek, Sağam Ovası Moğol askerlerinin cesetleriyle baştan aşağı doluncaya kadar onları kılıçtan geçirdi. Gag prensi Vahram, krallık ordusunun uğradığı hezimeti duyunca çok üzüldü ve savaş alanını terk ederek, Karherts<sup class="calibre3"><a href="okcu_split_054.html#footnote-292-34" id="footnote-292-34-backlink" name="footnote-292-34-backlink">[34]</a></sup> adı verilen kendi kalesine çekildi. Bu olay Ermeni takviminin 663. (1214) yılında meydana gelmiştir<sup class="calibre3"><a href="okcu_split_055.html#footnote-292-35" id="footnote-292-35-backlink" name="footnote-292-35-backlink">[35]</a></sup>.</p>
				<p class="normal">Üç yıl sonra, Moğollar tekrar gelerek Gantsag (Gence) şehrini ele geçirdiler. Şehir halkını hiç acımadan kılıçtan geçirdikten ve büyük miktarda ganimet, esirler ve servet ele geçirdikten sonra ülkelerine geri döndüler<sup class="calibre3"><a href="okcu_split_056.html#footnote-292-36" id="footnote-292-36-backlink" name="footnote-292-36-backlink">[36]</a></sup>.</p>
				<p class="normal">Şimdi, bölgeye ilk defa Moğolların eşkalini de tarif edelim. Çünkü ilk defa yukarı memlekete<sup class="calibre3"><a href="okcu_split_057.html#footnote-292-37" id="footnote-292-37-backlink" name="footnote-292-37-backlink">[37]</a></sup> gelenler insana benzemiyorlardı; korkunç ve tarifi mümkün olmayan bir görüntüye sahiptiler. Bunların başları öküz başı kadar büyüktü; gözleri kuş gözü gibi küçük, burunları kedinin ki gibi yassı, çeneleri köpek çenesi gibi çıkık, belleri karıncanınki gibi ince, bacakları domuzunki gibi kısaydı ve hiç sakalları yoktu. </p>
				<p class="normal">Bunlar bir arslan kadar güçlüydüler; sesleri kartal çığlığına benziyordu. Moğollar hiç beklenmeyen bir yerde aniden ortaya çıkıverirlerdi. Kadınları, bir diba şal ile örtülmüş başlık<sup class="calibre3"><a href="okcu_split_058.html#footnote-292-38" id="footnote-292-38-backlink" name="footnote-292-38-backlink">[38]</a></sup> giyerler, geniş yüzlerini de zehirli bir zamkla sıvalarlardı. Bu kadınlar çok doğurgan olurlar, çocuklarını kurt gibi beslerlerdi. Ömürleri üç yüz(!) yıl sürdüğü için ölümü bilmezlerdi. Asla ekmek yemezlerdi. İşte ilk defa yukarı memlekete gelenler böyle insanlardı.</p>
				<p class="normal">Cengiz Han’dan alınan yeni bir emirle, üç reis, tekrar Ağuvan ve Gürcü memleketleri üzerine yürüyerek birçok şehir ve kaleleri ele geçirdiler<sup class="calibre3"><a href="okcu_split_059.html#footnote-292-39" id="footnote-292-39-backlink" name="footnote-292-39-backlink">[39]</a></sup>. Bu reislerden ilkinin adı Çarma Han (metinde Çorman)<sup class="calibre3"><a href="okcu_split_060.html#footnote-292-40" id="footnote-292-40-backlink" name="footnote-292-40-backlink">[40]</a></sup>, ikincisininki Benal<sup class="calibre3"><a href="okcu_split_061.html#footnote-292-41" id="footnote-292-41-backlink" name="footnote-292-41-backlink">[41]</a></sup>, üçüncüsününki de Mular<sup class="calibre3"><a href="okcu_split_062.html#footnote-292-42" id="footnote-292-42-backlink" name="footnote-292-42-backlink">[42]</a></sup> idi. Bunlar, sayısız atlılarla kaleleri kuşattılar. Daha önce ele geçirdikleri Gantsag (Gence)’ın yakınında bulunan Şamkor’u ele geçirdiler. Sagam’ı, Karherts’i, Tereven’i, kral ikametgahı olan Gardman Şatosu’nu, Erkevank’ı ve Mıdzpınabert Kalesi’ni aldılar. Yine kuşatma ile, sultan makamı olan Tavuş Şatosu’nu, Terunakan ve Norbert (Yenikale)’i ele geçirdiler<sup class="calibre3"><a href="okcu_split_063.html#footnote-292-43" id="footnote-292-43-backlink" name="footnote-292-43-backlink">[43]</a></sup>. </p>
				<p class="normal">Büyük Vardapet’in bir çok eşya ile dolu mağarasını<sup class="calibre3"><a href="okcu_split_064.html#footnote-292-44" id="footnote-292-44-backlink" name="footnote-292-44-backlink">[44]</a></sup> da aldılar ve şanlı Vardapetimiz Vanagan’ı öğrencileriyle birlikte esir alıp götürdüler. Bu duruma çok üzülen şehir halkı fidye olarak birçok mal ve altın vererek Vardapet’i ve öğrencilerini kurtardılar<sup class="calibre3"><a href="okcu_split_065.html#footnote-292-45" id="footnote-292-45-backlink" name="footnote-292-45-backlink">[45]</a></sup>.</p>
				<p class="normal">Bu Moğol saldırılarından sonra, dirayetli Ermeni ve Gürcü prensleri, Allah’ın Moğollara ülkelerini fethetmeleri için kudret ve zafer nasip ettiğini anladılar ve barış imzalayarak Moğol hakimiyeti altına girmeyi kabul ettiler, vergi yani mal ve tağar<sup class="calibre3"><a href="okcu_split_066.html#footnote-292-46" id="footnote-292-46-backlink" name="footnote-292-46-backlink">[46]</a></sup> vermeyi ve atlılarıyla birlikte onların götürdükleri yerlere gitmeyi taahhüt ettiler. Moğollar yapılan bu anlaşma gereği katliama son verdiler ve tahribatı durdurdular. Ardından ülkeleri olan Muğan’a<sup class="calibre3"><a href="okcu_split_067.html#footnote-292-47" id="footnote-292-47-backlink" name="footnote-292-47-backlink">[47]</a></sup> geri döndüler. Ancak ele geçirdikleri bütün kaleleri yıkması için, Karaboğa (metinde Ğara Buğa)<sup class="calibre3"><a href="okcu_split_068.html#footnote-292-48" id="footnote-292-48-backlink" name="footnote-292-48-backlink">[48]</a></sup> adlı bir reisi geride bıraktılar. Karaboğa bir zamanlar Araplar tarafından büyük harcamalar yapılarak inşa edilmiş olan sağlam kaleleri temelinden yıktı. İşte olaylar bu şekilde cereyan etti</p>
				</body>
</html>