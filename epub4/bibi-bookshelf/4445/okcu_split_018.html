<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_17">ON ALTINCI KISIM </h1>
				<p class="solbaslik">Tağudar’ın yaptığı zulüm ve tahribat. Onun, Abaka Han’ın emriyle hapsedilmesi.</p>
				<p class="normal">Yukarıda da bahsettiğimiz gibi, yedi Han oğlundan dördü öldürüldü, ikisi itaat etti, biri de Tuzludeniz’de hapsedildi. İtaat edenlerden birisinin adı Tağudar (Neküder)<sup class="calibre3"><a href="okcu_split_172.html#footnote-292-152" id="footnote-292-152-backlink" name="footnote-292-152-backlink">[152]</a></sup> idi. Tağudar, atlılarının çoğalıp serveti büyüyünce çok güçlenmişti. Onun hazinesi ve <span class="ideitalik">mal’</span>ı, sayısız beygir ve hayvan sürüleri hariç tutulursa, üç yüz deve ve yüz elli araba ile taşınabiliyordu. Namlı ve şiddetli muharipler olan atlılarının sayısı da 40.000 idi. Bunlar, geceleleri yol kesmek suretiyle eşkıyalık yapıyorlar; şehirler arasında seyahat eden kervanları soyarak her şeyi gasp ediyorlardı. </p>
				<p class="normal">Bunlar aynı zamanda, küçük köyleri gece baskınına uğratıp bütün eşya ve hayvanları götürüyorlar, oklarıyla hiç acımadan insanları vuruyorlardı; keza, manastırlara giriyorlar ve ayin icra etmekte olan papazları baş aşağı asarak burunlarını tuzla karışık kurumla tıkıyor ve: “Bize deniz kadar şarap, dağ kadar da et getirin” diye emirler veriyorlardı. Bu hareketlerini diğer pek çok yerde de tekrarlıyorlar, şarabı olmayan biçare papazları tazyik ederek ağızlarına zorla köpek kuyruğu tıkıyorlardı<sup class="calibre3"><a href="okcu_split_173.html#footnote-292-153" id="footnote-292-153-backlink" name="footnote-292-153-backlink">[153]</a></sup>. Bu papazlardan, ya kendilerine içmek ve götürmek için çok miktarda şarap vermelerini istiyorlar ya da, söylediğimiz gibi onları köpek kuyruğu ısırmak zorunda bırakıyorlardı.</p>
				<p class="normal">Bu kanun tanımaz reisin yüzünden doğudaki manastırlar, bu şekilde ıstırap içinde bulunuyordu. Bunu haber alan Ermeni ve Gürcü prensleri, hep birlikte Abaka Han’ın huzuruna gittiler, kılıçlarını onun önüne atarak: “ya Neküder’i atlılarıyla birlikte bizim elimize ver, ya da, kiliselerimize ve ruhanilerimize yapılan bu hareketleri görmemek için bizi huzurunda öldürt”, dediler. Diğer Moğol askerleri de şikayet ederek: “Neküder’in askerleri bizi de tutup dövüyorlar ve atlarımızı gasp ediyorlar”, dediler. Aslında bizzat Abaka Han da Neküder’den dertliydi. O da, Ermeni ve Gürcü prenslerinin ve diğer Moğol reislerinin önünde şikayette bulunarak: “Neküder güç ve servet sahibi olunca bizi dinlemiyor ve <span class="ideitalik">yasakh</span>ımıza itaat etmiyor. Yaptığı <span class="ideitalik">yasakh</span>sız hareketleriyle ülkeyi kendi atlılarıyla tahrip etmek istiyor” dedi.</p>
				<p class="normal">Daha sonra da, yukarıda bahsettiğimiz üzere “altın sütun” adı verilen Siremün’a, 100.000 kişiden oluşan Moğol süvarisinin başına geçmesini emretti ve eline de kendi nişanını verdi. Abaka Han, ayrıca, Ermeni ve Gürcü askerlerine de bütün kuvvetleriyle Neküder’in üzerine yürüyerek onun askerlerini merhametsizce kılıçtan geçirmeleri, her şeyini müsadere etmeleri ve Neküder’i sağ olarak yakalayıp kendisine getirmeleri emrini verdi. </p>
				<p class="normal">Ermeni ve Gürcü askerleri bunu duyunca, ülkelerinin Neküder’in neden olduğu acılardan kurtulacağı için çok sevindiler ve cesaretle savaşmak için hazırlanmaya başladılar. Hıristiyanları çok seven Çarma Han’ın oğlu Siremün de, Abaka Han’ın <span class="ideitalik">nişan</span>ı da yanında olduğu halde 100.000 atlıyla aniden Neküder’in üzerine geldi. Neküder’in atlılarını acımasızca kılıçtan geçirip, servetine el koyduktan sonra, onu yakalayıp 700 adamıyla beraber Abaka Han’ın yanına götürdü. Abaka Han, Neküder ile alay etti. Ona, bir kadın ve ucu kırık bir bıçak verdi. ardında, yüz muhafızla birlikte, Her ve Zarvand bölgelerinin arasında yer alan Tuzludeniz’in ortasına gönderdi. Peygamberin: “Adem, hürmet ve itibar içindeydi fakat kendisi bunu anlamadı” sözü bu suretle yerine gelmiş oldu.</p>
				</body>
</html>