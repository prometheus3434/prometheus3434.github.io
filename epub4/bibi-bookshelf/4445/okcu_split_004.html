<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_3">İKİNCİ KISIM</h1>
				<p class="solbaslik">Bu milletin hayat tarzına, dinine, kanunlarına ve liderlerine dairdir</p>
				<p class="normal">Okçu millete mensup bazı kimselerden duyduğumuza göre, bu kavim, kendi yurtları olan Türkistan’dan çıkarak doğu yönünde bir yerlere girmiş, orada vurgunculukla geçinip, uzun süre yoksulluk içerisinde yaşamlarını sürdürmüşlerdir. Kendilerinin, sihirbazlık için yanlarında gezdirdikleri keçeden yapılma putlardan başka hiçbir din ve ibadetleri yoktu. Bununla beraber, ilahi bir kudret olarak güneşe tapıyorlardı.</p>
				<p class="normal">Sonra bir gün, birden bire akılları başlarına geldi. Sefil ve fakirlik içindeki hayatlarından sıkılıp, göğün ve yerin yaratıcısı Allah’tan yardım istediler, ve onun emirlerini yerine getirmeye söz verdiler.</p>
				<p class="normal">Bunun üzerine, Allah’ın emriyle, melek, altın tüylü bir kartal şekline girmiş olduğu halde<sup class="calibre3"><a href="okcu_split_042.html#footnote-292-22" id="footnote-292-22-backlink" name="footnote-292-22-backlink">[22]</a></sup> onlara göründü ve onların diliyle konuşarak, Cengiz (metinde Çangız) adını taşıyan liderlerini çağırdı. Cengiz gidip, kartal suretindeki meleğin karşısında, bir ok atımı mesafede durdu. Kartal suretindeki melek, Allah’ın bütün emirlerini Cengiz’e kendi diliyle anlattı.</p>
				<p class="normal">Allah’ın onlara verdiği ve kendilerinin <span class="ideitalik">yasakh<sup class="calibre3"><a href="okcu_split_043.html#footnote-292-23" id="footnote-292-23-backlink" name="footnote-292-23-backlink">[23]</a></sup></span> adını verdikleri emirler şunlardı: en başta, birbirlerini sevmek, ikinci olarak, zina yapmamak, hırsızlık yapmamak, yalan yere yemin etmemek, gammazlık yapmamak, yaşlı ve yoksullara saygı göstermek. Eğer bir kimse bu günahları işlerse cezası idamdır. </p>
				<p class="normal">Melek bunları anlattıktan sonra, reislerine Ğayan<sup class="calibre3"><a href="okcu_split_044.html#footnote-292-24" id="footnote-292-24-backlink" name="footnote-292-24-backlink">[24]</a></sup> unvanını verdi ve O, Çangız Ğayan veya Çangız Khan adını aldı. Melek, onlara, bir çok ülkeleri ve şehirleri ele geçirerek, sınırsız bir şekilde çoğalmalarını da söyledi. Aynen söylediği gibi de oldu. </p>
				<p class="normal">Böylece Allah’ın, Peygamberin ağzıyla söylediği “Nabukodonosor elimde bir altın kadehtir; onu kime istersem içiririm”<sup class="calibre3"><a href="okcu_split_045.html#footnote-292-25" id="footnote-292-25-backlink" name="footnote-292-25-backlink">[25]</a></sup> tehdit sözleri gerçekleşmiş oldu. Böylelikle, bu garip suratlı kavim, çeşitli günahlarımızdan dolayı, sadece kadeh olarak değil, aynı zamanda zehir halinde üzerimize geldi. Zira, yaptığımız işlerle sürekli Allah’ın öfkesini celbediyoruz. İşte Allah da, emirlerini yerine getirmediğimiz için, ders olsun diye, bunları üzerimize musallat etmiştir.</p>
				</body>
</html>