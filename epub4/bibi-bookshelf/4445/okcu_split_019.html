<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_18">ON YEDİNCİ KISIM </h1>
				<p class="solbaslik">Abaka Han’ın rızasıyla Levon’un babası Hetum’a halef olması. Levon’un, hain prenslere karşı hareket tarzı. Büyük Nerses’in kutsal bakiyesinin tecelli etmesi.</p>
				<p class="normal">Ermeni kralı Hetum’un oğlu Baron Levon, Abaka Han’ın huzuruna giderek babasının ölümünü bildirdi. Levon, Abaka Han’ın sevgisine ve büyük iltifata mazhar oldu. Babasının yerine kral olmak için Abaka Han’ın onayını aldı. Daha sonra ülkesine geri dönen Levon, büyük prensleri, piskoposları, papazları ve vardapetleri meşhur ve muhteşem Tarsus şehrinde toplantıya çağırdı. Çağrılanlar arasında büyük Ermeni Katolikosu Der Hagop da vardı. Onlara, muhteşem Surp Sofi kilisesinde toplanıp ayin icra etmeleri ve kendisini kral olarak takdis etmeleri emrini verdi. Onlar da, semavi kral Hazreti İsa’nın iradesi gereği, kral oğlu Baron Levon’u kutsal yağla takdis ederek bütün Ermenilerin kralı ilan ettiler<sup class="calibre3"><a href="okcu_split_174.html#footnote-292-154" id="footnote-292-154-backlink" name="footnote-292-154-backlink">[154]</a></sup>. Ermeni halkı büyük bir sevinç ve memnuniyet içindeydi. Rubenyan hanedanı da ihya ve saadete kavuşmuştu.</p>
				<p class="normal">Kral Levon, çocukluğundan beri derin bir zeka ve anlayış kabiliyetine sahipti. Bütün dost ve düşmanlarını tanır; fakat bunu açığa vurmaktansa, ıstırap içinde kendisine yöneltilen ithamın tam vaktinde doğmasını bekleyerek susmayı tercih ederdi. Çünkü, idaresi altındaki prenslerden bazıları aslen Rum’du. Bunlar büyük servet ve nüfuz sahibi olmuşlardı. Bunlar, Levon’un kral olmasının üzerinden üç yıl geçtikten sonra bir suikast düzenlediler. Amaçları, Ermeni krallığını devirip hakimiyeti kendi ellerine almaktı. Nefret duyulası ve kafir, aynı zamanda sahte Hıristiyan ve aslen Kalkedon’lu<sup class="calibre3"><a href="okcu_split_175.html#footnote-292-155" id="footnote-292-155-backlink" name="footnote-292-155-backlink">[155]</a></sup> olan Rum milleti, manastırları yıkmak, kendi mezheplerini kabul edenleri himaye etmek, reddedenleri ise mahvetmek niyetindeydi. Üstelik bunu düşünenler sadece kendileri değildi. Bazı tereddüt içindeki Ermeni vardapet ve papazları ile bazı Ermeni prensleri de aldanarak onların mezheplerine girmişler ve Ermenilere ihanet konusunda onlarla ortak hareket etme kararı almışlardı. </p>
				<p class="normal">Fakat Cenâb-ı Hak, kullarının dualarına kayıtsız kalmayarak, Ermeniler kralı Levon’u, düşmanlarının planladıkları kötülüklere karşı, mutlak hakimiyetiyle, sarsılmaz bir surette himaye etti. Kötülük düşünenler kazdıkları kuyuya kendileri düştüler. Zira, Hazreti İsa tarafından taç giymiş olan kral Levon, zekası sayesinde hainlerin bazılarını yakaladı. Bu sayede suikastçılarla ortaklık kurmuş olan Rum ve Ermenilerin adlarını ihtiva eden bir yazı ele geçirdi. Sadık adamlarını göndererek bu hainleri yakalattı. Bunlardan bazılarını idam ettirdi, bazılarına müebbet hapis cezası verdi, bir kısmını da doğuya, Abaka Han’a getirdi ki bunlar da orada <span class="ideitalik">yasakh’</span>a maruz bırakıldılar. Levon’un diğer bütün düşmanları da kendisine teslim edildi. Diğerleri gibi, bunlarında bir kısmı hapis, bir kısmı da idam cezasına çarptırıldı. </p>
				<p class="normal">Ermeni kralı Levon, böylelikle, semavi hükümdar Hazreti İsa’nın yardımıyla güçlenerek düşmanlarını yendi. Rabbimiz Hazreti İsa, bütün azizlerin duasıyla, Ermeni kralı Levon’un hakimiyetini, onun hayırlı evlatlarıyla beraber, bütün düşmanlarına karşı daima muzaffer olarak korusun ve kendi Kilisesi hayrına ona uzun bir ömür ihsan eylesin.</p>
				<p class="normal">Bu günlerde, büyük Ermeni Patriği Nerses’in aziz ve mukaddes bakiyeleri kendi kabri içinde tecelli etti<sup class="calibre3"><a href="okcu_split_176.html#footnote-292-156" id="footnote-292-156-backlink" name="footnote-292-156-backlink">[156]</a></sup>. Hazreti İsa, onun yüce dualarıyla bütün dünyaya barış ve selamet ihsan eylesin ve kendisi ebediyen yücelsin. Amin.</p>
				<p class="normal">Moğolların kırk dört yıllık icraatıyla ilgili olan bu tarih kitabı, tam olmayıp ancak özet halinde sona erdi.</p>
				</body>
</html>