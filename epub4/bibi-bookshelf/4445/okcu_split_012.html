<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_11">ONUNCU KISIM</h1>
				<p class="solbaslik">Çekirge akını. Doğu’da nüfus sayımı. Ermeni Kralı Hetum’un, Mengü Kağan’ın yanına gitmesi ve ondan büyük iltifat görmesi. Yedi Han’ın yedi oğlu. Küstah Khul. Geretni-Vank Manastırı reisi Der Stephanos’un şehid olması. Khul’un hastalanması ve bu sebeple işlenen cinayetler. Khul’a, oğlu Miğan’ın halef olması.</p>
				<p class="normal">Bu dönemde, şiddetli bir çekirge akını oldu; çekirgeler bütün doğu ülkelerindeki ürünü mahvetti. Afet o kadar büyüktü ki doğu ve batı ülkeleri, dehşet içinde kalarak, feryat ve figanla Allah’a sığındılar. Sonra, Allah’ın merhameti sayesinde, ülke bu korkunç beladan kurtuldu ve halk, kendilerini böyle bir afetten kurtaran Kadir-i mutlak’a hamd u sena eyledi. Bu olay Ermeni takviminin 700’üncü (1251) yılında meydana gelmiştir<sup class="calibre3"><a href="okcu_split_111.html#footnote-292-91" id="footnote-292-91-backlink" name="footnote-292-91-backlink">[91]</a></sup>.</p>
				<p class="normal">Bu afetten sonra, Mengü (metinde Mangu) Kağan’ın emriyle, Argun<sup class="calibre3"><a href="okcu_split_112.html#footnote-292-92" id="footnote-292-92-backlink" name="footnote-292-92-backlink">[92]</a></sup> adlı bir Moğol reisi geldi ve vergi için ülkede nüfus sayımı yaptı. Sayımdan sonra, vergi, <span class="ideitalik">defter’deki </span>kayıt gereğince nüfus başına olarak alınmaya başladı. Moğollar doğu ülkelerini bu şekilde de yağma ettiler. Çünkü küçük bir köyde otuzdan elliye kadar adam saydılar. On beş yaşından altmış yaşına kadar olanları sayıyorlar ve her birinden altmış beyaz (akçe) alıyorlardı. Kaçan veya saklananları yakaladıkları zaman, ellerini ve ayaklarını bağlıyorlar ve vücutları hurdahaş olup kana bulanıncaya kadar, yaş çubuklarla hiç acımadan dövüyorlardı. Sonra da, insan eti yemeye alıştırdıkları azgın köpekleri üzerlerine saldırtarak aciz ve fakir Hıristiyanları yediriyorlardı<sup class="calibre3"><a href="okcu_split_113.html#footnote-292-93" id="footnote-292-93-backlink" name="footnote-292-93-backlink">[93]</a></sup>.</p>
				<p class="normal">Hazreti İsa tarafından taç giydirilmiş dindar kral Hetum, yukarı doğu ülkesinde yapılan bu zulmü duyunca, Hıristiyanların ve bilhassa kendi ülkesinin acısından duyduğu üzüntü neticesinde, değerli hediyelerle Mengü Kağan’ın ziyaretine giderek, huzuruna çıktı ve ülkeyi Moğolların ağır baskısından kurtarmak için girişimlerde bulundu. Kral Hetum, Allah’ın yardımıyla Mengü Kağan’ın yanına varınca, iyi kabul gördü. Kağan, Ermeni Kralı’na iltifat etti. Her şeyi onun istediği şekilde halletti ve onu çok sevindirerek ülkesine uğurladı<sup class="calibre3"><a href="okcu_split_114.html#footnote-292-94" id="footnote-292-94-backlink" name="footnote-292-94-backlink">[94]</a></sup>.</p>
				<p class="normal">Bundan sonra, Ermeni takviminin 706’ncı (1257) yılında<sup class="calibre3"><a href="okcu_split_115.html#footnote-292-95" id="footnote-292-95-backlink" name="footnote-292-95-backlink">[95]</a></sup> Büyük Han’ın bulunduğu şark tarafından yedi Han oğlu, her biri bir tümen-bir tümen otuz bindir- atlı ile beraber bu tarafa doğru hareket etti. Bunların isimleri şöyleydi: Birincisi ve en büyüğü olan Hülagü (metinde Hulau)<sup class="calibre3"><a href="okcu_split_116.html#footnote-292-96" id="footnote-292-96-backlink" name="footnote-292-96-backlink">[96]</a></sup> ki bu, Mengü Kağan’ın kardeşi idi; ikincisi, hiç çekinmeden kendisini Tanrı’nın kardeşi ilan eden Khul<sup class="calibre3"><a href="okcu_split_117.html#footnote-292-97" id="footnote-292-97-backlink" name="footnote-292-97-backlink">[97]</a></sup>; üçüncüsü Balakhen<sup class="calibre3"><a href="okcu_split_118.html#footnote-292-98" id="footnote-292-98-backlink" name="footnote-292-98-backlink">[98]</a></sup>; dördüncüsü Tutar<sup class="calibre3"><a href="okcu_split_119.html#footnote-292-99" id="footnote-292-99-backlink" name="footnote-292-99-backlink">[99]</a></sup>; beşincisi Tagudar<sup class="calibre3"><a href="okcu_split_120.html#footnote-292-100" id="footnote-292-100-backlink" name="footnote-292-100-backlink">[100]</a></sup>; altıncısı Ğatağan<sup class="calibre3"><a href="okcu_split_121.html#footnote-292-101" id="footnote-292-101-backlink" name="footnote-292-101-backlink">[101]</a></sup>; yedincisi de Bora Han<sup class="calibre3"><a href="okcu_split_122.html#footnote-292-102" id="footnote-292-102-backlink" name="footnote-292-102-backlink">[102]</a></sup>. Kendi aralarında ittifaksız olan bu reisler korkusuz ve acımasız insanlardı. Hepsi de arabalarla gelmişler ve daima araba ile seyahat ettikleri için arabaların yürümesini kolaylaştırmak amacıyla doğu ülkelerinin dağ ve tepelerini düzene sokmuşlardır.</p>
				<p class="normal">Kendisini Tanrı’nın kardeşi ilan eden reis, ülkenin iç kısımlarına girdi ve çaresiz Hıristiyanları acımasızca ezdi. Moğollar, yollarda ve dağlarda dikili bulunan, ağaçtan yapılmış bütün haçları yaktılar. Hiçbir şeye doyamadıkları için, memlekette rastladıkları manastırları basıyorlar ve yiyip içiyorlardı. Saygıdeğer papazları asıyorlar veya acımadan dövüyorlardı.</p>
				<p class="normal">Khul’un bir süvari kumandanı, denilen bir manastıra gitti. Manastır reisi, Stepanos isminde beyefendi, aziz ve son derece faziletli, çok yaşlı bir ihtiyardı. Moğol kumandanının manastıra doğru geldiğini görünce, bir kap şarap alarak onu karşıladı ve Moğol adetine göre <span class="ideitalik">tızğu </span>(tuz) takdim etti. Daha sonra onu, yanındaki diğer atlılarla birlikte manastıra götürdü, koyun kestirdi, başka şaraplar açtı ve hepsini, ata binemeyecek bir hale gelinceye kadar yedirdi ve içirdi. Bu adamlar, akşam, sarhoş bir halde manastırın yakınındaki evlerine (karargahlarına) döndüler.</p>
				<p class="normal">Moğollar karargahlarına vardıktan sonra gece sabaha kadar uyudular. Fakat sabah uyanınca, reislerinin ağır şekilde hastalanmış olduğunu gördüler. Ona hastalığının sebebini sorduklarında, reis: “Papaz dün akşam beni zehirledi”, dedi. Fakat bu olayda pazın bir suçu yoktu. Hastalığın nedeni onların doymak nedir bilmeksizin yiyip içmeleriydi. </p>
				<p class="normal">Bunun üzerine, derhal adam gönderdiler ve mübarek ihtiyar Stepanos’u bağlayarak alıp götürdüler. Uzun uzadıya sorguya çektiler, fakat verdiği cevaplara inanmadılar. Yere dört kazık çaktılar ve suçsuz adamı, yerden bir metre kadar yüksekte olduğu halde, acımasızca kazıklara gerdiler. Sonra da altına ateş yakarak, mübarek ihtiyar Stepanos can verinceye kadar ağır ağır yaktılar. Hiçbir suçu olmadığı halde boş yere şehid edilen mübarek Stepanos’un vücudu üzerinde bazı belirtilerle bir ışık sütununu oluştuğunu gördüler.</p>
				<p class="normal">O kahrolası, acımasız reis ise, müptela olduğu hastalıktan başka, cine çarpıldı ve delirip kendi vücudunu ısırarak yemeğe başladı; ve böylelikle dayanılmaz acılar içinde can verdi. Ardında orada bulunan askerler aynı kötü hastalığa yakalandılar ve içlerinden birçoğu telef oldu. Fakat bu afeti gördükleri halde yine de Allah’tan korkmayıp acı gözyaşları döktüren acımasızca işlere devam ettiler.</p>
				<p class="normal">Büyük reisleri olan ve küstahçasına kendisini Tanrı’nın kardeşi olarak ilan eden Khul da <span class="ideitalik">nikkis </span>(nikris) hastalığına tutuldu. Bu hastalık yüzünden, kelimelerle tarif edilemeyecek bir cinayet işlendi. Onlar gidip dinsiz bir <span class="ideitalik">çuhut </span>(çıfıt) hekimi buldular ve Khul’a getirdiler. Dinsiz sahte hekim, hastayı gördükten sonra, hastalığına deva olarak reise, kızıl saçlı erkek bir çocuğun karnını diri diri yararak, ayağını onun içine koymasını söyledi. Derhal ülkenin dört bir yanına atlılar gönderildi. Adamlar ansızın Hıristiyan köylerine girerek sokakta buldukları çocukları yakalıyorlar ve kurt gibi kaçırıyorlardı. Çocukların ana ve babaları feryatlar ederek, acı acı ağlayarak arkalarından koşuyorlardı, fakat ellerinden alamıyorlardı, üzüntülü, bitkin bir halde evlerine dönüyorlardı. Çocuklarını zorla geri almayı başaranlar ise, Moğol askerleri tarafından okla öldürülüyordu. İşte dinsiz çıfıt’ın yüzünden bu acıklı olaylar meydana geldi. Bu şekilde yakalanıp karınları yarılan çocukların sayısı otuza kadar çıktı, ama hasta emir yine de iyileşmedi. Dinsiz Khul, bu kadar zulüm işledikten sonra iyileşmediğini anlayınca, çocuklara yapılan bu acımasızca hareketlerden dolayı çok öfkelendi ve bu işin sorumlusu olan çuhut hekimi getirterek karnının yarılması ve leşinin köpeklerin önüne atılması emrini verdi. Bu emir derhal yerine getirildi. Hastalığından kurtulamayan Khul, acılar içerisinde can verdi ve yerine oğlu Miğan<sup class="calibre3"><a href="okcu_split_123.html#footnote-292-103" id="footnote-292-103-backlink" name="footnote-292-103-backlink">[103]</a></sup> Kağan geçti.</p>
				</body>
</html>