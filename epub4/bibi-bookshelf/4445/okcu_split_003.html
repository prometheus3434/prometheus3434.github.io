<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_2">BİRİNCİ KISIM</h1>
				<p class="solbaslik">Okçu Millet’in<sup class="calibre3"><a href="okcu_split_030.html#footnote-292-10" id="footnote-292-10-backlink" name="footnote-292-10-backlink">[10]</a></sup> nereden veya hangi kavimden gelerek çoğaldıkları ve birçok ülke ve şehirlere ne şekilde hakim olduklarına dairdir.</p>
				<p class="normal">Allah, yarattığı insana, yani Adem’e, cennetten çıktıktan sonra, kadın tarafından kandırılmasından ve menfur yılanın ihanetinden dolayı, hayatı boyunca, ekmeğini alın teriyle kazanmasını emretmişti. Çünkü Adem, Allah’ın yüksek emirlerini tutmamıştı. O andan itibaren insan, zevke ve cismani arzularına kapılmaya başladı. Aldatıcı şeytan ise, o kötü kıskançlığından dolayı, insanlara sürekli, Kabil’in kardeş katilliği ve imansız ifritlerin günahlara boğulmuş bir halde leş yemeleri gibi kötü işler yapmayı öğretiyordu.</p>
				<p class="normal">Bu durumu gören Allah, insanların kötü işlerine gazap etti ve insan soyunu masum ve mübarek Nuh’un şahsında koruyarak, Tufan ile diğerlerini yok etti. Böylece, âdaletli Nuh’tan on nesil sonra, Terah’ın oğlu ve iman sahibi büyük İbrahim dünyaya geldi. İbrahim, “en yüksek baba” olarak adlandırılmıştır. Zira, Allah onu övmüş ve: “Senin çocukların ve torunların gökteki yıldızlar ve sahildeki kumlar kadar çoğalacaktır” demiştir ki bu irade aynen yerine gelmiş ve İbrahim’in soyundan birçok milletler ve kavimler türemiştir.</p>
				<p class="normal">İbrahim’in hür karısı Sara’dan İshak, ondan da Esav ve Yakub doğmuştur. Yakub’dan da on iki nebi ve büyük peygamber Davud gelmişlerdir. Nihayet, Davud’un aile ve soyundan, Allah’ın Kelamı olan Efendimiz Hazreti İsa meydana gelmiştir.</p>
				<p class="normal">İbrahim’in Hacer ve Ketura adlı iki cariyesinden Ketura, Zimran’ı doğurmuştur. Zimran, kahraman Arşak’ın<sup class="calibre3"><a href="okcu_split_031.html#footnote-292-11" id="footnote-292-11-backlink" name="footnote-292-11-backlink">[11]</a></sup> ve Ermenistan’ı aydınlatan Grigor’un<sup class="calibre3"><a href="okcu_split_032.html#footnote-292-12" id="footnote-292-12-backlink" name="footnote-292-12-backlink">[12]</a></sup> mensup oldukları Part’ların atasıdır. Hacer’den de İsmailîlerin ceddi İsmail, yani “Allah’ın sesini duyan” doğmuştur. İsmail doğduğu zaman Allah, İbrahim’e, İsmail’e ve onun ırkına toprak bereketi vermesini ve onun, büyük bir millet haline getirilerek, elleri daima düşmanlarının üzerinde olarak kılıç ve yayla diğer bütün milletlerin üzerinde bulunmasını emretmiştir.</p>
				<p class="normal">İshak’ın oğlu Esav’dan Esavî’ler meydana gelmişlerdir. Bu Esavi’ler siyah, vahşi ve çirkin yüzlü İskitler’dir. İskitler’in soyundan da kovuklarda ve inlerde yaşayarak sürekli kötü fiiller işleyen Boramiler ve Lezgi’ler<sup class="calibre3"><a href="okcu_split_033.html#footnote-292-13" id="footnote-292-13-backlink" name="footnote-292-13-backlink">[13]</a></sup> türemişlerdir. Daha sonra Frenkler adı verilecek olan Edomilerin dahi bunlardan türedikleri söylenir. Hacer, Ketura ve Esav soyunun karışımından bir ırk türemiştir ki, bunlara keskin ve çevik anlamına gelen Moğol<sup class="calibre3"><a href="okcu_split_034.html#footnote-292-14" id="footnote-292-14-backlink" name="footnote-292-14-backlink">[14]</a></sup> adı verilmiştir.</p>
				<p class="normal">Surp Nerses<sup class="calibre3"><a href="okcu_split_035.html#footnote-292-15" id="footnote-292-15-backlink" name="footnote-292-15-backlink">[15]</a></sup>, Moğolların, Hacer soyundan gelen bazı toplulukların, İskit ülkesinin bir bölümüne hakim olup, kökeni Torgom’a<sup class="calibre3"><a href="okcu_split_036.html#footnote-292-16" id="footnote-292-16-backlink" name="footnote-292-16-backlink">[16]</a></sup> dayanan Gog<sup class="calibre3"><a href="okcu_split_037.html#footnote-292-17" id="footnote-292-17-backlink" name="footnote-292-17-backlink">[17]</a></sup> kavmiyle karışmak suretiyle türediklerini söyler. İskit ülkesi İtil Nehri’nden Emavon<sup class="calibre3"><a href="okcu_split_038.html#footnote-292-18" id="footnote-292-18-backlink" name="footnote-292-18-backlink">[18]</a></sup> dağına ve Hazar Denizi’ne kadar uzanır. Bu topraklarda, Khuj ve Duj<sup class="calibre3"><a href="okcu_split_039.html#footnote-292-19" id="footnote-292-19-backlink" name="footnote-292-19-backlink">[19]</a></sup> gibi barbar isimleriyle yaklaşık otuz farklı millet yaşamaktadır. Bu milletlerden başlıcasının adı Buşkh’dur<sup class="calibre3"><a href="okcu_split_040.html#footnote-292-20" id="footnote-292-20-backlink" name="footnote-292-20-backlink">[20]</a></sup>. Bir diğeri ise, Tugaik<sup class="calibre3"><a href="okcu_split_041.html#footnote-292-21" id="footnote-292-21-backlink" name="footnote-292-21-backlink">[21]</a></sup> olarak adlandırılır ki, bunlar zannımıza göre Moğollardır.</p>
				</body>
</html>