<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>okcu</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_9">SEKİZİNCİ KISIM</h1>
				<p class="solbaslik">Büyük Han’ın emriyle, Gürcü Kralı David’in oğlunun, Vahram’ın gayretleriyle hapisten kurtuluşu ve tahta çıkarılması.</p>
				<p class="normal">Cesur ve şanlı Gürcü askerlerinin başlarında uzun zamandan beri bir kral bulunmuyordu. Laşa’nın kızı Uruzukan (Ruzukan) ölmüştü ve Gürcüler, çobansız bir sürü gibi sahipsiz kalmışlardı. Bunun üzerine, onlar, Allah’tan gelen bir ilhamla, Rum ülkesinde hapsedilmiş olan eski kralın oğlu David’i hatırladılar. Gürcü prensleri, Rum ordusunun bazı emirlerini yakalayarak, Moğol kumandanı Baycu Noyan’ın yanına götürdüler. Ardından bu emirlere işkence ederek David hakkında sorular sordular. Emirler, Moğolların adeti gereği uyguladıkları şiddetli dayak altında, sorulan sorulara cevap vererek David’in zincirlenmiş olduğu halde Kayseri’de bir zindanda bulunduğunu söylediler.</p>
				<p class="normal">Aldıkları bu habere son derece sevinen Gürcü prensleri, Baycu Noyan’ın ve diğer bütün Moğol Noyanlarının emriyle, Gag senyörü zeki prens Vahram’ı oraya gönderdiler. Kendisine eşlik etmesi için, yüz atlı ile birlikte bir Moğol kumandanını da yanına vererek onları büyük <span class="ideitalik">siyasat<sup class="calibre3"><a href="okcu_split_105.html#footnote-292-85" id="footnote-292-85-backlink" name="footnote-292-85-backlink">[85]</a></sup></span>la Kayseri’ye yolladılar. Bunlar Kayseri’ye varınca, Allah’ın iradesiyle, kral oğlu David’i büyük ve derin bir zindanın içine hapsedilmiş olarak buldular. David, Allah’ın yardımı sayesinde, bu derin zindanda hayatta kalabilmişti. Moğol askerleri ve büyük Prens Vahram, onun sağ kalmasına çok şaşırdılar ve Allah’a şükürler ettiler<sup class="calibre3"><a href="okcu_split_106.html#footnote-292-86" id="footnote-292-86-backlink" name="footnote-292-86-backlink">[86]</a></sup>.</p>
				<p class="normal">Gürcü kralının oğlu David uzun boylu, güçlü kuvvetli, güzel yüzlü ve siyah sakallıydı; Allah’ın her türlü lütfuna nail olmuş, akıllı birisiydi.</p>
				<p class="normal">Derhal onu tutulduğu hapisten çıkarak muhteşem elbiseler giydirdiler ve ata bindirerek Gürcistan’a götürdüler. Tıpkhis (Tiflis) şehrine varınca, Gürcü prensleri son derece sevindiler ve Baycu Noyan’dan ve Çarma Han’ın karısı olan Ayltana Hatun’dan emir aldılar. Çünkü o zaman Çarma Han ölmüş ve hanlık makamına karısı oturmuştu. Bu nedenle, büyük Prens Vahram’a ve süvarilere hatun emir verip onları doğuda oturan büyük Han’ın huzuruna gönderdi. Prensler, Allah’ın yardımıyla gidip büyük Han’ın huzuruna çıktılar, David ile ilgili olaylardan bahsettiler ve büyük Han’ın emri gereğince David’i getirip Tiflis’te babasının tahtına oturttular. Büyük bir sevinç içinde bulunan Gürcü prensleri, David’e “Kral Vahramul”, “yâni Vahram’ın nasb ettiği kral” ismini verdiler. </p>
				<p class="normal">Böylelikle, Gürcü ve Ağuvan ülkeleri, yeni kralın tahta çıkmasıyla, bir süreliğine huzura kavuşmuş oldu. </p>
				</body>
</html>