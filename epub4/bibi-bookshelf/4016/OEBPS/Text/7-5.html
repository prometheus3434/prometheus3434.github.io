<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-5.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-5">Ivan Petroviç Pavlov (1849-1936)</p>

      <p class="paragraf-1"><span class="char-style-override-5">Rus fizyolog... Deneysel psikolog... Dünya psikolojisinin prensi olarak anılır.</span></p>

      <p class="paragraf-1"><span class="char-style-override-5">Sadece beşi hayatta kalabilen on bir kardeşten en küçüğü olan Pavlov, yedi yaşındayken bir kaza sebebiyle kafasından önemli bir darbe almış ve on bir yaşına dek okula devam edememiştir. Babası onu evde eğitir. Önce rahip olmak isteyen Pavlov, Darwin’in yazılarını okuyunca rahiplikten vazgeçip bilimci olmaya karar verir ve Darwin’in insanı dinden imandan çıkarttığı sözünü kendince doğrular.</span></p>

      <p class="paragraf-1"><span class="char-style-override-5">İki elini de ustalıkla kullanabilen Pavlov, her güzelin bir kusuru olur hesabı günlük işlere kayıtsızdır. O kadar ki maaşını almayı bile unutur, ona bunu karısı hatırlatır.</span></p>

      <p class="paragraf-1"><span class="char-style-override-5">Hatta “Git şu maaşını al, zaten biz şurada kuru ekmeğe talim ederken tüm etleri o adi köpeğe yedirdin.” diye sabah akşam söylenmediyse de artık o, karısının güzelliğidir. Çünkü evliliklerinde bir süre ev tutmaya bile güçleri yetmediğinden, Pavlov laboratuardaki portatif bir yatakta uyurken, zavallı kadıncık bir akrabalarının yanında kalmıştır.</span></p>

      <p class="paragraf-1"><span class="char-style-override-5">Rusya’daki iç savaşta oğullarından birini kaybeden Pavlov, neredeyse hayatının son anına dek bir bilim adamı olarak yaşamıştır. Ne zaman hastalansa kendisini incelerdi. Öldüğü gün bile kendini incelemiştir. Ölmeden önce söylediği son söz ise şu olmuştur: “Şimdi kalkma zamanı!”</span></p>

      <p class="paragraf-1"><span class="char-style-override-5">1904 yılında fizyoloji ve tıp alanında Nobel ödülü almış olan Pavlov, yıllar sonra ünlü Türk şarkıcısı İlhan İrem’e de ilham kaynağı olmuş, şarkıcı, Pavlov’un klasik koşullanma deneylerinden esinlenerek “O Nobel almış belki ben de Altın Plak alırım.” diyerek “Şartlı Refleks” şarkısını piyasaya sürmüştür!</span></p>

      <p class="resim"><img alt="p8.png" class="image" height="202" src="../Images/p8_fmt.jpeg" width="267" /></p>

      <p class="arabaslik-sol" id="toc_marker-1-5-1">Ne demiş Pavlov…</p>

      <p class="paragraf-1"><span class="char-style-override-5">• Ne kadar çok şey keşfedersek, o kadar çok bilinmeyen şey çıkar ortaya ve daha fazla soruyla karşılaşırız.</span></p>

      <p class="paragraf-1"><span class="char-style-override-5">• Bilgiye giden yol sonsuzdur.</span></p>

      <p class="arabaslik-sol" id="toc_marker-1-5-2">Neymiş klasik koşullanma yoluyla öğrenme…</p>

      <p class="paragraf-1"><span class="char-style-override-5">Klasik koşullanma yoluyla öğrenme kuramı Ivan Pavlov’un yaptığı araştırmalara dayanır. Onun ortaya attığı “bağ kurma” yöntemiyle olaylar ve nesneler arasında bağlar kurulur. Pavlov, köpekler üzerinde yaptığı deneyde bu yolu izlemiştir.</span></p>

      <p class="paragraf-1"><span class="char-style-override-5">Yaptığı deneyde, bir eliyle köpeğine et verirken öbür eliyle de bir zili çalar. Köpek başta bunu anlamaz, çünkü eti yemekten başka bir şeyle ilgilenmiyordur. Fakat bir iki derken köpek bakar ki ne zaman zil çalsa peşinden et de geliyor. Bunun üzerine biraz biraz olaya uyanmaya başlar.</span></p>

      <p class="paragraf-1"><span class="char-style-override-5">Belli bir süre sonra Pavlov bakar ki köpeği Druzhok (telaffuz etmek de zorlananlar Çomar da diyebilirler) zil çalınca başlıyor salya salgılamaya. Neden? Çünkü zil çalınca et geldiğini anladı. Ete gösterdiği tepkiyi zile de gösteriyor. Yani etle zil arasında “bağ” kurdu.</span></p>

      <p class="resim"><img alt="p9.png" class="image" height="195" src="../Images/p9_fmt.jpeg" width="236" /></p>

      <p class="paragraf-1"><span class="char-style-override-5">Klasik koşullanma yoluyla öğrenmeye tavuklarda da sıkça rastlanır. Mesela gider yem verirsiniz, gider yem verirsiniz, gider yem verirsiniz... Belli bir süre sonra tavuk siz gelince yiyecek geldiğini öğrenir ve sizi görür görmez hemen size doğru koşar.</span></p>

      <p class="paragraf-1"><span class="char-style-override-5">Ama bunu bazı insanlara anlatmak pek kolay olmayabilir. Nasıl mı? Şöyle:</span></p>

      <p class="paragraf-1"><span class="char-style-override-5">– Selin, bak sana ne göstereceğim.</span></p>

      <p class="paragraf-1"><span class="char-style-override-5">– Hayırdır Ali?</span></p>

      <p class="paragraf-1"><span class="char-style-override-5">– Tavuklara öğrettim.</span></p>

      <p class="paragraf-1"><span class="char-style-override-5">– Neyi?</span></p>

      <p class="paragraf-1"><span class="char-style-override-5">– Tavuklar beni anneleri sanıyorlar!</span></p>

      <p class="paragraf-1"><span class="char-style-override-5">– Niye babaları değil de anneleri? Hem sen nereden anladın seni anneleri sandıklarını? Emziriyor musun, nedir?</span></p>

      <p class="paragraf-1"><span class="char-style-override-5">– Ben yanlarına gidince hemen yanıma geliyor, ayaklarıma dolanıyorlar.</span></p>

      <p class="paragraf-1"><span class="char-style-override-5">– Hay Allah iyiliğini versin! Onlar sana değil, yeme geliyorlar. Klasik koşullanma... Liseden hatırlasana be oğlum, hani Pavlov falan...</span></p>

      <p class="paragraf-1"><span class="char-style-override-5">– Olur mu canım, bunlar beni seviyorlar yahu! Ah kuzucuklarım benim... Hadi gelin de abla görsün... Bak, yem vermeden de geliyorlar, hanimiş annesinin kuzuları...</span></p>

      <p class="paragraf-1"><span class="char-style-override-5">– Ali yapma etme, tavukların da psikolojisini bozacaksın!</span></p>

      <p class="paragraf-1"><span class="char-style-override-5">BİTMEZ…</span></p>

      <p class="resim"><img alt="p10.png" class="image" height="140" src="../Images/p10_fmt.jpeg" width="190" /></p>
    </div>
  </div>
</body>
</html>
