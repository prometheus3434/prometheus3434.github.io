<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-36.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="arabaslik-orta" id="toc_marker-1-36">Abraham H. Maslow (1908-1970)</p>

      <p class="paragraf-1"><span class="char-style-override-5">Amerikalı psikolog. Hümanistik psikolojinin kurucularındandır. Yahudi bir ailenin yedi çocuğundan ilkidir. Utangaç ve mutsuz bir çocukluk geçirdiğini söyleyen Maslow, kütüphanelerde kitaplarla ama arkadaşsız büyüdüğünü belirtmiştir. Yalnızlık, aşağılık duyguları, depresyon ve mutsuzluk dolu bir çocukluk ve delikanlılık dönemi geçiren Maslow, nefret dolu ve itici bir kadın olarak gördüğü annesini hiç sevememiş, hatta öldüğünde cenazesine bile gitmemiştir. Sık sık Tanrı’nın kendisini cezalandıracağını söyleyen annesinin tehditlerinin etkisiyle daha küçük yaşta dine güvenmemeye karar vermiş ve sonraları ateist olmuştur.</span></p>

      <p class="paragraf-1"><span class="char-style-override-5">Maslow, ailesinin ısrarı ile hukuk eğitimine başlamış fakat daha sonra bu eğitimi bırakarak felsefe ve psikoloji okumaya karar vermiştir. Psikoloji hocasından hoşlanmadığı için, bir sömestr sonra o okuldan ayrılmış, New York Şehir Koleji’ne geri dönmüştür. Bu dönemde henüz yirmi yaşında iken kuzeni Bertha ile evlenmiştir. İlginçtir Maslow’un anne ve babası da kuzendir. Maslow evliliğinde sevgi güvensizliği yaşamıştır.</span></p>

      <p class="paragraf-1"><span class="char-style-override-5">Maslow’da hangi hastalığı arasan vardır; kronik yorgunluk, hipoglisemi, kalça artriti, kalp sorunları, performans anksiyetesi... Mahcup, aşırı anksiyöz ve kendine kızan, mutsuz, izole ruhsal yapısını seneler süren psikanalize rağmen hiç aşamamış, ayrıca hayatı boyunca sıkıldığı her şeyi terk etmiştir.</span></p>

      <p class="paragraf-1"><span class="char-style-override-5">Maslow’un fikirlerinde maymun davranışlarında gözlediği davranışlar oldukça etkili olmuştur. Örneğin aç ve susuz hayvan önce suya yönelmektedir. Böylece o meşhur ihtiyaçlar hiyerarşisi fikrini geliştirmiştir. Maslow, koşarken geçirdiği kalp krizi nedeniyle ölmüştür.</span></p>

      <p class="resim"><img alt="p50.png" class="image" height="179" src="../Images/p50_fmt.jpeg" width="246" /></p>

      <p class="arabaslik-sol" id="toc_marker-1-36-1">Ve sosyal güdü Maslow’u döver!</p>

      <p class="paragraf-1"><span class="char-style-override-5">Sosyal güdü Maslow’un fikirlerini çürütür. Çünkü sosyal güdüsü üstün gelen kişi Maslow’un dediği gibi önce fizyolojik ihtiyaçlarını temel alarak davranmaz.</span></p>

      <p class="paragraf-1"><span class="char-style-override-5">Ünlü sosyolog Emile Durkheim’ın bahsettiği özgeci intihar da Maslow’un fikirlerini çürüten kanıtlardandır. Hindistan’da kadınların, kocalarıyla beraber yanmayı kabul etmeleri, gemisi batan kaptanın onu terk etmeyerek ölmesi, mücadeleyi kaybeden bir askerin kendini vurması, Japonların uyguladığı harakiri örnekleri “özgeci intihar” çeşidine aittir.</span></p>

      <p class="arabaslik-sol" id="toc_marker-1-36-2">Ne demiş Maslow…</p>

      <p class="paragraf-1"><span class="char-style-override-5">• Genellikle en mükemmel olduğumuz anlarda gözümüze çarpan kendimiz olmaktan korkarız.</span></p>

      <p class="paragraf-1"><span class="char-style-override-5">• Sahip olduğunuz tek şey bir çekiçse, her şeyi bir çivi olarak görmeye başlarsınız.</span></p>

      <p class="paragraf-1"><span class="char-style-override-5">Neymiş ihtiyaç, dürtü ve güdü…</span></p>

      <p class="paragraf-1"><span class="char-style-override-5" xml:lang="en-US">Bunlar hep birbirine karıştırılan şeylerdir.</span></p>

      <p class="paragraf-1"><span class="char-style-override-5" xml:lang="en-US">İhtiyaç; organizmanın eksikliğini duyduğu şeylerdir. Örneğin yiyecek, su, tuvalet, uyku birer ihtiyaçtır.</span></p>

      <p class="paragraf-1"><span class="char-style-override-5" xml:lang="en-US">Dürtü; organizmanın bu ihtiyacı hissetmesidir. İçten bir şeyler organizmayı dürttüğü için bu adı almış olabilir. Örneğin açlık, susuzluk, uykusuzluk hissetmek birer dürtüdür.</span></p>

      <p class="paragraf-1"><span class="char-style-override-5" xml:lang="en-US">Güdü ya da motiv; organizmanın ihtiyacını gidermek için onu dürtü yönünde harekete geçiren etkendir. Örneğin acıkıp yemek hazırlamak, susayıp mutfağa gitmek birer güdüdür.</span></p>

      <p class="paragraf-1"><span class="char-style-override-5" xml:lang="en-US">Güdüler fizyolojik ve toplumsal olmak üzere ikiye ayrılır. Fizyolojik güdüler genellikle doğuştan gelen, öğrenmeyle kazanılmayan, organizmanın isteklerine bağlı güdülerdir. Mesela açlık, susuzluk, uyku, annelik, cinsellik gibi...</span></p>

      <p class="paragraf-1"><span class="char-style-override-5" xml:lang="en-US">Sosyal güdüler ise fizyolojik güdülere bağlı olarak sonradan ve öğrenmeyle ortaya çıkan güdülerdir. Mesela sevmek, beğenilmek, destek görmek, bağlılık, güvenlik, özgürlük gibi…</span></p>

      <p class="paragraf-1"><span class="char-style-override-5" xml:lang="en-US">Diyelim ki iki seçenek var karşımızda: Yiyecek dilenmek ve aç kalmak… Bunlardan aç kalmaktansa dilenmeyi seçen kişi organizmanın ihtiyacı adına bir seçim yapmıştır yani fizyolojik güdüsü sosyal güdüsüne üstün gelmiştir. Dilenmektense aç kalmayı seçen biri ise içinde bulunduğu ortam, çevre, aile vs. sonucu sonradan öğrendiği gurur, itibar, saygınlık vb. duygular adına aç kalmayı tercih etmiştir. Yani sosyal güdüleri fizyolojik güdülerine üstün gelmiştir.</span></p>

      <p class="paragraf-1"><span class="char-style-override-5" xml:lang="en-US">Türk insanında çoğunlukla sosyal güdüler üstün gelir. Yabancı ülkelere baktığımızda ise genellikle fizyolojik güdülerin üstün geldiğini fark ederiz, özellikle Almanlarda bu durum daha belirgindir. Mesela:</span></p>

      <p class="paragraf-1"><span class="char-style-override-5" xml:lang="en-US">Alman: Aç mısın?</span></p>

      <p class="paragraf-1"><span class="char-style-override-5" xml:lang="en-US">Türk: Yok sağ ol, aç değilim.</span></p>

      <p class="paragraf-1"><span class="char-style-override-5" xml:lang="en-US">Alman: Peki o zaman.</span></p>

      <p class="paragraf-1"><span class="char-style-override-5" xml:lang="en-US">Derin bir açlık ve sessizlikte daha çok duyulan gurultu sesleri...</span></p>

      <p class="paragraf-1"><span class="char-style-override-5" xml:lang="en-US">Ya da:</span></p>

      <p class="paragraf-1"><span class="char-style-override-5" xml:lang="en-US">Türk: Açsındır, ben yemek hazırlayayım.</span></p>

      <p class="paragraf-1"><span class="char-style-override-5" xml:lang="en-US">Diğer Türk: Yok sağ ol, aç değilim.</span></p>

      <p class="paragraf-1"><span class="char-style-override-5" xml:lang="en-US">Türk: Valla olmaz, yiyeceksin!</span></p>

      <p class="paragraf-1"><span class="char-style-override-5" xml:lang="en-US">Diğer Türk: Sağ ol, tokum.</span></p>

      <p class="paragraf-1"><span class="char-style-override-5" xml:lang="en-US">Türk: Hayatta bırakmam, ye!</span></p>

      <p class="paragraf-1"><span class="char-style-override-5" xml:lang="en-US">Diğer Türk: İnan tokum.</span></p>

      <p class="paragraf-1"><span class="char-style-override-5" xml:lang="en-US">Türk: İnanmam, yiyeceksin.</span></p>

      <p class="paragraf-1"><span class="char-style-override-5" xml:lang="en-US">Diğer Türk: Evden yiyip çıktım.</span></p>

      <p class="paragraf-1"><span class="char-style-override-5" xml:lang="en-US">Türk: Evden çıkalı kaç saat oldu, ölümü öp bak, yemeden bırakmam.</span></p>

      <p class="paragraf-1"><span class="char-style-override-5" xml:lang="en-US">Diğer Türk: Yahu bizim ev buraya iki dakika.</span></p>

      <p class="paragraf-1"><span class="char-style-override-5" xml:lang="en-US">Türk: Yemin verdim yiyeceksin.</span></p>

      <p class="paragraf-1"><span class="char-style-override-5" xml:lang="en-US">Diğer Türk: İyi yiyeyim bari bir parça.</span></p>

      <p class="paragraf-1"><span class="char-style-override-5" xml:lang="en-US">Türk: Öyle bir parçayla olmaz, bak çoluk çocuğunun ölüsünü öp ki bir tabak daha.</span></p>

      <p class="paragraf-1"><span class="char-style-override-5" xml:lang="en-US">Derin bir şişlik ve sessizlikte daha çok hissedilen tuvalet ihtiyacı...</span></p>
    </div>
  </div>
</body>
</html>
