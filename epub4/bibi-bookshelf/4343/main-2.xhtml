<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Geliyordu. Şuralarda bir yerdeydi. Şuralarda bir yerden baş gösterecekti, Bayezidliğini alacak yeni bir gülünçlüğe götürecekti.</p>
<p>O zaman keçeleşen bedeni keçeliğini atıyor, duygusuzlaşmış eti kemiği gümbürdüyordu. Gelen Balım Usta değil, gelen yıllar öncesini lanetlemiş olan top dökümcüsü Demirci Boran Usta'yla el ele vermiş öz karındaşı Yakup Beğ'in Kosova'da boğulmuşluğu idi. Yüzde yüz onlardı. Balım Usta'nın kimliğine bürünmüşlerdi. İçinde yoğrum yoğrum yoğrulduğu gülünçlüğü yeter bulmadıklarından yeni daha gürültülü, daha ağdalı bir katran gülünçlüğüne götürmeğe geliyorlardı. «Balım Usta çadırın orta direğinin tam dibine açmalı çıkış bacasını tam dibine!» Son gülünçlükten kurtulmanın tek yolu bu idi. Başka türlü bir kurtuluş yolu aklına gelmiyordu.</p>
<p>Başka türlü bir kurtuluş yolu...</p>
<p>Olamaz mıydı? Yok muydu gerçekten?</p>
<p>Gözleri demir bukağılara zencirlenmiş bir ağırlıkta, gözevlerinin ağrısını sürükleyerek parmağındaki yüzüğün zümrüdüne eğiliyordu. Yeşili zehir koyusunda, tutsak çadırın havasında donuk, donuk, donuk bir zümrüt, dört köşe... Köşeleri yuvarlağımsı; atarsan ağzına zorlanmadan bir diş bastırışta çıtır diyecek bir incecik! Bir damlanın akışı ağzını içine, yeşil bir dinlenme ki eşi benzeri bulunmaya! Sonra...</p>
<p>«Hiç bir nesnenin sonrası yoktur bre Bayezid! Tanrı sonrahğı kendi için yaratmadı mı?»</p>
<p>Gözlerini çeken, çeken, çeken zümrüdün donuk ışığında, çadır nasıl bir tutsak havasını yipildeterek duyuruyorsa zümrüt de öyle gözlerini kaçınılmaz bir tutsaklığa çekiyordu. Çadır içi tutsaklığı bir ölüm, zümrüt ışığının tutsaklığı bir kurtuluş idi, o türde görünüyordu.</p>
<p>Hoca Firuz Paşa'nın çıkışı ile çadırdan te nice sonra: «Vakit kertildiği saate vardı.» dediği gece zamanında bir gölge seyrimesinde yeniden çadıra girdiği saatece geçen müddet içinde Bayezid Beğ vara vara «Hiç bir nesnenin sonrası yoktur bre Bayezid.» ferahlamasına varmıştı. Fakat bin yıl yaya yürüse yayan yapıldak yürümenin erimesi ancak bu denli yorardı yüzünü; bunca daraltarak küçültür, bunca kasardı. Belki de bunca baş ağrısıyla iç ezikliği vermezdi. Vardığı ferahlık sadece gönlünde idi. Hele; «Tanrı sonrahğı bir kendisi için yaratmıştır.» diye düşününce zümrüdün zehriyle göçüp gitmenin cevabını da verdiğini sanınca ferahlaması iyice yüksüzleşti. Bütün mesele, şimdi Hoca Firuz Paşa'ya bir iki söz söyleyebilmekteydi. Paslanmış, yarı hastaymış da pelteleşmiş dilini güç yetirir de döndürebilirse ağzında o da kolaylaşabilirdi. Musa'yı sormağı denemekle başlaması işe yarardı ola ki. Fakat: «Dışarısı nasıl bir uykuda?» diye söylendi dili tembelce.</p>
<p>Hoca Firuz Paşa, Bayezid Beğ'in görünüşünden işkillenmişti, tutsaklığından öncesini de, tutsaklık günlerini de iyi bildiği Hünkarın varla yok arası bir uyku görünüşünde duruşu, bir umutsuzluk çökeleği olup yüreğinde yağlanmıştı. Daha akşam sonu ayrılışında bıraktığı Bayezid Beğ bile değildi görünen oturmuşluk. Kaçışın sonundan kuşkulanmağa başladı. Hatta bu kaçışın, göstermelik bir kaçış olmasından korktu; bir danışıklı döğüş havası mı vardı ne? Timur'un hazırladığı bir oyun bile olabilirdi. Haberi getirip götürenler, Çelebi Mehmed Beğ'in has adamları görünüp Timur'a satılan, Timur'dan yana çalışır, ikili oynar kimseler olamaz mıydı? Ne düşündüğünü bilmediği Hünkarı bütün gece uyumadığına göre böyle, çöktüğüne göre... Tutsaklığında bile çökmez bildiği bir Yıldırım Bayezid Han çökmüş ise düşünmüş, düşünmüş, düşünmüş de o düşüncelerin sonunda çökmüştü muhakkak! O düşünce bir kesin karardan değilse yüzde yüz kaçışlarının içyüzünü öğrenmektendi. Paşalığını, Hoca Firuzluğunu bir yana bırakmalı, Bayezid Beğ'in Hünkarhğını da unutmalı, iki kader yoldaşı olmanın içtenliğinde apaçık konuşmalıydı. Kaderse, ikisinin ötesinde bir kaderdi bu, bütün Anadolu'yu, Rumelini, Türkmen'in her birini ayrı ayrı pençesine alacak bir kader söz konusu görünürken açık konuşmaz ise önce Hünkarına karşı utançh duruma düşerdi, düşmez miydi? Açık, apaçık konuşmalıydı kararını verdiğinde, Bayezid Beğ'in sorusu bocalattı Hoca Firuz Paşa'yı. Dışarısını aklına getirdi, dışarısının nasıl bir uykuda olduğunu...</p>
<p>«Çıt yok Hünkarım, er ezanına bir az vakit var. Timurlular er ezanı okumaz. İnsanların, çeri de olsalar kendilerini uykunun en koyusuna yatırdıkları bir vakittir. Gaflet basması denir hal.»</p>
<p>«Nöbetçiler? Karakol, devriye mevriye? Benzerleri?»</p>
<p>«Görmedim. Olanlar da sinmiştir bir duldaya.»</p>
<p>«Orduların kötü vakti desene, sersemleme vakti. Serin midir hava dışarda?» «Epeyce serin Hünkarım. Mart gecesinin sabah ayazı. Gökyüzü açıktır.»</p>
<p>Laf açılıyordu; Bayezid Beğ'in daralmış yüzü donmuşluğundan çözülüyordu; gözleri yaklaşıyordu uzaklaşmışhğından. Hoca Firuz Paşa bu durumda düşündüklerinden yorulmuşça, Bayezid Beğ'in halini, uykusuz geçmiş tekleyen bir geceye yorumlayıp hak vermeğe hazırlanıyordu eğer Hünkar acayip bir soru sormasaydı: «Firuz, Musa neden görünmez? Dün de sorduydum, sabahtan bu yana yok ortalıkta. Timur beni görmesini mi yasakladı yoksa oğluma?»</p>
<p>Bayezid Beğ'in sesi işkilli değildi, kuşkulu değildi ama hem işkilli hem kuşkulu bir burguda ağır ağır dönüyordu. Hoca Firuz bir kere daha kaçış hesabının Timur'un oyunu olup olmadığını düşündü. «Musa Beğ?» derken gerçekten de dün sabahtan beri görünmemiş olduğunu hatırladı. «Evet Hünkarım, görmedik. Lâkin...</p>
<p>Hastalanırsa duyulurdu; hastalık Musa Beğ'den o kadar ırakta dururdu ki zaten.» «Musa Çelebi oğlumun görünmemesi? Firuz. Bizim kaçışımızın bu sabaha denk düşmesi ile ilgili görünür mü? Yani Timur, dün akşam Emir Sultan'ın Timur'dan getirdiği Balım Usta sözünü de hesaba katarsak Timur Musa'yı yasağa almıştır derim ben. Yoksa neden yoklamasın? Verecek karşılığın var mı?»</p>
<p>Verecek karşılığı olsa Hoca Firuz çoktan verirdi. İçine düşen kurt ne denli uğursuz kemirişlerde dişlerse dişlesin aldırmaz, söylerdi. Gelgelelim Musa Beğ'in yasağa çekilmiş olduğunu düşünmek Firuz Paşa'yı, kaçışın Timur oyunu bir kaçış olduğu inancına götürüyordu. Onu söyledi çekinmeden: «Hünkarım siz de mi kaçışın oyun olduğunu sanmaktasınız?» «Nasıl bir oyun?» «Timur'un bir oyunu?» «Timur'un mu? Bre... Bre Firuz sen ne dersin?»</p>
<p>Bayezıid Beğ'in, işin bu yanını düşünmediği belliydi. Hoca Firuz hatırlatmış olmakla kötü ettiğini anladı ama neden sonra, hem de nasıl bir uygunsuz durumdayken... Fakat söylemişti bir kere. Aklına gelenleri kısa kısa anlattı. Bayezid Beğ'in omuzları düşüverdi. «Bre bu şimdi mi aklına gelir oldu Firuz?» Yaşlanmış, elden ayaktan düşmüş bir Türkmen kocasının açmışı yahut ilenişi ile Bayezid Beğ'in: «Şimdi mi aklına gelir oldu Firuz?» deyişi arasında ayrıcalık yalnız «Bre» ünlemesindeydi. Bayezid'in «Bre!» diyen ünleniş sesi olmasa düpedüz bir yakınış olacak ses idi. Hoca Firuz duyunca iliklerinece üşüdü. Ne var ki, öyle değil de şöyle demek istemiştim ben demesine lafı çeviremedi; daha doğrusu lafın çevrilecek yanını bulamadı. Üşümesi terlemeğe dönüyordu. Bayezid Beğ'e bakamadı. Aklı harıl harıl iç açacak bir cümle aramaktaydı. Derken irkildi. Bir acayiplik vardı herhal. Ya içerde ya dışarda bir acayiplik vardı. Bir küçük siyilti, saklanan biri, saklanmak isteyen birileri. Kulak kesildi her yanı. Dışardan gelmişti galiba. Çünkü içerisi az önce ne ise yine o idi. «Hünkarım izniniz ile...» deyip yere attı kendini, kulak verip yeri dinledi; yanlamasına, bir kulağının üstüne yatmıştı.</p>
<p>Doğdu doğalı yerinden kalkmamış bir insanın ahşmamışhğındaki acayip sallanışla kalktı Bayezid Beğ, zorlanmıştı: «Ne vardır? Nedir?»</p>
<p>Başı döndü. Çadır yerden tavana, tavandan yere indi çıktı sanki yuvarlana döne. Eski zamanlar da buna yakın bir baş dönmesinde gülünç durumlara düşmüştü. Hangi bir zamanlardı acaba? Fakat bir zamanları düşünecek sıra değildi şimdi. Hoca Firuz yer dinliyordu, çadır eteği dinliyordu. Bir şey, her ne ise ya oluyordu ya olmak üzereydi. Hoca Firuz Paşa diz üstü el ayası sürünmesinde, bu yeri koklamadığı noksan, kim bilir belki kokluyordu da, sesler aranıyordu.</p>
<p>Bayezid Beğ biraz olsun topladı baş dönmesinin getirdiği sersemlemesini. Başlangıçta arzu ettiği kaçışa pek istekli değildi artık. Dizinde yörelenen sancıya da aldırış etmek istemiyordu, üstüne üstüne gidercesine ağırlığını dizinden ayağına aktarıyordu: «Firuz! Bir de direğin dibini dinle.» «Siyilti yerden değil Hünkarım bana kalırsa dışardan.» «Dışardın mı?»</p>
<p>«Birileri ayaklarına keçe sarmış olmalılar.» «Timur'un kötü ipucu boşuna değil mi yani?» Hoca Firuz, emin olmak için sürünüşünü az önce duldasına sindiği köşeye çekti. Dayadı kulağını. Hemen döndü. Sesi kısığın kısığında; «Burada.» dedi. «Adamlar var. Bize duyurmamağa çalışan, üçü beşi bir arada. Ya dinliyorlar ya bir kıpırtı bekliyorlar. Benim çadırda olduğumu da bilirler.»</p>
<p>«Hani uykudaydı dışarısı.»</p>
<p>«Uykudaydı Hünkarım. Aldatmacasınaymış uykudahğı. Bilemedim.» Yeri değilken güldü Bayezid Beğ. Diri bir ölü gülüştü. «Gamlanma.» dedi. «Bilseydin ne olurdu?» Sancıyan ayağını sürüyerek geri çekti. Oturdu «Toparla kendini. Dışarı çıkamazsın, kılığın uygunsuz. Böyle giyinmeseydin çadırına dön derdim. Giyilmene sebep bulamayız. Gülerler bize.» «Kaçmaktan...»</p>
<p>«Kaçmağı düşünme. Dışardaki adamlar ne yaptığımızı, ne yapacağımızı biliyorlar. Bekleyecekler. Bize yanmam, Balım Usta'yla adamlarının başı derde girecek. Bizim yüzümüzden ölecekler ona yanarım. Keşke direğin dibini oysalar.» «Hünkarım çadır çöker o zaman.»</p>
<p>«Çökmeli. Dün sen de işimize yarar demiştin, çökmeli. Çökünce karışıklıktan yaralanıp Balım Usta'ya kaç, onları kurtar.»</p>
<p>«Ya siz Hünkarım? Kalacak mısınız?» «Kalacağım Firuz. Kalmam gerek!» «Seni almadan gidemem Hünkarım, bağışla beni.»</p>
<p>«Ya bizim için ölecek olanlar? Onlar ne olacak?»</p>
<p>«Onların kaderi bu Hünkarım, işi bu!» «Hayır. Savaşta değiliz. Devlet için de diyemeyiz. Nizam-ı alem bahanemiz de kalmadı. Kaçmaklık işe yarasaydı ölsünler derdim belki. Kaçmak işe yaramayacak.»</p>
<p>«Hünkarım dağınık Anadolu'yu kim bir araya getirecek? Bölük pörçük orduyu kim bütünleyecek? Sen olmazsan kim ayağa kaldıracak devleti, Türkmen'e kim çekidüzen verecek?»</p>
<p>«Sana bir cevap veren bulunur Firuz, cevabı benden bekleme. Ankara Savaşında ölseydim ölümüm bir değer kazanırdı. Niğbolu'da ölseydim adım dilden düşmezdi. Tanrı bana bu ölümleri çok gördü. Burdan kaçarsam kaçışım ne getirecek? Kolu budu kırık ordu bir bölüğe daha gidecek, toprak bir parçaya daha paylanacak. O durumda ölürsem lanetlenirim Firuz, ben beni lanetlerim herkesten önce. Tutsak iken ölmeliyim. Hem benim için hem oğullarım için böylesi eyidir. Mehmed Çelebi oğlum bizi sevdiğinden eksik düşündü. Firuz? Dışarda yürüyenler mi var bana mı öyle gelir? Keçeleri de çıkardılar ayaklarından dinle bakalım.»</p>
<p>«Yürüyenler Hünkarım, haberimiz sızmış, sızdırılmış, nasıl?»</p>
<p>«Hayınhk insanla birlikte yaratılmıştır Firuz, bilmez misin? Su olsa da abdest alsak olacaktı, akşam leğen ibrik gözüme iliştiydi. Neyse sabredelim.»</p>
<p>«Otağın kapısının önünde durur Hünkarım, getireyim.»</p>
<p>«Otağın mı?» Güldü bir hoş; «Kendini nerde sanırsın ki Firuz? Dil alışkanlığından ayrılamıyorlar kolayına gönül, düşünden ayrılamıyor, Pekey, getir abdest alalım bir de sana borçlu kalalım giderayak Paşa. Bakalım bunca borcu nasıl ödeyeceğiz, nerde ödeyeceğiz, altından nasıl kalkacağız? Gölgelenmeği bırak artık, nasıl olsa ne yapacağımızı biliyorlar, saklanmadan dolaş, hatta bir ışık daha yak.»</p>
<p>Hoca Firuz Paşa, Bayezid Beğ'in isteklerini hemen yerine getirdi. Bir yerine iki ışık yaktı. Leğen ibriği çekinmeden alıp getirdi. Hünkarın eline ilk defa abdest suyu veriyordu, bir hata yaparım korkusundaydı.</p>
<p>Bayezid Beğ, umulmayacak bir şekilde düzelmişti. Tutsak günlerinin en iyisinden de iyiye dönmüştü. Sakalının örtemediği yüzünün sarılığı gitmiş, gözlerinin uykusuzluğu birdenbire dinlenmişti. Elini suya uzatırken Ankara Savaşından bir gün önceki Yıldırım Bayezid Han olmuştu. Suya uzattığı ellerini uzun uzun süzmüş, parmağındaki zümrük yüzükle oynamıştı: «Allah Allah» deyip mırıldanmıştı: «Şu işe bak hele, demek bunun için ikirciklenmiş, bunun için Minnet Beğ'e vermemişiz.»</p>
<p>Firuz Paşa soramıyordu. Hünkara abdest suyu vermenin huzurundaydı. Kılığı da kendine uygun olsa, yaptığı işin yüceliğine olduğunca bırakacaktı özünü ama bir yadırgadığı, bir utandığı kılığıydı. Yıldırım Bayezid Han, Hoca Firuz'un soramadığını kendiliğinden söyledi; «Ankara Savaşının sonunda, Çataltepe'deki halimizi hatırlar mısın? Ali Paşa'nın Süleyman'ı alıp kaçtıktan sonraki halimizi? Minnet Beğ'i Çelebi Mehmed oğlumuza Amasya'ya çekilmesi için haberciye koşturuyorduk. İnanması için kendimizden bir bilecelik verelim dediydik, elimiz bu yüzüğe gittiydi. Çıkarıp veriyorduk. Neden bilemem o sıra o hengamede içimden bir güç yetip elimi tuttu, yüzüğü çıkarttırmadı. Bu kadarını bil yeter, meğer bugün için saklamışız. Saklatmış saklatan, bugüne saklatır.»</p>
<p>Susmuş ve bir daha konuşmadan, yüzüğe bakmadan abdestini almıştı. Abdestten sonrası ise, bir curcuna sanki neyi ne olduğu birbirine girmişti. Önce, çadırın döşemesindeki hah bir uçtan kabarmıştı. Leğen ibriği aldığı yere götüreceği esnada görmüştü Firuz Paşa kabartıyı, sonra halının kımıldamasını, sonra bükülüşünü. Leğen ibriği düşünmeden bir kıyıya atmış, tıngırtısına aldırmamış: «Hünkarım geldiler! Balım Usta'dır bu!» deyip halıya atılmıştı. Beyazid Beğ'in «Yazık! Direğin dibi değil.» hayıflanmasına bakmadan halıyı çekip sıyırmış, henüz yarım oyuk yeraltı bacasından, insan suratını çoktan şaşmış bir adamın buruşuk, körce, yamru yumru bakışına seğirtmişti: «Şükür! Geldiniz, tamam!» Söyleyebileceği bu soluk olmuştu Firuz Paşa'nın.</p>
<p>Bitivermişti.</p>
<p>Yapacağı da bitmişti herhal ki, bir Beyazid Beğ'e, bir oyuktaki Balım Usta olması gereken surata bakıp durmuştu. Balım Usta olması gereken surat, boğulmuş soluklarda boğulmuş homurtularla: «Hünkar! Hünkar tezlik gerek, baca kayar, seğirtesin hele seğirtesin!» demiş, Beyazid Beğ'in yüzüne hoşun hoşu bir tebessüm doluvermişti ama yerinden de kımıldamamıştı. Hoca Firuz Paşa, Yıldırım Bayezid Han'a çapmış fakat daha: «Hünkarım, Balım Usta tezilsin der!» demeğe fırsat bile bulamamıştı. Çadır yıkılırcasına dolmuş, sesler, ışıklar, palalar kalabahklaşmıştı. Hünkarın gürleyen sesi: «Balım Usta kaç, bu buyruktur.» diyerek atılmış, girenlere karşı dikilip: «Bre ne çılgınlığıdır bu soysuzluk, utanmaz mısınız?» paylamasında siper olmuştu. Hoca Firuz durumun dönüşüne kendini kaptırdığından başka bir şey düşünmemiş, sıyırdığı halıyı kaptığınca yerine serivermiş, oyuğun az bu yanında önüne durmuştu, dimdik. İki adım önünde Hünkarı ayaktaydı, girenlere soysuzluklarını hatırlatan duruşunu kayalaştırmıştı. Sonra bir yüzbaşı, bir yüzbaşı daha, sonra bir binbaşı, bir binbaşı daha gelmişti. Balım Ustalar kaçmış olmalıydı. Yıldırım Bayezid Han'ın kayalaşmış dimdikliğine en son bir binbaşı daha gelmişti, Hoca Firuz Paşa'yı göstermiş: «Götürün bunu!» diye haykırmıştı, «Hemen! Boynu vurulacaktır!»</p>
<p>Yıldırım Bayezid Han'ın omuzlarının sarsıldığını görmüştü Firuz Paşa, daha kötü bir durumu önlemek için yürümüş, Hünkarın yanına gelir gelmez diz çöküp ellerine sarılmış, yüzünü, sarıldığı ellere yaslamıştı: «Bağışla beni Hünkarım, sana yakışır bir Beğ olamadıysam bağışla beni.» demişti.</p>
<p>Hünkarının elleri buz soğukluğundaydı. «Kalk Firuz.» Kalkmamıştı.</p>
<p>«Hakkını helal et Beğim. Hakkını helal ettiğini duyayım.»</p>
<p>«Hakkım. Firuz sende ne hakkım var ki? Sen bağışla beni! Binbaşı! Beni Timur'a götür! Hemen şimdi götür! Firuz'a dokunmayasın sakın!»</p>
<p>Fakat Binbaşının da sesi kesin çıkmıştı: «Emir Timur'un buyruğudur Hakanım. Beni bağışlamanızı dilerim. Emir Timur sizin istirahat buyurmanızı emrettiler, size yaraşır bir çadıra buyur edileceksiniz.»</p>
<p>«Nasıl buyruktur bu ki binbaşı nasıl buyruktur ki bu, bizden bizim yoldaşımızı ala?» «Firuz Paşa, yine daha kötü bir durumu önlemek için, Hünkarının iki elini de öperek kalkmış, güvenli, sağlam adımlarla yürümüş; «Binbaşı götür beni.» demişti. «Çadırıma götür beni, önce üstümdekileri değişeyim. Yıldırım Bayezid Han Beğiyim ben, ölürken üstümde bana yakışan olmalı.»</p>
<p>Sonra bir bomboş çadır, bir an, bir bomboş çadır! Bekleyen bir yahut iki çeri vardı herhal. Başlarını önlerine eğmişler, gözlerini yere dikmişlerdi. Padişah olmanın da bir işe yaramadığını mı düşünüyorlardı acep?</p>
<p>Parmağındaki yüzüğün zümrüt kaşını avucunun içine doğru tersine çevirivermişti Bayezid Beğ. Avucunun içini, ağzını kapatır gibi dudaklarının üstünde tutmuş, dişleriyle yüzüğün zümrüt kaşını ısırmıştı, zümrüt ağzına düştü. Dişlerinin arasına aldı. Bir daha ısırdı bu sefer hafifçe, ısırmakla ısırmamak arası, çıtır diyen sesi, zümrüdün kırılışını duydu ağzının içinden, sonra bir damla acılık damağından boğazına yayıldı, boğazından gırtlağına, gırtlağından... Ne kadar garip, gırtlağından, orada durmayıp, hemen beynine atlayan bir uyuşukluk duyar gibi olmuştu, uyuşukluğun ayak seslerini. «Ya bundan önce yaşayan Bayezid ben değildim ya şimdi ölen Bayezid ben değilim.» diye düşündü. Sonra o da yok, yıllardır özlediği bir sonsuz dinlenişin kokusunu duymuştu. Üzeri kızarmış yağ zerreciklerinde naneli misk gibi, sıcak buğuları dumanlanmış bir çanak toyga çorbasının kokusu muydu ne?</p>
<p>Değilse ondan daha güzeli olamazdı.</p>
<p>Timur inanamadı önce. Nerdeyse binbaşının, «Şaka yaptım.» demesini bekledi, ona bile razıydı. Binbaşı; «Şaka yaptım.» derse gülecek, derin bir soluk alacak, çocuğunu paylayan babaların kaş çatışında; «Bir daha yapmayasın.» demekle geçiştirecekti. Gelgelelim ne binbaşının; «Şaka yaptım.» diyecek hali vardı ne de böyle bir olmazlığa heveslenebilme yiğitliği. Bayezid Beğ'in kaçma hesaplarına giriştiğini öğrendiği gün, daha onu çadırından alması, yanına takıp ava mava bir yerlere çıkarması, en iyisi Akşehir'den başka bir yere taşıması gerekti. Şimdi, iş işten geçtikten sonra akıl ediyordu bunu ama nafileydi, Bayezid Beğ ölmüştü. Binbaşı, nedense sapsarı bir yüzle, dudaklarında bir çocuksu titreme, dokunsan ağlayacakmışçasına bir üfürük sesle Bayezid Beğ'in ölüm haberini söylüyordu. Timur'un gazaplanmasını, «Alın götürün bunu, söyletmeyin!» buyruğunda ne biçim bir ceza verecekse, vereceği cezayı bekliyordu.</p>
<p>Bayezid Beğ ölmüştü demek. Yıldırım Bayezid Han. Mısır Halifesinin, Rum Ülkesinin Sultanı deyip yere göğe konduramadığı, Timurlular arasında bir soruşturma yapılsa gözünü kırpmadan yarısının «Bayezid Beğ bir tektir.» diyeceği adam ha? Kefereye kendi yurdunu dar getirmiş savaş ustası? Yok canım. Bir yanlışlık olmalıydı bu işte. Bayezid Han ölemezdi; ölse dahi burada ölemezdi, tutsağıyken? Onu Semerkant'a götürecekti, onu Çin'e götürecekti, onu... Timurluğunun ünü tünü diye her yere götürecek, herkese gösterecekti; Seyyid Bereke'nin kaçışından sonra bomboş kaldığını zannettiği yüreğine gurur taşı olarak yerleştirecekti.</p>
<p>Boş, hepsi boş şimdi her şey yarım! Seyyid Bereke'den sonra şimdi de Yıldırım Bayezid ha, o koca tutsağı ha? Yok, yok canım, hadi bre olamazdı, yanlış duyuyordu.</p>
<p>Binbaşı, Timur'un bumburuşuk yüzüne aralıklı çizgilerin oturduğunu görüyordu. Soluğunu tutmuş, bumburuşuk bir yüz renkten renge giriyor; küçük seyrimemsi sıçramalarda gitgide bozuluyordu. O anda Binbaşı, binbaşı olmaktansa çöp süpürücü yarım akıllı Tengiz'in yerinde olmağı istedi ama istemekle olmayacak bir değişmenin düşüne dalmanın boşunalığında kaldı. Bu gitgide bozulan yüz, bir de Timur yüreğinin yüzü ise nasıl taşar, orasını Tanrı bilirdi ancak; bakıp beklemektense başını önüne eğip beklemek, başına geleceğe razı olmak... Binbaşıydı şunun şurasında; bekleyecek, razı olacaktı.</p>
<p>Emir Timur bekleyen Binbaşıya, her çeşit anlama gelecek bir güvensizlikte: «Rahatla Binbaşı.» dedi; «Rahatla rahatla, rahatla da baştan anlat. Anlat bre!» Binbaşı, Hoca Firuz Paşa'nın boynunun vuruluşundan başladı. Ne ondan önce ne ondan sonra Yıldırım Bayezid Han'a dokunulmadığını, buyruk gereğince davranılıp kılına zarar gelmemesine çalışıldığını, çadırında istirahata bırakıldığını anlattı hep aynı tekdüzelikte; mümkün mertebe Beyezid Beğ'in ölüm haberini geçe bırakmak istiyor, alışıklık olursa kurtuluşu alışıklıkla görüyordu. Timur'dan bir ceza geleceğine yüzde yüz inandığından, haberi getirdiğine de getireceğine de bin pişmandı. Buna rağmen «Ben haberi tutsağın nöbetçilerinden aldım.» der demez dili tutulmacasına Emir Timur'un hışmına çarpıldı: «Tuksak değildi, padişahtı padişah! Yıldırım Bayezid Han idi, ona göre konuş Binbaşı!» «Bağışla beni Emirim; üzgünüm, şaşkınım, ne diyeceğimi bilmiyorum.» «Ben de!»</p>
<p>Binbaşı yanlış duymamıştı ama yanlış duyduğunu sandı. Emir Timur'un yüzündeki, bu sefer gerçekle yüz yüze gelmiş çizgilerin çizdiği ala kesmiş çöküntüyü görünce göz aldanmasına verip inanmasına açtı gözlerini, yanılmıyordu, Emir Timur boyun eğmişti. Nedenini bilemiyordu ama bu boyun eğişin herkes gibi, bir güç yetirilemeyene baş eğmekten ayrıcalığı yoktu. Rahatladı ilk defa; «Yıldırım Bayezid Han'ın ölüm haberini nöbetçisinden aldım.» dedi; «Çadıra vardığımda, katılmıştı.» «Yazık! Cihan onun gibisini bir daha yetiştirir mi bilemem. Say ki göğün bir direğidir yıkılan. Böyle mi ölmeliydi?» İç çekmişti herkes gibi, bir güç yetirilemeyene iç çekmişti. Kendine geldi hemen; ayağa kalkarken: «Hekimlere söyle, ölümün nedenini bulsunlar.» dedi. «Sağ olan durup dururken ölmez, Bayezid gibi biri eceliyle ölmez, ölmez eceliyle.» Ayağa kalkmadan önceki Timur'la ayağa kalktığında konuşan Timur bıçağın sırtıyla ağzı arasındaki fark uzaklığında birbirine benzemez iki adamdı sanki. Oturan Timur iç çekiyor, ölüme boyun eğiyor, Bayezid Beğ gibi birinin sonuna hayıflanıyorken ayağa kalkan Timur iç çekişinden kuşkulanıyor, ölüme boyun eğişinden işkilleniyor, Bayezid Beğ'in ölümünde bit yenikleri arıyordu. Az önce rahatlayan Binbaşı yeniden kabuğuna çekilmişti.</p>
<p>Hekimler, Bayezid Beğ'in ölüm nedenini bulurlarsa ne olurdu sonu? Bayezid Beğ'in ölümünde ne sebep olabilir, bulunursa suçlusu mu aranırdı acep? Suçlusu? Bayezid Beğ'in uzaktan göz kolaçanlanması Binbaşıya verilmemiş miydi? Öyleyse? İçinden: «Eyvah»'ı çekmeğe hazırlanırken Binbaşı, Emir Timur'un sesinin açlıkla tokluk arası bir kaypak dolulukta: «Cenaze töreni için bütün ordu hazırlansın.» buyurdu; «Bayezid Han'a yaraşır bir geçit töreni yapılsın; ordum Hanın cenazesinin önünden bir bir geçmeli, selamlamalıdır. Ordumun şimdiyece ulaşamadığı bir gurur olacak bu Binbaşı. Aynı zamanda tatmadığı bir acı. Biz büyük bir yanlışlık yaptık Binbaşı, büyük bir hata. Hatamızı selamlayalım. Hadi durma, durma dedim Binbaşı, durma!»</p>
<p>Binbaşı çıktıktan sonra Bayezid Beğ'in ölümü Emir Timur'un yüreğine bir yanar taş olup düştü. Düştüğü andan başladı odunu cingilemeye, gide gide olanca damarına yaydı alevini. Otağın içi dışı kıpkızıl alevlerde uçuşuyor gibiydi; uçuşan her bir alev diliminde bir ayrı ölüm kısması, kendi ölümüydü. Bir alev yalnızlığında çöktü ölüm. Seyyid Bereke'nin, yıllar önce söylediği sözler, söylendiği zamankinden daha açık, tane tane bir bir kulaklarında çınladı. Yılların ardına nasıl da gizlenmişlerdi nasıl da üstü kapalı kutulara sıkışmışlardı ki alev dilimlerinin yakıcılığında gizlenmişliklerinden sıyrılıyor, sıkışmışlıklarından açılıyorlardı. Kimi dan dan vuruyor kulak içine, kimi çıt çıt çıtılıyordu kulak kepçesine; kimi de mırıl mırıl tırmalıyordu beynine yukarı. «Haklısın Seyyid Bereke.» diye çaresizlik içinde boyun eğip söylendi; «Her zaman, her zamanki gibi, her zamankinden de haklısın. Ben buraya gelmemeliydim, benim yönüm Çin olmalıydı Çin! Gideceğim artık, beni temizlerse Çin temizler. Sağ isen de ölü isen de duy beni Seyyid Bereke, haklısın! Haklılığını ispatlaman için bu mu gerekiyordu?» Bütün gün boyu hep Seyyid Bereke'yi, hep Seyyid Bereke'nin haklılığını düşündü.</p>
<p>Yıldırım Bayezid Han'ın görkemli salacasının önünden geçip yakasını yırtarken yüreğini yırtar gibiydi. Akşamaca süren geçit törenini gözünü kırpmadan seyretti; zaman zaman salacanın içinde kendi ölüsü var sanıyor, dirisinin duygusuzluğunda ölüsünün görkemli salacasına bakıyordu. Bir yanı hep boş, hep noksan; aksayan ayağı sancıyor, çolak kolu sızlıyor, gönlü ağrılarla ağırlaşıyordu. Ne kalmıştı geriye? Ordunun son çerisi de geçince salacanın önünden yaka yırtmacasına adımlarını alıp götürünce geriye ne kalacaktı? Kim nerde ne zaman nasıl hatırlayacaktı bir Bayezid Han'ın yaşamış olduğunu? Oğulları birbirine düşmüş, Beğleri birbirini yemekte, güve düşmüş bir yün kilimden farksız toprağıyla Bayezid'in kalıcılığı mı düşünülür hey Seyyid</p>
<p>Bereke?</p>
<p>Akşam ekmeğini yemek gelmedi içinden. Kırk yıllık bir toklukta şişmişti kursağı; bir yudum su bile alacak halde değildi. Sofraya el sürmedi. «Bayezid Han'ın oğlu Musa Çelebi'yi getirin!» buyurdu. «Görmem gerek.»</p>
<p>Musa Çelebi gelinceye kadar, ne söylemeli ne biçim davranmalı onu ölçtü biçti. Bir değişik gün idi bugün, ne yapıyor ne düşünüyor ise değişik yapıyor değişik düşünüyor idi. «Bre ben o Timur muyum, o kazak, o?» Değildi. İnanması güç idi ama değildi. O Timur'un yapmayacaklarını yapmağı akıl etmeyecek bir sümsük Timur'du bu. «Seyyid Bereke, benden öç mü alıyorsun?» dedi sol boşluğuna öfkeyle. Ama sağ boşluğuna dönüp: «Al al.» dedi: «Hakkındır. Gel gör ki seni yalancı çıkardım işte. Bayezidinin ölüsünü gördün mü? Kalıcılığını, ölüşünden var sen ölç.» O sırada da Musa Çelebi girdi içeriye, Timur'u selamladı.</p>
<p>Timur bir an göz kararmasında yumdu gözlerini. Çok, hayli genç bir Bayezid Beğ'in yüzüyle göz göze gelmenin irkilişini bir süre geçiştiremedi. Otağın sağdan soldan vuran karanlıkça ışıkları, Musa Çelebi'nin tıkız, yeni yetmelikten kurtulalı pek çok olmamış yüzünün orasını burasını gölgeye almış, şurasını burasını parlatmış, babasının yüzünü aydınlığa çıkarmıştı. Timur'a, az önce söylendiği Seyyid Bereke'nin bir karşılığıymış gibi geldi. Geldiği anda da öfkesi kabardı. Daha önce düşündüklerinin ölçüp biçtiklerinin hepsini bir yana koyup: «Başın sağ olsun Musa Çelebi.» dedi. «Sana iki gündür babanı görmeği yasakladık, böyle olacağını bilemezdik. Doğan ölür; kaçınılmaz bir temel yasadır bu. Önlenilmez. Acına ortak olmak isterdim. Ne var ki sözle mümkün olur bir ortaklık ancak. Serbestsin. Tutsağım değilsin bundan böyle. Yıldırım Bayezid Han'ın, babanın salacasını sana veriyorum. Herhal Bursa'ya gömmek dilersiniz. Karındaşlarınla danışman gerekir mi bilmem. Bana sorarsan danışma derim. Sana Beğlik vereceğim. Beğlik Kaftanı giydireceğim eğnine, elinde Beğlik buyrultun olacak. Babanın toprağında nereyi dilersen oranın Beğisin, sana hak olarak bağışlıyorum. Başka ne dilersin?» Musa Çelebi, gergin duran göğsünü, karınsız belini, uzun kollarını bir arada biçimlendiren dikliğini eğmemişti. Babasının değişik bakan gözlerini andıran bakışları yağmuru yağmamış bulutların kabarmasında dönüyordu, alnı hafifçe terliydi. «Sağlığını dilerim.»</p>
<p>«Evet, sağlık tabii. Başka? Başka nesne?» «Beğlik bana gerekmez. Gerekse de istemem. Karındaşım Mehmed Çelebi'nin Amasyasına gitsem eyidir.»</p>
<p>Yavaş konuşuyordu; dikliğinin aksine eğikçe konuşuyordu. Timur, Musa Çelebi'nin asıl söylemek istediğinin bu olmadığını sezinliyordu. Babası Bayezid Han'dan ayrıca bir yanını gördüğünü sandı. Bayezid Beğ'in bedeni eğikçe, sesi dikçeydi; açık, tok, ne diyorsa o olan seslerdendi. Musa Çelebi'nin sesi söylediğinin altında yahut üstünde konuşuyordu. Denemesine sordu: «Neden Mehmet Çelebi? Neden Emir Süleyman Çelebi değil, neden İsa değil?» «Mehmed Çelebin'in gönlü gendir.» «Ya ötekilerin?» «Darlanır; sık sık darlanır.» «Korkar mısın?»</p>
<p>Gizli bir kasılış Musa Çelebi'nin gergin duran göğsünü karınsız beline çekti her hal. «Korku bilmedik biz Emirim. Babamız bize korkuyu öğretmedi.»</p>
<p>«Babanız Beğliği öğretmedi mi?» «Babamız...» Söyleyip söylememeği düşünmüşçesine sustu fakat hemen tamamladı: «Babamızın bir sözü olurdu sık sık. Derdi ki: Beği Beğ doğurmaz, Beği anası doğurur der idi.»</p>
<p>«Yahşi! Beğendim. Babanızdan duymamışım.» «Babamızla konuşmadınız ki Emirim, konuşsaydınız...»</p>
<p>«Evet, konuşsaydık Musa Çelebi, ne olurdu?» «Konuşmadığınıza göre ne desem boştur!» Suçluyor muydu yoksa gerçeği mi söylüyordu? Emir Timur hangisi olduğunu seçemedi. Uzatmak işe yaramayacaktı. «Sen bilirsin!» dedi. «Sözüme geleceksin. Beğlik bir zırhtır, bir kalkandır senin gibilere. Günü gelince sözlerimi kupa yap. Kendinden başkasına inanma. Belki senin çevrene sığınanlar, sen güçlü olduğun için sığınmışlardır, güçsüzken çevrende kendinden başkasını göremezsin. Güçlüyken sana sığınanlar, senden önce bir başka güçlüye sığınmış olanlardır, onu güçsüz yalnızlığıyla bırakıp sana gelmişlerdir. Böylelerine inanırsan yaya kalırsın, bu bir. İkincisine geliyorum: Beğlerini ordunun ileri gelenlerini mala boğma, zenginlik sende olmalıdır, onlarda değil. Adı çok duyulmuşlardan sakın. Üçüncüsüne gelince: Her Başbeğe bir danışıcı gerekir. Sana bir danışıcı söyleyeceğim aklında kalsın, adı Bedreddin'dir; Şeyh Bedreddin adını duymuş muydun?»</p>
<p>Musa Çelebi düşünüre göründü: «Hem duydum hem duymadım.» dedi. «Nasıl laftır bu?»</p>
<p>«Görmedim kendisini, bilmem. Bir takım laflar edermiş. Ona inananların ağzına bakılırsa, değişik laflar.»</p>
<p>«Bu yüzden Bedreddin'i danışıcın olarak salık verdim. Bir zamanlar bana gelmek istsmiş biridir. Bedreddin'e inananlar çulsuz çaputsuz kişiler, varlıklı olmayanlar. Karındaşın Süleyman Urumelinde mallı mülklü ordu Beğlerinden güç alır; Mehmed Çelebi Amasya'da esnafı rençperi dervişi tutar. Bunlar da varlıklı sayılır. Karesi'de İsa Çelebi karındaşın ise ordunun aç takımına bel vermiş. Bedreddinliler senin tabanın olursa varım diyebilirsin, yoksa zordur işin. Gönlü gendir dediğin Mehmed Çelebi karındaşın yok eder önce seni, Beğlik yolunun töresi budur oğul, kurt oyunu budur. Oğuz Soyundan gelen bilir bunu. Ben seni tutacağım bu oyunda bilesin. Hadi yolun açık olsun. Sıkıştın mı yanındayım, unutma!»</p>
<p>Sağlam, bekine bir perçin vurduğuna inanıyordu Timur Beğ Musa Çelebi'nin gidişinde. Bunları böyle düşünmemiş fakat Musa Çelebi'nin, babası Bayezid Han'ın dirilmişliği ile otağa girip karşısına çıktığı anda bunun böyle düşünülmesi gerektiğini sezmişti. Seyyid Bereke'nin OsmanlInın kalıcı olduğu yolundaki sözleri yalan çıkmalı idi, yüzde yüz yalan çıkmalı idi. Artık öfkesi düşünüyordu. Bayezid'in ölümü ile bir an hastalanır gibi olan yüreğini bir yana atmış, gönlünü göğsünden boşaltmış, yüreğinin yerine de gönlünün boşluğuna da öfkesini oturtmuştu. Bayezid'in kalıcılığının son umudu da dönen değirmen taşına çahnmahydı. Süleyman, İsa, Mehmed, Musa birbirine dolanmah, Anadolu Beğleri hiç birine meydanı boş komamahydı. Ancak o zaman susardı kulaklarında çınlayan Seyyid Bereke'nin sesi, ancak o zaman ölürse ölürdü Bayezid!</p>
<p>Karnı acıkmıştı.</p>
<p>Kursağı boşalmış, kıvranıyordu.</p>
<p>El çırptı: «Gelsin sofram»!</p>
<p>Fakat ne gelen ne giden. Dinledi. Bir ölü sessizlik. Sanırsın zaman Bayezid'in salacasında susuyor, otağ Bayezid'in ölümüne bürünmüş. Bir daha, bir daha el çırptı! Höykürmek üzereyken öfkesi, aptallaşmış bir kapı çavuşu, bir avanak ölüsünde ortaya çıktı; say ki dışardan itildi. Dokunsan düşecek, üfürsen uçacak, daha beteri, ha desen şaşıp yanılıp yere serilecek; «Nedir bu hal? Bre ne var?» Öyle bir titremede sarsarlandı ki kapı çavuşu, Emir Timur yanaşmak zorunda kaldı. Bütün gün değişik duran Timurluğuyla bir kere daha kılık değiştirdi. Acındı: «Hasta mısın?» Adamda ses de yok. Dili mi tutuk bunun? «Bre nen var?»</p>
<p>Kapı çavuşu attı kendini Timur'un ayaklarına. Uçarken oklanmış iri bir kuş paytaklanmasında düştü, koşarken ok yemiş bir yaban atının kütlemesinde serildi: «Bağışla beni, bağışla beni.»</p>
<p>«Bre ne yaptın? Bağışlamak neden soyha?»</p>
<p>«Torunun...»</p>
<p>«Kalk! Dikil! Torunuma? Hangisi? Hangisine ne oldu?» Bu sefer titreyen Timur idi. Sarsar Timur'un gövdesindeydi. Eğilmiş ansızın, kapı çavuşunun avanak omuzlarını yakaladığı gibi hınçla kaldırmıştı: «Söyle hangisi? Hangi torunum? Ne oldu bre it?» Kapı çavuşu mosmordu. Mosmorluğu ile: «Muhammed Mirza...» diyebildi. Emir Timur'un eli ayağı boşalıverdi. Bütün kanı çekildi damarlarından. Yıllar önce oğlu Cihangir'in ölüm haberini alışını hatırladı ister istemez. Seyyid Bereke'nin sisli yüzünü; acısını, acısını, yere göğe sığmaz acısını hatırladı. Kapı çavuşu kaydı ellerinden, ayaklarına düştü. Kapı çavuşunun düşüşüne anlamsız gözlerle baktı. Anlamsız gözlerinde kan yuvalanmış olmalıydı ki çavuş kıpkırmızı görünüyordu. Alacağı cevaptan korka korka, alacağı cevabı istemeye istemeye güçsüz, kolu kanadı kırık sordu: «N'ooldu Muhammed Mirzama benim?»</p>
<p>Kapı çavuşu can çekişmesinde cevapladı: «Sizlere ömür...» «Ne! Ne! Ne! Neee! Ne dedin nee?» «Attaydı, birden eli göğsüne gitti, katıldı.» Kan kırmızısı bir dünya kaynadı Timur'un gözlerinde; oğlu Cihangir, oğlunun oğlu Muhammed Mirzası... Seyyid Bereke, Bayezid Beğ. Timur'un kendisi hepsi bir arada fokur fokur kaynadı aktı, kaynadı aktı, kaynadı aktı. Bomboş bir kırmızı dünyaya durmadan tekme atıyordu Timur, durmadan kıpkırmızı bir dünyayı tekmeliyor, tekmeleri kah bir et yığınına kah bir çene kemiğine kah bir ağız turuna yahut göze geliyor, et yığınları, kaş göz ağız burun parçaları kırmızı dünyanın kaynamasında lifleniyordu, lifleniyordu, tekmeliyordu, lifleniyordu, tekmeliyordu. Kapı çavuşunun bedeni Timur'un tekmelerine fazla dayanamadı; kaş, göz, ağız, burun birbirine karışıp kana boyandı; burun koptu, çene dağıldı.</p>
<p>Timur, kimi neyi tekmelediğini bilemiyor, kimse otağdan içeri girmeğe cesaret edemiyordu.</p>
<p>«Yıkıl! Yıkıl! Yıkıl bre boş dünya yıkıl!» Sesine de gelmeğe cesaret eden olmadı.</p>
<p>Temmuz kuruya çekile ağustosa merdiven dayamış, ağır bir güneş Bursa'dan Eskişehir'e doğru sağılmıştı. Erken başlayan ekin biçimi çoğu yerde orak, azı yerde tırpan, vaktinden önce rençperi harmana düşürmüştü. Harmanın tadı yoktu, tığın tadı yoktu, çeçin tadı yoktu. Hele tığ savurmak için beklenen yel, gün ikindiyi de aşsa üfürmeyince, eli böğründe kalan çiftçi, kadın kız kızan tatsız tuzsuz harman yorgunluğuna mı yansın yoksa ağır güneşin susuz soluksuz terine mi verip veriştirsin bilemiyordu. Yeniyetmelerden şöyle elle tutulanlarının yerine arık, cılızlaşmış uşakların yarı hastalıklı kurbağa solunmasında dolanmaları, delikanlıların hemen hiç ortalıkta görünmeyişi, genci dersen ara ki bulasın havasında bir harmanı nasıl şenlendire? Bütün yük yaşlıların omzuna çökmüş, kadının kızın sırtına binmişti. Ne düğünde bir türkü, ne sap yüklerken dirgende bir şıkırdım, ne de gece bastırmasına yakın çoğuncası duyulmasına alışılmış bir uzun hava yahut bir bozlak işitilmiyordu. Güreşe soyunanların hayhayı yok, oyuna sığınanların şamatası duyulmuyordu. Bunlarsız bir harmana da harman demek için insanın deli olması gerekirdi. Sonu bereketsizliğe idi bunun, belliydi. Savrulabilen tığların çeçi deve hörgücünü zor örter, denesi bitten az irice; samanı ise anızı anıştırır. Kışın bu samana yatan hayvanını damağı kanamazsa bin şükür; kanarsa burnunu sürmez bu meret samana soyhalar ki vay yandım. Kışın hayvan ölecek demektir açlıktan, bir dananın baharına hayvansız kalmak doğuyor, kapıyı şimdiden koca Tanrı haberin ola hayvansız kalmak doğuyor kapıyı!</p>
<p>Onun için olmalı İne Beğ, bütün gün yol boyu harmancı Türkmen'in ağzını bıçak açmaz görmüştü yol üstü köylere yolu düştükçe, hiç değilse öğleden bu yana, hele harmanını da görünce köyün, yol değiştiriyor; uzağına yakınına bakmadan ya dereye ya çalın keline vuruyordu. Bir saatten beri de susuzdu. Bilecik sırtlarında bir köyde suyu bitmiş, vadide su bulacağını umduğundan köye uğramadan atını sürmüştü. Vadide su yoktu. Gözeler yeşil sinekli, sazın bir karışında sarı yeşil bir kokmuş batak olmuştu. Pınarlarda, çeşmelerde yeşil sinek dahi uçmuyordu; toz sanırsın bir sürü üvez sineklenmesi kaynıyordu. Vadinin dibinden her zaman akan dere kuru çakıldı; pek kuytu köşelerinde, dar koyaklarda sarı sarı göleğimsiler kurtlanmış; daha genişçeleri morumsulaşmış kurbağahklardı. Bütün vadi ya kupkuru taş toprak ya sinek kurbağa karışmış bir batak kokuyordu; ağırına güneş de cabası. Anlaşılan varacağı yerece su bulamayacaktı. Akşama varıncaya dek sulu bir konak bulursa yahşidir, yoksa gece susuz geçecek. Özünden çok atını düşünüyordu. Atı, eh işte, gidiyordu; ikindi sonu serinliği çıkarsa daha bir hayli gidebilirdi de.</p>
<p>Ekşi, ağız sulandıracak yiyecekler düşledi. Ekşi nar, soğuk soğuk, ekşi erik, kütür kütür, ekşi kara üzümler ki sabah buğusunda tütmekte. Ama nafile, düşlemeler de nafile. Görünen her nesne tatsızdı, susuzdu, kuruydu. Bırak bir kaç yıl öncesini, bıldır geçsen buradan yine de bir tat tuz bulabilirdin. Ne olduysa, nasıl olduysa, vadisinden koyuna koyağına, çalından keline dağ tepe ağaç börtü böcek birden kabuğuna çekilmişti. Bütün bunların tadını tuzunu veren nesneyi bir görünmez el karıştırmış, alıp götürmüştü bir gece yarısı, kimseler görmeden, ertesi sabaha bu kel dünyayı bırakmıştı.</p>
<p>Uykumsu bir uyuşuklukta göz kapakları düşerken İne Beğ nasıl tatsız tuzsuz kurumanın yüreğinin orta yerinde kabuk bağladığını hissediyordu. Cırcır böceklerini, geveze serçelerin bile güneşinde kuruduğu bir çıt çıkmaz acunda bir atı bir kendisi olarak İne Beğ amaçsız, duygusuz, fazladan bir beden olarak görüyordu özünü. Atı bile bu acunda bir yer edinmişti, bir yeri vardı, yadırganmıyordu.</p>
<p>Vadide dolanarak gitmektense yeniden dağı tırmanıp keseden öte yana inmek, yoldan kazanmak düşüncesiyle atını sarpa çevirdi. Yavaş yavaş tırmanmağa başladı. Ne de olsa sarp, dağa tırmandıkça bir parça esiyordu, serincemsi. Ne de olsa bir ferahlık sayılırdı, belki daha yukarılarda serinlik artardı.</p>
<p>Tepe üstüne gelince pek bir değişiklikle karşılaşmadı. Yayla düzüneydi, sarpını yemişti. İrili ufaklı tümseklerle göz görebildiğince gidiyordu. Oralarda bir yerde sağdan ormana yanlanıyor, herhal inişe yatıyordu. Atı, sıkına soluklandığından indi. Atına acıdığından olduğu kadar inişi, sıkıldığındandı da. Dizgini koluna takıp atı yedeğine aldı. Bir süre yürüdü. Temmuz başından beri yoğunlaşan iç yalnızlığı, iyiden iyiye dışa vurmuştu. Hiçbir şeyi benimsemiyordu; atını dahi. Yararından yaramazına bir at görse eskiden seriliveren yüreği, kendi atına yabancılık duyuyordu, şimdi yedeğindeki at, dizginini kolunda hissetmesine rağmen sanki bir gölgeydi; bulutun, ağacın, şunun bunun fakat İne Beğ'in tanımadığı bilmediği gölgesiydi. «Bayezid Beğ'den sonra çuvallaştı bu acun bre, susuz kaldı.» diye mırıldandı. «Bu benim çektiğim, sürüdüğüm yalnızlık bundan. Uzun sürmese bari.» Yıldırım Bayezid Beğsiz bir acun düşünmemişti hiç. Böyle bir acunun var olabileceğini dahi tasarlamamıştı. At, kılıç, savaş; sevgi, saygı, özlem, dünya bu idi İne Beğ için, böyle bir acunda ancak Bayezid Beğ var iken var olunulabilirdi. Bayezid Beğ yok iken pekey? «Var! Yine var zıkkım baksana. Gelgelelim dünya mı bu şimdi? Böyle var olmanın içine tüküreyim!»</p>
<p>Susuz ağzı boğazınaca yapış yapıştı. Söylenişi, var gördüklerinin varlığına sokranışı bir yapış yapış ağızdan bata çıka dökülüyordu. Marttan bu yana yaşlandığını, çok yaşlandığını hissetmişti. Dünya öylesine yeni kalmıştı ki yaşlanışının yanında; belki de bu çok eskimiş yaşlanış yeni görünen acunun yanında eğreti kalıyor, yamalık duruyordu. Atı eskiydi, yaşlanmıştı; marttan bu yana kılıcı en eskiye yaşlanmıştı; bindiğinde eyerin, üzenginin, eline aldığında yayının, sadağının, okunun yaşlandığını fark ediyordu; el atsa mızrağı, topuzunun sapı, atının yem torbası yaşlanmıştı, bu acunda birer yabancı olarak sırıtıyorlardı. İşin tuhafı İne Beğ, özünün olduğunu iyi bildiği bu öteberinin, onun bunun, çok gerilerde, ötelerde kalıp kaybolmuş bir başka İne Beğ'e ait olduğunu sezinliyordu. O bir başka İne Beğ ile bu İne Beğ'i yan yana getirmenin mümkünü olsa ikisi de birbirine selam vermeyecek derecede yaban dururlardı. Bir yıldır bu böyleydi, marttan sonra artmıştı, temmuzla birlikte dayanılmaz hale gelmişti. Nereye gidecekti? «Öte dünyanın kapısını çahncaya kadar aslanım. Bu boşluk dolsa dolsa orda dolar. Bayezid Beğ orda!» Issız yayla düzlüğü ıssızlığında çekiliyordu dört bir yanından.</p>
<p>İne Beğ: «Bayezid Han orda.» diye mırıldanıyordu: «Bayezid Beğ, Bayezid Han, Yıldırım Bayezid orda!»</p>
<p>Issız yayla düzlüğünün dört bir yandan çekilişini, kurutulan bir deri gerilmesinde duyuyordu. Tuzlu, kuruyan deri kokusunda, kurumanın katır katırlığında, uzakça idi, sinsice idi ama kokuyordu.</p>
<p>Yedeğindeki atı kişnedi. Muhakkak onun da ağzı boğazınaca yapış yapıştı. Belki de bu yüzden kişnemesi İne Beğ'i sarmadı; ne de olsa yabancının atıydı kişneyen: yayla gibi, taş toprak gibi, ağaçlar gibi yabancı.</p>
<p>Fakat adamı, çadırını, dört köşe dikilmiş direğe gerdiği derisini görünce durdu; ilgilenmezlik edemedi. Yayla düzlüğünün ıssızında, bir yanı yatıp giden bir orman, bir yanı dikine dereye yuvarlanan kayalık, aşağı vadiye indikten sonra yeniden kayalaşarak çıkan bir dağ tam annaçta; yukarısı, üstte gökyüzü ki bomboz bir mavilikte ağır güneşi durmaksızın yanar. Böyle bir ıssızda gördü o adamı, çadırını, dört köşe dikilmiş direğe gerilmiş gönünü, sanki İne Beğ'in kendisi idi, sanki çevresindeki acun idi; aynada insan kendini görse bakmaz mı? Ne var ki adam İne Beğ değil. Adam da İne Beğ'i görünce ilgilendi. Dört köşe dikili direklere gerdiği gönün altında sırt üstü yatmış, kenetlediği ellerini başının altına yastık yapmış göğü seyrediyordu. İne Beğ'in yalnızlığına gelmiş olmasına ilgilendi. Oysa ilgilenmez, umursamaz sanılırdı uzanışında. Ayaklarını toplarken, yarı doğrulurken, başını kaldırıp el kenetlemesini gözerken saçı başı karışmış yüzü ilgisini saklamadı. Gelenin at yedeklemesindeki eğretiliğe acayip baktı. Kim kimi yedeklemiş o da belli değildi ya orasını karıştırmak için yorulmağa değmezdi. Çünkü gelenin duruşu acunda eğretiydi ilk baştan. «Uğurlar olsun.» dedi uykulu uykulu; «Yolun uzaksa dinlen. Sana da atına da içecek suyum vardır. Aç mısın yiğidim?» İne Beğ adamı hem kendine benzetiyor hem kendisiyle bir ilgisi olacağını sanmıyordu. Onun için bulanık bakıyordu. Durdu. Bir atına baktı bir adama; göne, dört köşe çakılmış kalın, yontulmamış direklere, direklerde kuruması için gerilmiş göne, adamın çadırına baktı. Çadırın bir adım berisinde üçlü bir çam ağacı kara gölgedeydi, dikine inen cılganın otları kuru sarı, güneş ise yol yürütmez cinsinden. Adam sudan söz ediyordu. «İki yudum su içsek eyi olacak kardaş. At da su istiyor meret.»</p>
<p>«Eh, öyleyse atı üç çamın arasına çek. Deri kokusuna burnun alışıksa, sen de şuraya yayıl. Su içerde, ben getiririm. Ne yandandır gelişin? Yolgeçen yer değil burası, adam uğramaz yerdir, yolunu mu şaştın?»</p>
<p>Sorularını laf olsunundan sorduğu o denli belliydi ki, İne Beğ'in yüzüne bakmamış, atı bir süzüp çadıra girmişti, cevabı duysam da olur duymasam da demecesine. İne Beğ, atını bağlamaya gerek görmeden üç çamın kara gölgesine bıraktı. Gemini aldı ağzından yalnız, boş dizginini atın boynuna attı. Uyuşuk uyuşuk gerindi. Hep bir başka İne Beğ hareket ediyordu, İne Beğ özünden sıyrılmış o bir başka İne Beğ'in uyuşuk hareketlerini uzaktan seyrediyordu. Savaşın, atın, okun, kılıcın adamı olan bir zamanların İne Beğinin boş çuval buruşmasına dudak bükerek bakıyordu. Aklına, adamın: «Aç mısın?» deyişi geldi. Eyerin terkesindeki torbayı aldı gidip, içinde et ekmek yiyecek cinsinden ıvır zıvır vardı. Elinde çam oyması bir su kabıyla çadırından çıkan adamla aynı anda gönün altına geldi. Adam, çam oyması bardağı, İne Beğ azık çıkınını yere bıraktılar. Adamın bıyığı sakalı birbirine karışmış ağzını kıl içinde bırakmıştı, kılların açılışında açıldı ağız: «Azığını sakla, çadırda taze et var.» dedi. «Getireyim.»</p>
<p>«Getirme kardeş, yolum pek uzun değil, azığım çok bile.» Adam üstelemedi. İne Beğ çömelerek çam bardağı tepesine dikti. Çam kütüğünün oymasında ılımış camsı bir su, beklemişlikten su tadından çok çam özünde sakızımsı bir akışla boğazından indi. «Ata nasıl içirsek ki?»</p>
<p>«Sen eğlen, at da eğlensin soluklansın, ona da kabımız bulunur elbet.» Az önceki gibi, yine sırt üstü uzanıp kenetlediği ellerini başının altına yastıkladı. Göğe baktı: «Yolunun uzun olmadığı eyidir kardeş.» dedi. «Sıcağın ardı yağmurun delirmesine olacak. Çömeleceğine otursan eyi etmez misin? Yer senden güçlüdür, seni de çeker, uzan uzan. Yağmur deyişime inanmadın.»</p>
<p>«Her şey olur bu dünyada, yağmur da delirir.» «Derviş misin? Benzer halin yok.» İne Beğ, adamı kendi özüne benzetiyordu bir yanıyla ama öyle çevresini benimsememiş gibi durmadığını da seziyordu. Her şeyin dışında göründüğü halde ya o her şeyin bir parçasıydı ya her şey onun bir parçası. Adamla çevresi arasında anlayamadığı bir iç içe geçmişlik vardı. Onu da seziyor fakat anlayamıyordu. Uzanmadan oturdu. Dizlerini dikti, azık çıkınını ayaklarının arasına çekti, çam oyması bardağı da. Sonra çam oyması bardağı bir daha dikti tepesine. Camsı suya doymamıştı. Yarım gözden atını kolaçanladı, atının da yarım gözden kendi su içişini gözlediğini sezinledi. Adamın atı yoktu lâkin ata ne zaman su verileceğini biliyordu. Yan dönüp ahcı gözle süzdü adamı. Yaşı ya kırk ya kırk beş. Börksüz kendi haline bırakılmış saçları ne biçim yabanlaştırırsa yabanlaştırsın, kırkın kırk beşin üstünü göstermemişti. Yabanlaşmanın çevikliği de sinmişti üstüne ayrıca, «Tek başına mısın burda?» diye sordu. «Tek başınasın öyle ya. Benimki de soru mu şimdi?»</p>
<p>Adam cevap yerine: «Yağmur yağarsa kötü yağacak.» dedi. Gözleri, bulutu olmayan gökyüzünden ayrılmıyordu.</p>
<p>«Yağarsa ne olur? Türkmen'in harmanı sele gider, beli bükülür, kötü.» «Türkmen mi kaldı ki orta yerde?»</p>
<p>İne Beğ, azık çıkınını açıp açmamayı düşünüyordu, elleri çıkının kaba düğümünde ikircikleniyorken adamın: «Türkmen mi kaldı ki orta yerde?» deyişiyle kaba düğüme yapıştı: «Ne demek? Yok mu? Türkmen yok mu? Sen değil misin? Ta oralardan geldim, köylü köyünde evli evinde Türkmen dolmuş durur.» «Ha onlar? Öyle ya. Ta oralar dediğine bakılırsa Bursa mı? Bursa'dan mı gelirsin?» İne Beğ ses etmedi, başını salladı. «Bursa'dansa gelişin... Emir Süleyman Çeleb'iyle Ali Paşa Bursa'ya gelmiş derler. Kalabalık mı? Ne pis bir kaderi varmış bu Bursa'nın da, tuh, yazık bre! Yağmah yağmur, beterine yağmah da silip süpürmeli acundaki uğursuzluğu!»</p>
<p>İne Beğ adamın deli olup olmadığında ikirciklendi, lafları daldan dalaydı, aklı daldan dalaydı. Ne var ki daldan dala konuşuşu boşuna bir konuşuş değildi. Bir konup bir kalktığı her laf dalı tomur tomur yüklüydü. Düşünülürse, birbirine bağlanırsa birtakım gerçeklerin acısı ortaya çıkardı ama İne Beğ'in düşünmeye de, gerçeklere de, hele acılığına gerçeklerin katlanmasına, hiç mi hiç niyeti yoktu. Öyleyken: «Yağmurun Bursa'nın kaderiyle ilgisi ne?» diye sordu.</p>
<p>«Uğursuzluk.» dedi adam. «Sen Türkmen'den söz ettin, ben Türkmen mi kaldı orta yerde dedim. Sen her yerde var diye cevapladın. Var ya, nasıl var? Ona varlık mı dersin? Al işte Bursa'yı. Bayezid Beğ'in oğlu gelir, İsası yani. Bursa'ya girmek ister, giremeyince yakar, yıkar, talanlar. Onu duyar, Mehmed Çelebi oğlu gelir, onu duyar Süleyman Çelebi oğlu gelir, o gider Karamanoğlu soyhası soyguna verir. Ondan önce Timur denilen yer oynatıcısı çöker can damarına. Yanlışım yalanım mı var? Niye? Ben deyim. Bizim Türkmenimiz kudurmuş idi. Yeri Cennet olası Yıldırım Bayezid Han vaktinde bizim Türkmenimiz acunun kralı olmanın şibermesindeydi. Altın, gümüş, mal mülk, hani ne derler, insan altının gümüşün sırtına binmesini bilmeli derler, yok altını gümüşü sen sırtına bindirirsen o seni sürüp gider ki, hızından ya varıp bir dağın sertliğine toslarsın ya bir uçurumdan aşağı yuvarlanırsın. Timur çıktı karşına dağ olarak yahut ki uçurum olarak. O zaman da uyanmadı uykusundan bizim avanak Türkmen milleti. Bre ölüm denenmeye gelmez, ölümle oyun oynanmaz diyen çıkmadı, çıktıysa da dinleyeni bulunmadı. Al işte Bursa'yı. Bayezid Beğ'i ben bunun için bağışlayamam.»</p>
<p>İne Beğ, böğrü kıhçlanmışçasına yekindi: «Bak, bana bak!» dedi, «Suyunu içtim, gölgende dinlendim ama Bayezid Beğ'e söz edeceksen bil ki ettirmem, bil ki!» Adam oralı bile olmadı. O değilden: «Bana ettirmemişsin neye yarar?» dedi, «Malı ortada durur.»</p>
<p>İne Beğ belinledi. Adamın o değildenliği o denli sessiz soluksuzdu ki, öfkelenmek delilik olurdu. Belinlemişliğiyle: «Nasıl malı ortada?» diye sordu.</p>
<p>«Malı? Süleymanı, İsası, Mehmedi.» dedi adam sessiz soluksuz. «Bir de Musa çıktı şimdilerde, babasının salacasını getirdi. Yarın o da benim diyecek, o da çeri toplayacak. Sağ kalırsak, görürüz Bursa'ya ölülerin nasıl sökün ettiğini. Dün Yıldırım Bayezid Beğ'in ölüsü geldiyse, yarın sözgelimi İsa'nın, Süleyman'ın bilmem kiminki gelir. Onların ölüsünün gelmesi ne demek? Topladıkları çerilerin de ölüsü demek değil midir? Çeriler kimden? Türkmen'den. Süleyman, İsa toplar, Türkmen'den. Çelebi Mehmed toplar Türkmen'den. Yarın Musa toplayacak Türkmen'den. Ondan önce, Timur'un kırdığı yok ettiği çeri kimden idi? Türkmen'den değil miydi? Eee? Nedir bu Türkmen? Eti ne ki budu ne olsun? Taş ocağı mıdır ki durmaya insan çıkara? Kökü ne kökeni ne? Eskiden bir zamanlar büyüklerimiz anlatırdı, bir zamanlar te gün doğusundan bu yana, durmaz Türkmen akarmış sel misali Anadolumuza, derler şimdi o da kesik, yok, her hal o yanda da kökü kurudu Türkmen'in. Eskiden yapmaya gelinirdi Anadolu'ya, şimdi yıkmaya geliniliyor, eee? Orda kurudu, burda kurutuluyor. N'olacak bunun sonu? Bilmezsin yorma kafanı, n'oolacağını bilsen lafını ağza almaktan korkarsın. Gelirken görmüşsündür, harmanlarda hiç yeni yetmenin babayiğidi, delikanlının dirisi, gencin eli tutan kalmış mıydı? Bu işin insan yanı, bir de mal yanı var mal yanı.» İne Beğ, adamın boşlukta sallandığını sanırken doluluğuna dökülmesinden sersemledi bu sefer de. Sözlerinin bir yerlerine bir cevap vermek istiyor fakat neresine nasıl cevap vereceğini bilmiyordu. Verse de adam fırsat bırakmıyordu. Acun yaratıldığından bu yana hurdaymış, hiç kimseyle konuşmamış, dil tutulmasında susa susa düşünmüş de İne Beğ'i bulur bulmaz dilinin pası açılmıştı: «Mal yanı da şu, Süleyman'ın, İsa'nın, Mehmed'in çerileri ne ile beslenir?» diye sordu beklemeden; «Onca hayvanı şusu busu ne yer ne içer? Bu zıkkım toprak vermek için bakım ister emek yer. Bakım emek dersen çeriye çağırılmış, bakım emek yarıya düşmüş, yarının altına. Verim ona göre olmayacak mı pekey? Tamam mı, hurdan yitirdik mi yarımı? Savaş vardı eskiden, kefere üstüne akın vardı. Akın doyum demektir, savaşa giden götürdüğünün üç beş katını geri getirirdi. Şimdi Türkmen birbirini yediğinden kefereye dalmakla ne fırsatı, ne yiğitliği kaldı.</p>
<p>Öyleyse doyum zenginlenmesi de yok, gitti mi elden o da? Giden geri gelmiyor hep gidiyor mu? Bundan da kayıpta mı Türkmen? Şimdi, toprağın hani yarı yarıya düşmüş verimi var ya, gelelim o yoksulluğa. Türkmen o yarım verimden Süleyman'ın İsa'nın falan topladığı çeriyi de doyuruyor mu? Doyuruyor, yani elindeki yarımın da epeycesi gidiyor. Bu yıl şu kuraklığı da ekle bakalım üstüne; yakında yağacak deli yağmurların selinin harmanda kalanını da süpürdüğünü düşün, ne olur o zaman?» İne Beğ can havliyle: «Bre bu Türkmen ölmüş müdür? Senin demelerine bakılırsa çoktan ölmüştür de ağlayanı yoktur, he mi?» deyiverdi.</p>
<p>«Hah, atana rahmet ben diyecektim sen ağzımdan aldın. Rençperi çiftçisi böyle, esnafı işçisi böyle, çerçisi bundan beter. Neden dersen onu da deyim. Esnaf rençpere çiftçiye bağlıdır bizim ülkemizde, çerçi takımı da öyle. İşçi dersen hepisine. Başları birbirini yiyen, adamları kanlı bir ülkeye ne kervan gelir ne kervan gider. Kervan yeyim içimin can damarıdır. Can damarı işlemeyen bir beden ne olur? Rençperin çiftçinin açlıktan nefesi kokarsa, esnafın çerçinin burnu düşmez mi? İşçi yere serilmez mi?» «Sen bu dağ başındasın ama boş değilsin kardaş?»</p>
<p>«Ben bu dağ başında değil idim.» Adam öfkeyle söylemişti. Doğrulmuş, düz oturuşa geçmişti. Saçının sakalının birbirine karışarak yabanlaştırdığı yüzünde gözleri fıldır fıldır dönüyordu: «Ben bu dağ başında değildim.» diye homurdandı. «Bu dağ başına gelmeden önce senin gibi bir adam idim ben de. Kalabalığın içindeydim. Ankara Savaşındaydım.» İne Beğ'in yüzüne hala fıldır fıldır bakıyordu. Sanki meydan okuyor, sanki eskiden yeniye yitmişliğinde İne Beğ ile eğleniyordu. İne Beğ adamın gözlerini tanır gibi oldu. Tanır gibi olduğunu sandığı sırada da yanıldığını hissetti. Hiç görmemişti bu gözleri, ne garip, çok, pek çok görmüş gibiydi de. Tamsa ne işine yarayacaktı? Artık bir geçmişi olmadığını biliyordu; bir geleceğinin olmayacağını da. Adamı tanıması tanımaması önemli değildi.</p>
<p>Adam, İne Beğ'in durgun yüzüne daha bir öfkelendi: «O savaş bir hayınhk savaşı idi.» dedi; «Utandım. Kaçılacak idiyse baştan kaçılmahydı. Bayezid Beğ yalnız bırakılacak ise baştan bırakılmalıydı. Beğlik, vezirlik, paşalık, kalleşlik demek miymiş? Biz böyle olduğunu Ankara Savaşında öğrendik. Hadi kaçtın diyelim, utanmadın kaçtın; pekey neden birbirini deşersin? Neden bulunduğun yerde Türkmen'in yaralarını sarmağa kalkmazsın da yaralı hasta Türkmen'i ölümüne birbirine sürersin a budala! Bayezid Beğ'in oğlu olmak böyle mi yazar? Verin el ele, dayanın birbirinize, ortak düşmanınız ne ise, Timur mu, açlık mı, hastalık mı her ne ise sırt sırta yaslanıp ortak düşmanınızla savaşmak dururken ne diye Türkmen kanı akıtırsınız? Baktım ki bunlar deli, bunlar benlik sevdasından hasta. Ortada görünürsem birinden birine kapılanmam gerekecek, benden olanlarla kılıç kılıca gireceğim, aklım almadı bunu. Kaçtım, buraya geldim. Al işte Bursa'yı! Emir Süleyman Ali Paşa ile kalkmış Edirnelerinden Bursa'ya gelmiş; Çelebi Mehmed şu gördüğün karşı dağın ardında. Daha kaç ay oldu İsa ile bu yörelerde savaşalı?» «Olandan bitenden de habersiz değilsin bakarım?» «Kuşkulandın mı?»</p>
<p>«Yoo. Kuşkulanmadım. Lâkin kuşkulansam yeridir. Benden iyi bilirsin olanı biteni.» «Issızda ne yapar insan? Düşünür. Ben de düşünürüm. Düşününce gören gönüle gizlilik kalmıyor. Haberlere gelince, şu orman var ya, onu alttan dolanınca Teke Beli derler bir geçide varırsın. Orda iki üç derviş oturur. Yol geçer yerdir, ufak bir zaviyedir. Ava çıktıkça yolum düşer, oturur konuşurum, haberler oradan senin anlayacağın. Ali Paşa'yla Emir Süleyman'ın Bursa'ya geldiklerini, Çelebi Mehmed'in karşı dağın ardında olduğunu onlardan öğrendim. Dahasını da deyim sana: Emir Süleyman arıklamış. Karındaşının ordusundan korkarmış. Edirne'ye çekilmek istermiş amma Beğleri paşaları olmazı bastırırmış. Ali Paşa kaypaktır derler; cin gibidir, bir oyunu olmalı öyleyse. Sen çekil hamam eğlencelerinde gönül eğle, dinlen padişahım dermiş Süleyman'a, ne düşünmekteyse? Emir Süleyman da Bursa kaplıcalarının hamam eğlencesinde vur patlasın çal oynaşına vermiş özcağızını. Bre karkas haksız mıyım sen söyle? Sen olsan ıssızda mı kalmağı yeğlersin yoksa Süleyman'a mı kapılanırsan? Bu avanak Türkmen'in ne zaman aklı başına gelecek, ne zaman biz yokuz bu işte, ne haliniz varsa görün, aranıza bizi katmadan diyecek ha! Bayezid Beğ'in oğulları böylesine düşkünleşmezlerdi düşkünlemesine ammaa ah bu beğler bu paşalar vezirler ah! Kendi çıkarları için çevirmedikleri dolap yok bana kalırsa. En iyisi bunları yok etmeli, etmeli de; ne ise; yağmur yağacak nasıl olsa, sel seli götürecek başka türlü kalkmaz uğursuzluk yoksa, bereketsizliği silmenin başka yolu olmaz. Atın dinlenmiştir, he mi? Otur sen, ben suya varırım, su kabı çadırda, zaten yerini bilmezsin.» demesiyle çadıra gitmesi bir oldu, leğen kabası bir bakır kap ile geldi. Çam oyması bardağın suyunu bakır kaba boşalttı. «Yeter bu.» dedi. «Az sonra bir daha veririz. Su bol bende. Te ordaki çatak çamı gördün mü? Hemen dibinden, bir kulaç altında yeraltı suyu geçer, nah senin at göğdesinde var, soğuktur da ha! Atının kötü bir huyu var mı? Tepme mepme, kol kapma, ısırma gibi?» «Yok.»</p>
<p>«Desene o da bizden? Ama sen eskiden böyle değildin herhal. Kendini sonradan bırakmış gibisin, neden? Gönül işi mi? Yoksa dünyada yüzüne bakılacak adam kalmadığını anlayınca, gönül körü mü oldun?»</p>
<p>Cevap beklemeden yürüdü ata gitti. Ata eski bir alışkanlıkla yanaşmıştı. Ürkütmeden suyunu verdi. At da adamı yadırgamadı. İne Beğ attan da, adamdan da, atın rahatına su içişinden de gözünü alamadı.</p>
<p>Adam geri dönerken: «Hadi onu da söyleyim. Zaviyeden söz ettiydim ya, iki üç dervişi var dediydim. Geçenlerde oraya birileri geldi, iki kişi. Adları da, birininki Kemal, Torlak Kemal imiş. Ötekininki Börklüce Mustafa. Duymuşluğun var mıdır bu adlardan birini? Yahut ikisini birden?»</p>
<p>İne Beğ gönülsüz gönülsüz geçmişi yokladı. «Yok.» dedi, «Duymadım.» «Bana kalırsa duyarsın bundan sonra. Sağ olursak tabi.»</p>
<p>«Neden ikidir sağ olursak diyorsun? Bundan sonra niye duyalım heriflerin adını?» «Sağ olursak lafın gelişi, şu sıra dil pelesengine söyleyecek söz değildir ya ne yaparsın söyleniyor işte. Karındaş savaşları sona ermezse, sağ kalacak adam bulabilir misin ülkede? Eski Anadolu Beğleri yeri gelecek kan meydanında boy gösterecek. Orasını fazla deşmeyelim artık, Börklüce'yle Torlak Kemal pek boş herif görünmedi bana. Ufak zaviyede çenem açıldı, sana şimdi anlattığım gibi Türkmen'in durum vaziyetine daldım, ortalığın mal can bakımından canına tak dedirtmecesine yokluğa gittiğini anlattım. Börklüce denileni ne cevap verse beğenirsin? Hadi düşün, aklına gelir mi bakalım? Gelmez. Kimsenin gelmez çünkü ne sende ne bende ne de bir başkamızda Türkmen'in dara düşmesinden yararlanılır mı acep düşüncesi yoktur, olamaz. Börklüce'de var bu düşünce, Torlak'ta da. Dedi ki: «Türkmen'in güçsüzlüğü eyiyedir, malsız kalması eyiyedir, başka türlü akıllanmaz dedi.»</p>
<p>«Ne var bunda? Avanak Türkmen derken sen de ona yakın düşünmüyor muydun?» «Benimki başka. Benim avanak demem onları kendimden bilmemdendir, ben onlarım, onlar benim. Nasıl derler canım et kemik gibi işte, bir düşünürüm hepimizi. Börklüce, Türkmen'in yumruklaşmasını istiyor. Ortalığı yakıp yıkmasını, ayağı baş, başı ayak yapmasını istiyor. Ayaklansın, vursun, kırsın, öldürsün istiyor. Böylelikle Şeyhlerinin inancına varılırmış, herkes karındaş, herkes yoldaş, herkes kendinin Beği olurmuş. Altına gümüşe kulluk kalkarmış ortadan, bunun gibi laflar. Düşün şimdi. Beğler kavgası yüzünden soluğu kesilmiş Türkmen'in bir de bu Börklüceler, Torlak Kemaller sevişinde kazmayı küreği kapıp, köyleri kentleri bastığını düşün. Aç it fırın yıkar demişler. Börklüce iki kere söyledi bu sözü... Niye?» «Şeyhleri dedin? Ne şeyhi?» «Bir Bedreddin adı geçti söz arasında, zaviyenin dervişlerinden ikisi tanırmış. Edirne'de oturur bir bilgin kişiymiş, sözüm ona kerameti de duyulurmuş. Saygıdeğer bilgin kişidir dediler. Börklüce'yle Torlak Edirne'ye gidiyorlarmış, dervişlerden ikisinin Şeyhlerini beğendiğini görünce, daha açıldılar, benden hiç çekinmediler, zaten öyle çekinecek korkacak adama benzemiyorlar bre, bir acayip delilerdir. OsmanlInın Türkmen'i ezip yok ettiğinden başladılar, bilmem ne köpoğlusu bir düzende kendi soylarının zenginliğine çalıştığını falan anlattılar. Ben o zaman ayıldım, gerisini dinlemek işime gelmedi. İşte böyle.»</p>
<p>«Yani, sana kalırsa, sonu yok Türkmen'in, öyle görünüyor. Türkmen bitti mi?» «Gibi. Delirmiş yağmurlar yağmazsa, delirmiş seller çağlamazsa, bu bereketsizlik kalkmaz, bu uğursuzluk silinmez. Bayezid Beğ tutsak oldu, bereketsizlik çöktü Türkmen'in aşına,</p>
<p>Timur geldi uğursuzluk yayıldı.»</p>
<p>«Timur gitti gayri, Bayezid Beğ öldü.»</p>
<p>«Öyle bir artık bırakıp gittiler ki, açmayım ağzımı, gidip atına su getireyim. Acıktıysan çadırda et var.»</p>
<p>İne Beğ, gözleri suya giden adamın gidişinde daldı. Düşünmek istiyor, düşünemiyordu. Adam, bir yığın laf etmişti. Bir yığın lafına bakılırsa, Türkmen yarına sağ çıkamazdı. Börklüce Torlak morlak, bir de bunlar? Başka bir zaman olsa, Bayezid Beğ'in zamanı sözgelimi, adamın anlattıklarının birini bile kaçırmaz, neyi niçin anlatıyor, neyi ne demeğe getiriyor şıp der çıkarırdı. Adamın boşuna çene yormadığı belliydi. İne Beğ'i tanımış mıydı yoksa? Sözlerinin, anlattıklarının bir yerlere, o yerlerde kim baş ise, ona ulaştırılmasını ister gibi ağız açıyordu. Yoksa neden yorsun nefesini?» «Adaaamm sende!» diye mırıldandı isteksizce, «Ben bana söylenileni söyleyim yetişir. Çelebi Mehmed Beğ de bilir bu adamın bildiklerini, bilmez mi? Bilmeyen kişi padişahlık kavgasına mı kalkar?»</p>
<p>Beyni uyuşmuştu, burnunun direği uyuşmuştu. Beynini de burnunun direğini de uyuşturanın dört köşe çakılmış direklere gerili gönün koşusu olduğunu fark edince ayağa kalktı. Adam alışmış olmalıydı ki umursamıyordu. Adamın yanındayken İne Beğ umursamamıştı ki, şimdi farkına varıyordu. Belki de adam gidince artmıştı gönün kokusu: «Hadi bre sen de!» diyerek göne yanaştı.</p>
<p>Kocaman bir geyik derişiydi. Hayvan, boynundan, şah damarından oklanmıştı, ok yeri delik duruyordu. «Eyi okçu bu herif.» diye geçirdi aklından. Ok yeri deliğini ellerken derinin sırt altında kara kömür çizgiler gördü. Kimi yerde koyu kimi yerde ince, kalınlı kabarıklı çizgiler, ağacımsı tepemsi boynuza benzer çatallar, resimler. Yolu andırır bir çizginin kavşak bölümünde oturan bir adam. Adam resmiydi bu bre gerçekten. Kabaydı, yamru yumruydu ama adamdı işte. İne Beğ meraklanmıştı. Arada bir burnunu tutup kokuyu duymamaya çalışsa da meraklanmış, resim dediği çizgiler ilgisini çekmişti. Bunca gündür ilk defa dış dünyadaki bir nesneye eğiliyordu.</p>
<p>«Ne anladın?»</p>
<p>Sıçradı. Dalmıştı demek. Adam hemen arkasındaydı. «Anlamadım.» dedi.</p>
<p>«Sökmeye çalışıyordum. Hoş çizgiler. Nedir?»</p>
<p>Adam yaptığının beğenilmişliğinden keyiflendi. Saçı sakalı birbirine karışmış yaban yüzünde gözleri pır pır uçtu. Parmağını çizgide oturan adam resmine bastırarak: «Bu sana sözünü ettiğim dervişlerden biri.» dedi. «Teke Belindeki ufak zaviye şurası. Şuralar orman, şu yan karşı dağ; buraları yaban keçilerinin sık bulunduğu yerler. Şuralarda da tuzaklarım var benim. Yaban keçileri için kurduğum.</p>
<p>Yanlarında kaç çizgi varsa o sayıda keçi yakalamışım o tuzaklarda demektir. Bak şurada çizgiler fazla, sekiz tane. O tuzağın bulunduğu yer verimli, o yörede bir kaç tuzak daha kuracağım.»</p>
<p>«Yemek için mi yakalıyorsun?»</p>
<p>«Yoo. Canavar olsam oncasını yiyemem bre. Dünyanın çenesini çaldık da sana yaban keçilerinden söz etmedik vay bana, gel bak ne göstereceğim, gel bre, gel.» İne Beğ'i çeke çeke uçurumun başına götürdü. Uçurum sandığı yer, aslında tatlı bir eğimle bir seki düzlüğüne iniyordu. Seki düzlüğünden sonra aşağı vadiye doğru toprak kayalaşıp kelleşerek iniyordu. Seki düzlüğün çevre yanı kalın, sağlam bir çit ile çevrilmişti. Bir yanda geniş ağaç yalaklar görünüyordu, incecik de olsa yalaklara su akıyordu.</p>
<p>Düzlükte, boz renklerinden ilkin pek seçemediği dağ keçilerini de gördü İne Beğ. Yirmi yirmi beş kadar vardı, yan gelip yatmışlardı. Aralarında oğlakhktan kurtulmuş yavrular ağır güneşe dayanamamışlar serilmişlerdi. «Sürü bre bu!» «Sürü ya! Benim sürüm! Hepsini alıştırdım, kendime alıştırdım. Süt ister misin? Sağayım!» «Yahşi bre! Niyetin ne?»</p>
<p>«Hiç. Hoşuma gider. Gelecek yıl iki üç katına artar bunlar. İstersen kal benimle, iki kişi olursak daha çok yakalarız. Sürü çoğalır. Adam alışkını yaparız hepsini. Türkmen'den, bildiğimiz keçilerden ahr, aşılarız. Değişik, güçlü türler elde ederiz.» «Sonra? Ne işimize yarar?»</p>
<p>«Ne işimize mi yarar? Soruya bak hele. Et bre bu; süt, yoğurt, yiyecek yiyecek! Derisi işe yarar, boynuzu işe yarar, gübresi işe yarar, daha ne istersin? Herkes aç kalsa biz doyarız. Bakarsın bizi gören imrenir. Issız gördüğün yayla şenlenir. Hep savaş hep savaş! İnsanlar işe yarar bir iş görmeli bu dünyada.»</p>
<p>«Düş seninkisi.»</p>
<p>«Olsun. Kime zararı var? Savaş daha mı eyi? Kaldı ki düş değil işte gerçeğin özü, görüyorsun. Buraya gelmeseydim akıl edemezdim. Anlattım sana, Ankara Savaşına değin ben de sizin gibiydim, ya ölmek ya öldürmek, başka iş bilmezdim. Bu ıssız yaylada aklım başıma geldi. İnsanlar savaştan başka işler de yapmalı dedim; bir işe yaramah dedim.»</p>
<p>İne Beğ bir an, adamın düş dediği sözlerine kapıldı. Bayezid Beğ'in ölümünden sonra bomboş kalan acunun tatsız tuzsuz, amaçsız başıboşluğunu aklından geçirdi. Bundan sonra bir türlü geçmek bilmeyecek günlerinin acısını duydu yeni baştan. Bu adam, bu ıssız yayla, bu dağ keçileri. Bir oyalama olabilir miydi? Ama: «Benim yaşım geçmiş artık.» dedi mırıldanarak; «Bende umut kalmamış, işe yaramam.» «Yanlış. Çok yanlış. Kal bir gün, yarına değişirsin.» «Gitmeliyim. Kalamam, istesem de kalamam. Akşama, varacağım yerde olmalıyım.» «Savaş gereği midir bu?» Adam bir tuhaf gülüyordu. Birbirine karışmış saçı sakalının her bir kılı bir tuhaf gülmesinde batıyordu. İne Beğ ürperek: «Öyle gibi» dedi. «Yazık!» Hayıflanmasında gökyüzüne baktı adam; «Yola çık öyleyse. Dağın doruğunu gördün mü? Gök kararmış. Bu ağır güneş günlerdir boşuna yanmıyor. Kötü bir yağmur yağacak kötü. Yola çık. Oğlaklardan birini kesip kızartmamı ister misin? Çok sürmez.»</p>
<p>«Sağ olasın kardaş. Suyunu içtim, gölgende dinlendim, atım suvarıldı; hoş sözlerini de dinledim, epey doluyum daha ne isterim? Yolcu yolunda gerekirmiş. Yolum düşerse bir daha uğrar, geceliğine konuğun olurum. Issızdasın ama tatlı dillisin. Benim bir yoldaşım vardı bir zamanlar, az görüşürdük ama severdik birbirimizi, sana benzer bir Beğ idi. Onu anıştırdın bana, ömrün artsın.»</p>
<p>Adam bir tedirgin davranışta kıvrandı, tezine düzeldi gülümseyerek: «Bilişe öyleyimdir kardaş. Kırbanı getir de su dolduralım, ola ki bulamazsın.» İne Beğ kırbasına su doldururken adam sadece seyretti. Atın yanına birlikte gittiler. İne Beğ bineceği sırada adam: «Tutamayacağım kardaş kendimi.» dedi; «Sende bir yürek yangını var, orası sana kalsın. Gelgelelim sıradan bir yolcu değilsin. Gittiğin yerde kime gidiyorsan sözlerimi aktar bir bir. Bir de şunu de; dört kardaş çok ise ikiye iner. İki çok da bire inemiyorsa Uremeli ayrı birdir, Anadolu ayrı birdir, kavgaya ne gerek. Anadolu Türkmeni çok ezildi, dahasına dayanmaz eleğe döner. İki günece de kötü yağmurlar yağacak, artık gerisi size kalmış, benden bu kadarı.» İne Beğ bön bön bakındı. Ayağı üzengideyken indirdi. Soru sormağa yeltendi. Adam engel oldu: «Yo. Sormaca yok. Gayri sormaca yok. Benden bu kadarı dedim. Keçilerime ot vermeliyim, yedekte otum yok. Süt almak isteyen doyurmasını bilir; hadi yolun açık ola.» dedi. Der demez de döndü gitti.</p>
<p>Ardına bile bakmadı. Keçilerin bulunduğu seki düzlüğüne gözden kayboldu. İne Beğ, yol boyunca düş görüp görmediğini düşündü. At üstünde uyumuştu belki de. Ama kırbası su doluydu. Azık çıkını ise... Orada, adamın yanında oturduğu yerde kalmıştı, almağı unutmuştu. «Düş olamazdı zaten.» diye geçirdi zihninden; «Marttan beri düşte bile ilgilenmez oldum acunla. Bre adamda ne vardı, Tanrım ne vardı. Adamdaki beni benden aldı meret? Bre bu... Bre bunun gözleri? Saçını sakalını kesersen bizim Minnet Beğ çıkmaz mı orta yere? Minnet olmasın sakın?» Dizgini kasıp atını çevirdi.</p>
<p>Minnet Beğ'e benzetemedi adamın keçi düşkünlüğünü.</p>
<p>Benziyordu benzemiyordu, benzemiyordu benziyordu diye diye de akşamı etti. Hem yol aldı hem akşamı etti. Varacağı yere varınca akşam ezanı okunuyordu. Hava birden soğumuştu, bulutlar kabarmıştı karacalanaşarak. Yolda ileri karakolları geçerken zorluk çekmemişti; kente girince bir kapı çavuşu karşıcı çıktı. Kapı çavuşuna: «Çelebi Mehmed Beğimizi görmem gerek, tezinedir, beklersek vakit gecikir.» dedi. Kapı çavuşu İne Beğ'i Çelebi Mehmet Beğ'in kaldığı konağa götürdü. Görkemli gösterişli bir eski konaktı, çoğu yeri yıpranmıştı. Çardağından kağşamış bir hatıl ucu eğri duruyordu, bir bölümü yanmış olmalıydı; yangın karasının kömür işlenmişliği daha çok köşe hatıllarında göze batıyordu. Akşam kararmasında konak yaralı dağ hayvanlarının hantal çöküşünde fosular gibiydi. Kapı çavuşu: «Bu kent üç kere yandı, üç kere soyuldu.» dedi; «Biri Timur talanındaydı. Birini İsa Beğ'in ayak takımı bilerek yaptı. Birini de geçen ay Emir Süleyman'ın soyguncuları. Mehmed Beğimiz kenti bir aydır onartıyor. Halk yoksullamış ki sorma. Geldiğin yerler nasıl?» «Sen yeni misin?» «Ankara Savaşında Emir Süleyman'ın ordusundaydım. Edirne'ye kaçanlardanım. Buyruk öyle geldi uyduk, bizi kimse kınamasın. O hengamede neyin ne olduğunu kaç kişi biliyordu ki? Gelgelelim Edirne'de işi anlayan döndü. Süleyman'ın ordusunda vuruşmaktansa sürünmek eyidir diyenlerdenim ben.» «Niye o?»</p>
<p>Kapı çavuşu İne Beğ'in yüzüne kuşkuyla baktı: «İne Beğ değil misin sen beğim? İne Beğ sorun yersiz gelmez mi? Emir Süleyman'ı bilir misin?»</p>
<p>«Bilirim.» dedi geveleyerek İne Beğ; Konağın taşlısından yukarı kata doğrulmuştu. Merdiveni çıkarken durup kapı çavuşunun az önceki sorusuna cevap verdi: «Benim geldiğim yerler de böyle, yangın yeri. Bursa gibi.»</p>
<p>Merdiveni çıkarken Bursa'yı düşledi. Bir zamanlar biri çıksa da Bursa'nın talan edilip yangın yerine döndürüleceğini söyleseydi inanır mıydı acaba? «Kim inanırdı ki ben inanayım.» diye mırıldandı. Üstelik böyle bir laf edeni delirmiş diye alıp götürürlerdi. Çelebi Mehmed Beğ'in odasına girince duruldu, beyni duruldu, bedeni duruldu. Son gördüğü Amasya'dan bu güne Çelebi Mehmed Beğ'de büyük bir değişme olmamıştı. Yine öyle hasta görünüşlü, yine öyle yorgun, yıpranmış. İne Beğ, o zamanlar bu hasta, yorgun, yıpranmış görünüş nasıl oluyor da Timur gibi birine yakın iken baş kaldırabiliyor. Beğliğini tanıtıyor diye şaşmıştı, şimdiki gibi. O günden bugüne değin Mehmed Çelebi'nin üstesinden geldiği olayları düşünmüştü ayrıca, nasıl olup da bu hasta, yorgun, yıpranmış görünüş o olayları başarabilmişti? Bütün Anadolu'da herkes, hasta yorgun görünüşlü Çelebi Mehmed için: «Babasının yerini alacak!» diyordu. Bel bağlayanları her gün artıyor, inananları çoğalıyor, çevresinde toplananların sayısı kabarıyordu. Isa Beğinkiler gibi ip kaçkını, çapulcu takımı da değillerdi.</p>
<p>«Hoş gelmişsin İne Beğ. Yakın gel; yorgunsan otur, değilsen sana bıraktık. Ayağının tozuyla bize koştuğuna göre sen bilirsin, hoş musun? Sağlığın?» Dirhem dirhem, inandırıcı, dinlendirici bir sesi vardı. Ne gevşetiyor, ne sıkıp cendereye alıyor, ne başıboş bırakıyordu. Hasta, yorgun, yıpranmış görünüşten beklenmeyen hoş, sancı çeken bir ses; değişmemişti: «Seni görmek babamızın kokusunu getiriyor bize İne Beğ, seviniyoruz.»</p>
<p>«Eksik olma Beğim. Senin bu sözlerin de beni dünyaya bağlıyor. Bayezid Beğ'den sonra yaşamak bir kurumuş olan odun olmaktır benim için, ağır gelir. Gelgelelim sesini duyunca Bayezid Beğimle bile sanırım kendimi. Dirilirim, kurumuş odunluğumu unuturum.»</p>
<p>Yalan söylemiyordu İne Beğ. Yalanı söylemekten de hiç bir gün hoşlanmamıştı. Bayezid Beğ'in en öfkeli anlarında bile doğruyu yalana yeğ tutmuştu. Hele yaranmak için yalan söylemek. Hele yaltaklanmak için yalana yapışmak. Tiksinirdi, boynunu kesseler yanaşmazdı. Ne var ki Çelebi Mehmed Beğ'i, savaştan sonra dört görüşünün dördünde de, şu şimdi söylediği sözlerin bir aynını yüreğinde duymuş, yüreğinde duyduğunu dillendirmişti. Bir kere bu Çelebi Mehmed Beğ'in yanı; dünyanın katı, yalancı ışıklarda yanıp sönen, diken olup batan iğrençliği değildi, çok uzaktı. Buraya gelen odun olsa hemen eğilmek, kabasını budağını yontup düzene sokmak gereğini duyardı, duyuyordu. Sertse yumuşuyor, öfkeliyse diniyor, çengelliyse doğrulanıyordu. Ne varsa Çelebi Mehmed'de, herhalde gözleriydi, bakışlarıydı, sesiydi öyle yapan, yanına geleni bir anda avucuna, yüreğine çekiyordu. İne Beğ yüreğinden geleni bunun için söylediğinden bir utanç duymuyordu. Çoğa gitmeyeceğini bilse dahasını da söylerdi.</p>
<p>Çelebi Mehmed Beğ: «Bilirim.» dedi; «İne Beğ bilirim, çünkü ben de senin duyduklarını duyarım. Gel gör ki zaman kötü, zaman zaman değil. İnsanın karındaşıyla kavga etmesi ne demek? Ordu düzüp öldüresiye vuruşması ne demek? Hele karındaşlar arasındaki kavgaya Türkmen'i karıştırmak, Türkmen kanı dökmek ne demek? Ne yapalım, oluyor işte. Zaman! Kaderi biz yaratmıyoruz, yaratılan kaderden kaçmak da elimizde değil. Geçenlerde fırsat bulup Şeyh Bedreddin'in Varidat'ını okudum. İmkan olsa da öyle fırsatlar bulabilse insan her vakit, ne mümkün? Dünya, dünya olma hükmünü sürdürecek, ondan da kaçınılmaz. Bedreddin Şeyh, Varidatında kaderi kabul etmiyor; düpedüz yoktur diyemiyor da öyle demeğe getiriyor. Kader yok ise insan nasıl olur? Umutlar, umutsuzluklar nasıl olur? Şeyh Bedreddin insanı ağaç gibi, taş gibi, toprak gibi görür öyle düşünür. Olmaz. Şu karındaş savaşları hayırlısı ile bir sonuca bağlanırsa, sağ kalırsak inşallah konuğum olarak çağıracağım Bedreddin Şeyh'i. Bu meseleyi tartışacağım. Değişik bir adam, değişik düşünür. Belki bu yüzden ilgi çekiyor. Edirne'nin o yanlarda çok inananı varmış deyi duydum, doğru mudur?» İne Beğ, Çelebi Mehmed Beğ'i bunun için de seviyordu; dar bir Beğ değildi. Enine boyuna bir Beğ, beyni konuşurdu konuştu mu. Soruları, enine boyuna dolaşırdı karşısındaki insanda. İne Beğ, sorulan soruda, gelirken yaylanın ıssızında gördüğü, Minnet Beğ'e benzetip benzetememekte ikirciklendiği adamı andı, adamın sözlerini, en çok Börklüce Mustafa'yla Torlak Kemal hakkında söylediklerini. Çelebi Mehmed</p>
<p>Beğ'in sorusuna cevaptı sanki. Anlattı; başından başlayarak anlattı. Bitirdiğinde: «Gereği var mıydı şimdi bunları anlatmanın?» diye sordu gönül kökeninde bir ses. Gereksizliğine inanacağı sırada Çelebi Mehmed Beğ: «Akıllı bir adama benzer bu kişi.» dedi; «Bize birçok sözü bir arada söylemek istemiş İne Beğ. Boş bir adam değil, boş bir adam değil.»</p>
<p>«Gidip getirmemi buyurursan gidip getiririm Beğim.»</p>
<p>«Yok. Sakın. O yerini kendi seçmiş, seçtiğince kalsın. Üstelik işe yarar iş tutar fırsatını bulduğumuz gün keçilerini görmeğe gidelim, konuğu olalım. Sevinir herhal. Bir de yolun düşsün düşmesin adamına uğramahsın. Sanırım bize verecekleri haberi olur. Yadırgamazsa yanına bir güvercinlik yapmasını salık ver. Canı istedi mi bir güvercin ayağında söyleyeceğini gönderir bize. Dertliyse derdini, haberliyse haberini yazar.» Kısa, genç sakalını karıştırdı. «Demek...» dedi, düşündü. İne Beğ Çelebi Mehmed'in, kimsenin kolay kolay aklına gelmeyecek bir yaylanın ıssızından yararlanma yolunu hem beğendi hem de bu yararlanmayı hemen akıl edebilmesindeki tezlikten başı döndü. Bir çala, babası Bayezid Beğ'in savaş alanlarındaki yıldırımlığını andırıyordu ama bununki savaş alanında değildi. Çelebi Mehmet İne Beğ'i düşündürtmedi: «Demek senin adamın karındaş dört ise ikiye iner, iki bire inmiyorsa bir Urumeli bir Anadolu vardır dedi, böyle mi dedi?» diye sordu.</p>
<p>«Buna yakın, böyleydi Beğim.»</p>
<p>«Doğru düşünmüş, kendini benim yerime komuş olmalı yahut ağabeğim Emir Süleyman'ın yerine. Evet İne Beğ. Adamını duyduk, adamın yahşidir, bize doğru yolu gösterir. Çünkü bizim düşündüğümüz de böyleydi bu günlerde. Sen şimdi Ali Paşa'dan söz et, karındaşım Emir Süleyman'dan. Bursa'da hayır kalmamış; Bahkesir'ece soyguna verilmiş, doğru mu?» «Doğrudur Beğim. Bilen biri Bursa'yı zor tanır şimdi. Emir Süleyman gelmeden önce, biliyorsun, Musa Çelebi ile Bayezid Beğimizin salacasını götürdük. Musa Çelebi Ankara Savaşından sonra görmemişti; görünce ağlamaklı oldu bre, burası Bursa mı diye börkünü yere çaldı ki Karamanoğlunun yangını ondan sonradır. İsa Çelebi'ninki ondan da sonradır. Şimdi Emir Süleyman'ın Urumeli çerileri bütün o yöreleri talan ediyor. Taş üstünde taş kalmadı dense yeridir.» «Türkmen görmez mi olanları?»</p>
<p>«Görür Beğim. Fakat bizim Türkmen biraz avanakçadır benim gibi. Ağacı kesen baltaya, ağacın sapı bizdendir demesi gibi sineye çeker olanları. Korkum binlerinin bir gün dolmuş Türkmen'i kudurtup ayağa kaldırmasınadır. O zaman durdurulmaz olur.» «Şu senin adamının dediği Börklüce'yle Torlak gibiler mi ayaklandırır?» İne Beğ onu dememişti ama doğruydu, sözleri adamın demelerine yakın anlamdaydı. İster istemez: «Evet Beğim.» dedi. «Onlar da olabilir.» «Onlar da ötekiler de, dediğin doğru. Türkmen ezik, yoksul, aç. Durmadan elinden almıyor. Ben bir başıma onarmışım, yara sarmışım neye yarar, yetmez, yetmiyorum. Önüme İsa çıkıyor, Ali Paşa çıkıyor, şu çıkıyor, bu çıkıyor, çıkarıyorlar. Biri bitmeden ötekiyle uğraşıyorum. Uğraşacağız başka çare yok. Türkmen de bu arada çekecek çekeceğini. Ben bu günü düşünmüyorum. Bugün bir değirmendir, ezip öğütecektir. Gerekirse beni de ezip öğütecektir. Yeter ki yarına bitlenmeyecek, doyurucu, temiz has unlar bırakalım. Yarına doğacakların karınlarının doyması için, sırtı pek yaşamaları için, şimdilik başka çare yok. Bizim Türkmenimiz baştakine göre eşinir. Baştakine güven duymak, bel bağlamak ister. Soylu, temiz yürekli bir baba arar. Bu baba var idi, öldü. İlk işimiz bu babayı diriltmek, yerine oturtmak olacak. Onun için dört ikiye, iki bire inmeli. İndi mi Türkmen Börklüce'yle Torlak'ın sözlerine pek kulak asmaz. Asanı olursa, babanın şamarı iner suratına. Yine dağıttık, dağıtırız. Çünkü o denli dağınık ki o düşüncelerimiz de ona ayak uyduruyor. Ne ise. Ali Paşa'dan söz ediyordun sen.» «Ali Paşa hasta Beğim. Sanmam ki çok yaşaya. Lâkin kolayına pes etmeyeceklerdendir. Ankara Savaşının utancının bütün yükünün omuzlarına bindiğini biliyor. Ali Paşa olarak kaldıkça suçlanmayacağını da biliyor. Emir Süleyman'a kalsa çoktan Edirne'ye kaçacak, gözü yıldı senden. Edirne'de kendisine dokunmayacağını bilse eğer, hamam eğlencelerinde avunmaktan başka şey dilemez gönlü. Bursa'da hemen her gün kaplıcalarda. Ordu Beğlerinin yarısından çoğu Emir Süleyman'dan soğumuş durumdadır. Utanmasalar senin kendilerini bağışlamayacağından korkmasalar yanına kaçacaklar. Bunu bana ağızlarıyla söyleyenler oldu.» «Pekey ne dururlar?»</p>
<p>«Senden korkarlar. Bir de birinin başı çekmesini bekliyorlar, biri yürüse...» «Koyun mu bunlar İne Beğ?»</p>
<p>«Beğim ne de olsa, bilemem ki belki Ali Paşa'dan bir ummacaları vardır.» «Ben söyleyim. Durum ortada henüz, kimin ne olacağı belli değil. Bakarsın karındaşımız bizi yener, o zaman malı bırak kelleleri de elden gider onu düşünürler. Bekleyecekler, biraz daha bekleyecekler. Ali Paşa çok mu hasta? Görünüşü eyiymiş?»</p>
<p>«İçten göğnüyen bir ağaçtır Beğim. Sanırım Bayezid Beğimizin tutsaklıktan kaçırılma olayından sonra yürek yangınına uğradı. Görünüşü de eski Ali Paşa görünüşü değil. Eğer geçtiğimiz hafta beklemeyip orduyu saldırıya geçirseydiniz ne Ali Paşa kalırdı ne Emir Süleyman.» «Şimdi yapsak?»</p>
<p>«Toparlandılar. Urumelinden yeni birlikler geldi, Anadolu Beğliklerinden bir kaçı yardım gönderdi. Şimdi durum onlardan yana. Vaktini geçirdik.»</p>
<p>«Geçen hafta Ali Paşa'dan bir haber aldım. Benim yanımdaki Beğlerin bir ikisi, tam savaş sırasında ağabeğimin tarafına kaçacak imişler. Ali Paşa bizi korumak niyetiyle bildirmiş.»</p>
<p>«İki yüzlülüktür Beğim, Ali Paşa'yı bilmez misin? Onun işine Emir Süleyman gelir, sen dizginleri onun eline vermezsin, vermeyeceğin için de senin yenmeni istemez Çandarhoğlu.»</p>
<p>«Yanlış değilsin. Gelgelelim o sırada bizim şerbetçibaşımız İlyas kaçtı, onlara katıldı.» Bir tuhaf susmuştu Çelebi Mehmed Beğ. Bir tuhaf susuşu İne Beğ'e battı. Çelebi Mehmed Beğ'e yalan haber veriyormuş, onu kandırıyormuş gibisine geldi. Alındı: «Beğim ben gerçeği söyledim, senden de bir beklediğim yoktur. Bayezid Beğ'den sonra dünya malı ha olmuş ha olmamış benim için.»</p>
<p>Mehmed Çelebi İne Beğ'in alınışına üzüldü. Bir tuhaf susuşu İne Beğ'den kuşkulandığından değildi ama neden öyle bir his uyandırmıştı? Ayağa kalktı üzüntüsünde. İnce, hastaca, yorgun bir endam, uzun boy, pek gösterişli görünmeyen kaftanının içinde nazik, kibar, gönül kırmaktan kaçınan düşünceli adımlarla İne Beğ'e yanaştı: «Seni bilmesem kendime yakın tutar mıyım İne Beğ?» dedi. Sesi dertlenmişti: «Babamın nefesi bilirim seni. Sana inanmazsam kendime inanmam. İlyas'ın kaçışını, Ali Paşa'nın gönderdiği haber doğruladı diye düşündüm demiyorum. İlyas'ın kaçışı ordumdaki Beğleri ikirciklendirdi. Bu yüzden çekindim. Geçen hafta gelebilseydin İlyas'ın kaçışına aldırmazdım. Mademki karındaşımın ordusundaki ünlü Beğler bize dönmeğe niyetlenmiş, ordumuz şimdi saldırsın? Toparlanmış olmaları önemli değil, biz güçlüyüz!»</p>
<p>İne Beğ hemen karar veremedi. Başlangıçtaki duruluğu bulanmıştı. Bayezid Beğ'i sık sık hatırlayıp adını anmak, damarlarında uykuya yatmış ilgisizliği uyandırmıştı. Çelebi Mehmed Beğ saldırıdan söz açmasaydı, üstelik İne Beğ'in evetini hayırını beklemese idi ilgisizliği kolayına silinmezdi. Yaylanın ıssızındaki adam geldi gözlerinin önüne. Adamın iki lafın arasına bir yağmur sözünü sıkıştırması boşuna mıydı? İne Beğ her duyduğunu anlatmıştı da bir bu yağmuru önemsemediğinden anlatmamıştı. «Beğim ıssızın adamı deli yağmurlardan söz ettiydi. Akşama yakın havanın soğumasına bakılırsa sözü çıkacağa benzer.» dedi; «Bu sıcağın sonu gerçekten yağmura varırsa savaşın sonu kime döner bilinmez. Karşınızda görmüş geçirmiş Beğler var ne de olsa. Yağmur çamur dinlemez akıncıların çoğu o yanda. Bence Ali Paşa'nın ölümünü beklemeliyiz. O zaman Emir Süleyman'ı tezidek bırakır Beğler.» «Issızın adamına pek inanıyorsun?» «Sözleri size akla yakın geldiğine göre... Issızın adamı yağmurdan anlar, gökten anlar derim ben de.»</p>
<p>«Pekey. Düşünelim. Bu gece karındaşım Musa'yla konuşalım bir de. Dördü ikiye indirmeğe çabalayalım.»</p>
<p>«Beğim? Sana Minnet Beğ'i sorsam?»</p>
<p>«Karındaşım Süleyman'ın yanında değil midir? Öyle sanırım ben.»</p>
<p>«Yoktur. Olamaz da. Bayezid Beğim Ankara Savaşında çekilmeniz için haberciye saldıydı. Amasya'da, yanınızda olması gerekti.»</p>
<p>«Durmadı. Belki bir süre durmuştu. Neden sordun?»</p>
<p>«Bilmiyorum. Benzettim herhal.»</p>
<p>«Adama mı?»</p>
<p>«Bilemeyeceğim Beğim. Yaylaya dönsem eyi olur. Adamı bir daha görmem gerek.» «Minnet Beğ ise? Minnet Beğ? Ata kılıca savaşa alışmış bir Beğin ıssıza çekileceğini senin aklın ahr mı?»</p>
<p>«Bir iki yıldır öyle olmaz sanılanların olduğunu gördük ki Beğim. Neden olmasın? Adamın sözlerinin ileri tutar yeri olmadığını sandıydım; abuk sabuk bir konuşma. Şimdi düşününce gözüm açıldı. Beni tanıdı, yanınıza geldiğimi kestirdi; öyle, sıradan bir adam yorgun ata dinlendire dinlendire su verileceğini bilemez, suyun bile ılığını seçmez ilk başta. Minnet Beğ değil ise o ayarda birisidir bu.» «Eyi hoş da İne Beğ... Hemen gidemezsin, başka bir vakte bırakacaksın. Bu gece Musa ile konuşacağım. Anlaşırsak, senin Musa'nın yanından ayrılmaman şart olur, bile gidersiniz, hemen gidersiniz; gönlün dilerse tabii. Şimdi dinlen, karnını doyur, uykunu al. Gece yarısına doğru herhal seni göreceğim, çağıracağım. O vakit kesin konuşuruz. Bir diyeceğin kaldı mı?» «Buyruğunuz...»</p>
<p>«Buyruk sözünü bırak İne Beğ, buyruksuz konuşalım, beni üzme, bilemeyeceğin kadar yorgunum. Gönlüm bırak git bu işi derken aklım, sen düzeltirsen düzeltirsin kargaşayı diyerek işe koşuyor; böyle soyunduk bu kargaşaya. Babam Bayezid Beğ yarım kalmamalı. Sen de böyle düşündüğün için buyuramam sana.» İne Beğ şarhoşlamıştı. Bayezid Beğ'in yüreğinde saklayıp da söylemediği sözleri bunlar, çok iyi hissediyordu, yıllar yıh hissetmişti. Oğlunun ağzından duymakta, Bayezid Beğ'in yüreğine girer gibi olmuştu. «Beğim, bana öyle bir güç verdin ki...» diyebildi ancak. Çıkmak için izin</p>
<p>istedi.</p>
<p>Çelebi Mehmed Beğ, odanın kapışmaca yanında yürüdü; bir Beğden çok bir oğulu andırıyordu, İne Beğ ondan da yakın duydu yanından gelişini. Aşağı yukarı aynı boydaydılar; Bayezid Beğ ile de aşağı yukarı aynı boyda idiler, o iri kemikliydi bu ince, yumuşak. «Yolundayım Beğim, ölümüm yolunadır!» «Tanrı korusun! Babamı tamamlamamız şart İne Beğ, unutma!» «İnşallah.» «Issızdaki adamın yağmur deyişi aklımı tırmalıyor. Yağarsa?» «Çok kesin konuşuyordu Beğim.»</p>
<p>«Yazık! Önlemesi de güç olur zararın, imkansız olur. Türkmen harmanda. Zaten bereketsiz bir harman, onu da sel götürürse ne yaparlar? Hangisinin yarasını sarabiliriz? Hangisinin yoksulluğunu dindirebiliriz? Yağmaz inşallah, dua et de yağmasın İne Beğ. Ben de dua edeceğim.» Fakat yağdı, duaları dinlemedi.</p>
<p>Hem de Çelebi Mehmed Beğ'in karındaşı Musa Çelebi bir başına yediği yemeğin sofrasına yeni ağız açmışlarken. Vakit yatsıya yaslanmak üzeriydi ki ilk şimşek çaktı. Göğün şavkımasında boydan boya; ardından da acunun yıkılmasını az gören bir seste gök gürledi. Sonra bir sarsar birden patladı, sonra da yer göğe karıştı. Yağmur bardaktan boşanmadı da sel olup aktı gökten. Bir anda deli seller çağıldadı. Ortalık katran karasından beter karardı. Bir Allah'ın kulu burnunu çıkaramadı dışarı.</p>
<p>Çelebi Mehmed Beğ, kağşamış konağın yıkılıp sele kapılmasını bekler bir korkuda kıvrandı. Musa Çelebi karındaşını sevecenlikle süzdü. «Çocuk olmak aklına geldi mi Musa?» dedi; «Çocukken gök gürlemesinden korkardın, şu kadarcık iken.» «Unutmamışsın. Aklına bir giren bir daha çıkmaz mı senin? Çıkmıyor bana kalırsa. Sen de üşürdün, unuttun mu?»</p>
<p>Dik dik bakıyordu Musa Çelebi karındaşına. Aslında bakışları dik dik değildi, öyle bakarken dahi yüreğinde bir kötülük taşımazdı, bilen bilirdi ama ne kadar zorlarsa zorlasın bakışları hep dik, hep acıtıcı dolanırdı. Çelebi Mehmed Beğ, çocukluğundan bildiği bu bakışları kötüsüne almadı. Avucunun içi gibi bildiği Musa, karşısında yine avucunun içi gibiydi. Ankara Savaşından önce ayda yılda bir kıskançlık nöbetlerinde huysuzlanmaları, huysuzlanmalarının ardından kimi bir gün süren, kimi bir haftaya uzanan küslükler, kerçine konuşmalar, kengelli sözler eksik olmazdı. Fakat savaş, hele Ankara Savaşı gibisi olursa değiştirebilirdi insanı. Hünkar oğluyken tutsak düşmek, tepelerde tepelerde uçarken yerlerde sürünmek deme olan tutsaklığın acısını tatmak, huyları törpüleyebilirdi. Bu bakımdan Musa'nın da şimdi daha bir çocuktan çıkmış, daha ne süzgeçten geçmiş olduğunu umuyordu. Gözlerini dik dik bakışını yaratılışına verip gülümsüyordu; «Haklısın.» dedi; «Üşürdüm. O zaman çocuk iken üşürdüm, şimdi büyük iken yine üşüyorum.</p>
<p>O zaman dışım titrerdi, şimdi içim titriyor, geçmiş bunca zamanın getirdiği ayrıcalık buncadır. Çocuk üşümelerime sen arka olurdun Musa karındaşım, ben senin korkularına arka çıkamazdım da sen beni korkularına rağmen ısıtmağa çabalardın, dayanak olurdun. Bu gün yine öyle bir gündür. Tanrı'nın uygun düşürmesine bak ki yine gök gürlüyor, sen korkmuyorsun artık, benim ciğerim üşüyor. Bana arka çıkmalısın, dayanak olmalısın.»</p>
<p>Musa Çelebi'nin dik dik bakan gözleri saplanı saplanıverdi; gerilere doğru ürkek, yanlara doğru kaçak, buna rağmen saplantılıydı: «Ben artık o çocuk değilim, sen de değilsin.» dedi ama bir şeyler bekleyip umarak dedi.</p>
<p>Mehmed Çelebi'nin gülümsemesi genişledi, utanmış çocukların saflığında baktı: «Ben o çocuk olmak için kalan ömrümü çekinmeden verirdim.» dedi, «Gel gör ki ne vermek bir işe yarar ne de geriye dönüş mümkündür. İnsanoğlu istese de istemese de ileriye dönüktür karındaşım, benden eyi bilirsin. İleriye dönük olduğundan başı dertten derde girer. Yerinde duranın, geriye gidenin ne derdi olacak paslanmaktan başka? Kim bilir, belki de hayat insanın başını derde soktuğu müddetçe güzeldir, güzel gelir adama. Ne dersin?»</p>
<p>«Evet, herhalde. Mademki insan istese de istemese de ileriye dönüktür, öyleyse ileriye dönük yolda nasıl gideceğini hesaplamalıdır önceden. Hesaplarsa başı az derde girer. Ne de olsa ömrünün bir bölümünde aldığı yol bellidir, bilir, o yolun acılarını çekmiştir. Gidilecek yol gelinen yoldan değişik değildir, ona göre kıyaslarsa düşmez yahut az düşer. Düşerse düşüşün az zararı dokunur.» «Eh. Ben de bunu söyleyecektim sana. Sen şimdi ne yapmak niyetindesin?» Musa Çelebi oturduğu yerde diz değiştirdi kendiliğinden. Sıkıntılı: «Ben...» dedi; «Düşünmedim. Düşünmem gerekir mi bilmedim. Durum belli. Senin yanına sığındığıma göre...»</p>
<p>Çelebi Mehmed hiç huyu değilken, üstelik öylelerini sevmezken kardeşinin sözünü kesti. Canı yanmıştı; kardeşinin sığındım lafı yüreğine batmıştı: «Nasıl düşünürsün Musa? Ben senin karındaşınım, babamın özüsün öyle bilirim. Ben senin yanına gelsem sığınmak mı düşünürsün?»</p>
<p>Musa Çelebi, kardeşinin sesindeki yapmacıksız acıyı hissetti; hoşlandı çocukçasına. Birbiri ardı sıra gürleyen gök gürültüsü, çakan şimşek, selini sürükleyen yağmur arasında kardeşinin yapmacıksız sesindeki seven acılık çocuk hüzünlerinin özlem yükünde ıslanarak sardı her yanını; nerdeyse nazlanmak, bu hoş sarmaşayı uzatmak isteyen bir duyguya bırakacaktı gönlünü: «Ben sığınmak deyim de...» derken Çelebi Mehmed Beğ başkalarında sevmediğini yaptı bir daha; kesinkes: «Ben senden ayrıca değilim.» dedi; «Sığınmaksa kendine sığındığını bil. İnsanın kendine sığınması yahşidir.»</p>
<p>Bunun üzerine Musa Çelebi gönlünün seve seve çekip uzattığı duygudan arındı: «Süleyman'la bağdaşamam.» dedi; «İsa'yı sevmem, sevemedim. Lâkin sen başkasın, seni ben kendim gibi, özüm bildim hep. Madem istedin söyledim ben de, onun için senin yanına geldim. Otur dersin otururum, git dersin giderim; ayrıca bir dileğim yok. Verirsen bir sancağına Beğ olur yönetirim, bana o da yeter. Dilersen yanında kahrım. Aklımın erdiği, gücümün yettiği, dilimin döndüğünce yardım etmeye çalışırım, gönülden çalışırım. Bunu mu söylememi bekliyordun benden. Açıkça, saklamadan söyledim işte. İstiyorsan yemin de edeyim.»</p>
<p>Çelebi Mehmed Beğ kardeşinin sözlerinde bir kuşku pırıltısı bile bulamadı. Bu kadarına umudu yoktu, fakat Musa Çelebi daha ötesine gitti: «Eğer benim sana yardımcı olmamı istiyorsan önce senin bir başına olman gerekir. Süleyman var iken, Ali Paşa sağ dururken sen dertsiz olamazsın, çevremizdeki Anadolu Beğlerinden emin olamaz, güven duyamazsın; seni sana bırakmazlar.» dedi. Bunu duyduktan sonra asıl söylemek istediğini söyleyebilirdi Çelebi Mehmed Beğ artık. Ama söylemedi, bir yoklama daha yapmak istedi: «Sen tutsak iken babamızla bir arada çok bulundun.» dedi. «Söyleştiniz, dertleştiniz. Ali Paşa adını açar mıydı hiç? Açarsa ne derdi, ne düşünürdü, savaştan kaçışına yani?» Musa Çelebi'nin dik bakışları bulanıverdi. Tutsak günlerine mi döndü tutsaklık utançlarına mı Allah bilir? Çelebi Mehmed Beğ soruyu sorduğuna üzüldü; bir utancı yüze vurmuş olmanın sıkıntısını duydu. Musa Çelebi'yi duygularında ağırlaştırmamak için başını camdan yana çevirip yağmura bakar göründü...</p>
<p>Musa Çelebi tez döndü tutsak günlerinden: «Babamız Ali Paşa'yı çok suçlamazdı.» dedi. «Haklı bulduğu günleri olurdu. Gelgelelim yanlış adam seçti Ali derdi; Süleyman'ı seçeceğine Mehmed'i seçmeliydi yazık, Ali Mehmed'in yanında olursa bir değer kazanırdı derdi. Babamız rahmetli böyle derdi. Senin yanını seçmemin güvencelerinden biri de babamızın bu sözleridir.» Hüzünlenme sırası Çelebi Mehmed Beğ'e gelmişti sanki. Babasının özlemi kavurdu yüreğini. Tutsaklığından sonra, ölümünden bunca ay geçmişken bile kimi bir gece yarısı kimi gün ortasındayken bütün canlılığıyla yanı başında at binen, gülen, öfkelenen yahut durup dururken hüzünlenen babası, gizli acılarını değişik bakan gözlerinde saklayamadığı zamanlardaki canlılığı ile belirdi. Çelebi Mehmed Beğ hep çocuk, hep güvenmek isteyen, hep hasrette. Babası bulut bulut üstüne ağmış güneş yakmalarına ala sayvan duruyor...</p>
<p>Fakat hüzünlenmenin sırası değildi. Musa Çelebi hazır belkler haldeyken hüzünle gevşemenin bu anı bir daha geri getirmemesine kaçıracağından emindi: «Seninle bunun için konuşmamın gerekli olduğunu düşündüm Musam.» dedi; «Şunu bilmeni istiyorum. Beğlik, babamız, gözümüzün önünde yandı o ateşte. Hepimiz yakından biliriz ki Beğlik imrenilecek nesne değil. Senin için kalkan tuğları en güvendiğin gün arkanda bulamazsan ne olursun? Senin için vuran davulların, sesinden çok özlediğinde sustuğunu, sonra da başkası için çalındığını duyduğunda ne hale gelirsin? Hepsi bu kadar mı? Sana alkış tutan Türkmen'in canı şu bu yüzünden yanmaya görsün, alkışa kalkmış ellerinin boğazına sarıldığını görürsün hemen. Bunun için sevmem Beğliği. Bilsem ki Süleyman bizim canımıza susamamıştır, bilsem ki babamızı yaşatacaktır, meydanı hiç düşünmem ona bırakırım. Büyüktür. Ne var ki karındaşım, ne var ki durum o durum değil. Bayezid Han'ın oğulları el ele, sırt sırta vermeli, bölünen toprağı birleştirmen, yaralı Türkmen'i sarmalıydı, olmadı. Tanrı bilir bunu sana söylediğimizce yazdık ağabeğimize, elçilerimize ağızdan böyle söylettik, tanık gösterdik, yemin ettik. Buna karşılık o, İsa'yı sardı başımıza, yetmedi çevremizdeki Beğleri kışkırttı, yetmedi eşkıya takımını ayaklandırdı. Padişah gibi mi davranır girdiği yerlerde?</p>
<p>Hayır! Say ki bir soyguncubaşıdır. Talan, yağma, yangın. Bre bu Türkmen'in malıdır, canıdır; bre bunlar senin namusun senin ırzındır. Tanrı sana emanet etmiştir, ölmelisin ki kurtulasın emanetten. Sanki babamız böyle öğretmedi? Davranışına sebep bulamam.»</p>
<p>«Yaradılışı...» dedi Musa Çelebi. «Damarı öyle yaratılmış diyelim.» Evet. Belki suçlusu Ali Paşa diyeceğim ama. İsa'nın suçlusu kim idi?» «Neden kolayına gidilmez de uğraşılır pekey?»</p>
<p>Musa Çelebi'nin çok kesin sorusuna Çelebi Mehmed Beğ şaşmıştık içinde: «Nasıl?» diye sordu.</p>
<p>«Üç kişi, bilemedin altı, bilemedin on. Seçilir, yetiştirilir, eğitilir, yön verilir. Süleyman, Ali Paşa bilmem kim, aynı anda yok edilir. Daha önceleri de yapılmıştır, denenmiştir, kesin sonuçtur.»</p>
<p>Çelebi Mehmed Beğ,2in şaşmışlığı duyduğuna inanmamışhğa döndü: «Bu çok kötü.» diye söylendi.</p>
<p>«Değil! Akacak kanları önler, azaltır!»</p>
<p>«Akacak kanları önler belki, önler, evet. Gelgelelim bir şeyi önlerken, başka bir şeye yol açar. Önlediği yol açtığından daha yararlı olmaz. Bir kere kancıkhktır bu. Katilliktir. Biz Haşan Sabbah değiliz, olamayız da. İkincisi, Türkmen'den bir kimse bu işe yanaşmaz. Türkmen, soyu kutsal bilir, hele o soy, kendisini yöneten bir soy ise... Ona el kaldırmanın Tanrı'ya karşı gelmek demek olacağına inanmıştır, teklif edeni aşağılar benim bildiğim. Ancak soysuz bir Türkmen olmalı ki, bu işi yapa, onu da şu sıra ne Anadolu'da ne Urumelinde bulabilirsin. Türkmen'den gayri bir milletten buldun diyelim, o daha kötü. Ben yapamam sen de yapamazsın. Şimdi düşünürken kolay gelir fakat iş gerçeğe bindi mi hadi yap diyemezsin, o aşağılanmışlığı o zaman yediremezsin kendine. Hadi yedirdim ben kendime, buyruğu verdim diyelim, nasıl pis bir geleneğe yol açarız Musam düşünsene!</p>
<p>Adam ne demiş? Baba bıyığından sıçan geçti demiş, babanın cevabını hatırla: Bıyığımdan sıçan geçtiği bir şey değil, yol eder dememiş mi? Mesel deyip geçme, meseller durup dururken söylenmez. Görmüş geçirmiş adamların görmüş geçirmişliğidir mesellerimiz; ben mesellere göre davranırım sıkıştım mı. Onun için Türkmen yahut başkaları, kendini yöneten soyun başını öldürmenin kolay olduğuna inanıp alıştı mı, sonu alınmaz olur. Bu gün sana, yarın bana. Bugün bana kolaylıkla çevrilen pusatın yarın seni vurmayacağını iddia edemezsin. Önlerim dersin, gücüm yeter, hakkından gelirim dersin ama önleyemediğini, gücünün yetmediğini için yanarak görürsün. Zıvanasından çıkan borunun suyu önce seni ıslatır. Üzülmeni istemedim, kötülemek, seni kötülemek hiç geçmez aklımdan, düşündüklerim bunlar benim, düşündüklerim inandıklarımdır.»</p>
<p>Musa Çelebi, inandı mı inanmadı mı belli etmedi, inandıysa ne kadarına inandı ne kadarına inanmadı onu da belli etmedi: «Senin düşündüğün ne ise ona gidelim.» dedi usulca. «Benim niyetim sana yardımcı olmak, elimden geldiğince.» «Benim düşündüğüm şu, şu ki Musam, karındaşımız İsa'yı bana bırak. Zaten çevresinde kimse kalmadı. Püf desen yıkılacak. Senin Urumeline geçmeni istiyorum İne Beğ, bu akşam Emir Süleyman'ın yanından inanılır sağlam haberler getirdi. Evrenuz Beğ gibi, Mihaloğlu Ali Beğ gibi ünlü Beğler, bizden yana geçmek isterlermiş. Urumeline geçersen senin çevrende yörelenirler. Macar, Süleyman'ın güçsüz kalmasını ister, Ulah güçsüz kalmasını ister, onlardan yararlanırız.</p>
<p>Sırbıyya'nın sana çeri vermesini sağlarım. Süleyman'ı bunaltırsan ben burada soluk alırım, güçlenirim. Ne kadar güçlenirsem Süleyman o ölçüde çöker Urumelinde.» «Ali Paşa'yı unutmamalıyız, başlı başına bir ordudur, cin gibidir.» «Evet ama hasta. İne Beğ'e kalırsa ölümcül hasta.» «İne Beğ'e güveniyorsun?» «Güvenirim. Babamızın can yakını bir Beğimizdir. Çocukluğundan beri babamıza kaynamıştır.»</p>
<p>«Ali Paşa da, Evrenuz da, Turhan Beğ de, ötekiler de babamızın has Beğleriydi.» «İnsanları durumlarına göre düşünmek gerekir. Ölçü tek başına insan olursa yanıltır adamı. Duruma göre yargı hakçasınadır.»</p>
<p>«Bir kere satılan bir daha satılır. Sıçan yol yapmaya görsün.»</p>
<p>«Belki de haklısın. Gelgelelim ben düşündüğümce gitmeği uygun gördüm. Bir sürçen atın başını kesmemeli, uyanık binmeli ama kesmemeli. İne Beğ'e güven, ötekilere benzemez, hiç benzemez. Sezgilerim öyle diyor.»</p>
<p>«Sezgileri bir yana bırakalım. Pekey, demedim say bu sözü; İne Beğ'e güveneyim.» «Güven. İne Beğ'in bir bildiği olmasa Ali Paşa'ya ölümcül demez. Gerçi babamızın ölümünden sonra bir uyurgezer oldu ama yine de içgüdüsü sağlam çalışıyor, İne Beğ'i yanına katacağım. Süleyman'ın yanındaki Beğlere sözü geçer, sevenleri çoktur. Ali Paşa'nın karındaşı İbrahim var bir de, Ali Paşa'nın kötü yanlarından arınmış bir kişidir, akıllıdır, ona yakın cin fikirlidir. İne Beğ İbrahim ile biliştir, bize dönüktür. Sıkıştınız mı Ali Paşa'ya karşı İbrahim'i oynarsınız, oynamalısınız. Ali Paşa bu yakınlarda ölürse eğer işimiz daha kolaylaşır. Süleyman'ın sesi kesildiğinde ise...»</p>
<p>Camları zangırdatan, koca konağın yangın artışı kağşamış hatıllarını yele veren bir gök gürültüsünden Çelebi Mehmed Beğ sözünü bitiremedi. Musa Çelebi'nin gözleri açılmış yüreği hk lık etmişti; sözün can ahcı yerine gelindiğini hissetmenin kan ısınmasında az kalsın yürek hkhkını belli edecek bir davranışta bulunacak, söz gelimi heyecanlanmış yüzündeki kızarışı, soluğunu tutamayışını belli edecek, hatta: «Evet evet o zaman ne olacak?» diye soracaktı uçarcasına. Allahtan'ki gök, dev ağzında gürledi, yel sarsara karıştı, koca konak gıcır gıcır gıcırdadı, Çelebi Mehmed Beğ sözünü kesip: «Allahuekber!» dedi; o sırada konanın mescide ayrılmış ucundan Beğ Müezzininin yağan afete karşı bağıra bağıra tekbir okuyuşu duyuldu; yalvarıcı, yakaran, Tanrı'yı esirgeyip bağışlamaya çağıran, yoksulluğunda yanıklaşmış bir sesti. Çelebi Mehmed Beğ ile Musa'nın arasında ipek perdeler halinde ağlanıverdi. Beğ Müezzininin yakaran yoksul sesine, kentin irili ufaklı mescitlerinden, evlerden, şurdan burdan kalınlı inceli, hemen hepsi korkmuş, hepsi Tanrı'nın esirgemesine sığınmış tekbir sesleri geldi, bir çığrışım halini aldı. Ardı arkası kesilmeyen şimşeklerden, gümbür gümbür gök gürültülerinden, hışmını arttırdıkça arttıran yağmurdan göz açıp fazla yükselemeyen fazla yayılamayan yoksul seslerdi; şimşekler, gök gürültüleri, yağmurun hışmı hepsini bastırıyordu ama yine de yalvarıyor, yakarıyorlardı; direniyorlardı.</p>
<p>Çelebi Mehmed Beğ, tekbir çığrışımlarına gönlünden katılıyor, hemen hemen aynı yoksullukta aynı çığırışta tekbirleri içten içe tekrarlıyordu. O durumda dışarıyı bir süre dinledi. Ezik, çok ezik seslerde: «Gitti...» diye yandı; «Türkmen'in harmanı da gitti, elinde avucunda nesne kalmadı. Biz hala sen ben kavgasındayız. Tanrı bağışlar mı ki?» Musa Çelebi'nin derdi ise ne kadar saklamak istese de, için için itişini ne denli bastırmağa uğraşsa da, Süleyman'ın sesi kesildikten sonra ne olacağına idi. Tam oraya gelinmişken hemi de işin can damarı iken bu Allah'ın belası gök gürlemesi yıkılmış, karındaşını susturmuştu. Sözü kaldığı yerden açsa mıydı yoksa oluruna mı bıraksaydı? Dayanamadı. Saklayamadığı asıl niyetini örtebildiği kadar örtmeğe didinen sesi: «Süleyman'ın soluğunu kesebileceğimi sanır mısın?» diye sordu. Nedense utanmıştı sorunca; saklamaya çalıştığının anlaşılmasından çekinmişti. Fakat Çelebi Mehmed Beğ güvenerek konuştu: «Üstesinden gelirsin!» dedi.</p>
<p>«Hakça olan biziz. Hakça olan kazanır, orasını düşünmem ben, düşündüğüm ondan sonrasıdır. Senin gücün az gelirse ben de yetişeceğim nasıl olsa. Sen yeneceksin! Yenince... O zaman ne olacak? Sen yeni bir Süleyman mı olacaksın bana? Dur sözümü kesme, açık konuşuyorum. Açık konuşmanın, Bayezid'in oğullarına yakışır konuşmanın yeridir şimdi. Bana yeni bir Süleyman olacak isen, olma demem!</p>
<p>Öteden beri ordu işlerini seversin, benden çok seversin, savaşa çeker damarın hep. Ordu işleri, savaş işleri sana olsun, ben ülkenin onarılmasına çalışayım, Türkmen'in dirliğine düzenine çalışayım. Asıl istediğim, sevdiğim bu benim. Savaşı, mecburu olmadıkça çekmiyor gönlüm; insanların insanlarla boğuşturulmasın! sevmiyorum; yanlış anlama; iş başa düşünce karşısındaki başka dilden anlamıyorsa, dirlik düzenliği sağlamak için başka bir yol kalmadıysa savaştan kaçacak kıratta bir adam değilim, bilirsin. Ama onararak yapmak, yangın yerini bahçeye döndürmek varken, savaşı sevmem. Ben açık konuştum, yüreğimi yarıp gösterdim sana, şimdi seni dinleyeceğim. Sen konuş. Açık konuş. Dik, bakışın gibi dil konuş!»</p>
<p>Musa Çelebi bakışlarından korktu, yüreğini ele mi veriyordu yoksa? Ne vardı yüreğinde pekey? Onun için düşünmeden eğdi gözlerini dizine. Bir daha diz değiştirdi: «Nasıl çizdiysen öyle yapmağı uygun görürüm.» dedi. Sustu.</p>
<p>«Cevap değildir. Cevap ise şu anın cevabı değildir. Ben açık konuştum.» «Ne deyim?» Az kalsın Çelebi Mehmed Beğ: «Timur'un sana verdiği Beğlik buyrultusundan söz et, kuşandırdığı Beğlik kemerinde taktığı Beğlik kılıcından, kaftandan söz et!» diyecekti. Tuttu dilini. Bunca konuşmasına, tükettiği bunca nefese rağmen Musa Çelebi'nin bunlardan söz açmaması, saklaması ağırına gidiyordu; kuşkulanmasa bile gücenik tutuyordu. Hani yeri de gelmemiş değildi, gelmişti; şimdi söylemezse bir daha söyleyemezdi. «Sabret.» dedi Çelebi Mehmed Beğ'in gönlü; «Sabret, ola ki söyler kendiliğinden.»</p>
<p>Cevapsız bıraktı Musa Çelebi'nin «Ne deyim.»'ini.</p>
<p>Musa Çelebi bocalıyordu. Ama kesin cevap vermenin gerektiğini de hissediyordu. «Ben babamızın yerini alamam.» dedi sesi titreye titreye; «Almağı da hiç düşünmedim. Az önce de söyledim, bir sancak verirsen onunla yetinirim.</p>
<p>Babamızın yerini sen al, babamızın isteği de budur.»</p>
<p>Konuştukça güven gelmişti. Ağzından çıkanlara inanıyordu, sesi de titremiyordu artık. «Ben babamızın isteği yerine gelsin diye buyruğunda koşacağım. İstersen Rumeli Beğlerbeği olur o yanda akıncılarını yönetirim, istersen ordunun başında ordunu yönetirim senin yanında kalarak. Hünkarhk bana göre değil, şendeki akıl yok bende. Şu rahlenin üstündeki Kur'an-ı Kerim midir?»</p>
<p>Soruyu böyle beklemeyen Çelebi Mehmed Beğ anlayamadan rahleye döndü: «Evet.» dedi.</p>
<p>Musa Çelebi hızla kalktı. «Abdestim yenidir, eskimedi bile daha.» dedi. Seğirtip rahleden aldı Kur'an-ı Kerim'i. Çelebi Mehmed Beğ'in: «Yapma! Etme! Musam istemem, Tanrı'yı tanık göstermeni istemem.» deyip çırpınmasını beklemeden göğsüne bastı Kur'an-ı Kerim'i: «Tanrı tanığımdır Mehmed.» dedi; «Sana karşı gelmeyeceğim, sana karşı el kaldırmayacağım!» Öptü üç kere Kur’an-ı Kerim'i, üç öpüşünde de alnına sürdü. Sonra el bastı bir daha yemin etti. Çelebi Mehmed Beğ boynu bükük, bağrı bir tuhaf yangılı bakakaldı; hiç istememişti bu yemini. Yüreği burkuluyordu, utanıyordu, böyle bir yemine sebep olduğu için kendini suçluyordu. «İnandın mı şimdi?» dercesine bakan Musa Çelebi'ye hüzünle dalmıştı gözleri. İstemiyordu, gelişini durmadan itiyordu ama Timur'un Beğlik verişi, kemer kuşandırışı geliyordu gözlerinin önüne; Musa Çelebi'yi Timur'un yedeğinde her an tepmeğe hazır atlar gibi görüyordu. Görmemek için yumdu gözlerini, yumdu acıyla. O sırada da Musa Çelebi, Kur’an-ı Kerim'i rahleye bıraktı pat diye.</p>
<p>Musa Çelebi'nin Kur’an-ı Kerim'i rahleye bırakışı Çelebi Mehmed Beğ'in kulağına gök gürültülerine, şimşeklere, yağmurun hışmına karışarak yankılandı bir süre. Müezzin susmuştu; müezzinle birlikte Tanrı'nın esirgemesine sığınmış tekbir çığrışımları susmuştu. Gök gürültüsü, şimşekler, yağmurun hışmı alabildiğineydi. Musa Çelebi'ye gözlerini yuman Çelebi Mehmed Beğ: «Koca konak eyi dayanıyor.» diye düşündü; «Ne de olsa temeli sağlam!»</p>
<p>Üç gün üç gece sürdü yağmur. İlk gününden sonra şimşeklerle gök gürültüleri azgınlığını almış, ikinci gün öğleye doğru yağmur hızını kesmişti. Siyim siyimlikten sinsiliğe inen süreklilik kah aptal ıslatmasında kah sulu sepkenden ahmak ıslatanhğa değişe döne sürmüş, arada bir yeniden kudurmuş ama sonunda yorulup postu sermişti. Yağmur yorgunluğunun ardından da güneş göründü, lâkin utanma belası göründü dense yeridir; bir süre ısıtamadı, kendi ısınmamıştı ki ısıtabile. Hastamsı, solgun sırıttı durdu. Sonra o da geçti. Güneş semirdi. Ağustos, kaçan yağmurun hıncını çıkarmacasına bindi Türkmen'in sırtına; bindi de bindi, bindi de bindi. Islak, yapışkan bir ter soluklara çitleşti. Çelebi Mehmed Beğ'i kötü kötü düşündürttü. Olan Türkmen'e olmuştu. Olan Türkmen'e oluyordu, olacaklar Türkmen'in sırtına olacaktı mı?</p>
<p>Gelgelelim başka bir yolu yoktu şimdilik; kaçınılmaz yükü birlikte taşıyacaklardı. Musa Çelebi'nin Süleyman'ın sesini kesmesi, şu yağmur sonu Ağustos güneşinin kavuruculuğuna benzediğinde... Benzerse? «Tanrı yücedir.» diye düşünüyordu; «Dağına göre kış verir.» diye düşünüyordu; «O zaman düşünürüz; o zamanaca Türkmen'in sırtını pek karnını tok tutalım da, güçlenelim de...» diye düşünüyordu. İsa'yı umursamıyordu; işi bitikti onun. Mustafa'ya bu kargaşa içinde yer verilip verilmeyeceğinin hesabına dalıyordu; Ankara Savaşından sonra yitiğe giden karındaşı Mustafa'nın çıkagelmesini, yağma sofrasına çömelmesini, kavgada ben de varım demesini beklediği günleri oluyordu. «Çıkmazsa bile çıkarırlar.» deyip kendi kendini yiyordu; «Çıkarırlar, bir düzmece Mustafa bulup, saldır derler; ben yapmağa çalışırken yıkmağa çabalayanlar, beni engelleyecekler çoook. Türkmen'in güçlenmesinden pirelenenler, yıkıcılıktan ağzı sulananlar düşünmemezlik etmez bunu. Tanrım bana güç ver, güç ver, güç ver!» Bütün bunları düşünüyor, sıralıyor, önleme yollarını araştırıyor, günü geldiğinde şaşmadan kullanmak üzere gereken yerlere gereken güçlerini yığıyordu. Büyük tekkelere haber salmış ellerindeki, yedeklerindeki arpayı buğdayı darıyı Türkmen'den esirgememelerini niyaz eylediğini bildirmişti. Vergi alınmamasını buyurmuştu. Yolcu dervişlerden bozulan yolların yapımına öncelik verilmesini istemiş, Ahi gençlerinin dağ keçisi, yaban öküzü, gerekirse geyik, karaca cinsinden, eti yenir sütü içilir orman yaratıklarının adama alıştırılmasında Türkmen'e yol gösterip öncülük etmesini rica etmişti. Çok sıkışık olmasına rağmen ordunun torlarından çoğunu salmış yahut Türkmen'e yardımcı olsunlar diye köylere, küçük kentlere göndermişti.</p>
<p>Orman yaratıklarının adama alıştırılmasında İne Beğ'in Minnet Beğ sandığı yaylanın ıssızındaki adamın davranışından esinlenmişti.</p>
<p>Musa Çelebi ile birlikte İne Beğ'i yola salmadan önce İne Beğ ile uzun uzun, baba oğul yakınlığında diz dize dense yanlış olmaz bir yakınlıkta konuşup kuşkularının bir kısmını anlatmış, nelere gözlerini açması, nelere gözlerini yummasının eyi olacağını belirtmişti. «Şunlara, şunlara da gözü kapalı bak, çekinme.» buyurmuştu. Şunlar şunlar dediği İne Beğ'in de bildikleriydi zaten. Bizans gibi, Bizans Kralının tutumu gibi. En sonunda da: «Şu senin yaylanın ıssızındaki adam.» demişti; «Eğer Minnet Beğ ise bilerek, düşünerek seçmiştir ıssızı. Yolunu o yana düşür, eyi kolaçan et. Minnet ise açıkça konuş, Urumelinde bizim çok işimize yarar. Gerisi sana kalmış İne Beğim. Tanrı yardımcın olsun.»</p>
<p>İne Beğ bu buyruk üzerine yolunu yaylanın ıssızına çevirmişti.</p>
<p>İki köylü gibi giyinmişlerdi. Deniz kıyısınaca göze batmadan gidecekler, ordan bir gemiye binip Bizans'a geçeceklerdi. İne Beğ Bizans'ın kurduydu ki ta Yıldırım Bayezid Han vaktinden kurduydu.</p>
<p>Bizans kralına mektuplar, ondan ötesine mektuplar, Sırbıyya'ya mektuplar, gizliden sakhlarındaydı.</p>
<p>Deli yağmurlar yolda yolluk cılgada cılgalık hal bırakmamıştı; yamaçları yırtıp atmış, seller toprağı sıyırıp götürmüştü. Kimi ağaçlar olduğunca yerde, kimilerinin kökleri açığa çıkmıştı. Üç gün üç gece süren yağmurun yarıp yırttığı toprağın kolayına kendine gelecek gücü kalmamıştı.</p>
<p>İne Beğ ile Musa Çelebi görünüşlerine uygun bir at sürüşte yan yana gidiyorlardı. İne Beğ, gelişinden daha canlıydı; yarık yırtık toprağın aksine toparlanmış, yarık yırtıklığı kabuk bağlamıştı. İyileşmiş yaraları varmış da iyileşmiş yaralarının sızılarını, iyileşmiş olmanın canlanmasında hatırlamanın şimdi yabancılaşmış sızılarını duyuyordu. Öyle yaraları olmanın hem iç ezikliğinde hem gönenmesinde düşsüydü. Çelebi Mehmed Beğ'in yanından çıktıktan sonra aklını bütünüyle ondan sonrasına vermişti. Musa Çelebi başarmalıydı, Emir Süleyman'ın gücünü silmeliydi, en azından bu yandaki Çelebi Mehmed Beğ'in uzun bir soluk almasını sağlamalıydı. Zordu, ama olacaktı. Musa Çelebi konuşmadığı için İne Beğ kendi kendine soruyordu hep; sorulara, bin bir türlü sorulara açık gözleri yarı kısık cevapları arıyordu. Minnet Beğ'e benzettiği yaylanın ıssızındaki adamın yerine ne biri ne öteki, dişe dokunur bir çift söz etmeden geldiler. İne Beğ, bir an, yanlış bir yere gelip gelmediğini düşündü; arandı.</p>
<p>«Ne var İne Beğ? Gömü mü ararsın?»</p>
<p>«Yok, onun gibi bir nesne. Bre Musa Beğ burada... Yanlış gelmedik canım, çatal çam orada işte, üç çam da burada, pekey çadır? Pekey adam?» Atını, dağ keçilerini gördüğü seki düzlüğünün başına sürdü: «Keçiler de yok bre! Allah Allah, onca keçi sele gitmedi ya?» «Birini mi bulacaktık burada?» İne Beğ üstü kapalı, Minnet'i anlattı, can alıcı yerlerini kendine sakladı; anlatırken gözleri durmadan çevre yanı tarıyordu. Adamın gön gerdiği dört köşelemesine çakılmış kahn direklerin birinin aşağıda çatal çamın toprak üstü köklerine takılmış olduğunu görünce aklına, çadırın da, belki adamın da sele sürüklendiği geldi. Korkumsu bir can sıkıntısı boğazında acılaştı: «Musa Beğim ormanı dolanırsak Teke Beli denen bir yer olmalı orda; Teke Beline ulaşırsak, ulaşmamız şart oldu.» dedi düşüne düşüne; «Gidelim mi?» Musa Beğ «Gitmeyelim.» dese de gidecekti, «Anlattığınla Teke Beli arasında bir ilgi mi var?» Hem soruyor hem atının başını o yana çeviriyordu Musa Çelebi. İne Beğ: «Var.» dedi kuruca. «Adamı bir de ordan soralım. Teke Belinde ufak bir zaviyeden söz ettiydi.» Adamın ufak dediği zaviyenin pek de küçük olmadığını vardıklarında gördüler. Kaba taştan yığma toprak harçlı, yontulmamış çam göğdelerinden ara direkleri, hatılları kabaca çakılmış dört köşe bir yapı, baca yerine yarı kırık bir küp; pencere yerine inceltilmiş ceylan derisi gerilmiş, kapı sazdan örme; geniş bir bahçesi vardı, geniş bir kuyusu vardı, kuyunun üstünde tahta kepçeli uyduruk bir su dolabı, ortalıkta hayvan mayvan görünmediğine göre su dolabını dervişlerin kendisi döndürüyor olmalıydı gerektiğinde. Bahçe ekilmişti; daha doğrusu yağmurdan önce ekilmişti herhal. Ekili karıklar birbirine karışmıştı; böğrülcesi baklaya baklası nohuda nohudu mısıra, hepsi yerdeydi; yeşili çamurlardaydı. Musa Çelebi, anlamsız gözlerle bahçeyi süzüyordu. «Ne biçim zaviyedir bu?» diye söylendi; «Yeri de sapa.»</p>
<p>İne Beğ, saz kapının içeriye duyuracak çanını, ona benzer bir nesnesini aradı «Bakma Beğim, sapadır mapadır yeri ama düştü mü düşen tam düşüyor buraya, haberin koyusu düşüyor.»</p>
<p>Musa Beğ'in dudak bükmesine vakit kalmadan kapı açıldı. Orta yaşlarda bir derviş göründü. Attakilere nükteli baktı: «Artık yolcular atla kapı çalar oldu, he mi?» dedi; «Eh, zaman tersine dönerse, devir bozuğa çalarsa yolcu atla girer zaviyeye, neden girmesin? Konuk iseniz hoş geldiniz, sorup geçicilerden iseniz yine hoş geldiniz, buyurun?»</p>
<p>Musa Beğ «İnecek miyiz?» gibilerden bakarken İne Beğ dervişin ahnmışhğını ölçüyordu göz kısmasında: «Biz sorucu olmak niyetindeydik bana.» dedi; «Ama kırdık seni görürüm ki, inelim.» Dervişin alınmadığını anlamıştı; nükteli sözleri inmelerini arzulayan bir yakınlıktı; «İnelim. Derviş babamız haklı, ayıp ettik.» Zaviyenin içi dışından ayrıca değildi. Aş ocağı, mescidi, zikir odası şusu busu beş göz oda, konuk odası da bu beş göz odanın içinde sayılırsa var kıyas eyle zaviye nasıl yoksuldur.</p>
<p>Ne var ki görünen her nesne, şu üç dervişin emeğiydi, belli oluyordu; dervişlerin öteki ikisi içeri girdiklerinde görünmüşlerdi. Biri atları almış, biri gelenleri selamlamış, ilk görünen dervişle birlikte konuk odasının önüne gelmişlerdi. İne Beğ «Dışarda oturalım.» dedi; «İzin verirseniz bir iki soluklanıp gideceğiz. Yolumuz uzunca.»</p>
<p>O sırada atları yedekleyip götüren dervişin oralarda bir yerlerden, ürkmüş, huylanmış, kulağa yad gelen keçi melemeleri birbirine karışarak duyuldu. İne Beğ sıçradı. Ummadığı bir anda aradığını bulmuş olmanın girdi çıktısında: «Keçiler mi?» diye sordu; «Dağ keçilerinin sesi mi bu? Burdalar mı? O da mı burda bre?» Üzerindeki köylü kılığını unutmuştu, Musa Çelebi'yi unutmuştu. Orta yaşların dervişi, gülüşünü taşırmadan dudaklarından: «Köylülerin keçi peşinde koştuğu oluyormuş demek ki!» deyince İne Beğ taşkınlığından utandı. Oturup soracağını, aklı başında sordu. Bir bakıma iyi olmuştu; kılığına uygun davranmazsa yadırganacaklarını hatırlatan dervişi sevdi. Ömründe ilk defa girdiği köylü kılığına alışması gerekti.</p>
<p>Dervişlerin biri çalkama getirdi. Soğukçaydı. Kıvamında özelenmemiş yoğurt dinir dinirliğine rağmen İne Beğ'in yüreğini serinletti. Çalkamanın yağsız oluşu, biraz ekşimsiliği yoğurdun beklemişliğinden değil ise...</p>
<p>«Tadını düşünüyorsan dağ keçisi sütüne çalınmış yoğurt oluşundandır yiğidim, eh, bizim gibi dervişlerin yoğurdu tatlı olacak değil ya, onu da kat hesaba, kırk yıllık Türkmen kadını değiliz.» deyince orta yaşların dervişi, İne Beğ ikirciklenmeden, dağ keçilerinin eski sahibini sorabildi: «Bunun için geldik.» dedi. Yine üstündeki köylü kılığını unutup: «Eski bir yoldaşıma benzettiydim.» diye ekledi;</p>
<p>«Benzettiğimi sandım. Yağmurdan önce aşağıda çadırı vardı.»</p>
<p>«Yağmurdan önce yerinde olanı yağmurdan sonra bulmak ne mümkün hay oğul? Hışımdı o, geçerken bulduğunu götürdü. Aradığın da yağmurun götürdüklerinden olmalı. Ve lâkin köylü yiğit, ne zamandır köylüler Beğ ağzı konuşur oldu ki yoldaşlıktan söz eder?»</p>
<p>İne Beğ bir kere daha utandı. Ne ise ki dervişler yabancı toprak sayılmazdı. Daha sonra gidecekleri yerlerde de böyle davranırlarsa başlarının dertten kurtulmayacağım duyurmağa çalıştıklarına göre kim olduklarını bile sezip boş bulunmamaları gerektiğini hatırlatacak kadar kendilerinden sayılırlardı. Orta yaşlardaki dervişin yüzünden tebessüm hiç eksik olmuyordu ayrıca: «Ayranlarınızı içtiyseniz gelin aş ocağına gidelim. Sorunuzun cevabı sanırım ki orda olacak.» diyerek kalktı.</p>
<p>Aş ocağı, bir iki adım ötelerdeki odaydı. İsli ocağı, ince ceylan derisi kararmış penceresi, öteberi ayıklamak, kesmek, doğramak için iri geniş yüzlü kütüğü, isleri püsküllenmesine ipçiklerde dökülürcesine sarkan ters tavanı ile karılılıktı. Dibe doğru çok kaba çakılmış tahta tezgahta yemek de yeniyor olmalıydı. Derviş önde girince Musa Çelebi İne Beğ'in kolunu kapıdan tutup sıkmış: «İçerde biri yemek yiyor sanırım.» demişti usulca. «Ne işimiz var burda? Karnımız tok.» Ama Musa Çelebi'nin usul sesini dervişin sesi bastırmış, Musa Çelebi'nin içerde yemek yediğini sandığı kişi toparlanınca ona: «Sen yemene bak, sen yemene bak!» demişti. Öteki derviş çırayı yakıp gelmişti. Çıra ışığının yalabuması, aş ocağının duvarına gerili bir gönü aydınlattı. Orta yaşların dervişi gönü gösterdi: «Sorduğunuz, aradığınız adam bu mu?» deyince Musa Çelebi dervişe öyle acayip baktı ki derviş: «Bunu bıraktı dün.» diyerek nüktesini açıklamak zorunda kaldı. «Daha önce yayladaydı, ıssızda yaşar bir kişiydi. Yağmurdan bir saat önce dağ keçileriyle, çadırıyla, bir de gönüyle geldi. Çok kötü yağmurların yağacağını söyledi, zaviyeye sığınmak için izin istedi.»</p>
<p>Çıra ışığına da aş ocağının kendine özgü karanlığına da gözleri alıştığından, dipteki kaba tezgahta karnını doyuran adamı görebiliyordu İne Beğ. Adamın, sonradan olma yahut bilerek yapılmış gibi duran kamburca sırtından karnını doyurmaktan çok dervişin anlattıklarını dinlediğini sezebiliyordu. Tuhaf bir ilgi duydu ordaki adama; bu yüzden, bir an dervişin sözünü duyamadı; ordaki adamı bırakıp dervişin sözüne dönmezse, zaviyede geçen zamanın boşuna geçeceğini bildiğinden toplandı. Derviş o ara ne dediyse kaçınmıştı, sonuna kulak yetiştirdi: «Zaviyeyi biz üçümüz yaptık. Tabii gelen giden sığınsın diye yaptık. Dağ keçilerini düşünmemiştik. Yağmurdan gelen olur ise ne edeceğimizi düşünmeden keçileri buraya doldurduk. Hoş kokmuyorsa aş ocağı, o vakitten, keçilerden kalmadır.» Musa Çelebi aş ocağının kilsi kokusunu yeni fark etti. Köylü kılığını yadırgatmamak için elini burnuna götürmedi, çok istediği halde götürmedi. Halbuki gizliliklerinin gizliliğinde kalmadığını epeydir bilmekteydi.</p>
<p>Derviş: «Sizin yoldaşınızın dediği çıktı; gök yere indi.» dedi. «Yağmur süresince bizimle kaldı. Dün gitti; Yalnız. Aşağı yukarı seni tarif etti bir köylü kılığın noksan olaraktan. Senin için, gelirse, bu gönü göster dedi. Anlarmışsın. İşte gösterdim, bak. Kömürle çizilmiş çizgileri oku gönlüne göre.»</p>
<p>İne Beğ'in yaylanın ıssızındaki adamın Minnet'ten başkası olamayacağına hiçbir kuşkusu kalmadı. Öyleyken yine de bir yarım ikircik kolunu kanadını tutuyordu. Çırayı yanaştıran derviş ışığı göne vurdurunca Musa Çelebi de istemediği halde yaklaştı. İne Beğ, daha önceden bildiği çizgileri bir bir gözden geçiriyordu. Yeni çizgiler ararken dervişler de bilmece bakışında göne dönüktüler. İne Beğ, daha önce gördüğünde oturan bir kişiye benzettiği, eve benzettiği çizgilerin bir parmak üstünde yeni çizgiler seçince durakladı. Bir ok idi çizgileri, atılmış uçuyordu. Okun hemen önünde bir kuş, börklü bir kuş, yok hayır börk kuşun başında değil ağzındaydı. Hayır o da değil, börk ayrı, kuş ayrı, ok ayrıydı. Belki üçü bir anlama gelen bir beraberlikteydi. «Şu börk mü?» diye sordu: «Börke benzer bir nesne, kuş karga kuşu mu? Siz neye</p>
<p>benzetirsiniz?»</p>
<p>Herkes göndeki çizgilere dalmıştı. Musa Çelebi: «Börk de börke benzemez kuş da kuşa benzemez.» dedi. «Laf olsununa çizilmişler.»</p>
<p>İne Beğ çizgilerin laf olsununa çizildiğine inanmıyordu. Çizenin yağmurdan önce bu çizgilerin anlamını söylediğini anlatırken arkalarından bir ses kesinlikle: «O börk, o börk!» dedi; «Tor kuşunun ağzında...» der demez İne Beğ çarpılmışçasına döndü: «Ne dedin sen? Tor mu dedin? Bre tor? Tor, tor?»</p>
<p>Tor kuşu diyen tezgahta karnını doyurandı. Gelmiş, bakmış, konuşmuştu. «Tor., yani benim çocukluğumda bizimkiler kargaya tor der idi. Karga cücüğüdür, tor deriz biz.» İne Beğ: «Börklüce.» demiş fısıldamıştı kendi kendine: «Torlak! Torlak Kemal. Minnet kimin ardından gittiğini söylemiş bize. Şu çizilen ok Minnetin kendisidir. Börk, Börklüce Mustafa'dır; tor, Torlak Kemal, lamı cimi kalmadı bunun gayri.» Orta yaşların dervişi adı anılanları hatırladı. «Fakat onlar çok epeyce önce geldiler, kaldılar burda. Sizin Minnet Beğ dediğiniz de gelirdi, onlarla konuşurdu, yağmurdan çok önceleri, o zaman gittilerdi.»</p>
<p>«Pekey sonra? Yağmurda gelen oldu muydu hiç?»</p>
<p>Öteki derviş: «Geldi.» dedi. «Kara kuru biriydi. Yağmurdan sucuk olmuş kapıda görününce alıp soymuş, ısıtmıştık. Üşüyüp durduydu yoksul. Sizin Minnet Beğiniz yoksulun haline gülmüştü de o kızmıştı; ne gülersin kardaş, ben de halimce Bedreddin'im, demişti.»</p>
<p>«Ne demiş ne demiş ne demişti?» Az önce karnını doyuran konuktu soruyu böylesine soran: «Bre derviş ağa dur hele sen şimdi, az biraz dur hele; o herif ben de halimce Bedreddin'im mi demişti? Çeykel miydi sakın? Tarifin uyar aman ağa Çeykel miydi?» Musa Çelebi küçümseyerek, İne Beğ bir şeyler sezinleyerek, dervişler ise her şeye hep alışık bakmışlardı konuğa. O hiç birine aldırmamış ha bre sormuştu: «Çeykel dediğimi tarifedeyim ağalar, canım tarifinizce kara kurudur it. Ben de halimce Bedreddin'im lafı onun lafıdır bre onun lafıdır!»</p>
<p>İne Beğ o zaman, şimdi sağır bir düş olan Bayezid Beğ zamanının bir gününü Bayezid Beğ'in ağzından duyar gibi olmuştu: «Nedir İne Beğ, bu halince Bedreddin olmak lafı ne oladır?»</p>
<p>Fakat zaviyenin konuğu İne Beğ'in daha derinlerini düşünmesine engel olmuştu: «Beni de ahn yanınıza, sizinle geleyim, işinize yarar kişiyim; derdim derdinize benzer dertlerdendir.» demiş yalvarmıştı.</p>
<p>«Kimsin sen? Necisin?»</p>
<p>«Ben, adım Ali. Sefil Ali derlerdi.»</p>
<p>«Şimdi demiyorlar mı? Necisin?»</p>
<p>«Neciliğim? Neciliğimden kime ne? Şimdi yine Sefil Ali'yim. Çeykel'le görülecek bir hesabım var, hem, hem sizin işinize yararım. Siz bu köylü kılığınızla yabancı durursunuz, özünüzü ele verirsiniz. Ben yadırganmam, konuşma gerekince konuşan olurum.»</p>
<p>Musa Çelebi: «Köylü olmadığımız nerden bilinirmiş?» diye sorunca biraz kasılarak, Sefil Ali oralı olmadan attı okunu: «Sen Musa Beğ'sin. Korkarım belli edersin Beğliğini!»</p>
<p>İne Beğ bunu duyunca Sefil Ali'ye alıcısına baktı, bir kötülük görmedi: «Nerden tanıdın?»</p>
<p>«Timur içindeyken görmüştüm bir kere. İki kere de Çelebi Mehmed Beğimizin yanında gördüm. Bu zaviye bizdendir, bize çalışır, çekinmeden bilici çıkışım bundan.» Sefil Ali'nin yalansız sesi, Çelebi Mehmed Beğ'in adını pek benimseyerek anmıştı. Bu kadarı İne Beğ'e yetti. Ama yine de: «Daha...» dedi; «Güvence isterim.» Sefil Ali Bayezid Han'ın tutsaklıktan kurtarılma işinin neden yarım kaldığını ekleyip süslemeden sıraladı. Üzgün, kızgın, Çeykel adı geçtikçe öfkeli.</p>
<p>Musa Çelebi Bahm Usta'yı sordu. Biraz bildiğinden sordu biraz o günlerin duygulanmasında sordu. Sefil Ali daha bir üzgün: «Sîzlere ömür.» dedi. «Bahm Ustam ölecek insanlardan değil idi. Kaçarken, tuzak direklerinin çaprazlamasına takıldı, tavan üstüne çöktü. Yeraltının kurduydu ustam, yeraltını severdi; orda kaldı. Durağı Cennet ola.»</p>
<p>Aş ocağının keçi kokan dağ havasına içten bir üzülmüşlük doldu. Tanımayanlar, Sefil Ali'nin dolu göğsünün boşalttığı üzüntüden duygulanmışlardı. İne Beğ: «Aş ocağından çıkalım.» dedi; «Dışarda konuşalım. Yabanın adamı bildiğimin Minnet Beğ olduğunu öğrendim, neden gittiğini de biliyorum, nereye gittiğini de...» Aş ocağının çıkışında Musa Çelebi, kendi de acayipliğini sezdiği bir merakla: «Urumeline mi?» diye sordu. «Evet Urumeline. Bir Şeyh Bedreddin'den söz edildiydi. Edirne'dedir.» Musa Çelebi gerildi içten. Beyninden başlayan bir soğuk su damlası damarlarına inip dolandı; «Urumeli.» diye dolup boşaldı yüreği, soğuk soğuk. Timur'un kilsi sesi kulaklarını daladı: «Şeyh Bedreddin! Şeyh Bedreddin!» O kadar yakın, o kadar gerçek bir ses idi ki etkisinden hemen kurtulamadı. «Urumeli bir başka türlü mü, kaynayacak nedir?» diye daldı gönlüne. Yüzü seyriyordu, farkındaydı. İne Beğ'e çabuk çabuk: «Sefil Ali'yi de yanımıza alalım.» dedi. «Elinden iş gelire benzer.» Yerinden kopan Sefil Ali, Musa Çelebi'nin elini öpmeğe eğilirken önlemedi Musa Çelebi, çekmedi elini. Akh Urumelindeydi, aklı Timur'daydı, akh Şeyh Bedreddin'de. Yüreği: «Urumeli sana mı? Sana mı?» diye attı bir süre. Beyni: «Urumelinde çok şey değişeceğe benzer.» diye düşündü.</p>
<p>İne Beğ'e dik dik baktı; gözlerinin içi nokta nokta kabarmış nokta nokta atıyordu kabarcıkları.</p>
<p>İne Beğ başını önüne eğip kötüledi birden, dalgın dalgın!</p>
<p>Börklüce Mustafa ile Torlak Kemal, Edirne'ye akşam namazı dağılırken girdiler. Akşam namazının dağılma vaktini seçmeleri de sebepsiz değildi, aydınlıkta Edirne'ye girmenin ne oluru ne olmazını göze almamışlardı. Yorgun fakat anlaşılmaz duyguların uçarhğında yorgunluklarını düşünmeyecek kadar dalgındılar. Dolu bir yorgunluk ikisini de Edirne'ye bağlayacağı yerde, Edirne'den ötelere itiyordu. Birinden biri ağzını açsa da: «Hele bir de Bursa'ya inelim; Ankara'dan Konya'ya varalım, son üç ayın gelişimi nice olmuştur görelim bir daha gözleyelim.» dese öteki hemen «He» demecesine dönecek, Edirne'den çıkış yolunu tutacaktı. İkisinin de içlerindeki dillenişi susturmasına bastırıyordu.</p>
<p>Börklüce Mustafa, Eski Cami'nin yarı çıkmış duvarlarının evlere bakan yanından sapmış aralığın ağzında karanlığa sığınarak durdu. Yorgunlukları ne denli umut doluluğunda olursa olsun, gittikleri her kentte aydınlık, farkında olmadan canlarını sıkıyordu; bir kente ilk girdiklerinde ise karanlıklar mıknatıs misali çekiyordu ikisini de. Gözle görülür, elle tutulur bir tehlikenin olmadığını, hatta gözle görülmez elle tutulmaz tehlikelerin bile bu sıralarda olmayacağını bildikleri halde aydınlıklardan kaçtıkları olmuştu nerdeyse. Ta ilk kaçak günlerinden yer etmiş bir hastalığı andırıyordu bu. Börklüce Mustafa zaman zaman: «Gece kuşu olduk çıktık bre!» diyordu. «Bizimkisi gece kuşundan da ileri bir gece kuşluğu.» Bir tak Sakız Adasında sere serpe, gün ışığında, doyasıya aydınlıkta gün yüzü görüyorlardı. Fakat Edirne'ye gelmeden önceki uzun dolaşmaları, İzmir Denizinin bir günlük iç kıyığından Bizans'a değin te bu yanlar... Urumeli, Ağaç Denizinin bütün çevresi handiyse Sakız Adasının havasına yaklaşır bir güvende görünmüştü gözlerine. Kimi yerde Dede Sultan, kimi yerde Börklücem, kimi yerele Şahım denmiş, bir tapılmadığı noksan kalmış bağlanmada el üstü tutulmuşlardı, her yerde; «Ben de halimce Bedreddin.» söylenir bir koca ülkenin önlerine açıldığını görmek ilkin ikisini de inandıramamış, hele Torlak Kemal, yıllar yılı uzun dolaşmalarında eliyle ektiği tohumların bu ürününden enikonu aptallaşmıştı. «Bre Torlak! Bre Kemalim on bin alkış sana hele baksana bunlar senin ektiğin tohumlar mı? Eyi tutturduk biz bu tekerlemeyi eyi tutturduk bilesin.» diyen Börklüce Mustafa yoldaşına bu kendini de aşan ürünlerin nasıl bir sona varacağından kuşkulu bakıp durmuştu. Ağaç Denizindeki coşkunluk öyle bir kaynamaktaydı ki bir burası, en kasılmış dizginleri boşaltacak densizliklere götürebilirdi adamı. Az kala götürüyordu da hıristiyanının, yahudisinin, Ermenisinin... Ermenisi azlıktı ya azlıktan olanı bile vardı, Müslümanının yanı sıra, birbirine el verip karıştığı bir kaynama Börklüce'yi onmaz heveslere kışkırtıverdi birden. Müslüman'ı geliyordu, hıristiyanı göz süzüyordu, yahudisi böğrünü büküyordu, Ermenisi yalın ayak başıkabak diyenin hesabı, yollarına baş koyuyordu: «Şensin!» diyorlardı; «Himmet et, kerem eyle!» yalvarışındaydılar; «Çık! Görün! Ben geldim de orta yere...» velvelesinin öyle bir iliğe işlediği yerler olmuştu ki Torlak Kemal dahi kendisinden geçip: «Börklüce Sultan neden sen olmayasın bu işe baş?» deyip «Hadi bre varım» mı beklemişti Mustafa'nın. «Hazır bir de Musa Çelebi çıktı ortaya Mustafa; Emir Süleyman Musa Çelebi'nin derdine düştü, ister Musa, ister Süleyman, kim kazanırsa kazansın, sağlamına olmayacak, uzun ömürlü olmayacak. Beğler alıştı bir kere birbirini yemeğe;</p>
<p>OsmanlInın ordusu da, güvendiği yeniçerisi de birbirini oklamağa alıştı. Yenmiş yenilmişten beter olur artık düşer bir kavganın sonunda. Dinle beni Börklüce yoldaşım, diyelim Musa Çelebi kazandı, diyelim Süleyman. Amasya'daki Mehmed he der mi kazanana? Musa kazansa Edirne'de, buyur gel der mi Mehmed'e, özü padişahlık seyisine kapılmaz mı? Şimdi sırasıdır onuncun, ikisini birden vuralım, bizimle uğraşamazlar.»</p>
<p>«Ya birlik olurlar da bize dönerlerse Torlak?» «Kim? Musa'yla Süleyman mı, Süleyman'la Mehmed mi? Onların gözünü kan bürümüş, Osmanlı aklını yitirmiş bre! Onlar ordu, biz halkız halk! Ordunun içinde de bizden olanlar var, unutma! Beğlerin içinde yemlik koparmak için bize önderlik hevesine soyunacak çok kişi vardır, yediririz birbirlerine, sonra Beğleri yememiz kolay bizim. Bizimkilerin inancı var, köklü köksüz inancı var, bizden han hamam belder açlardır. Açın toku kolay yiyeceğini unutma? He de Börklücem. He de, çık ortaya, neden Bedreddin'in gölgesine sığınalım, neden bizim gölgemiz salınmasın? Şimdi olmazsa hiçbir zaman olmaz, kuş gibi uçar gider vakit Mustafa!» Börklüce Mustafa da aynı nedenleri soruyor, Börklüce Mustafa'nın ilikleri de aynı nedenlere seğirtiyordu. Gelgelelim bir şey vardı, bir tutukluk. İliklerinin seğirtişini köstekliyordu bir görünmez demir bukağı: «Ben varım seni bağlamışım.» diyordu. Çekiniyordu. «Biz kimiz Torlak Kemalim? Biz neyiz, neciyiz?» diye soruyordu çekinişinde «Biz Bedreddin olamayız. Halk dediğin bunlar, bu yığın var ya. Bu yığın kitaba kanar. Ne olduğunu bilsin bilmesin kitabın ardından koşar. Bedreddin kitaptır kardaşım. Hiç kimse okutmamıştır, biz de okumadık ne yazar ne der bilmeyiz. Ama onun ağzından konuştuk onun kitabını yaydık. Şöyle diyor, şöyle istiyor dedik. Adamın ünü tünü adı şanı vardı, bizim yaydıklarımıza adı şanı inandırdı halkı. Bedreddin'in kitabını versek ellerine, bu herifler oduna bakan eşşekler gibi bakarlar, Bedreddin'in kendisini, biz bir laf etmeden çıkarsak bu yığının karşısına, bu ısıtmalı sıska mı bre bizi çekecek, geç babam geç der... Taşlarlar, dudak kıvırırlar, kengele alırlar. Bedreddin anlaşılmaz bir sır olarak kalmalı, başta olmalı ama orada kalmalı put olarak, heykel olarak kalmalı, onsuz olamayız. Bizim yaydıklarımız onun dediği gibi midir?. Yooo. Sen de biliyorsun bunu. Bedreddin'in dediklerinin çekilip uzatılmışıdır bizim halka yaydıklarımız hatta Bedreddin'in demedikleridir, olmaz Bedreddin'siz. Bedreddin kalacak; elif diyecek; biz de, Bedreddin'in elif deyişi demektir, cim demektir, dal demektir diyeceğiz. Sakız Adasının Keşişinin verdiği akıl bu, hem de eyi akıl. O biliyor bu işleri, usta... Hele bekleyelim, hele Edirne'ye gidelim, Bedreddin'le görüşelim.» Edirne'ye gelişleri bunun içindi. Bedreddin'le son bir kere daha konuşacaklar, ya bekleyecekler ya Bedreddin'den umutlarını kesip, onun yerine bir başka Bedreddin yaratıp, Ağaç Denizinden ayaklanacaklardı. Açık açık konuşmamışlardı ama ikisinin de niyeti bu idi. Torlak Kemal, Bedreddin'in yerine bir Bedreddin yaratmak gerektiğinde yeni Bedreddin'in Börklüce Mustafa olmasının sağlamlığını öne sürmüş Börklüce: «Yeni Bedreddin Sakız Adasının keşişi olmalıdır.» demişti. Torlak: «Hayır»'ı basmıştı hemen. Aslı Türkmen olmayan bir keşişin foyası meydana çıkarsa, en önde Türkmen dağılırdı. Çünkü Türkmen'in katı avanağı bile kendinden olmayanın ardından gitmezdi, Torlak Kemal, yıllar yılı gezerek öğrenmişti bu gerçeği; Türkmen'in arasından gelmeyene, kendinden olmayana inanmadığını tezine sırt çevirdiğini gözleriyle görmüştü.</p>
<p>Kararsızdılar ama yine de Bedreddin'den umutsuz değildiler. Sakız Adasından kudurmuş öfkelerde kaçırdıkları Bedreddin'i o günden sonra, Torlak Kemal iki defa görmüş, ikisinde de o günkü kaçışına sebep olan konuşmaları unutmaya hazır olduğunu, hatta unuttuğunu hissetmişti. Bedreddin daha bir yatkınlaşmıştı. Varidat adlı kitabından söz etmiş, kitabının anlaşılmadığından, kitabını anlayacak bilginlerin Osmanhda yetişmediğinden yakınmıştı. «OsmanlInın bilgesi göz boyamada geçinir, böyle düzende bilge değil göz boyamacı yetişir.» diyor; «Mekteplerdeki düzeni değiştirmezsen durum daha kötüye gidecek, bir sürü okuryazar görünen bilgisiz herif kitap yazar görünüp çalımlanacak, yazık!» diye hayıflanıyordu. «Beni anlamıyorlar, beni anlamayacaklar, herif elifi bilmezken bilgeliğe soyunursa olacağı bu... Ama halk bilir benim dilimi ne dediğimi anlar.» demesine bakılırsa, ya bir şeylere niyetleniyor yahut bir şeylerin olmasını bekliyordu, olursa eteğini beline dolayıp önde seğirtecekti. «İstemem yan cebime koysunlar.» diyen ısıtmalı gözlerinin ısıtmalı gözaltı bakışından Torlak Kemal yanılmadığını sezinliyordu.</p>
<p>Eski Cami'nin yarım duvarlarının evlere bakan yanından sapmış aralığın ağzında, epey bir süre Beğ konağının aydınlık pencerelerini süzerken Torlak Kemal, hem geçmişi aklından geçirmiş hem de Bedreddin'den bir kere daha umutlanmıştı. Eğer üç beş ay önce bıraktıkları Anadolu'da bir değişiklik olmadı, Çelebi Mehmed Beğ'in gittikçe yerleşen düzeni Türkmen'in aklını çelmediyse, Anadolu'yu ve Urumelini anlattıklarında Şeyh Bedreddin'in, he diyeceğinden hiç kuşkusu yoktu. Beğ konağını süzen Börklüce'nin de buna yakın düşlendiğini sanıyordu. Edirne'ye bir konak kala durup dururken, nedense pirelenip: «Torlak, biz Anadolu'yu üç beş ay önce bıraktık. Ya şimdi durum değiştiyse? Hani seni aralarında sık sık görmeye alışmış adamların arayı soğutmadan ipe un serdiler ise?» gibilerinden sorulan dışıncda Börklüce Mustafa'nın da umutlu olduğundan zerre miktar şaşmıyordu. Şimdi Beğ konağının aydınlık pencerelerine dalışı dahi bu umuttan gelme bir ıssılanmadaydı. Denemesine: «Bu konak bizim olacak Börklüce.» diye mırıldandı, mırıldanmasıyla birlikte de bir hırs kükredi boğazına: «OsmanlInın işi bitik bre, bizi Yeniçeri yapacaktı ha... Bak sen nasıl olunurmuş Yeniçerilik!»</p>
<p>Torlak Kemal'in mırıldanışındaki hırs Börklüce'ye sıçradı, sardı bir an. Osmanh Soyunun, yetim Torlarının, ana memesinden koparılıp alınmış çocuklarının devşirme oğlanları arasında horlanışının resmi geldi gözlerinin önüne. Boğuk gülümsedi, ama sustu. Torlak Kemal'in beklediği sözlerin yerine: «Bre bu Beğ konağının aydınlığında hiç de ölüm acımışhğı yoktur, ne biçim iş?» dedi. Torlak Kemal aval aval: «Ne ölüm acısı beklerdin Börklüce?» diye sordu. «Süleyman'ın öldüğünü kim söyler? Hamama kapanmış eğlenmededir şimdi, hangi ölüm?»</p>
<p>«Süleyman değil, Ali Paşa Ali Paşa. Ali Paşa ölümcül hasta yatar sabaha çıkası sanılmaz derlerdi geçen hafta. Şimdiye ölmeli değil miydi? Ölse böyle parıldar mı Beğ konağı bre?»</p>
<p>«Yürü!» dedi Torlak Kemal; «Yine olmaz düşlemelerin boş soruların ardından sürüklenme. Ali Paşa ölmüş bize ne, kalmış bize ne. Bizim kervan yürümekte ki!» «Öyle deme Torlak. Ali Paşa demek, bir başına Süleyman'ın ordusu demektir. Ali Paşa ölseydi Süleyman'ın hamam eğlencesinden ben de hoşlanırdım. Ali Paşa sağ iken Süleyman'ın hamamdan çıkmaması daha tehlikelidir bizim için. Gidelim. Diyelim Ali Paşa tez öle. Bedreddin'in evine giden aralık bu muydu?»</p>
<p>«Değil; erken saptın. İki sokak sonra sola, ordan sağa, yine sola dönüp doğru varacağız.»</p>
<p>«Eyi. Yolu bildiğine göre dönemeçleri sen gözle. Benim aklımı yine dağıttı Ali Paşa'nın ölmemesi.»</p>
<p>Torlak Kemal, Börklüce'nin çabuk kırılmasının ilerde başlarına bir dert açıp açmayacağından korktu. Hep bundan korkmuştu zaten. Son günlerin coşkunluğunda Bedreddin'in yerine koymağa sık sık karar verdiği Börkiüce'nin bu huyu olmasa dediğim dedik tutturmacasında giderdi burnunun doğrusuna ama gel gör ki Börklüce'nin bu tez umutlanan gönlü Bedreddin olmağa yeter bir gönül değildi. Anlaşılan Ali Paşa'nın ölümüne yataklarda olmasından adım atma zamanına umutlanmış Beğ konağının aydınlık pencerelerinde o umuduna ışıklar aramıştı; bulamayınca da sümsüklenmişti. Torlak Kemal bir yararı olur niyetiyle Ali Paşa'nın kardeşi İbrahim'den söz etmek istedi: «Ali Paşa'dan sonra yerine İbrahim sadrazam olursa ne olacak?» diye o değilden sordu. «İbrahim için de Ali Paşa'dan aşağı kahr yeri yoktur derler. Bir gömlek yukarıhğı bile varmış.»</p>
<p>Acı acıyı, su sancıyı söktürür meseli gereğince ortaya attığı İbrahim adı Börklüce'de bir değişiklik yapmadı. «İbrahim, Musa Çelebi'nin yanından ayrılmaz.» dedi. «Süleyman'ı güçlü görünce kaçar gelir, gelmez mi? Şu sıra böyle işler olağanlaştı.» «Kaçmaz!</p>
<p>İbrahim gibi biri, kulağımıza gelenler doğru ise, durup dururken Musa'ya kapılanmaz. Bir danışıklı doğuştur, Çelebi Mehmed ile bir anlaşma.» «Nerden bildin?» «İne Beğ'den. İne Beğ Bayezid'in has ağasıdır bilmez misin? Süleyman'ın yanından Amasya'ya gittiğini herkesten duyduk. Gelip Musa'nın yanında görünürse, İbrahim ile içtiği su ayrı gitmezse nedir bunun olacağı? Sen olayları bir başlarına incelersin, insanları da bir başına sanırsın. Olaylar olaylara, insanlar insanlara bağlıdır, zencir gibi. Zencirin hiç bir halkası tek başına çekmez.»</p>
<p>«Musa Çelebi gibi uçan kuştan kuşkulanır; uyandığında, bre bu uyanan akşamki ben miyim yoksa yerime uyurken birini mi kodular diye düşünen bir herif senin aklında kuşkulanmaz da neden onları yanında tutar pekey?»</p>
<p>«Meselenin can damarı burda işte Torlak. Musa Süleyman'ı tepeler, tepeleyecek. Hem de Ali Paşa'nın ölümünün devresinde olacak bu iş. O zaman İbrahim yok. İne Beğ yok! Evrenuz'u dahi yok eder Musa, katlanamaz, tamam mı? Musa böyle bir heriftir. Sonra? İşte o sonrası bizim günümüzdür. Bedreddin'e böyle anlatacağız.» Torlak Kemal'i Börklüce'ye bağlayan bağların gücü, Börklüce'nin bu düşünüş biçimindeydi. Başlangıçta, daha bir kaç yıl öncesine değin Börklüce'nin bu yanını az buçuk anlamış tam tamına bilememişti. Sonra sonra olayları zincirlemesine ekleyerek birbirine sonuca varmasını bilen bir akılla karşı karşıya olduğunu görmüş, çürük yanlarını Börklüce'nin, tez umutlanıp tez farıyışını bunun yanında zararsız bulmuştu, daha doğrusu Börklüce'nin güçlü yanıyla güçsüz yanını bir arada tutmak görevinin kendisinde olduğuna inanmış, bu inançla da Börklüce'yle olan bağı kopmamacasına sırımlanmıştı.</p>
<p>Son dönemeci dönerken duraladı. «Bre daldım, yanlış döndük bir sokağı herhal.» diyerek aradı. «Gel, geri gidip ötekinden döneceğiz. Bu çıkmaza gidiyor. Konuşmaların aklımı aldı. Bizim işimiz sağlarla, işkillenme. Ali Paşa ölmüş ölmemiş sonucu değiştirmez. Yeter ki Bedreddin'i kızdırmamağa bak sen. Madem onsuz olmaz dersin, herifin suyunca gidelim. Canın istemezse bırak ben konuşayım kertiklenen yerlerde. Şurdan dönecektik aşağı inmişiz, bu sokak ana yola çıkar, o da doğru Bedreddin'e.» Ana yolu adımlarlarken Börklüce; «Bedreddin ısıtmalıdır.» dedi. «Isıtmanın ne mene hastalık olduğunu bilirsin. Geldi mi böyle, gitti mi şöyle. Bedreddin de ısıtmalarda değişir. Son gördüğünde sağlamdı. Şimdi sakatlanmış olması?» «Olmaz.»</p>
<p>«Çok güveniyorsun?»</p>
<p>«Neden güvenmeyim? Yanına yerleştirdiğim adamımı eyi biliyorum.» «Çeykel miydi adı? Bre adından tersliği belli meretin? Nasıl güvenilir?» Torlak Kemal genişlemesine güldü höpür höpür: «Çeykel olmasaydı şimdi Bayezid başımıza yumruk olacaktı, unutma Börklüce.» dedi. «Öyle bir gizli işi duyabilen, duyması yetmeyip işe kendini de sokan, dahası işi fos çıkaran adamdır Çeykel deyip beğenmediğin. Ben yokken Bedreddin'in yanında alttan girip üstten çıkıp Şeyhi avucunun içine almıştır, Bedreddin dilediğimiz kıvamdadır, aksi olursa şaşarım, adımdan kuşkulanırım.» «Eh, göreceğiz bakalım.» Torlak Kemal kendine güvenen, adamından emin bir gerinişte: «Göreceğiz!» dedi. «Yalnız şurda durup iki soluk alalım. Ev şu gördüğün karaltı. Epey geniş bir bahçenin ortasındadır. Aklına gelen benim kulağımda kalmasını istediğin yeni bir şey varsa düşün, söyle. Sonra şu şöyle oldu bu böyle oldu demeyesin, iş işten geçtikten sonra çıkışma bana, tamam mı? Var mı söyleyeceğin? Eh, öyleyse anlaştığımız gibi. Bahçe kapısının çıngırağı vardır. Neden durdun?»</p>
<p>«Yok, hayır durmadım. Bir an, ne ise önemli değil aklıma takılan. Çek çıngırağın ipini!» Torlak Kemal'in el yordamında bulduğu çıngırak çomağını çekmesiyle birlikte uzakça, biraz karanlığa karışmış biraz akşam yetimliğinin boyun büküklüğünde bir çıngırtı duyuldu bahçenin o yanında kapının bu yanına.</p>
<p>Duyanı eskimiş özlemlerin ardından sürür bir çıngırtıydı; yol yorgunu yolcuların uykusunu, gönül hastalarının yürek ağrısını, ısıtmalıların güneş arayan titremesini andırıyordu yahut Torlak Kemal böyle sandı; çıngırağı bir kaç kere çekip bırakarak kulağını sese verdi.</p>
<p>Çok sürmedi, kapı açıldı.</p>
<p>Elindeki fenerin ışığından görünen yüzü tanıdı Torlak Kemal: Çeykel idi. İnce süzgün yüzünün sola yamrulmuşluğu olmasa Çeykelliği anlaşılmaz bir tüysüzlükte Çeykel, Torlak Kemal'i bir yoldaşıyla birlikte kapıda görünce pek şaşmadı ama şaşmaya yakın bir sevinişte sırıttı. «Bir saat kadar önce seni sordu Şeyhimiz.» dedi peltekleşerek. Şaşmaya yakın sevinişle sırıtan yüzü hemen saygıya dönmüştü; saygı gayri Torlak Kemal'e gayri Şeyhinin gelişi bir saat öncesinin bilmesine idi, orası belli olmuyordu. «Bu da Börkiüce Mustafa Sultanımız olmasın sakın?» diye sordu aynı saygıda, daha artmış: «Eğer öyle ise Şeyhimiz bir başka türlü ermiş, çünkü ikinizi birden sordu. Buyurun girin...»</p>
<p>Işık tutmak için önden yürüyordu. Fenerin ışığı, yolun iki yanında sıralı ağaçların gölgesini devleştiriyor, gölgeleri dev kımıldamasında oynatıyordu. Börklüce Mustafa, Çeykel'in kasılma sözünden sonra, iki yanında oynayan dev kımıldamah ağaç gölgelerinin etkisinde Torlak Kemal'e sokulmuş: «Doğru mudur? Ne dersin?» diye sordu yavaşından. «Bu senin Çeykel oyunbazın biri mi olmuş yoksa?» Torlak Kemal'in de Börklüce Mustafa'dan geri kahr yeri yoktu; aynı seyirmeyi duyuyor, aynı gölgeler gözünü alıyordu. «Yok, yoktur.» dedi; «Çeykel öyle nane yemez, bana yapmaz. Bedreddin'i Konya'da gördüğümüz handaki ilk sabahı hatırlasana. Gelişimizi, bize bakmadan bilişini? Var bu Bedreddin'de bir güç. Var, var, var.»</p>
<p>Bahçe kapısıyla evin arasındaki yolun sonuna yakın ikisi de, eve yaklaştıkça koyulaşmış bir bilinmez ürpertinin bedenlerini sardığını hissetti. Evden içeri girdiklerinde ise tozlanmış kitap, sulanmış taşlık, sirke soğan sarımsak karışımı bir mutfak, silinmiş gıcır gıcır tahta kokularına karşı direnen ağırca bir öd ağacı ve günlük kokularının bir tuhaf esrikliğine kapıldılar. Börklüce Mustafa Bedreddin'in evine ilk defa geliyordu. Bir kaç kere geldiği için alışık olmasına rağmen her gelişinde sarındığı esrikliğe ilk defaki duymacalıkta kendini veren Torlak Kemal, Börklüce'nin nasıl bir davranışta bulunacağına daha kapıdayken meraklandığı halde girince merakını bile unutmuştu. Börklüce Mustafa gözle görülür bir tepki göstermedi, sadece soluk alışı hızlanmıştı; arada bir hiç soluk almaz sanılıyordu. Kapının girişindeki taşlık tertemiz bir geceye yatmış, solgun ışıklarda pırpırlanmaktaydı. Üç beş oda kapısı. Yukarı çıkan bir tahta merdiven; kararmış tahtalarıyla canlanmakta mı ölmekte mi ne ise öyle bir görüntüde asılmış kalmıştı üst kata.</p>
<p>Çeykel, taşlığın havasını daha sırlandıran bir saklı sesle: «Şeyhimiz namazdadır.» dedi. «Sizi şu odaya alayım, yazı odasıdır. Yakınlarım orda dinler.» İkinci kapıyı açmıştı; girmeleri için beklemişti, girerlerken yol vermişti.</p>
<p>Odada iri bir mum, kararmış bir bakım mumlukta yanıyordu. Mumun yanan sesine susmuş bir odaydı. Dipte bir minder, önünde yamru yumru bir bakır mangal ki kapkara. Yan yana iki rahle. Kahn bir keçe kilim serili yerde; o da kara. Odada tek aydınlık, yanan mum, mumun ak rengi, köşe minderinin alacasıydı. Bir de, köşe minderiyle mangal ve rahlelerin iki adım ötesinde karşıda iki üç kara post; iki kara postun arasında yarı tuğla yarı kerpiç bir ocak; artık aş mı pişer ocakta ısınmaya mıdır içerde oturan bilir onu. Sol duvarda iki pencere, bahçeye bakıyor olmalı, herhal çok sık kafeslidir, karanlıktan başka nesne göstermez gecenin bu vaktinde. Oda, böylece, Börklüce Mustafa'nın gözünde, umduğunca olmamış bir odalıktan özge görünmedi. Halbuki Edirne'ye yaklaştıkça sık düşünür olduğu Bedreddin'in yazı odası ışıklarda, yeşil renklerde, hilalli milalli nakışlarda ve ak pak postlarda bir yazı odasıydı; derli toplu, esirgenmemiş, dayalı döşeli... Böyle derbeder bir oda değil... Bunu düşlememişti.</p>
<p>Çeykel izin istedi. «Sıcak su hazırdır her vakit, el yüz yaykama yerimiz vardır. Aç iseniz doyuralım. Ben bakayım, gerekeni hazırlatayım. Şeyhimizin namazı daha bir saat sürer. Gönlüne doğduysanız bir saat, yoksa uzar ki uzar, uzar ki uzar.» Boş durup beklemektense el yüz yumanında yol tozunu toprağını atmak Şeyh sofrasından iki lokma nasiplenmek daha iyi olur dediler, öyle yaptılar. El yüz yuması temizdi; kurulamasına kurulayacaklar temizdi ama Şeyh sofrasından iki lokma nasiplenmeğe gelince nasibe bulgur aşı düştü. Ekmek, arpa unu karışık yufka. Ay çiçeği yağına kavrulmuş çorba olduğunu da söyledi Çeykel ama ikisi de bulgur aşını istedi. Yemekten sonra, bir hayli sonra neredeyse Börklüce Mustafa da Torlak Kemal de uyuklayacaklar iken, hatta Torlak Kemal'in bir içi geçmiş iki horlamışhğı bile olmuş iken Şeyh Bedreddin Çeykel'in açtığı kapıdan içeri girdi. Sakız Adasından kaçtı kaçalı Börklüce'yle ilk karşılaşmaları olacaktı. Börklüce Mustafa'nın aklına getirmediği, Torlak Kemal'in hiç ummadığı, Bedreddin'den beklenmeyecek bir coşkunlukla Şehyleri kucak açıp: «Bre Börklüce hoş gelmişsin, safalar getirmişsin ama özletmişsin kendini.» diyerek karşıladı Börklüce'yi. «Sen de Kemal hoş gelmişsin. Hele bir kucaklayım sizleri.»</p>
<p>Elini öpmek isteyen Börklüce'ye el öptürmemişti; kucaklayıp kaçmış, bağrına basmıştı. Yapmacıklığı olmadığı için şaştılar. Torlak Kemal ortada bir acayipliğin olduğunu sezdi ama iyiye yordu; Börklüce Mustafa, bir anlık şaşalamasını geçiştirip, «Bedreddin'in ısıtmalı davranışlarından biridir.» deyi düşündü. Fakat ne olursa olsun, Börklüce de Torlak da Bedreddin'in davranışını, düşlerinin olmuş bitmişliğine bağladılar, için için sevindiler.</p>
<p>Şeyh Bedreddin el pençe divan durmuş bekleyen Çeykel'e yarım omuz dönüşünde: «Bize şerbet.» dedi. «Bal şerbeti içelim ki can bulalım, canlarımız gelmiş bre Çeykel oğlum, bal çanaklarının büyüğünden seçmeğe bakasın.»</p>
<p>Çeykel şerbet getirmeğe giderken de Şeyh Bedreddin ısıtmalı gözlerinin mum ışığında islenen sarımsılığını kısmış bir gülüşte Torlak Kemal'e: «Bu Çeykel'i benim yanıma verdiğin eyi oldu.» dedi. «Leb demeden leblebiyi anlar çer demeden çerçiyi. Tanrı bilir oğlum bunca gönül vermez bana, sağ olasın. Halkla olan ilişkimizi de ayarlar, eyi ayarlar; şu şudur bu böyledir der gözümüzü açar, evet, böyle; bu Çeykel böyle, gelelim sizlere? Geciktiniz. Sizi dün beklerdim. Şurda, şu minderde oturmuş yazarken içimde bir ayak sesi, bir daha, bir daha, derken bir daha. Yabancı değildi. Bildik tanıdıktı ama uzaktı. Bilirsiniz, anlatmışımdır önceleri de. Benim içimde, şuramda adamlar yürür! Adamların adımları yürür! Benden önce, benimle birlikte, ardım sıra yürürler. Bin, iki bin, beş bin adım. Koşar, çapar, seğirtir; usul usul yürür kedi adımlarında, duyurmadan yürür. İşte böyle. Dün duyduklarım tanıdık bildik ama uzak adımlardı. Birden gönlüme düştünüz. Çeykel'e geleceğinizi söyledim. Akşam namazına yakın yine sordum. Geciktiniz. Sizden önce gelenler oldu.» Torlak Kemal boş bulunup: «Kim?» diye sordu. Onlardan önce gelmenizi isterdim. Onları dinlemenizi. Onları dinleyince yine sizi düşündüm. Çünkü sizsiz olmaz bir iş yapmamı istediler.» Bu sefer Börklüce Mustafa tutamadı kendini. Şeyh Bedreddin'in sözleri, anlatışı öte dünya işi olmayan kitap yazılarına da sığmaz cinsten sözlere, anlatışlara yatkındı. Şimdiyece alıştıkları Şeyh Bedreddin işi sözlerin ve anlatışların dışındaydı. Sanki Şeyh, eteğini beline dolamış, kitaplarını bir yana atmış, divitini kilitlemişti; Şeyhçe sözlerini dürüp büküp bir mahzene kapamış, bu dünyada ata binmişti. Sonu iyiye mi kötüye mi bilinmezdi ama Börklüce Mustafa'nın yüreği heyheylenmişti. Saygıyı suyguyu unutup: «Bizsiz yapılamayacak iş nedir?» diye sordu.</p>
<p>Çeykel, bakır bir tepside üç çanak bal suyu getirmişti. Şeyhten başlayıp dağıttı. Bedreddin: «İçin hele.» dedi. «Bal şerbetidir; zihin açar, yürek serinliği verir, kana kan katar. Bizim de bunlara ihtiyacımız olacak gayri. İçin»</p>
<p>Torlak Kemal'in elleri zor götürdü çanağı ağzına. Börklüce Mustafa yarım yamalak bir iki yudum içti. Şeyh Bedreddin çanağı yarışmaca tepesine dikti. «Musa Çelebi adamını gönderdi.» dedi cimrice.</p>
<p>Sustu.</p>
<p>Torlak Kemal'in elinden çanağın düşmesine ramak kaldı. Börklüce çanağına sıkıca yapıştı: «Musa Çelebi mi?» dedi yutkunarak; «Musa Çelebi adamını mı gönderdi? Yıldırım Bayezid Han'ın oğlu mu?»</p>
<p>Şeyh Bedreddin çanağında bal şerbetinin kalan yarısını da içti. Isıtmalı gözleri iyiden iyiye dünyaya açılmıştı; ısıtmalı yüzü dünyaya kol geziyordu, sesi dünyanın velvelesindeydi: «Ne var bunda şaşılacak bre Mustafa? Musa Çelebi'nin senden benden bir ayrıcalığı mı vardır? Biz olmazsak Beğin Beğliği kaç para eder? Beğ Kazaskeri olmamı istemiş. Kabul edip etmeyeceğimi sordururmuş.»</p>
<p>Ev yıkılıp başına çökse Börklüce Mustafa'nın bana mısın demezdi belki lâkin bu laf sersemletti. Torlak Kemal kulaklarına inanamıyordu ya, iri iri açtığı gözlerine de inanamıyordu: «Musa Çelebi Kazarkerlik mi ister senden Şeyhim?»</p>
<p>Börklüce Mustafa sersem sersem: «Eyi ama Musa Çelebi'nin ne olacağı belli değil daha? Süleyman varken...» diyerek Torlak Kemal'in sözünü kesti. Şeyh Bedreddin de onun sözünü: «Musa, Süleyman'ı yenecek!» «Olamaz!» «Olur. Olacak!» «Ali Paşa sağ iken?»</p>
<p>Güldü Şeyh Bedreddin, Mustafa'nın sözünü bir daha ağzında kodu: «Ali Paşa öldü.» dedi gevrek gevrek.</p>
<p>«Ne zaman?»</p>
<p>«Üç gün önce. Apar topar gömdüler. Süleyman hamam eğlencesinden çıkıp Ali Paşasının ölümüne bakmamış bile. Öyle çalkanır oldu Edirne'de.»</p>
<p>«Bre bizim iş tamam öyleyse, tamam öyleyse!» diyerek fırlayıp kalktı Torlak Kemal. «Elimizi uzatsak tutacak mıyız şimdi? Ayağımıza mı geldi?»</p>
<p>Börklüce Mustafa artık Bedreddin'in şeyhliğini meyhliğini düşünmüyordu. Torlak</p>
<p>Kemale sertçe: «Otur yerine!» buyurdu. «Öyle kolay olsaydı. Bak Şeyhim, düşünelim. Ali Paşa'nın ölmesi olsa olsa Süleyman'ın tezden ortadan kalkmasına sebep olur. Musa tek başına mı padişahlık sürecek? Çelebi Mehmed ne diyecek buna?» «Hiç. Ne diyebilir?»</p>
<p>Kesindi Şeyh Bedreddin; Kazasker havasında, bunca yılın bilinmemiş, dudak bükülmüş bilgeliğinin değerlenivermesinin gönenişinde konuşuyordu. «Ne diyebilir Mehmed Çelebi?» diye üsteledi: «Musa'ya gücü yetmez. Börklüce sen benim kethüdam olursan ben bu işe olur cevabını vereceğim. Torlak Kemal de senin yamağın olur. Çeykel ayak işlerine bakar yönetir, ben...» deyip daldı; bal şerbeti çanağının kıyısını yaladı diliyle, bir daha, bir daha yaladı, emdi sanki. Börklüce Mustafa'nın kulakları ansızın uğuldamağa başladı. Beyninde binlerce, on binlerce at kişnedi tepindi; damarlarında atlar şaha kalktı, bir sürü insan, bir sürü kalabalık yüreğinde soluk ahr olur. Başı dönecek, gözleri çatlayacak gibiydi. Bedreddin'in diliyle yaladığı bal çanağı altın tabaklar halinde döne döne büyüyor, uğunuyordu gözlerinin önünde. Kendisinden aşağı bir halde olmadığı belli Torlak Kemal'in yüzü sapsarıhktan kıpkırmızılığa taşıyor, odaya sığamıyordu. O haliyle kalktı; «Çeykel! Beri gel!» dedi. «Bak bana. Edirne'de bizim adamlarımızdan hangisinin üç atı vardır. Yüğrük, yol ahr at olmalı, beygir değil!» Çeykel bir solukta düşünüp buldu: «Üç sokak ötemizde bir Rum var. O bulur.» «Pekey. Torlak kalk gidiyoruz. Sen Ağaç Denizine, doğru Ağaç Denizine. Sen Çeykel; Filibe'den Varna üstüne, ben daha aşağılara, Urumelinde ne kadar halince Bedreddin olanlar var ise hepsine haber salınacak, Musa Çelebi'den yanayız. Musa Çelebi'ye hiç bir emek esirgenmeyecek, ne isterse can düşünülmeden koşulacak. Haydi!» Şeyh Bedreddin kıyısını yalayıp durduğu bal şerbeti çanağı elde bakakaldı: «Bre Börklüce, Torlak, bre Çeykel hele durun. Nereye bre?» Üçü de bir anda hazır olmuşlardı.</p>
<p>Börklüce Mustafa yumuşakça: «Şeyhim, izninle gidiyoruz. Üç güne kalmaz döneriz, hurdayız» dedi; «Sen Musa Çelebiye he de; düşünme geri yanını, biz senin buyruğundayız ölenecek, eskisi gibi, her zaman. Öl de ölürüz göz kırpmadan. Yürü Çeykel, düş önümüze!»</p>
<p>Şeyh Bedreddin elindeki bal şerbeti çanağına baka baka mırıldandı: «Ölmek en sonraya. Ölmek bize göre değildir, ölmek yoksullar içindir hay Börklüce, hala mı bilemedin?»</p>
<p>Ali Paşa'nın ölüm haberini hamam eğlencesinde almıştı Emir Süleyman. Karındaşı Musa Çelebi'nin ordu düzüp üstlerine birinci gelişinin haberini aldığında da hamam eğlencesinin en koyusuna serilmiş, seçmece tellakların dalgınlığına yan gelip yatmıştı. Ne karındaşı Musa'nın gelişini umursamış, ne ordusunu ne de niyetini. Hamam buğularına sarınmış bir dünyanın uyuşması, şarabın uyuşması, gönül gezdirdiği ne varsa her birinin bir bir elinin altında bilinmesinden olma bir sere serpelik uyuşması. Emir Süleyman bu uyuşmuş dünyayı seviyordu. Uzun, upuzun boyu, yenilmez görünen yan peştemalli çıplaklığı, dökülmüş saçlarının dazlaklaştırdığı küt başı ancak bu uyuşmuş dünyada diriliğinin farkına varıyordu. Ali Paşa'nın ölümüne «Vay!» bile dememişti. Uyuşmuş dünyasından derinden derine istediği, derinden derine beklettiği habere geldiğinde ancak: «Öyle mi? Eyi. Pekey.» demekle yetinmişti. «Acısı içine aktı Emir Süleyman'ın», «Nutku tutuldu, konuşamadı», «Baba yarısı demek bir Ali Paşa'nın ölümünden göz açmak gücü bulamadı padişah.» gibilerinden söylentiler daha sonra kulağına geldiğinde gülümsedi sadece, bir tuhaf uyuşuk gülümsemelerde. Bir tuhaf, uyuşuk gülümsemeler Ali Paşa'nın örtüsünü örtüyordu o kadar. Bir daha ne o örtüyü kaldıracak ne de karanlığın orasını burasını merak edecekti. Ali Paşa mademki ölmüştü, öyleyse Ankara Savaşı hatırlanmayacaktı bir daha; savaş alanında aslanlar gibi boğuşurken, o ölümcül boğuşmasında bırakılıp kaçılan Hünkar hatırlanmayacak, utanç verici kaçış hatırlanmayacak, tutsaklıkta ölen baba hatırlanmayacaktı. Çünkü Ali Paşa'nın yüzünü görmeyecekti bir daha; çünkü Ali Paşa'nın her yüzünü görüşte kendi üzerine dikildiğini, aşağılarcasına dikildiğini sandığı son günlerde, iyice çipilleşmiş gözleri öylesine bakamayacaktı bir daha. Ali Paşa'nın ölmesiyle çocukluğunda hocalarının, gençliğinde babası Yıldırım Bayezid Han'ın, şehzadeliğinde Ankara Savaşı utancının, ondan sonra da bu Ali Paşa'nın koyduğu yasaklar, çevrelediği görünmez bağlar ortadan kalkıyordu. Bir başınaydı artık; ortaksızdı. Hem kendine ortaksızdı hem padişahlığa ortaksızdı hem de Beğlerine ortaksızdı.</p>
<p>Verdi kendini hamam eğlencelerine; verdikçe verdi. Buğulu uykular, sıcacık gevşemeler; unutma, unutma, unutma dünyasıydı hamam. Ama bu sefer de Musa geldi çattı. Karındaşı, Yıldırım Bayezid Han'ın oğlu, Ankara Savaşından kaçmamış olan, babasının tutsaklığını kendi tutsaklığında yaşayan Musa Çelebi geldi çattı. Say ki Ali Paşa dirildi yeni baştan, say ki Yıldırım Bayezid Han bütün eski günlerine bürünüp kuşanarak geldi çattı. «Musa gibi köteğimiz altında büyümüş bir oğlan ne yapabilir, ne?»</p>
<p>Musa'ya karşı kükremesi bu kadarcıktı ama hamam eğlencelerini boşlamak zorunda bıraktırttı Emir Süleyman'a. Peştemahnı ıslaklığında buruşturup attı; çıplaklığını giyindi. Ali Paşa'sız çıktı Beğlerinin karşısına. Ali Paşa'sız; kendisi, özü, Emir Süleymanlığı olarak at bindi vurdu Musa'ya. Musa gibi köteğinin altında büyüyen oğlana, Emir Süleyman'ı hamam uyuşukluğundan yaratılmış dünyasından çıkarıp utançlığına çekmek isteyişin ne olduğunu gösterdi en acısından. Bir daha, bir daha! Bizans önlerinden Edirne ötelerinece nerede karşısına çıkmak istediyse Musa gibi köteği altında büyüyen oğlan, orada başını ezmecesine vurdu dağıttı. Vurup dağıtmak istediğinin aslında Musa olmadığını, Bayezid gibi bir babayı muhtaçlığında bırakıp kaçan utancına vurup dağıtmacasına saldırdığını biliyordu. Sanki gel gör ki vurulmuyordu zıkkım, dağılmıyordu meret, ölüp silinmiyordu soyha! Utanç kendi yüreğindeydi, Musa'da değildi. Anlar gibi olduğu zaman Musa ortadan yok olmuştu. «Gelsin Koca Evrenuz Beğimiz, gelsin Yayabaşı Haşan Ağa, tez çağırın Mihaloğlu Mehmed Beğ'i, tez!»</p>
<p>Buyruk bıkmış, yorgun, aceleciydi. Bir an önce söyleyeceğini söyleyip at binecek, baş döndüren bu canlı hayhuydan, uyumuş bir dünyaya seğirtecek köpürüşteydi. Ne var ki karşılığı kötüsünden geldi. Sabahtan payladığı, yüzüne yüzüne bağırıp kötülediği Mihaloğlu Mehmed Beğ'in Musa Çelebi'nin yanına kaçtığını söylediler çekine çekine. Tınmadı bile Emir Süleyman: «Cehenneme.» dedi. «Cehennemin dibine. Nice uzak olursa onca yok olması doyurur beni. Ona benzerler varsa tez olsunlar, Cehenneme! Cehenneme!»</p>
<p>Eli ayağı depreşmişti yine de; bütün damarları birdenbire acıkmış, bütün damarları birdenbire aşırı doymuş tatlı şerbetlerin sağım sağım sağılışıyla yüreği taşmıştı; hamamlar buğulanmıştı kafasının içinde. Edirne'ye, ne kadar önce mümkün ise o kadar önce dönmek, elini ayağını depreştiren, acıktıran yahut doyuran bu idi.</p>
<p>Koca Evrenuz'a, Yayabaşı Haşan Ağa'ya, ötekilere... Çoğu Ankara Savaşının utancını görmüş Beğlerine ısmarlamış ordusunu: «Gayri Musa bitiktir, biz de yorgunuz. Edirne'deyiz, dinleneceğiz. Toparlayın siz bundan sonrasını, duyuldu mu? Ne derim anlaşıldı mı?»</p>
<p>Duyulmuş duyulmamış, anlaşılmış anlaşılmamış neyine? Çıkış o çıkış, at sürüş o at sürüş, Edirne'ye geliş o gelişti. Koca Evrenuz'un Osman Gazi'ye yoldaş olma günlerinden kalma hak edilmiş sözünü sakınmazhğıyla: «Bunda iş kalmamış, buna hizmet etmek gayri bize utançtır. Tanrı utandırmaya. Bayezid Han Gazi'den sonra bunun utancı zor gelecek.» deyişini duymamıştı bile çıkışı. Edirne buğu buğu hamam; sıcak, sıcak, sıcak süt mermeri taşlar, kaynamış sularda kurnalardı. Islak peştemal, buğulanmış çıplaktı ki, unutmaktı; uyuşarak unutmak.</p>
<p>Gelgelelim zaman yürümüyor muydu ne; at sürmüyor muydu zıkkım olduğu yerde mi duruyordu? Koca Evrenuz karşısındaydı yine. Dip dedesi Osman Gazi'nin yoldaşhğındayken ne giyiyorsa yine o giyinikliğinde eskimiş, ak saçları aksakallarda yıpranmış sanki koca. Bir çamdır süt mermeri ısınmış taşların üstünde dikilen, hemi de tam annacında! Herkesin çıplak, herkesin buğulu olduğu bir dünyada bir o giyinik, üstelik dip dedesi Osman Gazi zamanından kalma giyinik; zebellah mıdır nedir bu adam bre? Herkesin çıplak, herkesin buğulu olduğu bu dünyaya yaraşmaz bir zebellahhkta durduğunu da bilmez ki dikilir durur? «Nedir? Koca Evrenuz Paşamız ne vardır, hamamda işin nedir? Yoksa sen de mi? Aklın başına geldiyse soyun bre?» Koca Evrenuz Beğ, Osman Gazi günlerinden bu yana ki, Orhanları, Muradları Bayezidleri, evet Bayezidleri görmüştü; Bayezid'i savaş alanında yalnız komanın günahını çekiyordu. Hamama gelmek, Çıplak Süleyman'ın emirliğini görmekle, bunu bile bile zorluyordu kendini. Sanki günahının üstüne üstüne gidiyor, sanki kaderinin kötüye çizilmiş yazısına basa basa duyuyordu. Hamamın buğusu, sıcaklığı, şusu busu hatırlayamayacağı kadar gerilerde kalmış bir sıcak deniz ölüsü gibi gelmiş, ister istemez bir sah, sahn Urumeliye geçişini, Gazi Fazıl ile Ece Halil yoldaşlarını. Gençliğini; Balıkesir'de bir gece vaktinin konuşmalarını buğularda, buğulanmış gözlerde anıvermişti. Katı savaş yıllarının at kokularının, eyer sertliklerinin, kılıçların ve ölümlerin, yığınla ölümlerin pişirip peksimetleştirdiği gönlü, hayallemesinde bir güzel incelmenin buruşmasına dahyorken Emir Süleyman'ın içkilerden yırtılmış sesi kulaklarını tırmalamıştı: «Nedir? Koca Evrenuz Paşamızın hamamda ne işi vardır?» Doğru ya! Haklı. Bu Emir çıplaklığı çok, pek çok haklı; hamamda bunca çıplakla ne işi vardı Koca Evrenuzluğunun? Ne yaparsın ki gelmesi şart olmuştu. Sinirlenmiş sesi hamamın buğusunda sallandı: «Karındaşın Edirnemizin yakınlarına gelmiş. Ne buyurursunuz?»</p>
<p>Buyurması, toplanıp kalkması, peştamalini ıslaklığıyla çıplakların suratına çarpıp at binmesi olmalıydı Emir Süleyman'ın. Öyle olmadı; taşa söylesen ses verecek olan taş kadar dahi alınmadı Süleyman. Mayhoş bakındı bir süre. Neden sonra: «Bre Hacı Gazi. Nedir bu kaba sözün anlamı? Musa kimdir ki benim üstüme çeriyle gele dedik! Ezdik ya! Köteğimiz altında büyümüş bir oğlan olduğunu kaç kere öğreteceğiz? Var git keyfimizi bozma.»</p>
<p>Anlamadı Evrenuz Beğ; sağırlaşmıştı herhal kulakları yahut bu hamam, sözleri bir acayip kılığa sokuyordu. Bir daha tekrarlamak istedi: «Karındaşın...» deyip ağzını açıyorken Emir Süleyman «Bre anladık duymaz mısın? Var git denildi sana!» özüyle tersledi.</p>
<p>Yüreğinde bir sesin: «Yazık!» dediğini duydu Evrenuz Beğ önce. Sonra bu sesin hamamın buğusuna çarpa çarpa yankılandığını, ısına ısına yandığını hissetti, geri döndü, kaçtı sanki. «Hak ettim! Az bile bana bu, hak ettim!» deyi söylenmekteydi. Kime neden niçin söylendiğini bilmeden çıktı. Hamamdayken sırılsıklam ter idi, çıkarken her yanında su buğulanıyordu, çıktığında bedeninden derecikler aktığını zannetti.</p>
<p>Yayabaşı Haşan Ağa'yla birlikte, yüzlerini hala gözlerinden dumanlanan hamam buğularından seçemediği bir kısım Beğler kapıdaydılar, bekliyorlardı, Koca Evrenuz'un getireceği buyruğa hazır duruyorlardı. Yayabaşı Haşan Ağa, hamama giren Koca Evrenuz'la hamamdan çıkan Evrenuz arasında böcek yemiş dut yapraklarının dökülmüşlüğüne benzer bir hal görünce belinledi. Sormak istedi, korktu ama durum korkuya bekleyecek durum değil idi, sormağı şart kılıyordu. Sormaz olaydı keşke, dili tutulaydı. Aldığı cevap: «Git de kendine sor!» oldu: «Biz bir arsıza satmışız Bayezid gibi bir Han'ı, yazık!»</p>
<p>Kökünü yerleştirecek bir yer bulamamış, havasını suyunu yadırgamış bir çam devrilişinde, çam ölüsünde yarıp geçti aralarından Koca Evrenuz. Yayabaşı Haşan Ağa attan düşmüşe döndü. Eli sakalında ne yapacağını ayarlayamadı, sakalından taşan bıyık uçlarını çekiştirdi, börkünü kaptığı gibi yere çaldı. «Bre neyi var bu koca kurdun?» Saçı alnına düşmüştü, geri itti; «Emir Süleyman için ne der? Bayezid'i anmanın yeri midir, sırası mıdır?»</p>
<p>Belinlemekle vakit geçinilecek sıra olmadığını bilmiyor değildi. Koca Evrenuz'dan bir söz alamayınca... Canım bu burada bırakılacak iş miydi yani, biri girip içeri buyruğu almalıydı doğru dürüst! Çevresindeki Beğlerin Koca Evrenuz'un halini gördükten sonra içeri girmek istemediklerini anlamamak için adamın avanak, budala cinsinden olması lazımdı, «İş bana düştü.» diye söylendi dertlenerek «Ben gidip sorayım, bekleyin siz!» Demişti ama içeri girmek istemiyordu ayakları. Oldum olası suyu sevmez, darda kalmadıkça, mecburu olmadıkça sudan kaçar bir adamdı. Hele böyle Beğ hamamı. Emir eğlencesine kapanmış kurnalar mı? Tanrı yazdıysa bozsun! Yayabaşı Haşan Ağa için mezarlık gezmesi çok daha eğlenceli olurdu. Adımları istemese de girdi.</p>
<p>Bu sefer Yeniçerilerin Yayabaşısı Haşan Ağa'yı karşısında görünce Emir Süleyman kudurdu; Ali Paşa bir, bu Haşan Ağa iki... Ankara Savaşından kaçma bu ikisinin dürtüklemesindendi, baş çekiş bu Haşan Ağa'dandı. Sanki Haşan Ağa gelmemiş anacına, Ali Paşa'yı da yanına katıp getirmişti; buğuların arasında, Haşan Ağa'nın hemen arkasında Ali Paşa'nın kara ipekliler içinde incelmiş bedeninin gizlenmişliğini görür gibi oldu. İkisi birden haydalıyor: «Kaç!» diyorlardı: «Baban bitti, Devlet battı, kaç! Devlet şenindir Urumelinde, kaç!» Gürledi hamamın içiyle birlikte Emir Süleyman: «Yıkıl! Yıkıl git bre, devril! Cehenneme!»</p>
<p>Yayabaşı Haşan Ağa henüz ağız açmamışken üstüne yıkılan gürlemenin altında ateş terlerinde yana yana: «Karındaşıma da sana da... Bre sana da sana da, yıkıl!» Haşan Ağa'nın gözü döndü. Koca Evrenuz'un yıkılmışlığından bin beter: «Emirlik değil seninkisi Süleyman.» diye bağırdı. Hamamın içi bir sallandı, bir döndü ikisinin gözlerinde de. Tellaklar, çıplaklar sinecek yer aradı. Haşan Ağa tutamıyordu kendini: «Sen! Biz olmasak sen! Bre ne sanırsın kendini, boğa mı?» Boğuluyordu, boğulacaktı, boğulmuştu. Belki de ondan sonrası gırtlağında kaldı, tasarladığı söz olup çıkamadı. Emir Süleyman su sıyrılmasında fırlayıp dineldi. Gözleri kan çanağındaydı. «Tellaklar! Devirin şunu!»</p>
<p>Yayabaşı Haşan Ağa yedi sekiz tellağın birden allandığını, yere yıktıklarını kendisini görüyordu, biliyordu fakat boğulmuşluğunda karşı durup güç yetiremiyordu. Emir Süleyman'ın buyrukları ise sırt sırta biniyordu: «Sabunlayın piçin saçını sakalını! Ustura bre! Tez! Traş edin dürziyi, tüysüz oğlana döndürün!» Çılgın bir şapırtı koşuşuyordu hamamda. Göğsüne çökmüş çıplaklar, ayaklarını bastırmış çıplaklar, kollarını germiş çıplaklar, sabun, sabun, sabun. Emir Süleyman'ın kan çanağı gözlerinde cingilenmiş aykırı hasta bir baygınlık. Aykırı, hasta bakışlarla bakışı Emir Süleyman'ın, saçsız dazlak başı cıvığından kaygan, parıl parıl, hasta, aykırı, Emir Süleyman'ın çıplaklığı da öyle peştemal ıslaklığı da. Yayabaşı Haşan Ağa sabunlar arasından gördüğü Emir Süleyman'ın her şeyine tükürmecesine zorluyor kendini, aynı zamanda da yalvarmak arzusunda çırpınıyordu. Ah şu çıplaklar, şu sabun! Çıplaklar olmasa, sabun olmasa. Yalvarma arzusunu yuttu, tükürebilse bir ah tükürebilse! Ama ağzına acı sabunlar doldu köpük köpük... İki üç usturanın bir anda başında kazınışıyla inledi sadece; yüzünde kazındı usturalar. Sonra çenesine, boğazına inişi usturaların, dımdızlak kalışı; tüysüz. Emir Süleyman'ın hasta, baygın, aykırı bakışı...</p>
<p>«Atın dışarıya iti! Tüysüzlüğünü kendi götürsün, gözüm görmesin!» Göğsüne doğru akmış sabun kıl karışımı bir pislik ki Haşan Ağa ömrünce bu pisliği temizleyemeyeğini biliyordu, dışarı öyle atılmıştı. Dışarı... Bekleyen Beğlerin önüne. Nasıl olduğunu bilemiyordu, ne halde olduğunu bilemiyor, yok olmuş, bitmiş sayıyordu kendini. Kanı iliği kuduruyor, sıkılmış yumruklar inecek yer arıyordu. «Bre bu hamam sevisine yatmış Çelebi'den ne beklersiniz daha?» deyip uludu. «Ben Musa Beğ'e gidiyorum. İsteyen benimle gelir, istemeyen Süleyman'a tüysüz oğlan ola, nah oradadır! Kendini bilen, Beğliğine ıssılanan atına, atına, atına bre, atına! Bunun yanında tellaklar döğüşür ancak! Bre Bayezid Han nasıl aldın öcünü bizden, tüh!»</p>
<p>Bindiği at değildi de Emir Süleyman'ın sırtı sanılırdı, öylesine tepikliyordu atını, öylesine kasmıştı dizgini, atı harmanlanarak şahlandı, zorlandı, dörtnala düştü bir solukta.</p>
<p>İki güne kalmadı, Musa Çelebi Edirne'ye girdi, zorlanmadan. Ne ok ne kılıç ne kargı. Say ki Edirne karşıcı çıktı Musa Çelebi'yi karşılamaya. Bir gün öncesinin Emir Süleymanh Beğleri bir gün sonrasının Musa Çelebi Beğleri olmuş çıkmıştı, değişiklik buncasınaydı.</p>
<p>Emir Süleyman bu haberi de hamamda aldı. Olurdusu olmazdısı düşünülmez bir haber idi, çıplağın habercisi, çıplaklığının korku titremesini saklayamayışı ile ayan beyan göz önüne döküyordu haberini. Uzun boy çıplaklığı canlandı, Emir Süleyman'ın saçı dökülmüş dazlak kafası, kaynar suların yakmasında kızardı. Süt mermeri taşların üzerinde çıplak ayağının kaymasına kıl payı kalmış iken, iki tellak zor yetişti de koltukladı. Soluk soluğa giydirdiler, soluk soluğa çıkıldı hamamdan, bir bilinmezliğe kaçışın ayıkmasında çapa seğirte gittiler.</p>
<p>Musa Çelebi'nin has adamları karındaşının kaçış haberini getirdiklerinde İne Beğ ile Ali Paşa'nın kardeşi İbrahim, Beğ Konağı irisi sarayın sofasında Musa Çelebi'nin yanına yeni girmişlerdi. İne Beğ, Yayabaşı Haşan Ağa'nın tüysüz başını yadırgadı kalabalıkta. Börkü genişlemiş de küçülen başından aşağı düşmüştü görünüşe aldanılırsa. Haşan Ağa ikide bir börkünü yukarı kaldırmaya uğraşıyor, sakalsızlığına alışamadığı yüzünü çenesine sıvazlıyordu. Koca Evrenuz başını önüne eğmiş ne düşünüyorsa düşünüyordu. İne Beğ çok istediği halde, Evrenuz'la göz göze gelemedi. Mihaloğlu Mehmed Beğ ile göz selamında bakışmakla yetindi.</p>
<p>Musa Çelebi'nin öteden beri gerili bilinen göğsü ya çok gerilmiş ya kat kat giyinmiş de pişmişti, belki de göğüs zırhını çıkarmak fırsatını bulamamıştı henüz. Ama gözleri hiç de eski gözler değildi, dik dik bakıyor yine, lâkin kuşku ve beğenmişlik dolmuş, takıldığında kalıyordu. Yayabaşı Haşan Ağa'ya takıldıkça büsbütün anlamsızlaşıyor, ser verip sır vermiyordu. İne Beğ ile İbrahim Beğ'e yaklaşmalarını işaret etti, yanına çağırdı. Daha dün bu biçim işaretleri bilmez, böyle çağırmaz bir Musa Çelebi bırakmışlardı. İbrahim Beğ'in midesi bulandı ansızın, sancımsı bir bulantıydı.</p>
<p>İne Beğ: «Acaba Koca Evremiz bu sofada Murad Beğ ile Bayezid Han ile geçmiş günlerine mi dalmış ki?» demesine meraklandı. Fakat Musa Beğ, daha öte meraklanmasını önledi: «İne Beğ, sen Bizans'ı tanırsın, durağı uçmakta Bayezid Han babamız vaktinden bilirsin. Vezirimiz İbrahim ile birlikte durmayıp yola çıkasınız.» buyurdu. «Bizans Kralına varasınız, buyruğumu iletesiniz. Bizim bizden öncekileri andırır bir yanımız yoktur, surlarını başına geçirmemizi istemez ise, buyruğumuzca davranmalıdır. Buyruğumuz şudur ki; Bizans bundan böyle vergisini bana verecektir, bin ise bin beş yüz olarak verecektir! Bildiresiniz, almadan gelmeyesiniz!» Evrenuz Beğ, öne eğik başını Musa Çelebi'ye doğru kaldırdı, yine düşünüyordu ama alışılmamış baktı. Bakışına hemen döndü Musa Çelebi: «Evrenuz Beğ şaşmış mıdır ki baktı bize? Sözlerimizi mi beğenmedi? Beğlerle konuşma sıramız da gelecek!» Sağırlaştı sofa birdenbire.</p>
<p>Haberci bu sağırlaşmaya geldi. «Emir Süleyman Döğenciler Köyünde yanındaki adamları eliyle öldürülmüş Hünkarım. Üzerinde ne varsa soyulmuş, çıplak bırakılmış.» haberini getirdi.</p>
<p>Musa Çelebi'nin karşılığı taş soğuğunda duyuldu: «Alışıktı, severdi. Gereği ne ise yaparlar.»</p>
<p>Beğler, habercinin haberine, Hünkarım söyleyişine, Musa Çelebi'nin taş soğuğu sesine irkildiler. Yayabaşı Haşan Ağa'nın tüysüz yüzünde boydan boya bir çizgi derinleşti, sırtlan çizgisinde enlenip bir gözünü parıldatarak çekti. «Öcünü almış bir sırtlan böyle mi güler acaba gülebilse?» diye düşündü İbrahim Beğ; midesinde sancıyan bulantı artmış, nedense sofayı dolduran havadan tiksinmişti.</p>
<p>«Beğler dağılsın.» buyurdu Musa Çelebi. «Mihaloğlu Mehmed Beğ sen kal. Edirne'de Şeyh Bedreddin derler bir din bilgininden söz edilir, gidip elini öpelim, bizim töremiz böyledir. İne Beğ, hemen yola çıkın denildiydi size.»</p>
<p>Koca Evrenuz'dan Yayabaşı Haşan Ağa'ya bütün Beğler sofadan geri geri çıkarlarken, Emir Süleyman'dan Musa Çelebi'ye dönmekle iyi mi ettiler kötü mü ettiler karar veremiyorlardı. Birçoğunun aklına utana utana Çelebi Mehmed Beğ'in Amasyası geliyor, hemen hepsi Yıldırım Bayezid Beğ'in aşağılayan bakışlarını üzerlerinde hissediyorlardı.</p>
<p>İbrahim Beğ dışarı çıkar çıkmaz: «İne Beğ sana güvenebilir miyim?» diye sordu midesini tutarak, İbrahim Beğ'in sorusuna, «Neden söz edersin sen?» dercesine afallayan İne Beğ içerde sofadayken, sanki hiç nefes almamıştı da derin derin soluyordu. «Güvenmezsen senin bileceğin iştir bre!» dedi.</p>
<p>«Açık konuş. Açık konuşan bir adam bildim seni.»</p>
<p>«Eyi ya işte. Niye öyle bilmiyorsun artık?»</p>
<p>«Ben seninle gelmeyeceğim. İstersen şimdiden haber ver.» «Kime?»</p>
<p>«Musa Çelebi'ye.»</p>
<p>«Neden bre? Neden haber verecek mişim?»</p>
<p>«İçerde Musa'nın halinden anladığım şu. Beğlerin, Mihaloğlu'nun dışında hiçbirini sevmiyor. Kuşkuda. Saklamıyor da. Haklı olabilir. Bugün Süleyman'ı bırakan yarın beni bırakır diye düşünüyor. Bizi Bizans'a göndermesi, hemen göndermesi ilk önce ikimizden kurtulmak içindir. Burda kalanları birer suçlama uydurup yok edecektir. Dönersek sıra bize gelecek. Ben dönmeyeceğim. Çelebi Mehmed Beğ'e katılacağım İne Beğ, Musa gibilerin yanında kalacak adamlardan değilim ben. Senin durumun kalmayı gerektirebilir, onun için beni bahane edip senin başını yemesin isterim. Başını kurtarmak için beni ele ver, gücenmem...»</p>
<p>«Bre sen ne dersin? İbrahim Beğ neden söz edersin? Beni ne sandın? Yürü ha, birlikte gideceğiz. Atın nerde?»</p>
<p>«Ata gerek yok. Sarayın ahırında hazırlık vardır nasıl olsa, Bizans'a elçi gitmiyor muyuz?»</p>
<p>«Hele dur öyleyse, bizim Sefil Ali'yi çağıralım. Sakıncası yoksa yanımızda gelsin. Musa ona da soluk aldırtmaz.»</p>
<p>«Ben atları hazırlatayım öyleyse. Gecikmeyin. Edirne'den ne kadar erken çıkarsak o kadar eyidir bizim için.»</p>
<p>Fakat Sefil Ali'yi bulamadı İne Beğ. Ne yana baktıysa göremedi. Tanıyıp bileni de bulamadı. Bulduğu bir iki kişi ise görmediklerini söylediler. Yalnız biri Yayabaşı Haşan Ağa'nın at uşağıymış dediğine bakılırsa, o, Sefil Ali'nin, Çeykel diye birini tanıyıp tanımadığını bir saat kadar önce kent dışından sorduğunu söyledi.</p>
<p>İne Beğ Sefil Ali'yi aramaktan vazgeçti.</p>
<p>İbrahim Beğ ile birlikte yalnız çıktı Bizans yoluna; Bizans'a değil Amasya'da Çelebi Mehmed Beğ'e gideceklerini bile bile.</p>
<p>Börklüce Mustafa'nın başını kaşıyacak hali yoktu; Torlak Kemal soluk almağa vakit bulamıyordu. Zamanın dört tekerlek üstüne bindiğini görmüşlerdi; yüzlerce, binlerce yüğrük at koşulmuş, yel esmesinde uçurup hızlandırmışlar, ummadıkları bir anda ayaklarına getirmişlerdi. Zaman, ummadıkları anda ummadıkları kadar kolayına, hepten beleş, ikisinin olmuştu. Neler düşünmüşler, nelerin hesabını yapmışlar, yılları yıllara ekleyerek ha şimdi ha yarın, ha az kaldı az diye diye bu günü beklemişlerdi. Ama onların bekledikleri bu gün, kan dökülmeden ele geçmeyecek bir gün idi; ayaklanılacak, yığınlar yığınlarla boğuşacak; belki de yenileceklerdi, kelleler gidecek, ölüler dağlamasına yığılacak, bu arada Börklüce yahut Torlak, birinden biri, ikisi bir arada hatta, canlarını vereceklerdi. Yine de belki bu güne kavuşmayabilirdi. Ama ektikleri tohum, onlar ölse de yeşermek için didinecek, Osmanlı yüzde yüz yok edilecekti bir gün. Zembereği ona göre kurmuşlardı. Gelgelelim ne kan dökülmüş, ne ölen olmuş adamlarından, ne de korkularının biri gerçekleşmişti. Osmanhyı Osmanlı yemiş, Türkmen Türkmen'i kırmış, akıllarının ucundan bile geçirmezlerken devlet kuşu kanat açmış gelip Börklüce ile Torlak Kemal'in başına konmuştu. Devlet kuşu dedikleri, Şeyh Bedreddinleri idi.</p>
<p>Baştaki yine Osmanlı idi, yeniçeri düzeni bütün bütüne ortadan kalkmamıştı. Ne var ki OsmanlInın Musa Çelebisi Şeyh Bedreddin'i Kazasker yapmış: «Adaletim sen olacaksın!» demişti: «Yargım sen olacaksın, aklım da sen olacaksın. Eyiye düşündüğünü bilirim, devletimi senin düşüncelerinin temeline kuracağım.» Önceden bilmesine rağmen Şeyh Bedreddin hınk mink etmiş, yan çizme çabasında görünmüş, sözüm ona: «Düşüneyim, fikr eyleyeyim. İzin ver bana.» demişti. Torlak Kemal Şeyh Bedreddin'in kazaskerliğe çoktan hazır olduğunu biliyor, günlerdir bir Osmanlı kazaskeri havasında dolandığını görüyordu. Ama Börklüce Mustafa hop oturup hop kalkmıştı, zararsız, sonu neye çarpacağı bilinmez bir ayaklanmağa yer kalmadan avuçlarının içine girmeğe can atan devlet kuşunu ısıtmalı Bedreddin'in ısıtmalı gönlü naza çekmek ister diye kaçırmaktan ödü kopmuştu. «Var, git, koş, çabuk kazaskerlik minderine kurul bre!» diye bağırmamak için zor tutunmuş, Torlak Kemal: «Bırak nazlansın, bir günceğiz bizim için de eyidir.» demiş avutmuştu. «Musa nedense bizim Şeyhe mecbur görünür, Bedreddin dünden razıdır. Bre günlerdir görmez misin Bedreddin'i? Gizliden yeni kılıklar düzdü, bir kat iki kat da değil, yemin ederim samur kürkü sandığındadır en yenisinden. Kitap yazdığını gördün müydü son günlerde? Dalıp dalıp gidişini... Dalıp dalıp gitmesi kazaskerlik minderinin gösterişinedir. Edirne'den sürdüreceği bilginlerin sırasını defter yapıp yazdığını gördüm bre. Bırak düşünsün, hatta biz zorlayalım da sözüm ona bizim gönlümüzü kırmamak için benimsemiş görünsün kazaskerliği, sakın ha! Aksi davranmayasın Börklücem, yalvar yakar olasın. Bir gün daha beklemekle ölmeyiz.»</p>
<p>Bir gün daha beklemekle ölmemişlerdi. Anlı şanlı Bedreddin, anıyla şanıyla kazaskerlik minderine kurulmuş, dört tekerlek üstüne serilen zaman daha bir hızlanmıştı. O gün bu gün ara ki dinlenmeğe vakit bulasın. Kazasker kethüdası Börklüce Mustafa'nın başını kaşımağa vakti mi olabilirdi?</p>
<p>Olmuyordu da.</p>
<p>Bir yandan kendisi, kazasker kethüdası olarak Börklüce Mustafa, öte yandan Torlak Kemal ki o da kethüda yardımcısı olarak harıl harıl adam seçiyorlardı adamlarının arasından. Ta Sakız Adasındaki bilmem kimi tezine getirtiyorlar bilmem hangi Beğin kapı kahyalığına yerleştiriyorlar, beri yandan Manisa'dan, Balıkesir'den, Konya'dan, Tokat'ın Zilesinden Ahmed'i Mehmed'i Hasan'ı Hüseyin'i çağırıyor, kimini Musa Çelebi'ye sofracı, kimini Beğ konağına çavuş, kimini Yayabaşı Haşan Ağa'nın ibrikçiliğine gönderiyorlardı. Urumelinin bütün kadılıklarına birer ikişer; kolculuğuna, öşürcülüğüne, sürücülüğüne, olmazsa; «Olmalı bre, böyle bir iş yaratılmalı.» diyerek yeni yeni iş kapıları icat edip yeni yeni iş adları takarak başına adamlarını kayırıyorlardı. Nereler ise önemli gördükleri, oraları Torlak Kemal buluyor, adamlarını seçiyor, göndermesi Börklüce'ye kalıyordu. Ağız açan olsa, mırın kırın edecek, sözü dedikoduya düşürecek bir kimse çıkarsa eğer ertesi günü kayıplara karışıyordu, kayıplara karışmazsa karalaması çok kolaydı: Emir Süleyman'ın adamıdır. Çelebi Mehmed yanlısıdır, kötülüğümüzü ister bir hınzırdır dediler mi gitti gider dahi gider ara ki bulasın adamcağızı.</p>
<p>Başıbozuk bölümünün boşlukları bir doldurulsa sıra orduya gelecekti; Haslara, Tımarlara, Zeametlere gelecekti, gelmeliydi. Yoksa bir göz açıp kapayıncaya dek geçerdi hızını alan zaman, yoksa OsmanlInın Musası kendisi yerleşirdi ki bir de onunla uğraşmak derdi çıkardı ortaya. Sakız Adasından sacayak bildikleri Keşişi de çağırmışlardı. Ortalıkta görünmüyordu ama Börklüce de Torlak da dara düştüler mi Keşişin aklına koşuyorlardı hemen.</p>
<p>Derken en olmadık bir dilekle geldi Şeyh Bedreddin. Kazaskerlik minderine ısınmanın tadına varıyordu gitgide. Isıtmalı gözleri tattan gevremiş, yüzü sarılığına bir garip allık sarınmıştı. Bir kavruk tafrada inişi binişi, bir kavruk kasılmada Musa Çelebi'nin yanında görünüşü... Boğazından ısıtmalı çıkan sesi bir kavruk buyurmalıktaydı. Bu zamanaca karanlık, köşe izbemsilerde geçmiş ömrünün birdenbire allanıp pullanması gün güne yetmez oluyordu. Burun kanatları her zaman yarış atlarının burun kanatlarındaki kabarmadaydı. O durumda Börklüce Mustafa'ya: «Musa Çelebi bizden bir sadrazam ister.» dedi önemsemezine. Sonra: «Başka işi yok mu bu adamın da...» demişti.</p>
<p>Börklüce Mustafa, Torlak Kemal'e orduya adamlarını nasıl yerleştireceklerini anlatıyordu ama anlatışından bu işi pek beceremeyecekleri belli oluyordu. Torlak Kemal de, henüz ordu Beğlerinin gücü kınlamadığı için, işi tamtamına becerebileceklerinden kuşkuda idi. Şeyh Bedreddin'in sözü, ikisinin gözlerinde de kıvılcımlar tutuşturdu. Devlet kuşu bir kere daha kanat çırpmış, omuzlarının üstünde konacak yer aramıştı. Torlak Kemal durmaksızın iki büklüm oldu, etek öpmecesine eğildi Bedreddin'in önünde. Börklüce Mustafa, Şeyhin bir elini bıraktı ötekini öptü, ötekini bırakıp, berikine sarıldı. «Şeyhim bu bir keramet mi?» deyip durdu yavaşlamasına, «Biz de onu konuşurduk nerdeyse, diyorduk ki...» Şeyh Bedreddin'in gevşemiş ısıtmalı gözleri durduğu yerde durmuyordu artık. Börklüce'yleTorlak'a bile üstten bakıyordu: «Nasıl konuşurdunuz? Bizim bildiğimizi kim bilebilir? Hele siz... Nasıl bilebilirsiniz?»</p>
<p>«Biz Şeyhim...» dedi Torlak Kemal, «Nefesiniz bizim için işmardır. Kazaskerlik minderinde fikr eyleseniz ses olur gelir bize bilmez misiniz? Gücünüzden, gücünüzden.»</p>
<p>«Eyi, hoş, gerçek. Pekey ne düşündünüz?» «Biz düşündük ki...» Börklüce hiç bir şey düşünemediklerini, hele şimdi hiçbir şey düşünemeyeceklerini söyleyebilir miydi? Bedreddin'in ısıtması par par tutuşmuş gözlerinden kaçacak yer ararken aklına oyalamak geldi: «Neden Beğlerden yahut soylulardan birini sadrazam seçmez Musa Beğ, Şeyhim?» diye sordu edeple.</p>
<p>Şeyh Bedreddin tükürür gibi atıldı oyalama yemine: «Soyluların ne olduğunu biliriz.» dedi. «Beğlerin de. Musa da bilir. Benden, halkın içinden gelme bir adam istedi. Ne adı sanı, ne soyu sopu, ne zenginliği olmamak... Olmayan birini...</p>
<p>Soylulara güveni yok. Beğlere de. Musa'ya; halk senin yanına gelmeli; Beği, soylusu öz canını düşünür dedim. Bırak onlar karındaşın Mehmed'in iliğini sömürsünler, sen halka daya sırtını dedim.»</p>
<p>Börklüce Mustafa: «Ne hikmet! Ne ulu sözdür, bu ne büyük yeniliktir!» diyerek bir daha eğildi Şeyh Bedreddin'in ellerine. Şeyh Bedreddin ellerini büyüklene büyüklene çekti bu sefer ama yine de bir pundunu bulup kolaylık gösterdi öpmesine: «El öpenlerin çok olsun, büyük ol büyük ol.» kubarmasında. «Halkı yanında bilmeyen bir ayağı topal iki gözü kör, kulakları duymaz bir Beğdir ki, ölse yeğdir deyince Musa'ya, o da bana: Bre güzel konuşursun, Şeyhim efendim, git halkın içinden sadrazamını bul getir dedi. Dedi de; ben ne bilirim halk nerdedir bre Mustafa? Halkın içindeki sadrazam nice ola? Hele düşünün bakalım?» deyiverdi yine.</p>
<p>«Çeykel.» dedi hiç düşünmeden Torlak Kemal, belki o ara düşünmüştü. Çeykel'den başka bir ad düşünecek halde de olmayabilirdi.</p>
<p>Börklüce Mustafa düşünse düşünse Çeykel'i en son düşünürdü. Fakat Torlak Kemal'in bir bildiği vardır belki fikriyle; «Hayır, olmaz.» demedi hemen. Şeyh Bedreddin: «Çeykel?» diye sordu küçümseyerek, «Bizim Çeykel mi, ayak işlerime baksın diye gönderdiğiniz mi? Bizim gibi bir adamın başına sadrazam mı olacak ayak işlerimize bakan? Daha aşağısını bulamadınız mı?»</p>
</body>
</html>