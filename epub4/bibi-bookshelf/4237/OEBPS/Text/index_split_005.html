<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block"></p>

  <h1 class="calibre4">4</h1>

  <p class="block3">Pitt üsteki odasına döndüğünde saat beşi birkaç dakika geçiyordu. Terden yapış yapış olan elbisesini çıkardıktan sonra daracık duş bölmesine girdi. İçeri ancak sığmıştı; başını bir köşeye yasladı, sırtını yere ıslak taşlara dayadı, kıllı bacaklarını doksan derece bir eğimle karşı duvara dikip suyu aştı. Onu bu halde görenler işkence yapıyor sanabilirlerdi, ama Pitt bunu çok rahat ve huzur verici bulurdu. Zamanı varsa duşta hep böyle yatardı.</p>

  <p class="block3">Kimi zaman uyukladığı bile olurdu, ama daha çok bu sahte yağmuru ve yalnızlığı düşünmek için kullanırdı. Şu anda da kafasında binbir tane yanıtsız soru vardı.</p>

  <p class="block3">Bilinen gerçekleri ve bilinmeyenleri bir araya topluyor, aradan bir örnek çıkarmaya, en ivedi sorunları kavramaya çalışıyordu. Ama boşunaydı. Aklı dönüp dolaşıp kumsaldaki gürültüsü işitilmeyen kamyona takılıp duruyordu.</p>

  <p class="block3">Kestiremediği bir nedenle bu sorun canını sıkıyor, ondan kurtulmaya çalışıyor, ama başaramıyordu. Sonunda pes edip gözlerini kapatarak sahneyi yine hayalinde canlandırmaya ve böylece bir işaret, bir çözüm bulmaya çalıştı.</p>

  <p class="block3">Birden duş kapısının öte yanında bulanık bir biçim belirdi.</p>

  <p class="block3">"Hey, duştaki!" diye gümbürdedi Giordino'nun suyu bastırmak isteyen sesi. "Yarım saattir oradasın. Artık suyu iyice emmişsindir."</p>

  <p class="block3">Pitt doğrulup musluğu kapattı.</p>

  <p class="block3">"Acele et," diye bağırdı Giordino. Sonra suyun artık akmadığını farkederek sesini hafifletti. "Albay Lewis yolda, her an burada olabilir."</p>

  <p class="block3">Pitt içini çekti. Oturup güçlükle ayağa kalkarken az daha kayıp devriliyordu. Duş kapısının üstünden atılan bir havlu başına isabet etti. Üst rütbeli bir subayı etkilemek için dürtüklenmesi tüylerini diken diken etmişti.</p>

  <p class="block3">"Albay Lewis'e beklerken kendi kendisiyle oynamasını söyle. " dedi. "Ben canım istediği zaman çıkarım. Sen de kıçına bir kalıp sabun sokmadan toz olsan iyi edersin." Pitt birden yüzünün kızardığını hissetti. Dostuna karşı kaba davranmak istememişti aslında. Hemen bir suçluluk hissetti. "Kusura bakma, Al. Aklım çok başka bir yerdeydi," dedi.</p>

  <p class="block3">"Boşver." Giordino omuzları silkerek banyodan çıkarken kapıyı arkasından kapattı.</p>

  <p class="block3">Pitt kurulandıktan sonra tıraş oldu. İşi bitince elektrikli makinanın Üstündeki kılları temizledi, yüzüne losyon sürdü. Yatak odasına girdiğinde Giordino ile Albay Lewis'in kendisini beklemekte olduklarını gördü.</p>

  <p class="block3">Lewis yatağın ucunda oturmuş kızıl palabıyığının bir ucunu büküyordu. Pembe yüzü, parıltılı mavi gözleri ve bıyığıyla neşeli bir oduncuyu andırıyordu. Hareketleri ve konuşması hızlıydı.</p>

  <p class="block3">"Seni böyle rahatsız ettiğim için özür dilerim," diye gürledi Lewis. "Ama dünkü saldırı hakkında bir şey elde edip edemediğini merak ettim."</p>

  <p class="block3">Pitt çırılçıplaktı ve bu da umurunda bile değildi. "Olumlu bir şey yok henüz. " dedi. "Bir iki fikrim var ama bir karara varabilmem için bazı somut gerçekler gerek."</p>

  <p class="block3">"Bir ipucu bulmuş olacağını umuyordum. Benim Hava Araştırma Ekibim bir şey bulamadı."</p>

  <p class="block3">"<i class="calibre2">Albatros</i>'un enkazını buldunuz mu?" diye sordu Pitt.</p>

  <p class="block3">Lewis terli alnını sıvazladı. "Uçak denize düşmüşse hiçbir iz bırakmamış. Bir yağ lekesi bile. Pilotu ile birlikte yok olmuş sanki."</p>

  <p class="block3">"Belki de karaya varmıştır," dedi Giordino.</p>

  <p class="block3">"Hayır," dedi Lewis. "Orada uçağın gelip gittiğini gören tek kişi bile bulamadık." Giordino başın salladı. "Saatte sadece yüz mil yapabilen sapsan bir uçak boğazdan geçip Makedonya'ya girmiş olsaydı mutlaka bir gören olurdu."</p>

  <p class="block3">Lewis sigara paketini çıkardı. "Beni şaşırtan şey saldırının çok iyi planlanmış ve uygulanmış olması Havaalanına. Baskın yapan kişi uçaklar taradığı sırada hiçbirinin kalkış ya da iniş durumunda olmadığını biliyordu."</p>

  <p class="block3">Pitt gömleğini ilikledi, omuzundaki binbaşı rütbesini düzeltti.</p>

  <p class="block3">"Tasos'ta herkes üssün pazar günleri bir hayalet kent olduğunu biliyordur kuskusuz. Aslında bu iş, ada dağları arasından ani çıkışına kadar tıpkı Japonların Pearl Harbor baskınına benziyor."</p>

  <p class="block3">Lewis bıyığını tutuşturmamaya dikkat ederek sigarasını yaktı. "Haklısın, ama senin gelişinin bizi olduğu gibi saldırganı da şaşırttığında hiç kuşku yok. Son iki yüz mili denizin hemen üstünde uçtuğundan radarımız senin Catalina'nı göremedi. Senin o yaşlı kuşunun güneş yününden aniden çıkmasının bizleri ne kadar çağırtıp sevindirdiğini tahmin edemezsin. "</p>

  <p class="block3">"<i class="calibre2">Albatros</i>'taki dostumuz da şaşırmış olmalı," diye sırıttı Giordino.</p>

  <p class="block3">"Arkasına bakıp da bizi ilk gördüğünde ağzının nasıl açık kaldığını görecektiniz."</p>

  <p class="block3">Pitt kravatı bağladı. "Benim uçuş planımda Brady Üssü olmadığından bizi bekleyen yoktu. Ben aslında <i class="calibre2">İlk Girişim</i>'in yanına denize inecektim. O yüzden uçan hayalet de, Brady Kontrol da gelişimizden haberdar değillerdi." Pitt düşünceli bir tavırla Lewis'e baktı. "Albayım, size olağanüstü savunma önlemleri almanızı tavsiye ederim. Bana kalırsa sarı <i class="calibre2">Albatros</i>'u son görüşümüz değildi bu. " Lewis merakla Pitt'e baktı. "Bir daha geleceğinden nasıl emin olabilirsin?"</p>

  <p class="block3">Pitt'in gözleri parladı. "Üsse saldırmasının belirli bir amacı vardı ve bu da insan öldürmek ya da Birleşik Devletler uçaklarını yok etmek değildi. Planı sizleri paniğe sürüklemekti."</p>

  <p class="block3">"Bununla ne kazanacaktı?" diye sordu Giordino.</p>

  <p class="block3">"Bir an durup düşünün hele." Pitt önce saatine, sonra Lewis'e baktı. "Albayım, bu durum gerçekten tehlikeli olsaydı tüm Amerikalı personeli karaya naklederdiniz, değil mi?"</p>

  <p class="block3">"Doğru. Ama şu anda böyle bir adım atmak için bir neden görmüyorum. Yunan hükümeti uçağı ve pilotu bulmak için her türlü işbirliğini göstereceğini bildirdi."</p>

  <p class="block3">"Ama böyle bir nedeniniz olsaydı, yarbay ile <i class="calibre2">İlk Girişim</i>'in de Tasos bölgesinden uzaklaşmasını emretmez miydiniz?"</p>

  <p class="block3">Lewis'in gözleri kasıldı. "Bir güvenlik önlemi olarak, elbette. O beyaz gemi havadan gelecek bir keskin nişancı için mükemmel bir hedeftir."</p>

  <p class="block3">Pitt Zipposunu çakıp sigarasını yaktı. "işte efendim, ister inanın ister inanmayın ama yalnız budur."</p>

  <p class="block3">Giordino ile Lewis şaşkın bir halde önce birbirlerine sonra Pitt'e baktılar.</p>

  <p class="block3">"Albayım, bildiğiniz gibi, Amiral Sandecker'in Giordino ile beni Tasos'a göndermesinin nedeni NUMA'nın açık deniz operasyonlarında meydana gelen garip kazaların araştırılmasıydı," diye Pitt devam etti. "Bu sabah Albay Gunn ile konuşurken bazı sabotaj izlerine rastladım ki, bu da <i class="calibre2">İlk Girişim</i>'deki kazalar ile baskın arasında kesin bir bağ olduğuna inanmama neden oldu. Şimdi bu varsayımı bir adım daha ileri götürürsek Brady Havaalanının düşmanımızın başlıca hedefi olmadığını söyleyebiliriz. Baskın, Yarbay Gunn ile gemisini Tasos'tan uzaklaştırmanın dolaylı bir yoluydu."</p>

  <p class="block3">Lewis düşünceli bir tavırla Pitt'e baktı. "Sanırım bundan sonraki soru neden olmalı?"</p>

  <p class="block3">"Buna şimdilik bir yanıtım yok. Ama esrarengiz dostumuzla bu dramatik gösterisinin ardında epey büyük bir neden yattığından hiç kuşkum yok. Küçük şeyler için bu kadar riske girmezdi. Herhalde çok değerli bir şey saklıyordur ve gemideki NUMA araştırmacıları da bunu bulacak durumdadırlar."</p>

  <p class="block3">"Sözünü ettiğin bu şey batık bir hazine olabilir."</p>

  <p class="block3">Pitt çantasından şapkasını çıkarıp başına geçirdi. "Eh, olasılıklardan biri de budur herhâlde."</p>

  <p class="block3">Lewis gözlerinde dalgın bir bakışla, "Acaba bu nedir ve değeri ne olabilir? " dedi.</p>

  <p class="block3">Pitt, Giordino'ya döndü. "Al, Amiral Sandecker'i bul ve Ege'de Tasos'a yakın bölgelerdeki bütün batık hazineleri araştırıp bilgiyi ilk fırsatta bize göndermesini söyle. Çok aceleymiş dersin."</p>

  <p class="block3">"Tamam. Washington'da şimdi saat on bir olduğuna göre yarın kahvaltı saatine kadar yanıt alırız sanırım."</p>

  <p class="block3">"işte şimdi bir yerlere varmaya başladık, " dedi Lewis. "Yanıtlan ne kadar çabuk elde edersem Pentagon'dan o kadar çabuk kurtulurum. Size herhangi bir yardımım dokunabilir mi? "</p>

  <p class="block3">Pitt yine saatine baktı. "izcilerin dediği gibi, Hazırlıklı Olun. Şu anda yapabileceğimiz tek şey bu. Brady Üssü ile <i class="calibre2">İlk Girişim</i>'in yakından gözlendiğine emin olabilirsiniz. Kimsenin boşaltmadığı ve oşinografi gemisinin hala orada olduğu anlaşılınca sarı <i class="calibre2">Albatros</i>'un yeni bir ziyaretini bekleyebiliriz. Siz eğlendiniz, albayım, sanırım şimdi sıra Yarbay Gunn'da."</p>

  <p class="block3">"Lütfen albaya elimden gelen her yardım yapmaya hazır olduğumu bildirin."</p>

  <p class="block3">"Teşekkür ederim, efendim. Ama bence Yarbay Gunn'ı şu anda uyarmak doğru olmaz. "</p>

  <p class="block3">"Neden?" diye şaşkın şaşkın sordu Giordino.</p>

  <p class="block3">Pitt gülümsedi. "Bütün bu konuştuklarımız sadece varsayım. Ayrıca <i class="calibre2">İlk Girişim</i>'de herhangi bir hazırlık niyetimizi açığa vurmak olur. Birinci Dünya Savaşından kalma o hayaleti yemleyip açığa çıkmak zorunda bırakmalıyız."</p>

  <p class="block3">Giordino, Pitt'in yüzüne baktı. "Bilim adamlarını ve gemiyi kendilerine bir savunma fırsatı vermeden tehlikeye atamazsın."</p>

  <p class="block3">"Gunn'ın acil bir tehlike durumu yok. Hayalet pilotumuz geminin gidip gitmeyeceğini görmek için en az bir gün bekleyecektir. Bu arada ben de yaratıcı yeteneklerimle bir plan geliştireceğim. "</p>

  <p class="block3">Lewis ayağa kalktı. "Gemideki o insanlar adına iyi bir şey bulacağını umarım."</p>

  <p class="block3">"Hiçbir plan uygulanana kadar kusursuz değildir, albayım."</p>

  <p class="block3">Giordino kapıya doğru yürüdü. "Ben gidip amirale o mesajı çekeyim."</p>

  <p class="block3">Lewis, "işin bitince yemeğe benim odama gel," dedi. Bıyıklarını burarak Pitt'e döndü. "Sen de davetlisin. Sizlere esaslı bir ziyafet çekeceğim: beyaz şarap soslu mantarlı midye. "</p>

  <p class="block3">"Doğrusu nefis bir şey olmalı," dedi Pitt. "Ama korkarım benim özür dilemem gerekecek. Daha önce çok güzel bir kadına randevu verdim."</p>

  <p class="block3">Giordino ile Lewis ancak şaşkınlıkla bakabildiler. Pitt önemsiz bir şeymiş gibi davranmaya gayret ederek, "Beni alması için saat altıda bir araba gönderecek," dedi. "Kapıya kadar gitmem için sadece iki buçuk dakikam var, onun için bir an önce yola koyulsam iyi olacak sanırım. İyi akşamlar, albay." Pitt, Giordino'ya döndü. "Al, amiralden yanıt gelince bana hemen bildir." Sonra da kapıyı açıp çıktı gitti.</p>

  <p class="block3">Lewis başını iki yana salladı. "Palavra mı sıkıyor, yoksa gerçekten bir randevusu var mı?"</p>

  <p class="block3">"Ben Pitt'in kadınlar konusunda yalan söylediğine hiç rastlamadım, efendim." Giordino, Lewis'in o dehşete düşmüş halinden hoşlanmaya başlamıştı.</p>

  <p class="block3">"Peki, ama kadınla nerede tanıştı ki? Bildiğim kadarıyla üs ve gemi dışında bir yere gitmedi ki."</p>

  <p class="block3">Giordino omuzlarını silkti. "Bilemem. Ama Pitt'i tanırım, üssün kapısı ile kıyı arasında bir kadın bulduysa hiç şaşmam."</p>

  <p class="block3">Lewis gürler gibi bir kahkahayla odayı çınlattı. "Gel bakalım, yüzbaşı. Ben seksi bir kız değilim ama hiç olmazsa iyi yemek yaparım. Midyelerime ne dersin?"</p>

  <p class="block3">"Neden olmasın? Bugün karşıma çıkan en iyi teklif bu."<br class="calibre1" id="calibre_pb_6" /></p>
</body>
</html>
