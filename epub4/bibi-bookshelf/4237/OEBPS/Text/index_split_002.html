<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block"></p>

  <h1 class="calibre3">1</h1>

  <p class="block3">Binbaşı Dirk Pitt kulaklığını başına geçirip telsizin ince ayar düğmesini çevirdi. Bir an dikkatle dinledi: deniz yeşili gözlerinde bir şaşkınlık ifadesi vardı. Alnının bronz rengi derisi kırıştı.</p>

  <p class="block3">Telsizden gelen sözcükler anlaşılmaz değildi. Çok iyi anlaşılıyordu hatta. Ama kulaklarına inanamıyordu. PBY Catalina uçağının çifte motorunun gürültüsünü duymamaya çalışarak bir daha dinledi. Duyduğu ses hafifliyordu, oysa daha güçlü gelmesi gerekirdi. Ses düğmesi sonuna kadar açıktı ve Brady sadece otuz mil uzaktaydı. Bu koşullarda hava trafik memurunun sesi kulaklarını patlatacak kadar güçlü olmalıydı. Adam ya yaralı ya da telsizi hasar görmüş diye düşündü. Bir an düşündükten sonra sağına uzanıp ikinci pilot koltuğunda uyuyan arkadaşını dürtükledi.</p>

  <p class="block3">"Kendine gel artık, uyuyan güzel."</p>

  <p class="block3">Sesi hafifse de, uçağın gürültüsünü bastıracak derecede güçlüydü. Yüzbaşı Al Giordino başın kaldırıp gürültüyle esnedi. On üç saattir o sarsıntılar eski PBY deniz uçağında oturmanın yorgunluğu kanlı gözlerinde açıkça görülüyordu. Kollarını havaya kaldırdı, fıçıyı andıran göğsünü havayla doldurup gerindi. Sonra birden doğrulup kokpit camından ileri baktı.</p>

  <p class="block3">"<i class="calibre2">İlk Girişim</i>'e geldik mi?" diye sordu bir kere daha esnerken.</p>

  <p class="block3">"Eh, neredeyse Tasos hemen ilerimizde."</p>

  <p class="block3">"On dakika daha uyuyabilirdim öyleyse. Neden uyandırdın?"</p>

  <p class="block3">"Brady Kontroldan bir mesaj aldım, havaalanı tanınmayan bir uçağın saldırısına uğramış."</p>

  <p class="block3">"Ciddi olamazsın. Bu bir şaka olmalı."</p>

  <p class="block3">"Sanmıyorum. Kontrol memurunun sesi şaka yapıyor gibi değildi."</p>

  <p class="block3">Pitt gözlerini on metre kadar aşağıdaki denizden ayırmadan konuşuyordu. Son iki yüz mili dalgaların hemen üzerinden uçarak geçirmişti; bu da onun reflekslerini kontrol altında tutma denemesiydi.</p>

  <p class="block3">Giordino kokpit camından bakarak, "Brady Kontrol gerçeği söylemiş olabilir," dedi. "Adanın doğusuna bak."</p>

  <p class="block3">Her iki adam denizden yükselen kara parçasına baktılar. Kıyının hemen ardındaki yamaçlar çoraktı ama tepeler ağaçlarla yemyeşildi. Sıcak dalgaları arasında titreyen renkler Ege'nin adayı saran maviliğiyle tam bir zıtlık oluşturuyordu. Tasos'un doğusunda rüzgârsız göğe doğru kalın bir duman sütunu yükseliyor ve adanın üstünde dev bir kara bulut oluşturuyordu. PBY adaya yaklaşırken dumanın alt kısmında turuncu alevler göründü.</p>

  <p class="block3">Pitt mikrofonu kavrayıp tutamağın yanındaki düğmeye bastı.</p>

  <p class="block3">"Brady Kontrol, Brady Kontrol, burası PBY-086, sizi dinliyorum."</p>

  <p class="block3">Yanıt yoktu. Pitt çağrıyı iki kere daha tekrarladı.</p>

  <p class="block3">"Yanıt yok mu?" diye sordu Giordino.</p>

  <p class="block3">"Hayır."</p>

  <p class="block3">"Bilinmeyen bir uçak dedin. Yani bir tek uçak mıymış?"</p>

  <p class="block3">"Brady Kontrol konuşma kesilmeden önce öyle söyledi."</p>

  <p class="block3">"Ama anlamsız bu. Bir tek uçak neden bir Birleşik Devletler Hava Kuvvetleri Üssüne saldırsın?"</p>

  <p class="block3">"Kim bilir?" Pitt kontrol levyesini hafifçe geriye çekti. "Belki de jetlerimizin keçilerini korkutmasına kızan Yunanlı bir çiftçidir. Her neyse, bu büyük çaplı bir saldırı olamaz, yoksa Washington şimdiye kadar bize haber verirdi. Beklemekten başka yapacağımız bir şey yok." Pitt gözlerini ovuşturdu. "Hazır ol, uçağı tepelerin çevresinden geçirip yakından bakacağım."</p>

  <p class="block3">"Dikkatli ol. Bu yaşlı otobüs roket atan bir jetle başa çıkacak durumda değildir."</p>

  <p class="block3">"Merak etme." Pitt güldü. "Yaşamda tek amacım mümkün olduğu kadar sağlıklı kalmaktır."</p>

  <p class="block3">Pitt levyeleri ileri itti, iki Pratt-Whitney motorunun güçleri arttı.</p>

  <p class="block3">Uçak yükselerek Tasos dağlarına d0ğru y0l aldı.</p>

  <p class="block3">Pitt'in kulaklarında birden bir ses duyuldu. Bu daha önce duyduğu sesti, ama şimdi daha güçlüydü.</p>

  <p class="block3">"Burası Brady Kontrol. Saldırıya uğradık! Tekrar ediyorum, saldırıya uğradık! Yanıt verin... Lütfen yanıt verin!" Ses isteriye kapılmış gibiydi.</p>

  <p class="block3">"Brady Kontrol, burası PBY-086. Sizi dinliyorum."</p>

  <p class="block3">"Tanrıya şükürler olsun, biri beni duydu," dedi soluk soluğa kalmış olan ses.</p>

  <p class="block3">"Brady Kontrol, seni daha önce de duydum ama sesin hafifledi ve kayboldu."</p>

  <p class="block3">"İlk saldırıda isabet aldım... Bayılmış olmalıyım. Şimdi iyiyim.</p>

  <p class="block3">"Biz on mil batınızda ve iki bin metre yükseklikteyiz." Pitt tane tane konuşuyordu, yerini bir daha tekrarlamadı.</p>

  <p class="block3">"Durum nedir? "</p>

  <p class="block3">"Savunmamız yok. Yerdeki bütün uçaklar hasar gördü. En yakın filo yedi yüz mil uzakta. Buraya asla zamanında gelemezler. Yardım edebilir misiniz?"</p>

  <p class="block3">Pitt alışkanlıktan başını iki yana salladı.</p>

  <p class="block3">"Hayır, Brady Kontrol. Benim en yüksek hızım yüz doksan milin altındadır ve uçakta sadece iki tüfek var. Bir jetle başa çıkamayız."</p>

  <p class="block3">"Lütfen yardım edin," diye ses yalvardı. "Saldıran jet bombardıman uçağı değil, Birinci Dünya Savaşından kalma çift kanatlı bir uçak. Tekrar ediyorum, Birinci Dünya Savaşından kalma çift kanatlı bir uçak. Lütfen yardım edin."</p>

  <p class="block3">Pitt ile Giordino şaşkın şaşkın birbirlerine baktılar. Pitt kendini toplayana kadar en az on saniye geçti.</p>

  <p class="block3">"Tamam, Brady Kontrol, geliyoruz. Ama uçağı iyi tanımlamış ol, yoksa yardımcı pilotumla ölecek olursak iki gümüş saçlı anayı çok üzersin. Tamam." Pitt, Giordino'ya dönerek kendinden emin bir sesle, "Arkaya git ve yan kapıları aç," dedi. "Tüfeklerden birini al ve keskin nişancıymışsın gibi davran."</p>

  <p class="block3">"Kulaklarıma inanamıyorum," dedi şaşkına dönmüş olan Giordino.</p>

  <p class="block3">Pitt başını salladı. "Ben de, ama o insanlara da yardım etmemiz gerek. Çabuk ol haydi."</p>

  <p class="block3">"Tamam," diyen Giordino homurdandı. "Ama yine de inanamıyorum."</p>

  <p class="block3">"Dostum senin görevin nedenleri aramak değil." Pitt dostça bir yumruk vurdu arkadaşının koluna. "şansın açık olsun."</p>

  <p class="block3">"Onu sen kendine söyle, senin kanın da benimki kadar kolay akar." Giordino yine sessizce bir şeyler homurdanarak koltuğundan kalkıp uçağın içine yürüdü. Tavandaki dolaptan bir tüfek alıp on beş mermilik şarjörünü taktı. Kapıyı açında içeri bir sıcak hava dalgası doldu. Giordino silahı bir kere daha kontrol ettikten sonra oturup beklemeye başladı. Bir yandan da uçağı yönetmekte olan iriyarı adamı düşünüyordu.</p>

  <p class="block3">Giordino, Pitt'le çok uzun zamandan beri dosttular. Çocukluklarında birlikte oynamışlar; lisenin takımında birlikte koşmuşlar, aynı kızlarla çıkmışlardı. Pitt'i erkek olsun kadın olsun, herkesten iyi tanırdı. Pitt bir anlamda birbirleriyle ilişkisi olmayan iki insan gibiydi. Pek az hata yapan, neşeli, rol yapmayan, herkesle dost, soğukkanlı ve çok becerikli bir Dirk Pitt vardı. Ama öteki Pitt: dalgın, zaman zaman saatlerce içine kapanık, herkesten uzak, sanki kafasında durmadan hep bir hayali yaşarmış gibi görünen insan. İki Pitt arasındaki kapıyı açan bir anahtar olmalıydı ama Giordino bunu o güne kadar bulmuş değildi. Ama bir Pitt'ten diğerine geçişin bu son bir ay içinde giderek daha fazla olduğunu biliyordu, sevdiği kadını Hawaii yakınlarında denizde kaybettikten sonra.</p>

  <p class="block3">Giordino içeri gelmeden önce Pitt'in gözlerine dikkat ettiğini hatırladı; o deniz yeşili gözler tehlike kokusunu alınca nasıl da parlamışlardı. Giordino bir kere dışında o gözleri öyle görmemişti ve şimdi bunu hatırlayınca ürpererek sağ elinin eksik olan parmağına baktı. Sonra başını sallayarak yine o ana döndü ve tüfeğin emniyet mandalını çevirdi. Ve gariptir, o anda kendini güvencede hissetti.</p>

  <p class="block3">Kokpitteki Pitt'in güneş yanığı yüzü oldukça erkeksiydi. Sinema artisti anlamında yakışıklı değildi. Kadınlar kendilerini onun önüne pek atmazlardı. Hatta genellikle karşısında biraz ürkek ve huzursuz olurlardı. Onun kadınca kaprisleri hoş karşılayan bir erkek olmadığını her nasılsa hemen anlarlardı. Kadınların dostluklarından ve yumuşak vücutlarını hissetmekten hoşlanırdı, ama hilekârlıktan, yalandan ve sıradan bir kadını elde etmek için gereken o küçük gülünç oyunlardan nefret ederdi. Bir kadını yatağa atma ustalığı yok değildi; o konuda uzmandı hatta. Ama bu oyunu oynamak için kendini zorladı. Pitt dürüst ve açık sözlü kadınlardan hoşlanırdı ki; onlara da çok seyrek rastlanırdı.</p>

  <p class="block3">Pitt kontrol levyesini öne itti, PBY, Brady Havaalanına ölümüne dalışa geçti. Beyaz yükseklik göstergeleri siyah tablonun üzerinde geriye doğru ilerlerken açıyı daralttı ve yirmi beş yıllık uçak sarsılmaya başladı. Uçak yüksek hızlar için yapılmış değildi.</p>

  <p class="block3">Alçak hızlarda keşif, güvenlik ve uzun menziller için yapılmıştı ve yapabilecekleri de ancak bunlardı.</p>

  <p class="block3">Pitt, NUMA Müdürü Amiral James Sandecker tarafından Hava Kuvvetlerinden bu göreve getirildiğinde uçağın satın alınmasını istemişti. Pitt hala binbaşı rütbesini korumaktaydı ve dosyasında NUMA'da süresiz bir görevle çalıştığı yazılıydı. Unvanı Yüzey Güvenlik Subayıydı. Bu da kendisi için süslü bir terimden başka bir şey değildi. Bir proje üzerinde beklenmedik bir güçlük ya da bilimsel olmayan sorunla karşılaşıldığında güçlüğü aşmak ve operasyonu yoluna sokmak Pitt'in göreviydi.</p>

  <p class="block3">PBY Catalina deniz uçağını istemesinin amacı da buydu. Uçak ağır yollu olmasına karşın yolcu ve yük taşıyabilirdi ve en önemli yanı da karaya ve denize inip kalkabilmesiydi.</p>

  <p class="block3">NUMA'nın operasyonlarının yüzde doksanı açık denizlerde olduğundan bu çok önemliydi.</p>

  <p class="block3">Kara bulutun önünde bir parıltı birden dikkatini çekti. Parlak sarı bir uçaktı ve yüksek manevra kabiliyeti olduğunu gösteren ani bir dalışla dumanın içine girdi. Pitt kendi dalış hızını azaltıp PBY'nin düşmanın üzerinden geçip gitmesini önlemek için levyeleri geri çekti.</p>

  <p class="block3">Diğer uçak duman bulutunun öte yanından çıktı ve Brady Havaalanını bir kez daha taramaya başladı.</p>

  <p class="block3">"Vay canına! " diye söylendi Pitt. "Eski bir Alman <i class="calibre2">Albatros</i>'u bu."</p>

  <p class="block3">Catalina güneş yönünden geldiği için altında uçakları yok etmekle meşgul olan <i class="calibre2">Albatros</i>'un pilotu uçağı görememişti çatışma yaklaşırken Pitt'in yüzünde bir gülümseme belirdi. PBY'nin burnundan ateş yağdıracak silahlan olmayışı için bir küfür salladı. Arka kuyruk pedallarına basarak Giordino'ya daha iyi bir ateş açısı vermeye çalıştı.</p>

  <p class="block3">Diğer uçağın hah göremediği PBY ileri d0ğru y0luna devam etti. Pitt birden Giordino'nun motor gürültüsünü bastıran silah sesini duydu.</p>

  <p class="block3">Açık kokpitteki meşin başlıklı adam başını çevirdiğinde <i class="calibre2">Albatros</i>'un hemen hemen tam üzerindeydiler. Uçağa o kadar yakındılar ki, Pitt adamın üzerine gelen büyük uçağı görünce ağzının şaşkınlıkla çarpıldığını görebiliyordu. Avcı şimdi av olmuştu. Pilot kendini hemen toparladı ve <i class="calibre2">Albatros</i> yana kaydı. Ama Giordino bu arada on beş mermiyi de gövdesine isabet ettirmişti.</p>

  <p class="block3">Brady Havaalanı üzerindeki dumanla kaplı gökyüzünde şimdi İkinci Dünya Savaşından kalma deniz uçağıyla Birinci Dünya Savaşından kalma avcı uçağı arasında kıyasıya bir mücadele başlamıştı. PBY daha hızlıydı ama <i class="calibre2">Albatros</i>'un da iki makineli tüfek ve çok daha süratli manevra yapabilme üstünlüğü vardı.</p>

  <p class="block3"><i class="calibre2">Albatros</i> ünlü <i class="calibre2">Fokker</i>'den daha az bilinen bir uçaksa da 1916'dan 1918'e kadar Alman imparatorluk Hava Kuvvetlerinde çok başarılı olmuştu.</p>

  <p class="block3"><i class="calibre2">Albatros</i> sert bir sol dönüş yaparak doğruca PBY'nin üzerine gelmeye başladı. Pitt uçağın mermilerinin önündeki camın üç metre altından geçtiğini görebiliyordu. Pitt, talihimiz var ki, herif iyi nişancı değilmiş, diye düşündü. İki uçak birbirlerine çarpacak rotada ilerlerken midesi düğümlenmiş gibi oldu. Pitt son ana kadar bekledikten sonra PBY'nin burnunu aşağıya çevirip sert bir dönüş yaparak <i class="calibre2">Albatros</i> üzerinde kısa ama elverişli bir an kazandı. Giordino yine ateş açtı. Ama sarı <i class="calibre2">Albatros</i> tüfeğin mermilerinden kaçıp hızla yere doğru yönelince Pitt bir an uçağı gözden kaybetti. Hemen sağa doğru yükselerek uçağı aramaya koyuldu. Ama geç kalmıştı. Deniz uçağının gövdesine saplanan mermileri hissetti. Pitt uçağı hemen düşen yaprak manevrasına sokarak öteki öldürücü ateşten kurtardı.</p>

  <p class="block3">Savaş, aşağıda seyreden askerlerin şaşkın bakışlar altında sekiz dakika sürmüştü. İki uçak doğuya d0ğru y0l alırlarken son raund başladı.</p>

  <p class="block3">Pitt ter içinde kalmıştı. Alnında boncuk boncuk biriken terler şimdi yüzünden aşağı süzülüyordu. Rakibi kurnazdı, ama Pitt de strateji oyununu iyi bilirdi. Sonsuz bir sabırla doğru anı bekledi ve o an geldiğinde hazırdı.</p>

  <p class="block3"><i class="calibre2">Albatros</i>, Catalina'nın arkasına ve biraz da üstüne geçmeyi başarmıştı. Pitt hızını sabit tuttu ve diğer pilot 2aferin yakın olduğunu hissederek deniz uçağının arkasına yirmi metre kadar yaklaştı. Ama makineli tüfekler ateşe başlayamadan Pitt levyeyi çekip flapları indirdi ve büyük uçağı hemen hemen stop durumuna getirdi.</p>

  <p class="block3">Şaşıran pilot PBY'nin üzerinden geçerken Giordino, <i class="calibre2">Albatros</i>'un motoruna birkaç el isabet ettirdi. Uçak Pitt'in önünde birden yana yattı. Pitt, pilotun gözlüğünü alnına itip kendisini selamladığını görünce bir kahramanın diğerine duyduğu saygıyla baktı adama.</p>

  <p class="block3">Sarı <i class="calibre2">Albatros</i> ve esrarengiz pilotu ardından kara bir duman salarak adanın batısına d0ğru y0l almaya başladı.</p>

  <p class="block3">Pitt hızla aşağı inmekte olan uçağı biraz da güçlükle doğrulttu, sonra dik bir yükselişe geçti. Bin beş yüz metreye çıkınca aday ve çevredeki denizi araştırdıysa da, sarı uçağın izine rastlayamadı.</p>

  <p class="block3">Pitt'i soğuk, yapış yapış bir duygu sardı. Sarı <i class="calibre2">Albatros</i> her nasılsa tandık gelmişti. Sanki geçmişten hatırlanmayan bir hayalet kendisini kovalamaya gelmiş gibi. Ama bu ürkütücü duygu geldiği gibi kayboldu ve Pitt gerilimden çıkarken derin derin içini çekti.</p>

  <p class="block3">"Eh, keskin nişancı madalyamı ne zaman alacağım?" diye sordu bölmenin başında duran Giordino. Kafasındaki çirkin yarık izine karşın gülümsüyordu. Yüzünün sağ tarafından süzülen kan renkli gömleğinin yakasın lekelemişti.</p>

  <p class="block3">Pitt başını çevirmeden, "Onun yerine iner inmez sana bir içki ısmarlarım," dedi.</p>

  <p class="block3">Giordino pilot koltuğuna oturdu. "Long Beach'te lunaparkta dönme dolaptan inmiş gibiyim."</p>

  <p class="block3">Pitt gülmekten kendini alamadı. Arkasına yaslanarak rahatladı, konuşmadı. Sonra dönüp Giordino'ya bakarak gözlerini kıstı.</p>

  <p class="block3">"Sana ne oldu? Yaralandın mı?"</p>

  <p class="block3">Giordino alaycı ve acıyan bir bakışla Pitt'e döndü. "Sana PBY'lerin takla attığını kim söylemişti ki?"</p>

  <p class="block3">"O anda öyle yapmak gerekiyordu."</p>

  <p class="block3">"Bir daha yolculara da haber ver. İçerde basketbol topu gibi oradan oraya çarptım."</p>

  <p class="block3">"Başını nereye vurdun? " diye merakla sordu Pitt.</p>

  <p class="block3">"Bunu bilmen gerekiyor mu? "</p>

  <p class="block3">"Ee?"</p>

  <p class="block3">Giordino birden utanmış gibiydi. "İlle de bilmek istiyorsan, kenef kapısının koluna."</p>

  <p class="block3">Pitt bir an şaşkın şaşkın baktıktan sonra başını geriye atıp kahkahayı bastı. Giordino da çok geçmeden gülmeye başladı</p>

  <p class="block3">Ancak otuz saniye sonra kendilerine geldiler ve durumlarının ciddiyetini düşündüler.</p>

  <p class="block3">"Bence planlandığı gibi <i class="calibre2">İlk Girişim</i>'e gideceğimize Brady'ye gitsek daha iyi olacak. Gövdemize bir iki isabet aldığımızı sanıyorum."</p>

  <p class="block3">"iyi fikir. Doğrusu su boşaltacak halim yok."</p>

  <p class="block3">Büyük deniz uçağı piste doğrulup parçalanmış uçakların yanından geçerek sıcak asfalta kondu. Pitt uçağı pistin öteki ucuna kadar götürdü. Catalina durunca motoru kapattı, gümüş kanatlı pervaneler dönüşlerini durdurup Ege güneşi altında hareketsiz kaldılar. Ortalık sessizdi. Pitt ile Giordino bir an hiç kıpırdamadan oturup uçağın on üç saatlik gürültüsü ve sarsıntısından sonraki o huzur verici sakinliğin tadını çıkardılar.</p>

  <p class="block3">Pitt yan camı açıp üs itfaiyecilerinin yangınla boğuşmalarına ilgisizce baktı. Her tarafta hortumlar uzanıyor, insanlar bağırıp çağırarak koşuşuyorlar, karmaşayı daha da arttırıyorlardı. <i class="calibre2">F-105</i> jetlerinin alevleri hemen hemen söndürülmüşse de, <i class="calibre2">C-133</i> Cargomasterlerin biri hala cayır cayır yanmaktaydı.</p>

  <p class="block3">Giordino, "şuraya bak," dedi.</p>

  <p class="block3">Pitt gösterge tablosunun üzerinden eğilip Giordino'nun camından üzerlerine doğru gelmekte olan mavi Hava Kuvvetleri steyşın arabasına baktı. Birkaç subayın olduğu arabanın ardından otuz kırk er bağırarak koşuyordu.</p>

  <p class="block3">"İşte karşılama heyeti diye buna derim," diyen Pitt gülümsedi.</p>

  <p class="block3">Giordino kanayan yarasını mendiliyle kuruladı. Mendil kanı emip de ıslanınca elinde toparlayıp pencereden aşağı attı. Bir süre kıyıya düşünceli düşünceli baktıktan sonra Pitt'e dönüp "şansımız varmış ki şu anda burada oturuyoruz," dedi.</p>

  <p class="block3">"Biliyorum. Yukarda bir iki kere artık sonumuz geldi diye düşünmüştüm doğrusu."</p>

  <p class="block3">"Herifin kim olduğunu ve bütün bunların ne anlama geldiğini bilmek isterdim. "</p>

  <p class="block3">Pitt'in yüzünde düşünceli bir merak ifadesi vardı. "Tek ipucu sarı <i class="calibre2">Albatros</i>, " dedi.</p>

  <p class="block3">Giordino merakla baktı arkadaşına. "O eski uçağın renginin ne anlamı olabilir ki?"</p>

  <p class="block3">"Havacılık tarihini öğrenmiş olsaydın, Birinci Dünya Savaşında Alman pilotlarının uçaklarını özel ama kimi zaman göze batan renklere boyadıklarını bilirdin."</p>

  <p class="block3">"Tarih dersini daha sonraya sakla," diye homurdandı Giordino. "Ben şu anda sadece bu ter kutusundan çıkmak ve borcun olan o buzlu içkiyi içmek istiyorum." Yerinden kalkıp çıkış kapısına doğru yürüdü.</p>

  <p class="block3">Mavi steyşın gümüş renkli uçağın yanında durunca arabanın dört kapısı aynı anda açıldı. İçerdekiler dışarı fırlayıp uçağın alüminyum kapısını yumruklamaya başladılar. Erlerde uçağın çevresini sarıp alkış tutuyorlardı.</p>

  <p class="block3">Pitt yerinden kalkmadan aşağıda alkışlayan kalabalığa el salladı. Yorgundu ama zihni çok iyi çalışıyordu. Kafasının içinde dönüp duran bir şeyi sonunda yüksek sesle tekrarladı "<i class="calibre2">Makedonya Şahini</i>."</p>

  <p class="block3">Giordino kapıdan döndü. "Ne dedin?"</p>

  <p class="block3">"Hiçbir şey." Pitt soluğunu sesli bir şekilde bıraktı. "Haydi, gel de o içkiyi ısmarlayayım şimdi."</p>

  <p class="block"><br class="calibre1" id="calibre_pb_3" /></p>
</body>
</html>
