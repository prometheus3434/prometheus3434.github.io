<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"></p>

  <h1 class="calibre3">5</h1>

  <p class="block3">Alçalan güneş Tasos dağlarının ardına çekildikçe o fırın sıcaklığı biraz hafiflemişti. Dağların ağaçla kaplı doruklarından aşağı uzanan gölgeler Brady Üssünü yalamaya başladığında Pitt de kapıdan çıktı. Asfalt yolun başında durup temiz Akdeniz havasını içine çekti. Alışkanlıktan hemen bir sigara yakmak istediyse de vaz geçip derin bir soluk daha aldı, denize baktı. Kıyıya vurup kırılan dalgaların ötesinde <i class="calibre2">İlk Girişim</i> batan güneşin altında altın gibi bir renge dönüşmüştü. Görüş olağanüstü netti ve iki mil uzaktan teknedekileri görebiliyordu. Pitt manzaranın güzelliği karşısında iki dakika kadar dalıp gitti. Sonra Teri'nin göndermeye söz verdiği arabayı araştırdı.</p>

  <p class="block3">Araba yol kenarında tıpkı demir atmış bir yat gibi duruyordu. "Vay canına!" diye söylendi Pitt. Arabaya biraz daha yaklaşırken yüzünde güzel otomobillere olan hayranlığı belirmişti. Bu, sürücü koltuğu ile arkasını ayıran cam bölmesiyle bir <i class="calibre2">Maybach-Zepplin</i>'di. Sürücüsü açıkta güneş altında oturmaktaydı. Radyatörün üstündeki çifte-M ambleminin ardında bir buçuk metre kadar uzanan kaputu ve adındaki alçak ön cam, arabaya müthiş bir güçlülük görüntüsü veriyordu. 1936 <i class="calibre2">Rolls-Royce Phantom lll</i> nasıl İngilizlerin sessizlik ve mekanik verimliliğini simgelerse bunun Alman karşıtı da <i class="calibre2">Maybach-Zepplin</i>'di.</p>

  <p class="block3">Pitt arabanın yanına gidip ön tamponun kenarına monte edilmiş yuvasındaki dev lastiği okşadı. Lastiğin kabartılarının baklava biçiminde olduğunu görünce memnunlukla gülümsedi. İri lastiği birkaç kere okşadıktan sonra dönüp ön koltuğa baktı.</p>

  <p class="block3">Sürücü direksiyonun ardında oturmuş parmaklarını kapıya hafifçe vurarak bekliyordu. Sadece sıkılmış görünmekle kalmayıp bunu kanıtlamak için esniyordu da. Üzerinde ikinci Dünya Savaşı Nazi subaylarının üniformasını andıran gri-yeşil bir ceket, başında yüksek kenarlı bir kasket vardı. Kasketin kenarından taşan saçları sarışındı. Gözlerindeki eski moda çelik çerçeveli gözlüğün camları batan güneşin dışında parıldıyordu. Ağzının kenarından sarkan sigarası kendisine küstahça bir hava vermekteydi ve bu görüntüsünü saklamak için de bir şey yapmıyordu.</p>

  <p class="block3">Pitt adamdan ilk anda hoşlanmamıştı. Yüzüne sertçe bakarak, "Sanırım beni bekliyorsun, adım Pitt," dedi. Sarışın sürücü Pitt'e bakmadan sigarasını omzu üzerinden atarak kontak anahtarını çevirdi. Yoğun bir Alman aksanıyla, "Amerikalı çöpçü sensen arabaya binebilirsin," dedi.</p>

  <p class="block3">Pitt'in bakışları katılaştı. "Pis kokulu süprüntüyle öne mi, yoksa beyler gibi arkaya mı bineceğim?" diye sordu. "Nasıl istersen." Adamın yüzü kıpkırmızı kesilmişti ama yine de başını kaldırıp Pitt'in yüzüne bakmamıştı.</p>

  <p class="block3">"Teşekkür ederim, öyleyse arkaya oturayım." Pitt iri krom tutamağı aşağı itip kasa kapısı gibi kapıyı açıp arabaya bindi. Aradaki cam bölmenin üstünde eski moda bir perde vardı. Pitt perdeyi indirip ündeki sürücüyle arasındaki ilişkiyi kesti. Sonra yumuşak deri koltuğa yaslanıp bir sigara yaktı.</p>

  <p class="block3"><i class="calibre2">Maybach</i>'ın motoru sessizce çalıştı ve araba Liminas'a d0ğru y0la koyuldu. Pitt yanındaki camı indirip dağ yamaçlarını örten çam ve kestane ağaçlarıyla kumsalın kenarındaki asırlık zeytin ağaçlarına baktı. Manzara zaman zaman küçük tütün ve buğday tarlalarıyla kesiliyor, Pitt'e Birleşik Devletlerin güneyinde uçarken gördüğü küçük çiftlikleri hatırlatıyordu.</p>

  <p class="block3">Araba çok geçmeden bir resmi andıran Panaghia köyünden geçti, Evlerin çoğu yaz güneşini yansıtmak için beyaz boyalıydı. Daracık sokakların iki yanındaki evlerin çatıları birbirlerine değecek kadar yakındılar. Panaghia birkaç dakika sonra geride kaldı ve Liminas göründü. Araba birden döndü, küçük kasabanın merkezinden uzaklaşarak tozlu bir yamaçtan yukarı çıkmaya başladı. Yamaç ilk başta hafif eğilimliyse de, çok geçmeden dik virajlara dönüşmüştü.</p>

  <p class="block3">Pitt sürücünün <i class="calibre2">Maybach</i>'ın direksiyonunu güçlükle çevirdiğini farketti; büyük araba katır patikalarının yayları zorlayan yollarından çok Berlin'in Unter den Linden'inde dolaşmak için yapılmıştı. Pitt uçurumların altındaki denize bakarken karşıdan bir araba gelirse ne olacağını merak etti. Sonra birden ilerde evi gördü; kararan gri yamaçlara yaslanmış dev bir beyazlık. Virajlar sona erdi ve geniş lastikler asfalt bir yolda kaymaya başladı.</p>

  <p class="block3">Pitt etkilenmişti. Villa boyut bakımından bir Roma Forum'unun gösterişini aratmayacak kadar görkemliydi. Bahçeler bakımlıydı, ortalıkta bir zenginlik ve zevk havası vardı. Malikâne iki yüksek dağ doruğu arasından geniş bir Ege manzarasına hakimdi.</p>

  <p class="block3">Yüksek duvarların arasındaki kapı görünmeyen biri tarafından açıldı ve araba iki yanı çamlarla kaplı bir yoldan hızla geçerek mermer basamakların önünde durdu. Merdivenin orta yerinde kucağında bir çocuk taşıyan eski bir heykel arabadan inen Pitt'i karşıladı.</p>

  <p class="block3">Pitt basamakları çıkarken birden dönüp arabanın yanına gitti.</p>

  <p class="block3">"Kusura bakma, sürücü bey, ama adını öğrenemedim," dedi.</p>

  <p class="block3">Sürücü şaşkın bir bakışla başını kaldırdı. "Adım Willie. Neden sordun?"</p>

  <p class="block3">"Willie, dostum, sana bir şey söylemem gerek. Lütfen bir dakika dışarı çıkar mıydın?</p>

  <p class="block3">Willie'nin kaşları sakindi ama omuzlarını silkerek aşağı indi.</p>

  <p class="block3">"Herr Pitt ne istiyordunuz?"</p>

  <p class="block3">"Ayağında çizme var, Willie."</p>

  <p class="block3">"Evet, çizme giyerim."</p>

  <p class="block3">Pitt bir araba satıcısı gülümsemesiyle, "çizmelerin altında da kabara vardır, değil mi?" dedi. "Evet, çizmelerin kabaraları vardır. Böyle saçmalıklarla beni neden meşgul ediyorsun? Benim de işim var. Söylemek istediğin nedir? "</p>

  <p class="block3">Pitt'in bakışları sertleşti "Dostum, eğer röntgencilik madalyası kazanmak istiyorsan, sana çelik çerçeveli gözlüklerin güneşin ışıklarını yansıttığını ve saklandığı yeri kolayca ele verdiğini söylemek de benim görevimdir."</p>

  <p class="block3">Willie'nin yüzünde bomboş bir ifade belirdi, bir şey söylemeye çalışırken Pitt'in yumruğu ağzının ortasına indi. Willie'nin başı geriye savrulurken kasketi başından uçtu. Gözlerinde boş bir bakış belirdi ve düşen bir yaprak gibi ağır ağır dizleri üstüne devrildi. Orada şaşkın bir halde kalakaldı. Kırılan burnundan akan kanlar üniformasının yakalarına boşandı. Sonra da mermer basamaklara doğru yüzüstü devrilip hareketsiz kaldı.</p>

  <p class="block3">Pitt yumruğunu ovuşturarak buz gibi bir tatmin duygusuyla sırıttı. Sonra merdivenleri üçer üçer atlayarak çıktı. Üst basamaktan sonra taş bir kemerden geçince kendini ortasında ayna gibi bir havuz bulunan daire biçimi bir avluda buldu. Avlunun çevresinde insan boyunda yirmi kadar miğferli Roma askeri heykeli vardı. Görmeyen taş gözler havuza sanki geçmişin 2afer dolu savaşlarının anılarını görmek isterlermiş gibi bakıyordu.</p>

  <p class="block3">Pitt havuzun kenarından geçip avlunun öteki ucundaki büyük çifte kapının önüne geldi. Kapıda aslan başı biçiminde kocaman bronzdan bir tokmak vardı. Aslan başını kaldırıp sertçe kapıya vurdu. Bütün bu çevre bir mozoleyi andırıyordu. Eksik olan tek şey birkaç çelenk ve org müziği, diye düşündü.</p>

  <p class="block3">Kap sessizce açıldı. Pitt eşikte durup içeri baktı. Kimseyi göremeyince bir an duraksadı. Bu an bir, sonra da iki dakikaya dönüştü. Sonunda bu saklambaç oyunundan sıkılarak omuzlarını dikleştirdi, yumruklarını sıktı ve kapıdan çok lüks döşenmiş olan hole girdi.</p>

  <p class="block3">Duvarlarda eski savaş sahnelerini canlandıran goblenler asılıydı. Holün tavanı kubbe biçimindeydi ve tepeden aşağı sarı bir ışık dökülüyordu. Pitt çevresine bakınıp da yalnız olduğunu görünce tam ortadaki oyma mermerden iki sıradan birine oturup bir sigara yaktı.</p>

  <p class="block6"><span class="text">Aradan bir süre geçince boş yere bir küllük aranmaya koyuldu. Sonra aniden, sessizce, goblenlerden biri aralandı ve yanında dev gibi beyaz köpek olan iriyarı yaşlı bir adam içeri girdi.</span> <span class="text1"><br class="calibre1" id="calibre_pb_7" /></span></p>
</body>
</html>
