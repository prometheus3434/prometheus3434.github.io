<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"></p>

  <h1 class="calibre3">6</h1>

  <p class="block3">Hafifçe şaşıran Pitt biraz korkuyla dev Alman çoban köpeğine, sonra köpeğin yaşlı sahibinin yüzüne baktı. Televizyon filmlerinden aşina olduğu çıplak kafalı, sinsi bakışlı, boyunsuz Alman kafasının katil ve ciddi ifadeli yüzü. Sahibi sanki kabızlık çekiyormuş gibi birbirlerine sıkıca yapıştırılmış ince dudaklar iriyarı vücutta tek gram bile yağ yok. Eksik olan tek şey binici pantolonu ve cilalı çizmelerdi. Pitt bir an, Erich von Stroheim dirilmiş karşısında duruyor, diye düşündü.</p>

  <p class="block3">Adam kuşku dolu boğuk bir sesle, "iyi akşamlar, " dedi. "Sanırım siz yeğenimin yemeğe davet ettiği beyefendisiniz. "</p>

  <p class="block3">Pitt gözlerini soluk soluğa duran köpekten ayırmadan ayağa kalktı. "Evet, efendim. Binbaşı Dirk Pitt hizmetinizdedir. "</p>

  <p class="block3">Adamın yüzünde bir Şaşkınlık ifadesi belirdi. "yeğenim bana sizin çavuşun altında bir rütbeniz olduğunu ve görevinizin çöp toplamak olduğunu söylemişti."</p>

  <p class="block3">"Amerikalı şakacılığımı bağışlayın lütfen. Bu küçük oyunumun size bir rahatsızlık vermediğini umarım."</p>

  <p class="block3">"Bir rahatsızlık değil de, biraz kaygı belki." Alman etini uzatırken Pitt'i inceledi. "Sizinle tanımak benim için bir şereftir, binbaşı. Adım Bruno von Till."</p>

  <p class="block3">Pitt adamın elini sıkarken gözlerini yüzünden ayırmadı.</p>

  <p class="block3">"O şeref bana ait, efendim."</p>

  <p class="block3">Von Till gobleni kaldırınca ortaya bir kapı çıktı. "Lütfen, şöyle buyrun, binbaşı. Teri'nin giyinmesini beklerken birlikte bir içki içelim."</p>

  <p class="block3">Pitt adamla köpeğin ardından karanlık bir koridordan geçip büyük bir çalışma odasına girdi. Tavan en az on metre yüksekliğindeydi ve sütunlarla desteklenmişti. Basit denecek kadar klasik mobilyalar gösterişli odaya bir zarafet veriyordu. Bir kenarda Yunan mezeleri dolu bir tekerlekli masa ve duvarın birinde de komple bir gömme bar vardı. Bu dekora uymayan tek şey, barın üzerindeki rafında duran bir Alman denizaltı modeliydi.</p>

  <p class="block3">"Von Till, Pitt'e oturmasını işaret etti. "Ne arzu ederdiniz, binbaşı?"</p>

  <p class="block3">"Buzlu viski," diyen Pitt kollukları olmayan bir koltuğun arkasına yaslandı. "Villanız çok etkileyici doğrusu. İlginç bir tarihi olmalı. "</p>

  <p class="block3">"Doğru, M.Ö. 138'de Romalılar tarafından bilgelik tanrıçaları Minerva'ya bir tapınak olarak yapılmış. Kalıntıları Birinci Dünya Savaşından kısa bir süre sonra satın aldım ve gördüğünüz duruma getirdim. Pitt'e bir kadeh uzattı. Bir şey içelim mi?"</p>

  <p class="block3">"Kimin ya da neyin şerefine?"</p>

  <p class="block3">Von Till gülümsedi. "Bu seçim size ait, binbaşı. Güzel kadınlara... Zenginliğe... Uzun bir yaşama, belki de ülkenizin başkanına. Seçim sizindir."</p>

  <p class="block3">Pitt derin bir soluk aldı. "O zaman <i class="calibre2">Makedonya Şahini</i> Kurt Heibert'in cesaretine ve ustalığına içmemizi öneriyorum. "</p>

  <p class="block3">Von Till'in yüzündeki ifade birden silinivermişti. Yavaşça koltuğuna oturdu. "Olağanüstü bir insansınız, binbaşı. Kendinizi çöpçü olarak tanıtıyorsunuz. Villama gelip sürücüme saldırıyorsunuz ve sonra eski pilot dostumun şerefine içmeyi önererek beni şaşırtıyorsunuz." Adam Pitt'e bakıp kurnazca sırıttı. "Ancak en üstün başarınız bu sabah yeğenimi kumsalda iğfal etmenizdi. Bu başarınız için sizi kutluyor ve size teşekkür ediyorum. Bu sabah dokuz yıldır ilk kez Teri'yi mutlulukla şarkı söylerken gördüm.</p>

  <p class="block3">Korkarım bu şehvetli tutumunuzu onaylamak zorunda bıraktınız beni."</p>

  <p class="block3">Şaşırma sırası Pitt'e gelmişti, ama başını geriye atıp güldü. "Sapık sürücünüze vurmam dışında hepsi için özür dilerim: Ama o bunu hak etmişti."</p>

  <p class="block3">"Zavallı Willie'yi neden suçluyorsunuz ki? O sadece benim emrim üzerine Teri'yi izleyip koruyordu. Teri benim hayattaki tek akrabamdır ve kendisine bir zarar gelmesini istemem."</p>

  <p class="block3">"Ona ne zarar gelebilir ki?"</p>

  <p class="block3">Von Till kalkıp açık pencereye gitti, kararmakta olan denize baktı. "Yarım yüzyıldır büyük bir şey yaratmak için çok çalıştım ve çok para harcadım. Yol boyunca birkaç da düşman edindim kuşkusuz. Onlardan birinin benden intikam almak için ne yapacağını bilemem."</p>

  <p class="block3">Pitt'in bakışları Von Till'in gözlerini buldu. "Omuz kılıfında bir Luger taşımanızın nedeni bu mu?"</p>

  <p class="block3">Von Till döndü, farkında olmadan beyaz ceketini düzeltti. "Luger olduğunu nasıl anladığınızı sorabilir miyim?"</p>

  <p class="block3">"Bir tahmin sadece. Luger tipi var sizde. "</p>

  <p class="block3">Von Till omuzlarını silkti. "Genelde bu kadar sıradan davranmam, ama Teri'nin sizi anlatışından kuşkulu biri olacağınız izlenimini edindim."</p>

  <p class="block3">"Zamanında birkaç günah işlediğimi itiraf etmeliyim," diyerek gülümsedi Pitt. "Ama bunların arasında cinayet ve işkence olmamıştır."</p>

  <p class="block3">Von Till'in yüzü birden karardı, "Eğer benim yerimde olsaydınız bu kadar umursamaz davranamazdınız."</p>

  <p class="block3">"Sizin yeriniz de bence çok esrarengiz. Herr von Till. Ne iş yaparsınız?"</p>

  <p class="block3">Von Till'in gözlerinde bir kuşku ifadesi belirdi, sonra dudakları sahte bir gülümsemeyle aralandı. "Bunu açıklarsam iştahınız kaçabilir. Ve günün yarısını mutfakta bu akşamki yemeği hazırlamakla geçiren Teri de bundan hiç hoşlanmaz sonra." Adam tipik bir Avrupalı hareketiyle omuz silkti. "Başka bir zaman belki, sizi daha iyi tanıdığımda."</p>

  <p class="block3">Pitt içkisinin son yudumunu da yuvarlayıp nasıl bir işe bulaştığını düşündü. Von Till ya kaçığın biriydi ya da çok kurnaz bir insandı.</p>

  <p class="block3">"Bir içki daha alır mıydınız?" diye sordu Von Till.</p>

  <p class="block3">"Zahmet etmeyin, ben kendim alırım." Pitt bara gidip kadehini doldurdu. Von Till'e baktı.</p>

  <p class="block3">"Birinci Dünya Savaşı havacılığı hakkında okuduklarıma göre Kurt Heibert'in ölümü tam bir esrarmış. Resmi Alman kayıtlarına göre İngilizler tarafından Ege Denizinde bir yerde öldürülmüş. Ancak kayıtlarda kendisini öldürenin adı yok. Cesedinin bulunup bulunmadığı hakkında da bir açıklama bulunmuyor. "</p>

  <p class="block3">Von Till dalgın bir hareketle köpeğini okşadı. Bir an için gözleri geçmişe dalmış gibiydi. "Kurt 1918'de İngilizlerle özel bir savaşa girmişti," dedi sonra. "Onlara karşı soğukkanlı değildi. Uçağını adeta çıldırmış gibi kullanır, filolarına sanki içinden bir şeytan dürtüyormuş gibi dalardı. Havadayken yumruklarını elleri kanayana kadar vururdu kokpite, küfürler ederdi. Kalkışlarda motoruna öyle güç verirdi ki, <i class="calibre2">Albatros</i>'u ürkmüş bir kuş gibi fırlardı pistten. Ama devriyede değilken ve bir an savaşı unuttuğunda çok neşeli bir insan olabilirdi, siz Amerikalıların bir Alman askeri kavramınızın tam aksi olurdu."</p>

  <p class="block3">Pitt hafifçe gülümseyerek başını salladı. "Beni bağışlayın, Herr Von Till. Ama silah arkadaşlarımdan çoğu henüz esprili bir Alman askerine rastlamış değillerdir."</p>

  <p class="block3">Çıplak kafalı yaşlı Alman, Pitt'in sözlerini duymamış gibi davrandı. Yüzü hala ciddiydi. "Kurt'un sonu kurnaz bir İngiliz oyunuyla geldi. Taktiklerini dikkatle incelediler ve onun zayıf yanının gözlem balonlarına saldırması olduğunu saptadılar. Balonlardan birini patlayıcıyla doldurup içine üniformalı bir kukla yerleştirildi. Uzun bir fünyeyi de yere sarkıtıp Kurt'un ortaya çıkmasını beklediler." Von Till şişkin yastıklı bir koltuğa oturdu. Tavana bakıyor ama 1918 yılının göklerini görüyor gibiydi. "Çok beklemeleri gerekmedi. Kurt bir gün sonra müttefik hatları üzerinden geçip rüzgârda salınan balonu gördü. Yerden neden ateş edilmediğini merak etmiş olabilir. Gözlem balonundaki gözlemci de sepetin kenarına yaslanmış uyuyor gibiydi.</p>

  <p class="block3">Çünkü Kurt'un makineli tüfekleri hidrojen dolu balonu bir ateş topu haline getirmeden önce paraşütüyle atlamış değildi."</p>

  <p class="block3">"Yani bunun bir tuzak olduğunu anlamamış mıydı?"</p>

  <p class="block3">"Hayır. Balon oradaydı ve bu düşman demekti. Kurt otomatik olarak saldırıya geçti. Balona yaklaştı ve Spandau makinelileri ateşe başladı. Balon birden patlayarak tüm bölgeyi alev ve dumanla doldurdu. İngilizler dinamiti patlatmışlardı."</p>

  <p class="block3">"Yani Heibert müttefik hatlarının gerisine mi düştü?"</p>

  <p class="block3">Von Till başını sallayarak yine o ana döndü. "Kurt patlamadan sonra düşmedi. <i class="calibre2">Albatros</i>'u alev topunun içinden geçti, ama kendisini o kadar savaştan sağ çıkaran kahraman uçağı parçalanmış, kendisi de ağır yaralanmıştı. Kanatları parçalanmış ve kokpitinde kanlar içinde bir pilot olan uçak Makedonya kıyılarına kadar vardığında deniz üzerinde kayboldu. <i class="calibre2">Makedonya Şahini</i> ve efsanevi sarı <i class="calibre2">Albatros</i>'unu bir daha gören olmadı."</p>

  <p class="block3">"En azından düne kadar." Pitt derin bir soluk alıp ne tepki göreceğini bekledi.</p>

  <p class="block3">Von Till'in ifadesiz yüzünde sadece gözleri biraz irileşti, ama bir şey söylemedi. Pitt'in sözlerini tartar gibiydi.</p>

  <p class="block3">Pitt yine baştaki konuya döndü.</p>

  <p class="block3">"Heibert'le sık sık birlikte uçar mıydınız?"</p>

  <p class="block3">"Evet, devriye uçuşlarına çoğunlukla birlikte uçardık. Hatta zaman zaman iki kişilik bir <i class="calibre2">Rumpler</i> bombardıman uçağı alıp Tasos'taki İngiliz havaalanına yangın bombalan atardık. Ben gözlemci ve bombacıydım, Kurt da uçağı kullanırdı."</p>

  <p class="block3">"Sizin filonuzun üssü neredeydi?"</p>

  <p class="block3">"Kurt ile <i class="calibre2">Jasta 73</i>'teydik. Makedonya'da İskeçe Havaalanından kalkardık."</p>

  <p class="block3">Pitt bir sigara yaktı. Sonra von Till'in yaşlı ama dimdik gövdesine baktı. "Heibert'in ölümü hakkında kısa ama ayrıntıları açıklamanız için teşekkür ederim. Hiçbir şeyi eksik bırakmadınız."</p>

  <p class="block3">"Kurt çok sevdiğim bir dostumdu. Bu tür şeyleri kolay kolay unutamam. Tam tarihini ve saatini de hatırlıyorum. 15 Temmuz 1918 saat 21'de."</p>

  <p class="block3">"Hikâyenin tümünü başka birinin bilmemesi çok garip doğrusu. Londra'daki İngiliz Havacılık Müzesi ve Berlin'deki arşivlerde Heibert'in ölümü hakkında hiç bilgi yok. Bu konuda okuduğum kitaplarda onun Albert Ball ve Georges Guynemer gibi havacılık aslarına benzer esrarengiz koşullarda kaybolduğu yazılıydı."</p>

  <p class="block3">Von Till sıkılmış bir tavırla, "İmparatorluk Komutanlığı, Makedonya'daki savaşa metelik vermediği için Alman arşivlerinde gerçekler eksiktir," dedi. "İngilizler de centilmenliğe yakışmayan bu davranışlarını yayınlamaya cesaret edemezler. Ayrıca, son gördüklerinde Kurt'un uçağı havadaydı. İngilizler ancak bu sinsi planlarının başarılı olduğunu umabilirlerdi. "</p>

  <p class="block3">"Adamın ya da uçağın izine bir daha hiç rastlanılmadı mı?"</p>

  <p class="block3">"Hayır. Heibert'in kardeşi savaştan sonra aradıysa da, Kurt'un son istirahatgâhı bir sır olarak kalmıştı."</p>

  <p class="block3">"Kardeşi de pilot muydu?"</p>

  <p class="block3">"Hayır. Ben kendisiyle ikinci Dünya Savaşından önce birkaç kere görüşmüştüm. Alman donanmasında subaydı."</p>

  <p class="block3">Pitt sustu. Von Till'in hikâyesi gereğinden fazla uyumlu diye düşünüyordu. Ördek avında tahta bir model gibi kullanıldığını hissediyordu. Yüksek topuklu ayakkabıların sesini duyunca Teri'nin geldiğini başını çevirmeden anladı.</p>

  <p class="block3">"Herkese selam." Kadının sesi neşeliydi.</p>

  <p class="block3">Pitt döndü. Teri'nin üzerinde Romalıların togasını andıran bir mini elbise vardı. Renginden hoşlanmıştı, altın rengi abanoz saçlarını tamamlıyordu. Teri, Pitt'e bakarken, gözleri üniformasına kaydı. Yüzü hafifçe sarardı, tıpkı kumsalda olduğu gibi elini ağzına götürdü. Sonra güzel ve seksi bir sıcaklık yayarak gülümsedi ve erkeğe yaklaştı.</p>

  <p class="block3">"İyi akşamlar, güzel yaratık," diyen Pitt kadının uzattığı eli tutup öptü.</p>

  <p class="block3">Teri'nin yüzü kızardı, sonra erkeğin gülümseyen yüzüne baktı. "Sana geldiğin için teşekkür edecektim," dedi. "Ama bana oynadığın oyunu görünce seni tuttuğum gibi... "</p>

  <p class="block3">"Sakın söyleme," dedi Pitt. "Bana inanmayacaksın ama daha bu öğleden sonra üs komutanı beni çöp kamyonundan alıp pilot yaptı ve binbaşılığa terfi ettirdi."</p>

  <p class="block3">Teri güldü. "Utan utan. Bana rütbenin çavuşun altında olduğunu söylemiştin."</p>

  <p class="block3">"Hayır, ben sadece hiç çavuş olmadığımı söylemiştim ve bu da gerçekti."</p>

  <p class="block3">Kadın Pitt'in koluna girdi. "Amcam Büyük Savaştaki pilotluk hikâyeleriyle canını sıktı mı?"</p>

  <p class="block3">"İlginç belki, ama kesinlikle sıkıcı değil." Kadının gülümsemesi ardında gözleri korku doluydu. Pitt onun ne düşündüğünü merak etti.</p>

  <p class="block3">Teri başını iki yana salladı. "Siz erkekler ve savaş hikâyeleriniz" Pitt'in üniformasına ve rütbesine bakıyordu. Bu hiç de kumsalda seviştiği erkeğe benzemiyordu. Bu daha yakışıklı ve kültürlüydü. "Bruno Amca, Pitt'i yemekten sonra alabilirsin, ama şimdi benimdir," dedi.</p>

  <p class="block3">Von Till topuklarını bitiştirip vurdu, eğilerek yeğenini selamladı. "Nasıl istersen, şekerim. Bir buçuk saat boyunca komutanımız sensin."</p>

  <p class="block3">Teri, von Till'e bakıp gülümsedi. "çok iyisin, amca. O zaman ilk emrim hemen sofraya gelmenizdir. " Teri, Pitt'i terasa çıkarıp bir merdivenden indirerek asma bir balkona götürdü.</p>

  <p class="block3">İnsanın soluğunu kesecek bir görüntü vardı önlerinde. Villanın hemen altında Liminas'ın evlerinin ışıklan teker teker yanmaktaydı. Denizin ötesinde yıldızlar yayılan karanlıkta birer birer parlamaya başlamışlardı. Balkonun ortasında üç kişilik bir sofra kurulmuştu. Masayı içinde altı mum yanan sarı bir fanus aydınlatıyor, gümüş takımlar altına dönüşüyordu.</p>

  <p class="block3">Pitt, Teri'nin oturması için iskemlesini çekerken kulağına, "çok dikkatli olmalısın," diye fısıldadı. "Romantik atmosferde nasıl uyarıldığımı bilirsin."</p>

  <p class="block3">Kadın başını kaldırdı, gözleriyle gülümsedi. "Bunu neden böyle planladığımı sanıyorsun?"</p>

  <p class="block3">Pitt yanıt veremeden ardında köpeğiyle gelen von Till parmaklarını şaklattı. Hemen yerel Yunan giysileri içinde genç bir kız koştu ve çeşitli peynirler, zeytin ve salatalıkla dolu meze tabaklarını getirdi. Ardından tavuk suyuna çorba, soğan ve cevizle pişmiş midye geldi. Von Till, Reçine şarabı şişesini açtı. Hizmetçi kız sofrayı topladıktan sonra bir tepsi içinde meyve getirdi; sonra Türk kahvesi ikram etti</p>

  <p class="block3">Pitt koyu ve şekersiz kahveyi içerken Teri ile diz dize geldi. Kadının bir genç kız gibi gülümsemesini beklerken korku dolu gözlerle kendisine bakmakta olduğunu gördü. Sanki kendisine bir şeyler söylemek ister gibiydi.</p>

  <p class="block3">"Binbaşı, umarım mütevazı yemeğimizden hoşlanmışsınızdır," dedi von Till.</p>

  <p class="block3">"Teşekkür ederim. Mükemmeldi."</p>

  <p class="block3">Von Till, Teri'ye baktı. Yüzü taş gibi sertleşmiş, sesi buza dönüşmüştü.</p>

  <p class="block3">"Yavrum, Binbaşıyla bir süre yalnız kalmak istiyordum. Sen çalışma odasına git, biz de az sonra geliriz."</p>

  <p class="block3">Teri şaşırmış gibi davrandı. Hafifçe ürperdi, masanın kenarını tuttu. "Ama Bruno Amca, saat daha çok erken Pitt'le daha sonra konuşamaz mısın? "</p>

  <p class="block3">Von Till kıza sertçe baktı. "Amcanın dediğini yap. Binbaşı Pitt'le konuşacak önemli birkaç konu var. Seni görmeden gitmeyeceğine eminim."</p>

  <p class="block3">Pitt sinirlenmekte olduğunu farketti. Bu aile krizinin nedeni ne, diye düşündü. Bir aksilik olduğunu hissederek derin bir soluk aldı. Sırtından aşağı bir ürperti dolaşmıştı; o aşina tehlike duygusu. Eski ve güvenilir bir dost gibi ortalıkta katil bir şeyler olacağında yine uyarıyordu kendisini. Pitt kimseye göstermeden meyve tabağının yanındaki bıçaklardan birini alp çorabının arasına soktu.</p>

  <p class="block3">Teri bembeyaz bir yüzle baktı Pitt'e. "Özür dilerim, Dirk."</p>

  <p class="block3">Pitt kadının elini sıktı. "ilk fırsatta yanına geleceğim."</p>

  <p class="block3">"Bekleyeceğim." Kadının gözleri birden doldu, hemen dönüp merdivenden yukarı koştu.</p>

  <p class="block3">Yaşlı Alman, "Teri'ye öyle sert davrandığım için özür dilerim," dedi. "Sizinle özel olarak konuşmak istiyordum ve o da benim kadınlar söze karışmadan konuşmak istememi pek anlamaz. Kimi zaman kadınlara karşı sert davranmak gerekir. Öyle değil mi?"</p>

  <p class="block3">Pitt başını salladı. Bu konuda konuşmaya değmezdi.</p>

  <p class="block3">Von Till fildişi ağızlığına bir sigara geçirip yaktı. "Dün Brady Üssüne yapılan saldırı hakkında bilgi istiyordum. Adanın o bölümünden aldığım haberlerde üsse çok eski ve bilinmeyen tipte bir uçağın saldırdığı söyleniyor. "</p>

  <p class="block3">"Eski belki, ama bilinmeyen değil."</p>

  <p class="block3">"Yani uçağın modelini öğrendiğinizi mi söylemek istiyorsunuz?"</p>

  <p class="block3">Pitt, von Till'in yüzüne baktı. Elindeki çatalı masanın üzerinde gezdirdikten sonra bıraktı. "Uçağın <i class="calibre2">Albatros</i> <i class="calibre2">D-3</i> olduğu saptandı," dedi.</p>

  <p class="block3">"Ya pilot? Pilotun kimliğini öğrenebildiniz mi?"</p>

  <p class="block3">"Henüz değil, ama kısa zamanda onu da öğreneceğiz."</p>

  <p class="block3">"Bu kişiyi kısa zamanda yakalayacağınızdan çok emin görünüyorsunuz."</p>

  <p class="block3">Pitt hemen yanıt vermedi. Ağır ağır sigarasını yaktı. "Neden olmasın? Altmış yaşında sarı bir uçağın sahibini bulmak güç olmasa gerek."</p>

  <p class="block3">Von Till'in yüzünde kendinden emin bir gülümseme belirdi.</p>

  <p class="block3">"Yunan Makedonyası çok engebeli ve ıssız bir yerdir. Binlerce kilometrekarelik dağlar, vadiler ve ovalar vardır. Öyle ki sizin o dev jet bombardıman uçaklarınızdan biri bile saklandığında asla bulunmayabilir."</p>

  <p class="block3">Pitt de adama karşılık olarak gülümsedi. "Dağları ya da vadileri aramaktan söz eden kim?"</p>

  <p class="block3">"Başka nerede arayabilirsiniz ki?"</p>

  <p class="block3">"Denizde." Pitt aşağısını işaret etti. "Kurt Heibert'in 1918'de düştüğü yerde belki de. "</p>

  <p class="block3">Von Till kaşlarını kaldırdı. "Benden hayaletlere inanmamı mı istiyorsunuz? "</p>

  <p class="block3">Pitt gülümsedi. "Küçük çocukken Noel Baba'ya inanırdık. Büyük çocuklar olduğumuzda bakirelere inandık. Neden listeye bir de hayaletleri eklemeyelim ki?"</p>

  <p class="block3">"Teşekkür ederim, Binbaşı. Ben şaşırtıcı gerçekleri ve rakamları körinançlardan üstün kabul ederim."</p>

  <p class="block3">"O zaman araştıracak başka bir yolumuz kalıyor."</p>

  <p class="block3">Von Till dimdik oturup Pitt'in gözleri içine baktı.</p>

  <p class="block3">"Ya Kurt Heibert hala yaşıyorsa?"</p>

  <p class="block3">Von Till'in ağzı açıldı ve açık kaldı. Sonra kendini toparlayıp sigarasını dumanını üfledi. "Gülünç bir şey bu Kurt yaşıyor olsaydı yetmiş yaşını geçmiş olurdu. Bana bakın, Binbaşı. Ben 1899'da doğdum. Benim yaşımda birinin değil bir hava üssüne saldırmak, açık bir kokpitte uçacağını düşünebilir misiniz? Hayır, sanmıyorum."</p>

  <p class="block3">"Gerçekler sizden yana kuşkusuz." Pitt bir an durup uzun parmaklarını saçları arasından geçirdi. Yine de Heibert in bu işle ilgili olduğunu düşünmekten kendimi alamıyorum." Pitt, Teri'nin daveti üzerine gelmiş ve sakin bir yemek yiyeceğini ummuştu.</p>

  <p class="block3">Ama şimdi amcasıyla bir zekâ savaşına girmişti ve adamın Brady Üssüne yapılan saldırı hakkında söylediklerinden çok şey bildiğinden emindi. Artık sonucunu düşünmeden bir mızrak savurmak gerekiyordu. Von Till'in gözlerinin içine bakarak, "<i class="calibre2">Makedonya Şahini</i> gerçekten altmış yıl önce kaybolmuş ve dün meydana çıkmışsa, ilginç olan soru şudur: aradan geçen bunca yılı nerede geçirdi? Cennette mi, cehennemde mi... yoksa Tasos'ta mı?"</p>

  <p class="block3">Von Till'in küstah maskesinin yerinde şimdi şaşkın bir bakış vardı.</p>

  <p class="block3">"Ne demek istediğinizi anlayamadım."</p>

  <p class="block3">"Ya beni aptal yerine koyuyorsunuz ya da siz aptalmış gibi davranıyorsunuz. Brady üssüne yap an saldırıyı benim size değil, sizin bana açıklamanız gerek sanırım."</p>

  <p class="block3">Von Till bir anda yerinden fırladı. Uzun yüzü öfkeyle kasılmıştı. "Binbaşı Pitt, çok ileri gittiniz, sizi hiç ilgilendirmeyen şeyleri kurcaladınız. Bu saçma imalarınızı daha fazla dinlemek zorunda değilim. Villamı hemen terketmenizi istiyorum."</p>

  <p class="block3">"Nasıl isterseniz." Pitt merdivene doğru döndü.</p>

  <p class="block3">Von Till öfkeyle baktı arkasından. "Çalışma odasından geçmenize gerek yok, Binbaşı." Balkonun öteki ucundaki bir kapıyı gösterdi. "Bu koridordan doğruca ön kapıya çıkarsınız."</p>

  <p class="block3">"Gitmeden önce Teri'yi görmek istedim."</p>

  <p class="block3">"Burada varlığınızı daha fazla sürdürmeniz için hiçbir neden görmüyorum." Von Till sigarasının dumanını öfkeyle Pitt'ten yana savurdu.</p>

  <p class="block3">"Ayrıca sizi bir daha yeğenimle konuşmaktan ve görüşmekten men ediyorum."</p>

  <p class="block3">Pitt yumruklarını sıktı. "Ya sizi dinlemezsem?"</p>

  <p class="block3">Von Till kötü kötü sırıttı. "Sizi tehdit edecek değilim, Binbaşı. Eğer bu saldırganca tavrınızı sürdürecek olursanız Teri'yi cezalandırırım."</p>

  <p class="block3">"Seni bok herif!" Pitt adamın kasıklarına bir tekme indirmemek için kendini güç tuttu. "Bu küçük oyunun amacının ne olduğunu bilmiyorum ama bunu yüzüne gözüne bulaştırman için elimden geleni yapacağımdan hiç kuşkun olmasın. Ve sana Brady Üssüne saldırının amacına ulaşmadığını bildirerek işe başlıyayım. NUMA'nın gemisi bilimsel araştırmalarını tamamlayana kadar demirlediği yerden ayrılmayacaktır. "</p>

  <p class="block3">Von Till'in elleri titredi ama yüzü ifadesizliğini korudu.</p>

  <p class="block3">"Teşekkür ederim, binbaşı. Bu haberi bu kadar kısa zamanda beklemiyordum doğrusu. "</p>

  <p class="block3">Sonunda herif sükûnetini kaybediyor işte, diye düşündü Pitt. Artık <i class="calibre2">İlk Girişim</i>'in gitmesi için komployu kuranın von Till olduğu kesindi. Ama neden? Bu sorunun yanıtı hale verilmiş değildi. Pitt körlemesine ateş etti. Zamanını boşuna harcıyorsun, von Till. <i class="calibre2">İlk Girişim</i>'in dalgıçları batık hazineyi buldular bile. Şu anda onu çıkarmaya çalışıyorlar."</p>

  <p class="block3">Von Till birden gülümseyince Pitt yalan söylemesinin bir hata olduğunu anladı.</p>

  <p class="block3">"Çok beceriksizce bir çabaydı, Binbaşı. Gerçeklerden ancak bu kadar uzak olabilirsiniz."</p>

  <p class="block3">Von Till, Luger'i koltukaltından çekip namluyu Pitt'in boynuna doğru uzattı. Sonra koridor kapısını açtı. Tabancayla işaret ederek, "Lütfen," dedi.</p>

  <p class="block3">Pitt karanlık kapıya baktı, Koridor mumla da aydınlatılmıştı ve boş görünüyordu. Duraksadı. "Lütfen o mükemmel yemek için Teri'ye teşekkürlerimi bildirin. "</p>

  <p class="block3">"Bunu yapacağımdan hiç kuşkunuz olmasın."</p>

  <p class="block3">"ve konukseverliğiniz için size de teşekkür ederim, Herr von Till."</p>

  <p class="block3">Von Till topuklarını vurup selam verdi. "Benim için bir zevkti." Elini dişlerini gösteren köpeğin başına koydu. Pitt alçak kemerin altından eğilerek geçip iki adım attı.</p>

  <p class="block3">"Binbaşı Pitt!"</p>

  <p class="block3">"Efendim?" Pitt kapı önünde duran adama döndü.</p>

  <p class="block3">Von Till'in sesinde sadistçe bir heyecan vardı. "Ne yazık ki sarı <i class="calibre2">Albatros</i>'un bir sonraki uçuşunu göremeyeceksiniz."</p>

  <p class="block3">Pitt yanıt veremeden kapı kapandı ve arkadan sürülen adi sürgünün sesi loş koridorun duvarlarında yankılandı.</p>

  <h1 class="calibre5" id="sigil_toc_id_1">7</h1>

  <p class="block3">Pitt'i birden bir öfke dalgası kapladı. Kapıyı yumruklamak istediyse de kalın tahtaları görünce bundan hemen vaz geçti. Koridora dönüp baktığında hala boş olduğunu gördü. Elinde olmadan ürperdi. İlerde kendisini nelerin beklediği hakkında hiçbir fikri yoktu. Von Till'in kendisini villadan sağ çıkarmak gibi bir fikri olmadığından artık emindi. Birden bıçağı hatırladı ve çorabından çıkarırken hafif bir güven duydu. Duvarlardaki paslı madeni şamdanlara yerleştirilmiş mumların titrek sarı ışığı bıçakta parlıyor ve küçük sivri ucunun kendini koruma işi için acınacak kadar yetersiz olduğunu gösteriyordu. Ancak Pitt'in kafasında rahatlatıcı bir düşünce de yok değildi: küçük de olsa, bıçak hiç yoldan iyiydi.</p>

  <p class="block3">Birden koridorun ucundan esen soğuk bir hava görünmez bir el gibi mumları söndürdü ve Pitt boğucu bir karanlıkta kaldı.</p>

  <p class="block3">Duyuları karanlığı delmeye çalıştıysa da, ne bir ses duyabildi, ne de bir ışık parıltısı görebildi. Bilinmeyene hazırlanarak, şimdi eğlence başlıyor, diye düşündü.</p>

  <p class="block3">Pitt paniğin ilk belirtilerinin hızla zihnine sızmaya çalıştığını hissediyordu. Bir yerde insan zihni için tam karanlık kadar korkunç ve anlaşılmaz başka bir şey olmadığını okuduğunu hatırladı. Bir insanın görme ya da dokunma alanı dışında ne olduğunu bilememek ve seçememek beyinde bilgisayardaki bir kısa devre gibi etki yapardı; beyin şaşkına dönerdi, göremediği şeyi yaratırdı ve bu da genellikle aşırı derecede abartılan bir karabasan hayali olurdu: bir dolapta kapalıyken köpekbalığı tarafından ısırılmak ya da bir lokomotifin altında kalmak hayalleri gibi.</p>

  <p class="block3">Pitt'in bir sonraki düşüncesi mumları yakmak için çakmağından yararlanmak oldu. Ama koridorun ilerisinde biri pusuya yatmış bekliyorsa, o zaman karanlıkta kalmak ve onları da aynı dezavantajda tutmak çok daha iyiydi. Hemen eğilerek ayakkabılarını çıkarıp soğuk duvara yaslandı ve yürümeye başladı. Yolda her biri kalın demir sürgülü birkaç ahşap kapıdan geçmişti. Bunlardan birini denerken birden durup ileriye kulak verdi.</p>

  <p class="block3">Karanlığın içinde bir ses vardı. Tanımlanamayan ve açıklanamayan, ama yine işitilebilen bir ses. Bu bir inleme de olabilirdi, bir hırıltı da. Hangisi olduğunu kestiremiyordu. Ses sonra hafifledi ve kayboldu.</p>

  <p class="block3">Artık gerçek bir tehlikenin, karanlıklar içinde canlı bir yaratığın, gürültü yaratabilen bir şeyin bekliyor olması düşüncesi Pitt'in tedbirlilik duygusunu harekete geçirmişti. Koridorun zeminine uzanıp hiç ses çıkarmadan, her şeyi dinleyerek, parmak uçlarıyla yolu hissederek sürünmeye başladı. Zemin düzdü ve bazı yerler nemliydi. Yağlı bir birikinti üniformasını pisletti, kumaş sıvıyı emince derisine yapıştı. Pitt bu rahatsız edici durum için, içinden bir küfür savurarak söylenmeye devam etti.</p>

  <p class="block3">Saatler kadar gelen bir süre karınüstü en az iki mil kadar sürünmüş olduğunu sanmasına karşın otuz kırk metreden fazla ilerlemediğini biliyordu.</p>

  <p class="block3">Aniden yerin ve duvarın düz betonu yerini kaba taşlara bıraktı. Koridor daha modern yapı sistemini geride bırakıp eski ve elle yontulmuş bir hale dönüşmüştü.</p>

  <p class="block3">Pitt'in eli duvarın sona erip sağa doğru döndüğünü hissetti. Yüzüne gelen hafif esintiden bir kavşağa geldiğini anlamıştı. Olduğu yerde durup dinledi. İşte yine duymuştu... Ses sinsiydi. Bu defaki uzun tırnaklı hayvanların sert yüzeyler üzerinde çıkardıkları takırtıya benzer bir sesti.</p>

  <p class="block3">Pitt elinde olmadan ürperince sırtından aşağı buz gibi terler boşandı Vücudunu yere iyice yapıştırıp bıçağı sesin geldiği yana doğru tuttu.</p>

  <p class="block3">Takırtı daha da artmıştı. Sonra birden kesildi ve işkenceden beter bir sessizlik başladı.</p>

  <p class="block3">Pitt daha iyi duymak için soluğunu tuttu. Ama duyduğu sadece kendi kalbinin atışlarıydı. Üç dört metre ötesinde bir şey vardı. Kendini arka sokakta izlenen kör bir insana benzetti. Çevresinin ürkütücü havası düşüncelerini bir umutsuzluk duygusuyla uyuşturuyordu.</p>

  <p class="block3">Tünelin küflü kokusu birden midesini bulandıracak kadar artı. Hafif bir de hayvan kokusu almıştı. Ama nasıl bir hayvan?</p>

  <p class="block3">Pitt'in kafasında ansızın bir plan belirdi ve bilinmeyene karsı bir kumar oynamaya karar verdi. Çakmağını cebinden çıkardı. Küçük çarkı çakmağına sürttü ve fitil yandığı an çakmağı havaya kaldırdı. Karanlıkta parlayan iki fosforlu göz ve ardında koridorun duvarlarında dans eden dev bir gölge görmüştü, çakmak yere düştü, alevi söndü. Sonra hırıltılı bir homurtu yükselip taş labirentte çınladı.</p>

  <p class="block3">Pitt buna hemen tepki göstererek yerde tortop oldu. Sonra sırtüstü yatarak başını iki elinin terli avuçlarında sımsıkı tutarak ileri uzattı. Karanlıktaki saldırganı göremiyor, ama artık bunun ne olduğunu biliyordu.</p>

  <p class="block3">Hayvan o bir anlık açıkta Pitt'in olduğu yeri görmüştü. Bir an duraksadıktan sonra, sıçradı. Avına saldırmadan önce koklama içgüdüsü kocaman hayvanın kaderini belirlemişti. Onun bu duraksaması Pitt'e ondan kaçınmak için yana savrulma fırsatı vermiş ve kocaman beyaz köpek avının yanından ileri fırlamıştı. Olay o kadar ani oldu ki, Pitt sonradan sadece bıçağın yumuşak tüylü yüzeye girişini ve ağır sıvının yüzündeki ıslaklığını hatırlayacaktı.</p>

  <p class="block3">Katil köpeğin hırlaması ölüm halindeki bir hayvanın inlemesine dönüştü. Taş koridorların duvarları bir an o kirli boğazdan fırlayan gürlemeyle inledi ve doksan kiloluk hayvan aynı anda tüm o öfkeli hızıyla Pitt'in ötesindeki taş duvara çarptı ve birkaç dakika kadar çırpındıktan sonra hareketsiz kaldı.</p>

  <p class="block3">Pitt ilk anda köpeğin kendisine değmediğini sandı. Ama sonra göğsündeki yanmayı hissedince öyle olmadığını anladı. Yerinde kıpırdamadan yatarak ölüm hırıltılarını dinledi. Koridorun yeniden ölüm sessizliğine dönmesinden sonra bile bir süre orada öylece yattı. Sonra gerginliği geçti, kasları gevşemeye başladı ve sancıyı hissetti.</p>

  <p class="block3">Pitt ağır ağır doğrulup duvarda göremediği ıslak kana yaslandı. Sinirlerinin de yatışmasını bekledikten sonra karanlıkta ayaklarını ileri geri sürterek çakmağı buldu, çakıp yaralarına baktı.</p>

  <p class="block3">Sol memesinin hemen üstünden başlayan pençe izleri sağ omzuna kadar uzanıyordu. Hayvanın tırnakları deriye gömülmüştü ama kas dokularına fazla bir zarar vermemişti. Gömleği gri ve kızıl paçavralar gibi sarkıyordu üzerinden. O anda yapabileceği tek şey parçaları kopartıp yaranın üzerine bastırmaktı. Yere yığılıp kendini baygınlığın o huzuruna bırakmak yapacak en kolay şeydi. Ama buna direndi. Aksine ayakları üstünde dimdik durup bir sonraki adımını planladı.</p>

  <p class="block3">Pitt bir dakika daha bekledikten sonra köpeğe doğru yürüdü. Çakmağı havaya kaldırıp hayvana baktı. Köpek bağırsakları dışarı fırlamış bir halde yan yatıyordu. Kan sızıntıları ayrı ayrı derecikler halinde geldiği yöne doğru akmaktaydı. Bu korkunç görüntü karşısında Pitt'in yorgunluğu ve acısı sanki üzerinden ceketini çıkarmış gibi birden sıyrılıverdi. Artık kafasında bir tek düşünce vardı: von Till'i öldürmek. Bundan sonraki adımı çok basitti; labirentten çıkışın yolunu bulmalıydı. Ama bu deneme başarısız sonuçlanabilir ve çıkış olasılığı olmayabilirdi. Ancak yenilgi bir an bile gelmedi aklına. Von Till'in <i class="calibre2">Albatros</i>'un bir sonraki uçuşu hakkında söyledikleri kafasında kuşkuya yer bırakmamıştı.</p>

  <p class="block3">Yaşlı Alman <i class="calibre2">İlk Girişim</i>'in Tasos açıklarında demirli kalacağını öğrendiğine göre <i class="calibre2">Albatros</i>'u yeni bir saldırıya gönderecekti.</p>

  <p class="block3">Yaşlı uçağın öğleden sonra bir baskın yapmaya çalışması çok riskli olurdu. Von Till herhalde şafağı bekleyecekti. Gunn ile mürettebata zamanında haber vermek zorundaydı. Pitt fosforlu saatine baktı. Dokuzu elli beş geçiyordu. Şafak yaklaşık olarak saat 4:40'ta sökecekti. Bu da bu mezardan çıkıp gemiyi uyarmak için altı saat kırk beş dakikası var demekti.</p>

  <p class="block3">Pitt bıçağı beline soktu, yakıttan tasarruf etmek için çakmağı söndürdü ve hafif hava cereyanının geldiği soldaki tünele girdi şimdi artık daha rahat yürüyordu. Bir daha sürtünecek değildi.</p>

  <p class="block3">Hiç duraksamıyordu şimdi. Tünel bir metreye kadar daralmışsa da, tavan hala eliyle erişemeyeceği kadar yüksekteydi.</p>

  <p class="block3">Birden ileri uzanmış eli bir duvara değdi. Tünel sona ermişti. Işığı yakınca neden yanıldığını anladı. Hava cereyanı kayalar arasındaki bir çatlaktan geliyordu. Ayrıca bir ses de duyuluyordu: sanki elektrik motorunun homurtusu, dadın içinde bir yerde saklı bir motor. Pitt bir an dinlediyse de, ses ansızın kesildi.</p>

  <p class="block3">"İlk seferinde başaramazsan, başka bir tüneli dene," diye yüksek sesle söylendi. Gerisin geri kavşağa yürüdü ve bir kere sürünerek geldiğinin karşısındakine girdi.</p>

  <p class="block3">Pitt karanlıkta iri adımlarla yürürken nemli zemin çoraplı ayaklarını uyuşturuyordu. Von Till'in o zamana kadar köpeğe kaç kişi atmış olduğunu düşündü Neredeyse buz gibi olan havaya rağmen vücudundan terler boşanmaktaydı. Kanının da tere karışıp pantolonundan içeri süzüldüğünü hissediyordu. Ama yola devam etti ve bitkinlikten yere yığılana kadar da yürümeye karar verdi.</p>

  <p class="block3">Elleri ve çakmağının titrek ışığı birkaç kere hiçbir yere varmayan tüneller keşfetmişti. Bunlardan bazılarında tavan çökmüş ve tünelleri herhalde bir daha hiç açmamak üzere mühürlemişti.</p>

  <p class="block3">Çakmak da artık sönmek üzereydi, yakıtı bitti bitecekti. Pitt yaralı parmaklarına daha çok dayanarak çakmadı daha az kullanıyordu şimdi. Bir saat geçti, sonra bir saat daha. Yorgun vücudunu eski tünellerde zorlukla sürüyerek aramaya devam etti.</p>

  <p class="block3">Birden ayağı sert bir şeye çarptı ve yukarı doğru çıkan taş bir merdivenin ilk basamağına takıldı. Dördüncü basamak burnuna çarptı ve o anda ağzı burnu kan içinde kaldı. Tüm yorgunluğu, duygusal boşalımı ve umutsuzluğu birden bitkin ve yaralı vücudunu örttü ve basamakların üstüne yığıldı kaldı. Yattığı yerde kanının başının hemen altındaki basamağa damladığını duyuyordu. Karanlığın içinde yumuşacık beyaz bir bulut belirip yavaşça çevresini sardı.</p>

  <p class="block3">Pitt kafasının içindeki örümcek ağlarını söküp atmak için başını sertçe iki yana salladı. Çok ağır yük kaldıran biri gibi başını ve omuzlarını kaldırdı ve güçlükle basamaklardan yukarı sürüklenip tepeye vardı.</p>

  <p class="block3">Merdivenin üstünde kalın demir parmaklıklar vardı. Eski ve paslı demirler hala bir fili taşıyacak kadar sağlam görünüyordu.</p>

  <p class="block3">Pitt güçlükle sahanlığa çıktı.</p>

  <p class="block3">Temiz hava dalgası labirentin küflü kokusunu hemen dağıtıverdi. Pitt parmaklıklar arasından gece karanlığında göz kırpan yıldızları görünce birden dirilir gibi oldu. Aşağıdaki taş koridorlarda tabut içinde bir ceset gibiydi.</p>

  <p class="block3">Dışardaki dünyayı görmeyeli bir sonsuzluk geçmişti sanki. Uzanıp demirleri sarsmaya çalıştı. Ama kıpırdatamamıştı bile. Büyük kapının kiliti yakın zamanlarda kaynakla kapatılmıştı. Pitt parmaklıklar arasını eliyle ölçerek en genişini aradı. Soldan üçüncü boşluk yirmi beş santim kadar vardı. Üzerindekileri tek tek çıkarıp parmaklığın öte yanına itti. Sonra kanını terli vücuduna iyice sürerek ciğerleri ağrıyana kadar soluğunu boşalttı.</p>

  <p class="block3">Başını parmaklıklar arasından sokup doksan kilo ağırlığını dışarı çekmeye çalıştı ve başardı da. Pitt başarısına inanamayarak çevresine bakındı. Dışarı çıkmıştı, ama kurtulmuş muydu? Artık karanlığa alışmış gözleriyle hemen çevresini inceledi.</p>

  <p class="block3">Labirentin demir parmaklıklı kapısı büyük bir amfiteatrın sahne girişine açılıyordu. Mimari Grek ise de yapının heybeti Romalı elini gösteriyordu. Yuva ak sahne ile amfinin üst kısmı arasında hemen hemen kırk dik sıra vardı. Gece böceklerinin ışıkları dışında amfitiyatroda kimseler yoktu.</p>

  <p class="block3">Pitt parçalanmış üniformasını giyindi, gömleğini parçalayıp göğsünü bu kaba sargıyla elinden geldiğince sardı.</p>

  <p class="block3">Ilık akşam havasında yürüyüp soluk almak bile kendisine yeni bir güç vermişti. Dudaklarından dökülen kahkaha amfinin en son sırasına kadar ulaşıp yankılandı. Bir dahaki görüşmelerinde von Till'in suratının ne hale gireceğini düşünmek tüm acısını ve yorgunluğunu alıp götürmüştü.</p>

  <p class="block3">Pitt boş tiyatroya, "Onu görmek için bilet ister miydiniz?" diye seslendi. Ama ne yanıt vardı, ne de alkış, sadece sıcak Tasos gecesi. Pitt yolunu saptayabilmek için pırıl pırıl gökyüzündeki yıldızlara baktı sonra. Kutup yıldızı dost ışığıyla kuzeyi gösteriyordu. Pitt gökyüzünü tam üç yüz altmış derecelik bir açıyla taradı. Bir yanlışlık vardı. Boğa ve Ülker takımyıldızları tam başı üstünde olmalılardı. Ama ta doğuda duruyorlardı.</p>

  <p class="block3">"Lanet olsun," diye söylenerek saatine baktı. 3:22. Şafağın sökmesine sadece bir saat on sekiz dakika kalmıştı. Her nasılsa beş saate yakın bir süreyi kaybetmişti işte. Ne oldu, diye düşündü, nerede kaybettim bu beş saati? Sonra merdivene çarptığında baygın yatmış olacağını anladı.</p>

  <p class="block3">Artık kaybedecek dakikası yoktu. Taş döşeli sahneden geçti ve çok geçmeden dağın eteğine doğru inen bir patikaya rastladı. Hemen o yöne doğrulup güneşe karşı yarışa başladı.</p>

  <p class="block"><br class="calibre1" id="calibre_pb_8" /></p>
</body>
</html>
