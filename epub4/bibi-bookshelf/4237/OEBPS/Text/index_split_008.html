<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block"></p>

  <h1 class="calibre3">8</h1>

  <p class="block3">Dik yamaçtan çeyrek mil kadar indikten sonra patika bir yola dönüşmüştü. Daha doğrusu yola değil de, yerde paralel iki tekerlek izine. Yol bir yanı uçurum olan keskin virajlarla döne döne inerken Pitt hep koşuyordu. Yaralıydı, yarası hafifti ama çok kan kaybetmişti. Karşısına o an bir doktor çıksa onu hemen bir hastaneye yatırırdı.</p>

  <p class="block3">Labirentten kurtulduğu andan beri <i class="calibre2">Albatros</i> un <i class="calibre2">İlk Girişim</i> in savunmasız bilim adamlarıyla mürettebatını taraması geliyordu gözlerinin önüne. Kurşunların et ve kemikleri parçaladığını, beyaz araştırma gemisinin kanla boyandığını görüyordu. Brady Üssündeki yeni avcı jetleri, tabii Güney Afrika'dan şafaktan önce gelmişlerse, kalkana kadar her şey olup bitecekti. Bu görüntüler Pitt'i gücünün sınırlarını aşmaya zorluyordu.</p>

  <p class="block3">Birden durdu. İlerdeki gölgeler arasında bir kıpırtı vardı.</p>

  <p class="block3">Hemen yoldan çıkıp kestane ağaçları arasına girerek bu beklenmedik engele yan taraftan yaklaşmaya çalıştı. O soluk ışıkta bile, bir kayaya bağlı olan besili eşeği seçmemesine olanak yoktu.</p>

  <p class="block3">Tek başına duran hayvan Pitt'in gelişini duyunca başını hafifçe yana eğdi ve yumuşak bir sesle anırdı.</p>

  <p class="block3">"Eh, bir jokeyin dualarının cevabı değilsin kuşkusuz," diyerek sırıttı Pitt. "Ama dilenciler de umduklarını değil bulduklarını alırlar." Hayvanın ipini kayanın çevresinden çözüp hemen kaba saba bir yular yaptı. İpi biraz sabır gösterip eşeğin burnuna geçirdi. Sonra da üstüne bindi. "Haydi bakalım. Yürü şimdi. "</p>

  <p class="block3">Ama eşek yerinden kıpırdamadı bile.</p>

  <p class="block3">Pitt hayvanın sert sağrısına vurdu. Yine bir hareket olmadı. Hayvanı tekmeledi, üstünde zıpladı, boşuna. Hayvan anırmadı bile. Uzun kulakları geriye yatmış duruyor, hiç kıpırdamıyordu.</p>

  <p class="block3">Pitt Yunanca sözcük bilmiyordu, bildiği sadece birkaç addı.</p>

  <p class="block3">Bu aptal eşek de herhalde adını bir Yunan tanrısından ya da kahramanından almıştı.</p>

  <p class="block3">"Yürü bakalım Zeus... Apollo... Poseidon... Herkül. Ya Atlas'a ne dersin?" Eşek taş kesilmiş gibiydi. Birden bir fikir geldi Pitt'in aklına. Eğilip hayvanın alt kısmını kontrol etti. Eşeğin altından sarkan herhangi bir şey yoktu.</p>

  <p class="block3">"Özür dilerim benim dilber yaratığım," dedi hayvanın kulağına. "Haydi, güzel Afrodit'im, gidelim artık."</p>

  <p class="block3">Hayvan kuyruğunu sallayınca Pitt yaklaştığını anladı.</p>

  <p class="block3">"Atlanta?"</p>

  <p class="block3">Başka bir şey olmadı</p>

  <p class="block3">"Athena? "</p>

  <p class="block3">Kulaklar birden dikildi ve eşek başını çevirip iri ve şaşkın gözlerle Pitt'e baktı.</p>

  <p class="block3">"Haydi, Athena, yürü bakalım!"</p>

  <p class="block3">Athena bir iki kere ayağını yere vurdu, sonra yürümeye başladı.</p>

  <p class="block3">Pitt, Liminas eteklerine vardığında sabah serinlemiş, orman ve çimenlikler çiyle kaplanmaya başlamıştı. Liminas eski bir kentin üstüne inşa edilmiş tipik bir Yunan kıyı köyüydü. Kıyıda yarım ay biçimindeki liman tuzlu hava, balık, dizel yakıt kokusu ve balıkçı tekneleriyle tam bir seyahat broşürünü andırıyordu.</p>

  <p class="block3">Ahşap tekneler kumsalda karaya vurmuş balinalar gibi yatmaktaydı. Beyaz kumsalın gerisinde yüksek sırıklar üzerine kuruması için balık ağları gerilmişti. Bunların ardında köyün ana caddesi vardı; kapalı kapılar ve panjurların ardında tek bir ışık bile yoktu.</p>

  <p class="block3">Pitt dar bir kavşakta eşekten indi, hayvanı bir posta kutusuna bağladı. Sonra cüzdanından çıkardığı bir on dolarlığı semerinin kenarına sıkıştırdı.</p>

  <p class="block3">"Teşekkür ederim, Athena, üstü kalsın," dedi</p>

  <p class="block3">Sonra hayvanın yumuşacık burnunu sevgiyle okşadı, pantolonunu çekti ve titrek adımlarla kumsala doğru yürüdü.</p>

  <p class="block3">Pitt çevrede bir telefon teli aradıysa da bulamadı. Sokaklarda park etmiş otomobil ya da başka araç da yoktu. Bir yerde bir bisiklete rastladı ama Brady Üssüne kadar yedi mil pedal çevirecek gücü yoktu. Zaten telefon ya da arabası olan birini bulsa bile ne işe yarardı ki, Yunanca bilmiyordu.</p>

  <p class="block3">Saati 3:59'u gösteriyordu. Kırk bir dakika sonra cehennem gibi bir şafak başlayacaktı. Gunn ile <i class="calibre2">İlk Girişim</i>'dekileri uyarmak için sadece kırk bir dakikası vardı. Pitt denize baktı; üsse karadan yedi mil, denizden gemiye dört mil vardı. Boşa harcayacak zamanı kalmamıştı artık. Bir tekne çalmak zorundaydı. Neden olmasın, diye düşündü. Eşek çalan insan tekne de çalardı.</p>

  <p class="block3">Birkaç dakika sonra paslı tek silindirli bir motoru olan epey eski bir tekne buldu. Biraz zorlandıktan sonra motoru çalıştırabilmişti. Yerinden kıpırdayamayacak kadar bitkin olan Pitt sadık meyve bıçağıyla ipi kesip vitesi geriye itti. Boyaları yer yer dökülmüş olan küçük tekne tek motoru öksürerek limanın içine doğru iteledi, yüz seksen derecelik bir dönüşten sonra eski Roma mendireğinden çıkıp denize açıldı.</p>

  <p class="block3">Pitt tekne alçak dalgalar üstüne savrularak ilerlerken gaz düğmesini sonuna kadar çekti; saatte belki de yedi mil yapıyordu şimdi. Arkada ayakta durup dümeni paslı krankı çevirmekten kanayan elleri arasında tuttu.</p>

  <p class="block3">Yarım saat geçmişti, doğuda ufuk aydınlanıyor, ama tekne hala adanın çevresini dolanıyordu. Çok ağır gidiyordu Ama gidilen her karış <i class="calibre2">İlk Girişim</i>'e biraz daha yaklaşmak demekti. Pitt arada sırada başının göğsüne düştüğünü, uyukladığını farketti. Birden adanın burnunun hemen bir mil kadar ötesinde alçak gri bir gölge gördü. Demir atmış bir gemiyi belirleyen ön ve arka ışıklarını tanıdı. O anda güneşin ilk ışıktan parmaklan da <i class="calibre2">İlk Girişim</i>'in siluetini gözler önüne sermişti. Önce gövde geldi, sonra vinç ve radar, ardından da güverteye saçılmış olan bilimsel Pitt yaşlı motorla konuşuyor, biraz daha hızlı dönmesi için yalvarıyordu. Tek silindirli motor da karşılık olarak çatırdıyor, tak tuk ediyor, çarpık pervane yenmiş yatağında gacır gacur sesler çıkararak dönmeye devam ediyordu. Şafağa karsı yarış kıyasıya olacaktı.</p>

  <p class="block3">Pitt motoru kapıp vitesi geri takarken <i class="calibre2">İlk Girişim</i>'in bordasına bindirdiğinde güneş de ufukta kızıl bir top gibi belirmişti.</p>

  <p class="block3">Yerinden kıpırdayacak gücü kalmamış olan Pitt, "Hey, gemidekiler!" diye seslendi.</p>

  <p class="block3">"Ulan aptal herif!" diye biri ses verdi. "Önüne baksana."</p>

  <p class="block3">Küpeşteden gölgeli bir yüz uzanıp gemiye çarpan küçük motora baktı. "Bir daha geleceğini haber ver de, kenara bir hedef çizelim."</p>

  <p class="block3">Pitt içinde bulunduğu gerilime ve yaralarının alev alev yanmasına karşın gülmekten kendini alamadı. "şaka için çok erken bir saat seçtin," dedi. "Dalga geçmeyi bırak da bana bir el ver hele."</p>

  <p class="block3">"Neden?" diye sordu konuşanın kim olduğunu anlamak için gözlerini kısan nöbetçi. "Sen kimsin? "</p>

  <p class="block3">"Ben Pitt'im ve yaralıyım. Haydi, şimdi saçmalamayı kes de acele et. "</p>

  <p class="block3">"Gerçekten siz misiniz, binbaşım?"</p>

  <p class="block3">"Ne istiyorsun yani? Nüfus kaydını mı?"</p>

  <p class="block3">"Hayır, efendim." Nöbetçi gözden kaybolup hemen sonra bir çengelle merdivende belirdi. Çengeli motorun kıçına atıp içeri atladı, ayağı bir tahtaya takıldı ve olanca hızıyla Pitt'in üstüne devrildi.</p>

  <p class="block3">Pitt adamın ağırlığı altında inleyerek gözlerini kapattı. Bir daha açtığında da Ken Knight'ın sarı sakalıyla yüz yüze geldi.</p>

  <p class="block3">Knight bir şey söyleyecek olduysa da sonra altındaki kanlı vücudu gördü. Pitt'in durumu genç bilim adamının benzini soldurmuştu bir anda. Gözlerine inanamayarak kaskatı kesildi.</p>

  <p class="block3">"Orada kırık bir koltuk değneği gibi oturmayı bırak," dedi Pitt.</p>

  <p class="block3">"Beni çabuk Yarbay Gunn'ın kamarasına götür."</p>

  <p class="block3">"Aman Tanrım!" Knight başını şaşkın şaşkın iki yana sallıyordu.</p>

  <p class="block3">"Ne oldu size böyle?"</p>

  <p class="block3">"Bunu daha sonra konuşuruz." Pitt ellerine dayanarak ileri doğru emekledi. "Bana yardım et sersem herif."</p>

  <p class="block3">Knight, Pitt'i merdivenden çıkarıp güverteye taşıdı. Gunn'ın kamarası önünde durup kapıya bir tekme savurdu. "Kapıyı aç, Yarbay Gunn. Acil durum."</p>

  <p class="block3">Gunn üzerinde sadece donu ve gözlüğü olduğu halde kapıyı açtı. Dekanın karısıyla bir motel odasında yakalanmış şaşkın bir profesöre benziyordu. "Neler oluyor?" Birden sustu.</p>

  <p class="block3">Knight'ın taşıdığı kanlı şeyi görmüştü. Kalın camların altında gözleri irileşti. "Aman Tanrım! Dirk, sen misin? Ne oldu?"</p>

  <p class="block3">Pitt yine gülümsemeye çalıştı, ama sadece üst dudağını hafifçe kıvırabilmişti. "Cehennemden geliyorum. Teknede meteoroloji aletleri var mı?"</p>

  <p class="block3">Gunn Yanıt vermedi. Knight'a hemen gemi doktorunu çağırmasını emretti. Sonra Pitt'i kamaraya sokup dikkatle ranzaya yatırdı "Sakin ol, Dirk. Hemen gerekeni yaparız. "</p>

  <p class="block3">"Rudi, hiç vaktimiz yok." Dirk parçalanmış elleriyle Gunn'ın bileklerine sarıldı. Teknede meteoroloji aletleri var mı?"</p>

  <p class="block3">Gunn şaşkın şaşkın baktı Pitt'e. "Evet, meteoroloji verilerini kaydedecek çeşitli aletlerimiz var. Neden sordun?"</p>

  <p class="block3">Pitt, Gunn'ın bileklerini bıraktı. Dirsekleri üzerinde doğrulurken gözlerinde beliren soğuk gülümseme dudaklarına yayıldı.</p>

  <p class="block3">"Bu gemi az sonra Brady Üssüne saldıran uçağın saldırısına uğrayacak."</p>

  <p class="block3">"Sen aklını kaçırmışsın." Gunn, Pitt'in oturmasına yardım etti.</p>

  <p class="block3">"Vücudum berbat halde olabilir ama aklım Su anda seninkinden daha sağlamdın şimdi beni iyi dinle, senden şunları yapmanı istiyorum."</p>

  <p class="block3">Mavi ton üzerinde küçük sarı uçağı ilk gören büyük vincin tepesindeki nöbetçi oldu. Onun hemen ardından Pitt ve Gunn da üç yüz metreden uçan uçağın iki mil ilerde olduğunu gördüler. Daha önceden görmeleri gerekirse de, uçak tekneye güneş yönünden yaklaşmaktaydı.</p>

  <p class="block3">Pitt beyaz keçi sakallı doktorun göğsünü sarması için kolunu uzatarak, "On dakika geç kaldı," dedi. Pitt'in kaptan köşkünde gidip gelmesine pek aldırış etmeden işini yapıyordu. Son düğümü de iyice sıktı. "Binbaşım, şu anda ancak bu kadarını yapabilirim, " dedi. "Siz böyle oradan oraya koşuşturup emir yağdırırken elimden bundan fazlası gelmez."</p>

  <p class="block3">Pitt gözlerini gökten ayırmadan, "Kusura bakma, doktor," dedi. "Ama muayenehanenize gelmeme fırsat yoktu. Sen şimdi bir an önce aşağı in. Küçük savaş taktiğim ise yaramazsa, için başından aşacak az sonra."</p>

  <p class="block3">Güneşten iyice esmerleşmiş doktor hiçbir şey söylemeden eski meşin çantasını kapatıp aşağı indi.</p>

  <p class="block3">Pitt küpeşteden çekilip Gunn'a baktı. "Bağlantı tamam mı?"</p>

  <p class="block3">"Emrini bekliyorum." Gunn gergindi, ama hazır ve hevesli görünüyordu. Elindeki küçük kara kutudan çıkan bir tel önce radar direğine, oradan da parlak sabah göğüne yükseliyordu. "O eski kutunun pilotu bu yemi yutacak mı dersin?"</p>

  <p class="block3">"Tarih her zaman tekrarlar," dedi Pitt güven dolu bir sesle.</p>

  <p class="block3">Gunn o gerilim dolu anda bile Pitt'te şafaktan bu yana yer almış olan şaşırtıcı değişikliğe bakıyordu. O berbat durumda tekneye çıkan adam gitmiş, yerine şimdi burun delikleri savaş kokusu almış bir savaş atını andıran insan gelmişti.</p>

  <p class="block3">Pitt arkadaşının kolunu tutup çekti. "Yere yat, yoksa Şok dalgasıyla bir anda kendini suyun içinde bulursun. Sana söyler söylemez bağlantıyı yapmaya hazır ol."</p>

  <p class="block3">Parlak sarı uçak şimdi geminin çevresinde dönerek savunma önlemlerini yokluyordu. Motorun sesi Pitt'in kulaklarını çınlatmaktaydı. Pitt dürbünle uçağa bakınca gülümsemekten kendini alamadı; kanatların kumaşındaki ve gövdedeki delikler Giordino'nun atışlarının isabetinin kanıtlarıydı. Dürbünü yukarı doğru yükselen kara tele çevirince umutlar birden kesinliğe dönüştü.</p>

  <p class="block3">"Sakin ol… Sakin ol..." diye söylendi. "Sanırım şimdi peyniri dişlemeye kalkacak."</p>

  <p class="block3">Peynir, diye düşündü Gunn. Yukardaki balona peynir diyor.</p>

  <p class="block3">Pitt'in meteoroloji aleti sorduğunda o lanet hava balonundan söz ettiği kimin aklına gelirdi ki? Şimdi balonun altında elli kiloluk patlayıcı vardı. Gunn küpeştenin kenarından gümüş rengi balonla altında sallanan öldürücü pakete baktı. Balona ve patlayıcıya bağlı olan elektrik teli üç yüz metre yükseklikte ve gemiden yüz elli metre uzaktaydı. Normalde denizaltını araştırmak üzere yeraltı şok dalgaları yaratmak için kullanılan patlayıcıların şimdi havada uçan bir uçağı patlatması akla gelecek şey miydi?</p>

  <p class="block3">Uçağın motor gürültüsü artarken Pitt bir an için onun doğruca gemiye dalacağını sandı, ama sonra iniş açısının çok geniş olduğunu farketti. Pilot balona doğru dönüyordu. Pitt hedef oluşturduğunu bilerek daha iyi görmek için ayağa kalktı. Motorun sesi değişti ve makineli tüfekler parıltılı suların üstünde salına salına bekleyen gaz dolu balona yöneldi. Ne bir duraksama vardı, ne de menzil ayarlaması. Makineli tüfeklerin takırtısı saldırının başladığını işaret ediyordu.</p>

  <p class="block3">Helyum dolu balonun naylon kılıfı bir anda delik deşik oldu.</p>

  <p class="block3">Balon önce gevşedi, sonra kuru bir erik gibi büzüldü ve denize doğru düşmeye başladı. Sarı <i class="calibre2">Albatros</i> balonun tam üstünden geçerek <i class="calibre2">İlk Girişim</i>'e dalış için dönmeye hazırlandı. "Şimdi!" diye bağıran Pitt kendini yere attı.</p>

  <p class="block3">Gunn düğmeye bastı.</p>

  <p class="block3">Bundan sonraki an sonsuza kadar uzanacak gibi geldi. Gemi korkunç bir patlamayla sarsıldı. Sabahın sessizliği binlerce camın bir fırtına tarafından parçalanmasına benzer bir sesle inledi. Gökyüzü bir anda duman ve alevlerden oluşan turuncu ve siyah bir renge bürünmüştü. Patlamanın şiddeti Pitt ile Gunn'ı soluksuz bırakmış, iç organları sanki ani bir darbe yemiş gibi sıkışmıştı.</p>

  <p class="block3">Sıkı sargılar içinde kaskatı kesilmiş olan Pitt soluk almakta güçlük çekerken ayağa kalkıp gittikçe yaydan kara bulut içinde <i class="calibre2">Albatros</i>'u görmeye çalıştı. Ama yükselen dumandan başka bir şey göremedi; uçak ve pilotu görünürde yoktu. Birden ne olduğunu anladı. Kendisinin bağırmasıyla patlama arasında geçen birkaç saniye uçağı parçalanmaktan kurtarmadı. Bakışlarını ufka doğru indirince uçağı gördü; motoru ölmüş, havada planör gibi sarsılarak ilerlemekteydi.</p>

  <p class="block3">Pitt dürbünü kapıp <i class="calibre2">Albatros</i>'a çevirdi. Ardından dumanlar ve alevler fışkırıyordu. Alt kanatlardan biri aniden kopup düşerken uçak yüksek bir yerden atılmış kâğıt gibi dönerek düşüyordu. Bir an havada asılı durur gibi kaldı, sonra sulara gömüldü.</p>

  <p class="block3">"Düştü," diye heyecanla bağırdı Pitt. "Başardık."</p>

  <p class="block3">Gunn bir köşede yatıyordu. Emekleyerek Pitt'in yanına gelip başını kaldırdı. "Ne kadar uzakta ve ne yönde?"</p>

  <p class="block3">"İskele tarafında, iki mil kadar uzakta." Pitt dürbünü indirip Gunn'ın solgun yüzüne baktı. "Sen iyi misin?"</p>

  <p class="block3">Gunn başını salladı. "Biraz soluğum kesildi, hepsi o kadar."</p>

  <p class="block3">Pitt gülümsedi, ancak gözlerinde neşeden eser yoktu. Kendiyle gurur duyuyordu, planının sonucundan memnundu "Motorla birkaç dalgıç gönder," dedi. "Hayaletimizin nasıl biri olduğunu çok merak ediyorum."</p>

  <p class="block3">"Olur. Dalış ekibinin başında ben olacağım. Ama bir koşulum var: sen hemen benim kamarama ineceksin. Doktorun seninle işi bitmedi henüz."</p>

  <p class="block3">Pitt omuzlarını silkti. "Kaptan sensin." Yine küpeşteye dönüp sarı <i class="calibre2">Albatros</i>'un mezarı olan noktaya baktı.</p>

  <p class="block3">On dakika sonra Gunn ile dört kişi dalma teçhizatını motora yükleyip yola çıktıklarında Pitt hala güvertedeydi. Motor doğruca uçağın kaybolduğu noktaya hareket etti. Pitt dalgıçların parıltılı mavi sulara daldıklarını görene kadar bekledi.</p>

  <p class="block3">Yanı başında biri, "Haydi bakalım, Binbaşı," dedi.</p>

  <p class="block3">Pitt dönünce sakallı doktorla burun buruna geldi. Sırıtarak,</p>

  <p class="block3">"Beni kovalamanın sana bir yararı yok, doktor bey," dedi. "Seninle evlenmeye hiç niyetim yok."</p>

  <p class="block3">Mavi gözlü gemi doktoru gülümsemesine karşılık vermeden merdivenin altındaki Gunn'ın kamarasını işaret etti.</p>

  <p class="block3">Pitt'in hırpalanmış vücudunu doktorun ellerine teslim etmekten başka yapacağı şey yoktu. Kamarada kendinden geçmemek için bir süre direndiyse de, verilen uyuşturucuya yenik düştü ve çok geçmeden derin bir uykuya daldı.</p>

  <h1 class="calibre5" id="sigil_toc_id_2">9</h1>

  <p class="block3">Pitt kamaranın duvarındaki aynadan kendisini seyreden süzülmüş ve çirkin yüze bakıyordu. Kam saçları alnına ve kulaklarına düşmüş, çevresindeki damarları patlamış koyu yeşil gözlerinin üstünde bakımsız bir taş gibi duruyordu. Fazla uzun uyumuş değildi; saatine göre sadece dört saat geçmişti. Onu uyandıran deniz üzerinde Afrika'dan gelen ve ateşten parmaklarını derisine gömen sıcak dalgasıydı. Vantilatörün kapalı olduğunu farkedip açtıysa da, fazla bir yararı olmadı. Kamara öyle bir ısınmıştı ki, vantilatörün ancak akşama doğru bir yararı olabilirdi. Musluğa gidip yüzünü iyice yıkadı.</p>

  <p class="block3">Sonra şöyle bir kurulanarak bir gece önce olanları düşünmeye koyuldu. Willie ve <i class="calibre2">Maybach-Zepplin</i>, Villa, Von Till ile içki, Teri'nin güzelliği, solgun yüzü, sonra labirent, köpek ve kaçış, Athena; sahibi eşeği bulmuş muydu acaba? Balıkçı teknesi, bu sabah, sarı <i class="calibre2">Albatros</i> ve patlama, şimdi de Gunn ve arkadaşlarının uçağı ve esrarengiz pilotunun cesedini bulup çıkarmalarını bekleme. Bu işin von Till ile ilgisi neydi? Yaşlı Almanın amacı neydi? Ve Teri. O tuzağı biliyor muydu? Kendini uyarmaya mı çalışmıştı? Yoksa amcası tarafından sorguya çekilmesi için mi kullanmıştı?</p>

  <p class="block3">Pitt aklındaki bütün soruları ve düşünceleri çıkarıp atmak için başını salladı. Sargılar derisini dalamış kaçınmak için dayanılmaz bir arzu duyuyordu. Tanrım. Ne kadar da sıcaktı.</p>

  <p class="block3">İçecek soğuk bir şey olsaydı. Doktorun üzerinden keserek çıkarmadığı tek giyeceği donuydu. Onu da çıkarıp iyice ıslattıktan sonra giydi. Aradan birkaç dakika geçince o da kurumuştu.</p>

  <p class="block3">Kapıya hafifçe vuruldu, kırmızı saçlı kamarot çocuk başını içeri uzattı. "Uyandınız mı, Binbaşı Pitt?"</p>

  <p class="block3">"Evet. Şimdi uyandım."</p>

  <p class="block3">"Şey… Sizi rahatsız etmek istemezdim, ama doktor rahat olduğunuzdan emin olmak için on beş dakikada bir sizi yoklamamı istemişti."</p>

  <p class="block3">Pitt gence ürkütücü bir bakış fırlattı. "Havalandırma kapalıyken bu cehennemde rahat edilir mi?"</p>

  <p class="block3">Gencin güneş yanığı yüzünde şaşkın bir bakış belirdi. "çok affedersiniz, efendim. Yarbay Gunn'ın havalandırmayı açık bıraktığını sanmıştım."</p>

  <p class="block3">"Olan oldu bir kere. İçecek soğuk bir şey var mı?"</p>

  <p class="block3">"Bir şişe FIX ister miydiniz?"</p>

  <p class="block3">Pitt'in gözleri kasıldı. "Bir şişe ne?"</p>

  <p class="block3">"FIX. Yunan birası."</p>

  <p class="block3">"Pekâlâ."</p>

  <p class="block3">"Hemen getiririm, efendim." Genç kapıyı kapattı. Ama aradan bir an geçmeden başını yine içeri uzattı. "Özür dilerim, Binbaşım. Az daha unutuyordum. Albay Lewis ve Yüzbaşı Giordino sizi bekliyorlar. Albay içeri girip sizi uyandırmak istedi ama doktor izin vermedi. Bunu denerse kendisini gemiden attırmakla bile tehdit etti. "</p>

  <p class="block3">"Peki, gelsinler bakalım. Ama ben buhar olup uçmadan birayı getir de."</p>

  <p class="block3">Pitt ranzaya uzanıp buruşuk çarşafları elleriyle sırılsıklam etmeye devam etti. Kafasının içinde durmadan geçmişin en küçük ayrıntılarını düşünüyor, gelecek için planlar yapmaya çalışıyordu.</p>

  <p class="block3">Lewis ve Giordino, gelmekte hiç zaman kaybetmemişlerdi. Giordino NUMA merkezinden bir haber alabilmişse bulmacanın kayıp parçalarından birini elde etmiş olabilirlerdi. Bulmacanın dört köşesi giderek belirginleşiyordu ama ona parçaları bilinmeyenlerle karmakarışık kötülük dolu yüzü beliriyordu gözlerinin önünde. Büyük beyaz köpek. Onu bulmacanın bir başka yerine sokmaya çalıştı ama başaramadı. Çok garip diye düşündü. Köpek uyması gereken yere uymuyor. Her nedense hayvanı von Till ile Kurt Heibert arasında bir yere sokamıyordu.</p>

  <p class="block3">Lewis birden ses duvarını deler gibi daldı içeri. Yüzü kıpkırmızıydı. Ter damlacıkları burnundan bıyığına iniyor, bir ormanda kaybolan yağmur gibi yok oluyordu. "Binbaşı şimdi yemek davetimi kabul etmediğine pişman oldun mu ha?"</p>

  <p class="block3">Pitt gülümsedi. "Dün gece birkaç kere midyelerinizi geri çevirdiğim için pişmanlık duymadım diyemem doğrusu." Göğsünü işaret etti. "Ama hiç olmazsa öteki davet bende uzun zaman kalacak anılar bıraktı. "</p>

  <p class="block3">Giordino, Lewis'in ardından Pitt'e elini salladı. "Seni yalnız bıraktığımda başına neler geliyor gördün, değil mi?"</p>

  <p class="block3">Pitt, Giordino'nun yüzündeki gülümsemenin yanı sıra gözlerindeki kaygıyı da görmüştü. "Al, gelecek sefere benim yerime seni göndereceğim, söz veriyorum."</p>

  <p class="block3">Giordino güldü. "Eğer ertesi sabah olacaklar bunlarsa zahmet etme."</p>

  <p class="block3">Lewis ranzanın karşısındaki iskemleye çöktü. "Burası da çok sıcak. Bu lanet yüzen müzelerin havalandırma tertibatları yok mudur? "</p>

  <p class="block3">Pitt, Lewis'in huzursuzluğu karşısında sadistçe bir zevk hisseder gibi oldu. "Kusura bakmayın, albayım. Havalandırma ağı çalışmış olmalı. Ama birkaç dakika sonra sıcaklığa daha dayanılır bir hale dönüştürecek biralar geliyor. "</p>

  <p class="block3">"Şu anda Ganj nehrinden bir bardak suya bile fitim."</p>

  <p class="block3">Giordino ranzanın üzerine eğildi.</p>

  <p class="block3">"Tanrı aşkına Pitt dün gece bizden ayrıldıktan sonra ne yaptın böyle? Gunn'ın telsizinde kuduz bir köpekten söz ediliyordu."</p>

  <p class="block3">"Anlatacağım, ama önce ben bir iki soruma yanıt istiyorum."</p>

  <p class="block3">Pitt, Lewis'e döndü. "Albay, Bruno von Till'i tanıyor musunuz? "</p>

  <p class="block3">"von Till'i tanıyor muyum?" diye tekrarladı Lewis. "Pek az. Bir kere kendisiyle tanıştırıldım, birkaç kere de kasaba ileri gelenlerinin verdikleri davetlerde karşılaştım, hepsi o kadar işte. Anladığım kadarıyla esrarengiz biriymiş."</p>

  <p class="block3">"Peki, ne işle meşgul olduğunu biliyor musunuz?" diye Pitt umutla sordu.</p>

  <p class="block3">"Küçük bir filosu var. " Lewis bir an durup gözlerini kapattı. Sonra hatırlamış gibi açtı yine. "Minerva. Evet, Minerva Denizcilik. "</p>

  <p class="block3">"Hiç duymadım," diye mırıldandı Pitt.</p>

  <p class="block3">"Hiç sanmam. Tasos çevresinde gördüğüm paslı teknelere bakılırsa başkasının duyduğunu da sanmam."</p>

  <p class="block3">Pitt'in gözleri kısıldı. "Von Till'in tekneleri Tasos kıyılarında mı çalışıyor? "</p>

  <p class="block3">Lewis başını salladı. "Evet, haftada bir falan biri geçer. Hepsinin bacalarında kocaman sarı bir M harfi olduğundan tanınmaları kolaydır."</p>

  <p class="block3">"Açıkta mı demirlerler, yoksa Liminas'a mı yanaşırlar?" Lewis başını salladı. "ikisine de hayır. Gördüğüm her gemi güneyden gelir, adanın çevresini dolanır ve yine güneye doğru gider."</p>

  <p class="block3">"Durmadan mı?"</p>

  <p class="block3">"Yarım saat kadar eski yıkıntıların açığında dururlar, ama hepsi o kadar.</p>

  <p class="block3">Pitt ranzadan kalktı. Giordino'ya sonra da Lewis'e soru dolu bir ifadeyle baktı. "Bu garip işte."</p>

  <p class="block3">"Neden?" diyerek bir puro yakan Lewis sordu.</p>

  <p class="block3">"Tasos, Süveyş Kanalı deniz yolunun en az beş yüz mil kuzeyindedir. Von Till gemilerine neden fazladan bin mil yol yaptırsın ki? "</p>

  <p class="block3">"Bilemem," dedi Giordino sabırsız bir sesle. "Ayrıca umurumda bile değil. Bu bilmeceleri bırakıp da dün geceki serüvenlerini anlat bakalım. Bu von Till'in dün geceyle ne ilgisi var?"</p>

  <p class="block3">Pitt kalkıp gerinirken vücudunun kaskatı kesilmesiyle irkildi. Ağzı kum doluydu sanki; boğazıysa hiç bu kadar kurumamıştı. O bira getirecek oğlan da nerede kalmıştı? Pitt Giordino'nun sigara paketini görünce bir tane istedi. Sigarayı yakıp çekince ağzındaki tat bin beter oldu.</p>

  <p class="block3">"Tamam" dedi, "size her şeyi en başından anlatacağım. Bana aklımı kaçırmışım gibi bakmakta serbestsiniz. Bunu anlayışla karşılayacağımdan emin olabilirsiniz. Çelik duvarları el değmeyecek kadar ısınmış kamarada Pitt hikâyesini anlattı. Hiçbir şey saklamamıştı, hatta Teri'nin kendisini von Till'e ihbar etmiş olabileceği kuşkusunu bile. Lewis zaman zaman başını düşünceyle sallıyor ama bir şey söylemiyordu; aklı başka bir yerde gibiydi. Giordino ağır adımlarla daracık kamaranın içinde dolaşıyordu.</p>

  <p class="block3">Pitt'in sözü bitince kimse konuşmadı. on saniye geçti sonra yirmi, sonra otuz. Hava terden rutubetlenmiş, puro ve sigara dumanından bayatlamıştı.</p>

  <p class="block3">"Peri masalına benzediğini biliyorum" dedi Pitt. "Mantıklı değil ama olanlar bunlardı ve hiçbir şeyi saklamış değilim."</p>

  <p class="block3">"Anlattıklarının, akıl almayacak şeyler olduğunu kabul ederim, ama gerçekler de seni doğruluyor" diyen Lewis mendili o antika uçağın bu gemiye saldıracağını ve hatta bunun zamanını bile söyledin."</p>

  <p class="block3">"von Till bana bir ipucu vermişti. Gerisi varsayımdı. "</p>

  <p class="block3">"<i class="calibre2">İlk Girişim</i>'den kurtulmak için eski bir çift kanatlı uçakla hem kara, hem deniz saldırısına kalkışmak bana biraz mantıksız geliyor, " dedi Giordino.</p>

  <p class="block3">"Aslında değil. Von Till sabotaj hareketlerinin NUMA'nın araştırmalarını durdurmayacağını anlamıştı."</p>

  <p class="block3">"Onu buna iten ne oldu peki?" diye Giordino sordu.</p>

  <p class="block3">"Gunn inatçıydı," dedi Pitt. "Kaza olduğunu sandığı şeyler karşısında demir alp buradan uzaklaşmaya yanaşmadı. Von Till'in başka bir yol bulması gerekiyordu. Eski uçağı kullanmak dâhice bir şeydi. Brady'ye modern bir jet uçağı gönderseydi uluslararası bir kriz kopuverirdi. Yunanlılar, Ruslar, Araplar; hepsi işe karışırlar, ada birden askerle dolardı. Hayır, von Till akıllıydı: antika <i class="calibre2">Albatros</i> bizim hükümeti biraz küçük düşürdü ve Hava Kuvvetlerine birkaç milyona mal oldu, ama herkes diplomatik bir pislikten ve silahlı bir çatışmadan kurtulmuş oldu."</p>

  <p class="block3">"çok ilginç, binbaşı," dedi Lewis kuşku dolu bir sesle "çok ilginç... Ve çok eğitici. Ama kafamı kurcalayan bir soruyu yanıtlayabilir misiniz acaba?"</p>

  <p class="block3">"Neymiş o, elendim?" Pitt adama ilk kez efendim diye hitap ediyordu ve bundan hiç de hoşlanmamıştı.</p>

  <p class="block3">"Başımıza bütün bunları getiren bu deniz adamları burada ne arıyorlar?"</p>

  <p class="block3">Pitt sırıttı. "Bir balık."</p>

  <p class="block3">Lewis'in gözleri irileşti, az daha purosunu kocaman göbeğinin üzerine düşürüyordu. "Ne?"</p>

  <p class="block3">"Bir balık. Takma adı Bilmece; yasayan bir fosil olduğu söylenen bir tür. Gunn bunlardan birini yakalamanın son on yılın en büyük bilimsel başarısı olacağını söyledi." Pitt biraz abartılı konuştuğunun farkındaydı ama Lewis'in o azametine de çok içerlemişti.</p>

  <p class="block3">Lewis iskemlesinden kalkarken yüzü hiç de hoş değildi. "Yani komutam altındaki üste on beş milyon dolarlık uçak imha ediliyor, askerlik mesleğim tükenme noktasına geliyor ve bunun nedeni de lanet bir balık, öyle mi?"</p>

  <p class="block3">Pitt ciddi görünmeye çalışarak, "Evet, albayım, sanırım böyle diyebiliriz," dedi. Lewis başını iki yana sallarken yüzünde hüzünlü bir yenilgi ifadesi belirdi. "Tanrım, Tanrım, haksızlık bu."</p>

  <p class="block3">Tam o anda madeni kapıya vuruldu. Kamarot çocuk bir tepsi içinde üç kahverengi şişeyle içeri girdi.</p>

  <p class="block3">"Getirmeye devam et." dedi Pitt "Ve soğuk olsunlar."</p>

  <p class="block3">"Baş üstüne, efendim. " Delikanlı tepsiyi masanın üzerine bırakıp çıktı.</p>

  <p class="block3">Giordino, Lewis e bir bira uzattı "Alın albay, için ve Brady ye olanları unutun. Vergi mükellefleri nasıl olsa bu masrafın altından kalkarlar."</p>

  <p class="block3">"Bu arada ben de herhâlde kalp krizi geçirdim." Lewis sönmüş bir iç lastik gibi iskemleye oturdu.</p>

  <p class="block3">Pitt dışı buzlu şişeyi alnına sürdü.</p>

  <p class="block3">Giordino birasını yudumlarken, "Şimdi ne yapacağız?" diye sordu.</p>

  <p class="block3">Pitt omuzlarını silkti. 'Henüz bilemiyorum. Bu Gunn'ın <i class="calibre2">Albatros</i>'un kalıntıları arasında bulacaklarına bağlı. "</p>

  <p class="block3">"Bir fikrin var mı?"</p>

  <p class="block3">"Şu anda yok. "</p>

  <p class="block3">Giordino sigarasını küllüğe bastırdı. "Başka bir şey olmasa bile bence biz, dün bu saate göre, oyunda bir hamle ilerde sayılırız. Senin sayende Birinci Dünya Savaşından kalma hortlak artık yok ve saldırıların ardında kimin olduğunu hemen hemen biliyoruz. Şimdi iş Yunan makamlarına von Till'i yakalatmak. "</p>

  <p class="block3">"Yeterli değil," dedi Pitt. "Bu, bir savcının cinayet için nedeni olmayan birini cinayetten suçlamasına benzer. Bu entrika için bizce geçerli olmasa bile, mutlaka bir neden olması gerek. "</p>

  <p class="block3">"Nedeni ne olursa olsun, hazine değil."</p>

  <p class="block3">Pitt, Giordino'ya baktı. "Sormayı unuttum. Amiral Sandecker mesajına yanıt verdi mi? "</p>

  <p class="block3">Giordino boş şişeyi çöp sepetine attı. "Bu sabah, albayla buraya gelmemizden hemen önce. " Giordino tavanda yürüyen bir sineğe baktı. Sonra geğirdi.</p>

  <p class="block3">"Ee?" diye sordu Pitt.</p>

  <p class="block3">"Amiral, Milli Arşivi on kişilik bir ekiple taramış. Sonunda hepsi aynı kanıya varmışlar: Tasos kıyılarında batık hazine falan yok. "</p>

  <p class="block3">"Peki, kaydı olan batıklardan herhangi birinde değerli bir yük olabilir miymiş?"</p>

  <p class="block3">"Kayda değer bir şey yok." Giordino cebinden bir kâğıt çıkardı. "Amiralin sekreteri telsizle son iki yüz yıl içinde Tasos bölgesinde kaybolan gemilerin listesini yazdırdı. Fazla uzun bir liste değil. "</p>

  <p class="block3">Pitt gözlerini yakan tuzlu terleri sildi. "Bir iki örnek ver bakalım. "</p>

  <p class="block7"><span class="text2">Giordino listeyi dizlerinin üstüne yerleştirip monoton bir sesle okumaya başladı. "</span><span class="text3">Mistral, Fransız fırkateyni, 1753'te batmış. Clara G., İngiliz kömür şilebi, 1856'da batmış. Admiral DeFosse, Fransız zırhlısı, 1872'de. Scyla, İtalyan, 1876'da. Daphne, İngiliz gambotu...</span><span class="text2">"</span></p>

  <p class="block3">"1915'e gel," diye Pitt sözünü kesti.</p>

  <p class="block7"><span class="text2">"</span><span class="text3">HMS Forshire, İngiliz kruvazörü, Alman kıyı bataryaları tarafından 1915'te batırılmış. Von Scroder, Alman destroyeri, İngiliz gemisi tarafından 1916'da batırılmış. U-19, Alman denizaltısı, 1918'de İngiliz uçakları tarafından batırılmış.</span><span class="text2">"</span></p>

  <p class="block3">Pitt esneyerek, "Devam etmene gerek yok, " dedi. "Listedekilerin çoğu savaş gemileri. Bunlardan birinin hazine taşıyor olması ihtimali çok zayıf. "</p>

  <p class="block3">Giordino başını salladı "Washington'dakiler batık hazine kaydı yok dediler."</p>

  <p class="block3">Hazine sözü üzerine Lewis'in gözleri parlamıştı. "Ya eski Yunan ya da Roma gemileri?" dedi. "O kadar eskilerin kaynağı yoktur. "</p>

  <p class="block3">"Doğru," dedi Giordino. "Ama Dirk'in demin söylediği gibi Tasos bilinen deniz yollarının dışında. Aynı şey antik çağın ticaret yolları için de geçerlidir."</p>

  <p class="block3">Lewis, "Ama ayaklarımızın altında bir servet varsa ve von Till bunu bulmuşsa, gizli tutacağı da kuşkusuzdur'" dedi.</p>

  <p class="block3">"Batık hazine bulmayı yasaklayan bir yasa yok. Neden saklasın ki?"</p>

  <p class="block3">"Açgözlülük," dedi Pitt. "Çılgıncasına açgözlülük. Yüzde yüzü istemek, başkalarıyla paylaşmamak ya da servetin bulunduğu yerin devletine vergi ödememek. "</p>

  <p class="block3">Lewis öfkeli bir sesle, "Bazı devletlerin istedikleri büyük paralar göze alındığında von Till'i böyle bir sırrı sakladığı için kınayamam," diye atıldı.</p>

  <p class="block3">Kamarot gelip üç şişe bira daha bıraktı. Giordino kendisininkini bir dikişte bitirdi, şişeyi çöp sepetine ötekinin yanına attı.</p>

  <p class="block3">"Ben bu işten hiç hoşlanmadım," dedi.</p>

  <p class="block3">"Ben de, " dedi Pitt. "Bütün mantıklı yollar hep bir çıkmaz sokakla son buluyor. Bu hazine konuşması bile anlamsız. Von Till'i hazine peşinde olduğunu söyletmeye çalıştım ama hiç ilgilenmedi bile kurnaz herif. Bir şey saklamaya çalışıyor, ama bu ne kayıp elmaslar, ne de batık altın külçeler." Pitt susup lombozdan Tasos'un sıcak dalgalan altında uyuduğu yöne baktı. "Çözüm başka bir yerde, ya adada ya adanın yakınlarında ya da her ikisinde. Gunn, <i class="calibre2">Albatros</i>'u çıkardığında daha çok şey öğreneceğiz. "</p>

  <p class="block3">Ellerini ensesinde kavuşturan Giordino arkasına yaslandı.</p>

  <p class="block3">"Şimdi yola çıksak yarın sabah bu saatte Washington'da oluruz. Esrarengiz uçak denizin dibini boyladığına göre <i class="calibre2">İlk Girişim</i>'deki kazaların kimin başının altından çıktığını biliyoruz. İşler bundan sonra normale dönecektir. Memlekete dönmememiz için hiçbir neden görmüyorum."</p>

  <p class="block3">Lewis'e ilgisizce baktı. "Albayın da Brady Üssünde çıkacak acil durumların üstesinden gelebileceğinden hiç kuşkum yok."</p>

  <p class="block3">"Bu anda gidemezsiniz!" Lewis ter içindeydi, güçlükle soluk alıyor, öfkesini gizlemeyi başaramıyordu "Amiral Sandecker'le ilişkiye geçeceğim ve... "</p>

  <p class="block3">"Merak etmeyin, albay," dedi Gunn kap önünden. "Binbaşı Pitt ve Yüzbaşı Giordino, Tasos'tan bir yere gidecek değiller." Pitt merakla baktı. Gunn'ın yüzünde sevinçli bir ifade yoktu; aksine bıkkındı yüzü, bomboştu. Artık umursamayan bir insanın yüzü. Yorgunluktan omuzları çökmüştü, derisi tuzlu su damlacıklarıyla parlıyordu. Üzerinde sadece kısacık bir mayo, gözünde gözlükleri vardı. Dört saatlik dalış adamı tüketmişti.</p>

  <p class="block3">"Korkarım haberler kötü, " dedi Gunn.</p>

  <p class="block3">"Ne oldu, Rudi?" diye atıldı Pitt. "Uçağı ve pilotun cesedini çıkaramadınız mı?"</p>

  <p class="block3">Gunn zayıf omuzlarını silkeledi.</p>

  <p class="block3">"Hayır. "</p>

  <p class="block3">"O kadar kötü müydü?"</p>

  <p class="block3">"Daha da beter."</p>

  <p class="block3">"Anlat. "</p>

  <p class="block3">Gunn yarım dakika kadar konuşmadan durdu. Kamaradakiler gemiden gelen gürültüleri duyuyorlardı ve o an Gunn'ın ağzının yorgunlukları çarpıldığını gördüler.</p>

  <p class="block3">"inan bana, elimizden gelen her şeyi yaptık" dedi Gunn. "Kitaptaki bütün denizaltı hilelerini kulandık, ama batığı bulamadık. " Ellerini çaresizce iki yana açtı. "Gitmişti, yok olmuştu!"</p>

  <h1 class="calibre5" id="sigil_toc_id_3">10</h1>

  <p class="block3">"Tasoslular tiyatroyu çok severler, onu kültürlerinin bir parçası sayarlar ve herkesi, hatta kent dilencisini bile tiyatroya gitmesi için özendirirlerdi. Eski Tasos kentinde kıtadan gelen yeni oyunların sergilendiği ilk gün tüm dükkânlar kapatılır, işler durur, cezaevlerindeki tutuklular salıverilirdi, çoğu kent olaylarından uzak tutulan fahişelerin bile mesleklerini tiyatro kapılarının çevresindeki çalılıklar arasında icra etmelerine izin verilirdi."</p>

  <p class="block3">Yunan Milli Turist Organizasyonunu esmer rehberi kadın turistlerin yüzlerindeki dehşet ifadesine sırıtarak baktı. Hep aynı şey, diye düşündü. Kadınlar sahte bir utangaçlıkla fısıldaşırlar; boyunlarından fotoğraf makineleri ve ışıkölçerler sarkan bermuda şortlu erkekler kahkahayı basıp anlarsın ya der gibi gözlerini kırparak birbirlerini dürtüklerlerdi.</p>

  <p class="block3">Rehber görkemli bıyığını burarak grubuna daha yakından baktı Her zamanki şişman emekli işadamları ve şişko karıları kalıntıları tarihe ilgi duyduklarından değil, ülkelerine döndüklerinde dostlarını ve komsularını etkilemek için gezmekteydiler. Yine bakışları California'dan gelen dört genç öğretmene kaydı. Üçü çirkin ve gözlüklüydü ve durmadan kıkırdıyorlardı. Dikkatini çeken dördüncü kızdı. Esaslı biri vardı burada iri göğüsler, kısa saçlar. Uzun ve pek çok Amerikalınınkiler gibi düzgün bacaklar, flört eden ve başka şeyler vaat eden gözler. Onu daha sonra kalıntıları ay ışığında görmeye davet edecekti.</p>

  <p class="block3">Rehber ondan sonra bakışlarını küçük kalabalığın arkalarında, devrilmiş bir sütuna yaslanıp çevrelerine kayıtsızca bakan iki adama çevirdi. Bundan daha kötü yüzlü iki kişi görmüş değildi.</p>

  <p class="block3">İri göğüslü olan kısa boylusu - ki, İtalyan olmalıydı - insandan çok maymuna benziyordu. Yeşil gözlü uzun boylusunun kendinden emin bir tavrı vardı, ama "Dikkat: çok Tehlikelidir" gibi bir yatta da taşıyor denebilirdi. Rehber bıyığını burdu yine. Alman olmalıydı. Burnundaki ve elindeki sargılara bakılırsa dövüşmeyi seviyordu. Çok ama çok garip, diye düşündü rehber. Bu ikisi neden sıkıcı bir yıkıntı turuna çıksınlardı ki? Gemilerinden kaçmış iki denizciydiler belki. Evet, mutlaka öyle olmalı, diye düşündü.</p>

  <p class="block3">Rehber parlak dişlerini göstererek, "Bu tiyatro 1952'de ortaya çıkarılmıştır," diye anlatmaya devam etti. "Dağdan kayan toprakların altına öylesine gömülmüştü ki, temizlenmesi tam iki yıl sürdü. Lütfen orkestra bölmesinin geometrik mozaiklerine dikkat edin. Bu doğal renkli çakıl taşlarından yapılmıştı." Adam bir an duraklayıp grubun yerdeki soluk renkli çiçek desenini incelemelerini bekledi. "Şimdi beni solunuzdaki şu merdivenden izlerseniz kısa bir yürüyüşten sonra Poseidon Tapınağına varacağız."</p>

  <p class="block3">Yorgun bir turist rolü oynayan Pitt daha fazla gidemeyeceğini belirten bir tavırla basamaklardan birine oturup grubun gözden kaybolmasını bekledi. Saat dört buçuktu. Giordino ile <i class="calibre2">İlk Girişim</i>'den ayrılıp Liminas'ta bu tura katıldıklarından bu yana tam üç saat geçmişti. Şimdi Giordino ile - kısa boylu yüzbaşı elinde küçük bir çanta olduğu halde sabırsız hareketlerle yanında ileri geri yürüyüp duruyordu, turun kendileri olmadan devam ettiğine emin olana kadar beklediler. Kimsenin kendilerinin farkında olmadığından emin olunca da Giordino'ya tiyatronun sahne girişini işaret etti.</p>

  <p class="block3">Pitt belki yüzüncü kere göğsünü sıkan sargıyı çekiştirirken gülümseyerek gemi doktorunu düşündü. Doktor gemiyi terkedip von Till'in villasına gitmesini kesinlikle yasaklamıştı. Gunn da.</p>

  <p class="block3">Ama Pitt ısrar edip gerekirse geminin tüm tayfasıyla dövüşmeye hazır olduğunu ve Liminas'a yüzerek de olsa gideceğini söylediğinde yaşlı doktor pes etmiş, ellerini havaya kaldırıp kamaradan fırlayıp gitmişti.</p>

  <p class="block3">Sonunda Giordino ile sabah köyden aldığı motorla dönmüşlerdi. Neyse ki, kıyıda motorun ne öfkeli sahibi, ne de köy polisi bekliyordu. Küçük tekneyi eski yerine bağlayıp kasabanın merkezine gitmeleri birkaç dakika sürmüştü. Pitt boşuna zaman kaybı olduğunu bile bile Giordino'yu Athena'yı bağladığı yere götürmüştü ama tabii eşek ortalarda yoktu. Eşek yoktu ama daracık sokağın hemen karşısında İngilizce olarak Yunan Milli Turist Organizasyonu yazan bir tabela vardı. Ondan sonrası kolay olmuştu; programında amfitiyatro olan bir tura katılmışlar ve böylece hiç farkedilmeden von Till'in villasının gizli kapısına kadar varabilmişlerdi.</p>

  <p class="block3">Giordino terli alnını koluyla sildi. "Günün ortasında el âlemin evine girmeye çalışıyoruz. Neden öteki saygın hırsızlar gibi geceyi beklemiyoruz, ha?"</p>

  <p class="block3">"Von Till'i ne kadar çabuk kıstırırsak o kadar iyi olur. Bu sabah <i class="calibre2">Albatros</i> olayından sarsılmışsa, şimdi Dirk Pitt'i gün ortasında karşısında görmek en son bekleyeceği şeydir."</p>

  <p class="block3">Giordino, Pitt'in gözlerindeki intikam ateşini kolaylıkla farkedebiliyordu. Onun yıkıntılar arasındaki dik yokuşlarda ne kadar güçlükle yürüdüğünü hatırlıyordu. Gunn'ın esrarengiz uçağın ortadan kaybolduğunu söylediğinde Pitt'in yüzünde beliren burukluğu ve umutsuzluğu da görmüştü. Giordino onun görev duygusuyla mı, yoksa delice bir misilleme isteğiyle mi hareket ettiğini kestirememişti.</p>

  <p class="block3">"Bunun d0ğru y0l olduğundan emin misin? Acaba?"</p>

  <p class="block3">"Bu tek yol," diye Pitt arkadaşının sözünü kesti "<i class="calibre2">Albatros</i>'u bir balina yutmuş olamaz, ama yine de geride bir tek cıvata bile bırakmadan yok oldu. Pilotun kimliğini öğrenmek pek çok şeyi çözerdi. Başka seçeneğimiz yok. Bize açık olan tek yol villayı aramaktır."</p>

  <p class="block3">"Bence yanımıza bir hava polisi mangası almalı ve ön kapıdan zorla girmeliydik."</p>

  <p class="block3">Pitt arkadaşına, sonra da omzu üzerinden merdivene baktı.</p>

  <p class="block3">Al Giordino'nun ne hissettiğini çok iyi biliyordu, çünkü kendisi de aynı şeyleri hissetmekteydi... Düş kırıklığı, güvensizlik, bir yanıt bulmak için umut vaat eden her şeye sarılma. Bundan sonraki bir saat çok önemliydi; villaya görünmeden girebilecekler miydi, von Till aleyhine bir kanıt bulacaklar mıydı, Teri amcasının bilmedikleri oyununun gönüllü bir parçası mıydı?</p>

  <p class="block3">"O kalın kafana burasının Yunan toprağı olduğunu sokamadım bir türlü," dedi. "Özel bir ikametgâha girmeye yasal hakkımız olamaz. Von Till'in kapısını kıracak olursak hükümetimizin başına aşacağımız sorunları düşünmek bile istemem. Su anda Yunanlı yetkililer tarafından yakalanırsak <i class="calibre2">İlk Girişim</i>'in bir turistik gezi sırasında sızmış kalmış iki tayfası rolünü oynayacağız. Bunu kabul edeceklerdir, etmemeleri için hiçbir neden yok."</p>

  <p class="block3">"Onun için mi yanımıza silah almadık? "</p>

  <p class="block3">"Tam üstüne bastın." Pitt yıkık kemerin önünde durdu. Demek kapı gün ışığında, hatırladığı kadar büyük ve açılmaz görünmüyordu. Parmağını paslı demirlerden biri üzerindeki kuru kan lekesine sürerek, "Burası işte," dedi.</p>

  <p class="block3">Giordino gözlerine inanamayarak, "Yani sen bunun arasından mı geçtin?" diye sordu.</p>

  <p class="block3">"Pek önemli değildi," diyerek sırıttı Pitt. "Başarılarımdan biri işte. Ama acele et şimdi, fazla zamanımız kalmadı. Bundan sonraki turist kafilesi kırk beş dakika sonra burada olacak."</p>

  <p class="block3">Giordino kalın demirlere yaklaştı ve bir an sonra yapacak çok çok ve tehlikeli işleri olan bir insana dönüşüverdi. Çantayı açıp içindekileri dikkatle bir havlu üzerine serdi. Parmaklıklardan birinin çevresine yarım metre aralıkla iki parça TNT sardı, fünyeyi yerine taktı ve hepsini kalın izole bantla sıkı sıkı sardı. Sonra bunların çevresine birkaç kere kalın bir tel doladı, onun üzerini de bantla sardı. Sonra telleri patlatıcıya bağladı is başlangıcından sonuna kadar altı dakikada tamamlanmıştı. Pitt'in duvarın kenarına gelmesini işaret ettikten sonra geri geri yürüyerek teli boşalttı. Duvarın ardına geldiğinde Pitt omzuna dokundu</p>

  <p class="block3">"Patlama ne kadar uzaktan duyulur?"</p>

  <p class="block3">"Eder işi iyi becerdiysem otuz metre öteden oyuncak bir tabanca kadar ses çıkaracaktır."</p>

  <p class="block3">Pitt duvarın üstünden üç yüz altmış derecelik bir açıyla çevresini kolaçan etti. Herhangi bir insan görmeyince Giordino'ya bakıp sırıttı. "Servis kapından giriş gururuna dokunmuyordur umarım."</p>

  <p class="block3">"Biz, Giordino'lar çok geniş fikirliyizdir."</p>

  <p class="block3">"Girelim mi?"</p>

  <p class="block3">"Nasıl istersen?"</p>

  <p class="block3">İkisi de eski duvarın altına sığınıp şok dalgalarını azaltmak için güneşte ısınmış taşlara tutundular. Giordino patlatıcının küçük plastik düğmesini çevirdi.</p>

  <p class="block3">Patlama basit bir gümbürtüden fazla ses çıkarmadı. Toprak herhangi bir şok dalgasıyla sarsılmadığı gibi kemerin altından kara bir duman ya da bir alev bile fışkırmadı.</p>

  <p class="block3">Hemen ayağa fırlayıp demir kapıya koşular. Demire sarılı bant yumakları parçalanmış, içinden duman çıkıyor ve karanlık tünele doğru emilip kayboluyordu Demir parmaklık hala yerindeydi.</p>

  <p class="block3">Pitt, Giordino'ya baktı. "Yeteri kadar güçlü değil miydi? "</p>

  <p class="block3">"Yeterliydi," dedi Giordino kendine güvenle "Bak şimdi." Demire sert bir tekme savurdu Ama demir olduğu yerde sapasağlam kaldı. 8ir kere daha vurdu. Parmaklığın üst kısm koptu ve kırık ucu içeri doğru yattı. Giordino dişlerini göstererek gülümsedi. "Şimdi öteki numarama gelince."</p>

  <p class="block3">"Boşver." dedi Pitt. "Gidelim artık. Villa'ya girip bir sonraki tura katılacak zamanda geri dönmeliyiz."</p>

  <p class="block3">"Oraya gitmek ne kadar sürecek?"</p>

  <p class="block3">Pitt kapını aralığından içeri giriyordu bile. "Dün gece dışarı sekiz saatte çıktım, " dedi.</p>

  <p class="block3">"Ama sekiz dakikada gidebiliriz."</p>

  <p class="block3">"Nasıl? Haritan var mı?"</p>

  <p class="block3">"Ondan daha iyi bir şeyim var." Pitt çantayı gösterdi. "Bana fene4i ver."</p>

  <p class="block3">Giordino çantadan yaklaşık on santim çapında kocaman bir fene4 çıkardı. "Yeteri kadar büyükmüş. Nedir bu?"</p>

  <p class="block3">"<i class="calibre2">Allen</i> dalgıç fene4i. Alüminyum gövdesi üç yüz metreye kadar su geçirmez. Hoş, suya dalmayacaksak da, fene4 çok dayanıklıdır, dar ve uzun bir ark verir. Yüz bin mum gücündedir. Gemiden o yüzden aldım zaten."</p>

  <p class="block3">Giordino bir şey söylemeden Pitt'in arkasından içeri girdi.</p>

  <p class="block3">"Bir saniye dur da, kanıtları yok edeyim."</p>

  <p class="block3">Giordino parmaklığa sarılı kalmış bant parçalarını söküp yere attı. Sonra Pitt'e döndü.</p>

  <p class="block3">Pitt ışığı karanlığa çevirdi. "Yere bak da neden haritaya ihtiyaç olmadığını gör."</p>

  <p class="block3">Merdivenlerde kurumuş kan izleri vardı. Pitt dışarının sıcağından labirentin soğuğuna girince ürperdi. Merdivenin altında hızlı adımlarla koşmaya başladı. Fene4in ışığı çatlak tavanda ve kaba taş zeminde zıplıyordu. Bir gece önce içini dolduran o korkudan ve yalnızlıktan eser yoktu. Artık yanında güvenilir dostu, o koca kas yığını Giordino vardı. Bu kere hiçbir şey onu engelleyemezdi.</p>

  <p class="block3">Gölgeler arasında tüneller yanlarında açık ağızlar gibiydi. Pitt gözlerini yerden ayırmadan kırmızı lekeleri izliyor, kavşaklarda kısaca durup izleri inceliyordu. Eğer kan izi bir tünele girip dönüyorsa orası çıkmazdı. Tek iz olan yerlerde ise hiç duraksamadan yürüyordu. Vücudu baştan aşağı sızlıyordu ve görüş alanının kenarlar bulanıktı; bu kötü işaretti işte ölümüne yorgundu.</p>

  <p class="block3">Bir ara sendeledi ve az daha yüzüstü devrilecekti, ama Giordino arkadan yetişip mengene gibi eliyle kendisini tuttu</p>

  <p class="block3">"Sakin ol, Dirk. Aşırıya kaçmanın gereği yok Amerikan milli takımında oynayacak değilsin."</p>

  <p class="block3">"çok uzak değil. Köpek bir iki köşenin ardında yatıyor olmalı."</p>

  <p class="block3">Ama köpek yoktu. Büyük beyaz hayvanın yaşamının son anlarında çırpındığı yerde sadece katılaşmış kan birikintisi vardı.</p>

  <p class="block3">Pitt kocaman lekelere sessizce baktı. Tünelde ıslak kan kokusu küf kokusuyla yarışıyordu sanki. Saldırıyı gözlerinin önünde canlandırdı; köpeğin parlak gözleri, karanlıkta sıçrayış, bıçağın sıcak ete gömülmesi ve hayvanın ıstırap dolu havlaması.</p>

  <p class="block3">Tüm yorgunluğunu unutmuş gibi, "Devam et " dedi "Kapıya yirmi otuz metre kadar bir şey kaldı."</p>

  <p class="block3">Dağın karanlık içlerine d0ğru y0llarına devam ettiler. Pitt artık kan izine bakmıyor, bulunduğu yeri çok iyi biliyordu. Parmaklarının ucundaki duvarları ve zemini öyle iyi hatırlıyordu ki, kapıyı zifiri karanlıkta bile bulacağından emindi. Koridorda koşarlarken elindeki fene4 büyük daireler çizerek sallanıyordu.</p>

  <p class="block3">Pitt'in fene4i birden masif kapıyı gözleri kamaştıran bir ışıkla aydınlattı.</p>

  <p class="block3">Güçlükle soluk alarak, "işte burası," dedi.</p>

  <p class="block3">Giordino öne geçti, yere eğilip iç menteşeleri inceledi. Hiç zaman kaybetmemiş, parmakla kapıyı taş çerçeveden ayıran ince aralığı yoklamaya başlamıştı bile.</p>

  <p class="block3">"Lanet olsun," diye homurdandı.</p>

  <p class="block3">"Ne oldu?"</p>

  <p class="block3">"Öteki tarafta büyük bir sürgü var. Onu bu tarafta çekecek alet getirmemiştik. "</p>

  <p class="block3">"Menteşeleri dene," diye mırıldandı Pitt. Fene4i kapının öteki tarafına tuttu.</p>

  <p class="block3">Daha sözünü bitirmeden Giordino çantadan kısa ve sivri bir demir çubuk çıkarıp paslanmış yuvalara sokmaya başlamıştı bile.</p>

  <p class="block3">Giordino menteşe pimlerini çıkarınca Pitt de kapıyı hafifçe itti. Kapı hiç ses çıkarmadan iki parmak kadar aralanırken Pitt hemen içeri baktı. Ortalıkta kimseler olmadığı gibi kendi soluklan dışında ses de yoktu.</p>

  <p class="block3">Pitt kapıyı açıp parlak güneş ışığında gözlerini kırpıştırarak balkonu koşar adım geçip merdivenden çıktı. Giordino'nun hemen arkasında olduğunu biliyordu. Çalışma odasının kapısı açıldı, perdeler denizden esen hafif meltemle içeri doğru dalgalanıyordu. Pitt duvara yaslanıp içerden gelecek sesleri dinledi.</p>

  <p class="block3">Saniyeler geçti, yarım dakika oldu. Çalışma odasından hiç ses gelmiyordu. Belki de evde kimse yok, diye düşündü. Pitt derin bir soluk aldı, hızla döndü ve odaya girdi.</p>

  <p class="block3">Oda boştu. Tıpkı Pitt'in hatırladığı gibiydi: sütunlar, klasik mobilya, bar. Bakışlarıyla odayı tararken gözleri model denizaltının bulunduğu rafa takıldı. Gidip minyatür denizaltıyı yakından inceledi. Gövde ve kulenin yapıldığı maun ağacı saten gibi parıldıyordu. Perçinlerden İmparatorluk Almanya'sının savaş bayrağına kadar tüm ayrıntılar gerçek denecek kadar ustaca oyulmuştu.</p>

  <p class="block3">Pitt neredeyse delikten minyatür adamların çıkıp güvertedeki topun başına geçmelerini bekleyecekti. Kulenin yan tarafında <i class="calibre2">U-19</i> yazıyordu. Bu, <i class="calibre2">Lusitania</i>'yı batırmış olan Alman denizaltısının bir benzeriydi.</p>

  <p class="block3">Giordino'nun parmaklan koluna gömüldüğü anda Pitt hızla başını çevirdi.</p>

  <p class="block3">"Bir şey duydum gibi geldi," diye fısıldadı Giordino.</p>

  <p class="block3">"Nerede? "</p>

  <p class="block3">"Emin değilim, yerini saptayamadım." Giordino başını yana eğip dinledi. Sonra Omuzlarını silkti. "Hayal ettim herhalde."</p>

  <p class="block3">Pitt yine denizaltıya döndü. Birinci Dünya Savaşında buraya yakın bir yerde batan denizaltının adını hatırlıyor musun?" Giordino duraksadı. "Evet... <i class="calibre2">U-19</i>. Neden sordun?"</p>

  <p class="block3">"Sonra anlatırım. Yürü haydi. Al, hemen çıkalım buradan. "</p>

  <p class="block3">"Daha yeni geldik ama. "</p>

  <p class="block3">Pitt modele dokundu. "Aradığımızı bulduk… "</p>

  <p class="block3">Birden susup o da dışarı kulak verirken Giordino'nun da sesini çıkarmamasını işaret etti.</p>

  <p class="block3">"Gelen var, " diye fısıldadı. "Sen karşıdaki şu sütunun arkasına geç. Ben de pencerelerin yarıma gidiyorum "</p>

  <p class="block3">Giordino başını salladı. Kaşını bile kaldırmamıştı. Bir an sonra yüksek arkalıklı bir kanepenin arkasında buluştular. Her ikisi de kanepeye sessizce yaklaşıp üstünden baktılar.</p>

  <p class="block3">Pitt olduğu yerde donup kalmıştı. Teri'yi kanepede uyuyor görmenin şoku Giordino'ya sanki bir ömür boyu gibi gelmişti, ama bu sadece beş saniye sürdü ve Pitt hemen harekete geçti. Teri tortop olmuş yatıyor, uzun saçlan yere kadar uzanıyordu. Üzerinde uzun kırmızı bir gecelik vardı, şeffaf gecelik boynundan ayaklarına kadar uzanıyor ama arasından karnının altındaki kara üçgeniyle memelerinin pembe yuvarlakları görülüyordu. Pitt mendilini çıkarıp kadın uyanamadan ağzına iyice tıktı, sonra geceliğin eteğini toplayıp kolları çevresine sararak kadını hareketsiz hale getirdi. Teri uyandı ama çok geç kalmıştı. Ne olduğunu anlayamadan Giordino'nun sırtına atılıp dışarı çıkarıldı. Merdivene vardıklarında Giordino, "Sen aklını kaçırmış olmalısın," dedi. "Bu kadar zahmete bir oyuncağa bakmak ve bir karı kaçırmak için mi girdik yani?"</p>

  <p class="block3">"Sus ve koş," dedi Pitt başını çevirmeden Tünel kapısını bir tekmede aşıp, Giordino'nun sırtındaki çırpınan yükle geçmesi için yana çekildi.</p>

  <p class="block3">Kendisi de girdikten sonra kapıyı kapattı, menteşelere pimleri geçirdi.</p>

  <p class="block3">"Kapıyı neden yerleştiriyorsun sanki? " diye Giordino sabırsızlıkla sordu.</p>

  <p class="block3">"Buraya kadar kimseye görünmeden gelmeyi başardık. "</p>

  <p class="block3">Pitt çantayı aldı. "von Till'i mümkün olduğu kadar merakta bırakmak istiyorum. Köpeğin saldırısından sonra yaralandığımı görmüştür ve belki de benim bu labirentte kan kaybından öldüğümü sanıyordur."</p>

  <p class="block3">Pitt dönüp koşarken çırpınan yükün altımda tökezleyen Giordino'nun yolunu görmesi için fene4i yere doğru çevirdi. Bir elinde fene4, diğerinde çanta koşarken Pitt sadece midesindeki garip duyguyu hissediyordu. Tedbiri elden bırakmıştı, herhangi bir güçlük beklemiyordu, içinde sadece olanaksız olduğunu sandığı şeyi başaran bir insanın o garip hissi vardı. Von Till'in sırrının üzerindeyim ve yeğenini kaçırdım, diye düşünüyordu. Ama yine de kafasının bir köşesinde bir korku kıpırdanıp durmaktaydı.</p>

  <p class="block3">Beş dakika sonra merdiven başına vardılar. Pitt yana çekildi, ışığı basamaklara tutup önce Giordino'nun çıkmasını işaret etti. Sonra fene4i tünele çevirip son bir kez arkasına baktı. O labirent cehenneminden ne kadar az insanın kaçabilmiş olduğunu düşündü. Labirentin tam tarihçesini kimse bilemeyecekti. Sadece hayaletler vardı ve cesetler çoktan toz olup gitmişlerdi. Sonra döndü ve son kez basamakları çıktı, güneşi bir kere daha görünce içi sevinçle doldu. Paslı demirleri aşmak üzereydi ki, birden Teri'nin hala sırtında olduğu Giordino'nun garip bir şekilde kıpırdamadan durmakta olduğunu farketti. Hemen o anda kemerin öte yanından küstah bir kahkaha duyuldu.</p>

  <p class="block3">"Hatıra eşyası zevkleriniz için sizi kutlarım, beyler. Ancak tarihi alanlardan değerli eşyaların çalınmasının Yunan yasalarına göre kesinlikte yasak olduğunu sizlere bir yurtseverlik görevi olarak hatırlatmak isterim. "</p>

  <p class="block8"><br class="calibre1" id="calibre_pb_9" /></p>
</body>
</html>
