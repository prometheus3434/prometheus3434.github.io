<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mavi Vurgun</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"></p>

  <h1 class="calibre3">3</h1>

  <p class="block3">Sarışın genç tayfa halatı bıraktı ve sekiz metrelik balina teknesi Brady Üssünün iskelesinden ayrılıp <i class="calibre2">İlk Girişim</i>'e d0ğru y0l almaya başladı. Dört silindirli Buda motoru sağlam tekneyi saatte sekiz mil hızla iterken dizel yakıtın kokusu güverteyi dolduruyordu. Saat dokuza yaklaşmıştı, güneş ortalığı kavuruyor ve denizden esen hafif rüzgârın bile hiçbir yararı olmuyordu.</p>

  <p class="block3">Pitt iskele kıyıda bir noktaya dönüşünceye kadar durup baktıktan sonra kıçtaki yüksek küpeştenin kenarına çıkıp oturdu ve <i class="calibre2">İlk Girişim</i>'e yaklaşıncaya dek orada kaldı.</p>

  <p class="block3">Pitt büyük teknenin yanına geldiklerinde başını kaldırıp baktı. Denizcilik ölçülerine göre gemi küçük sayılırdı; sekiz yüz yirmi tonluk ve seksen metre boyunda. Gövdesi aslında İkinci Dünya Savaşı öncesinde Rotterdam'da okyanuslara açılacak bir römorkör olarak tasarlanmıştı. Almanlar, Hollanda'yı işgal edince tayfası tekneyi hemen İngiltere'ye kaçırmış ve gemi savaş boyunca yara almış, İngiliz gemilerini Alman denizaltılarının burunları önünden Liverpool limanına çekerek çok yararlı hizmetler görmüştü. Avrupa'da savaşın sona ermesinden sonra Hollanda devleti gemiyi ABD Donanmasına vermiş, Amerikalılar da hemen Washington'da Olympia'da yatan gemiler arasına katmışlardı. Tekne orada yirmi beş yıl gri plastik örtü altında yattıktan sonra yeni kurulan Milli Denizaltı Dairesi kalıntılarını Donanmadan satın almış, yenileştirip modern bir oşinografik tekneye dönüştürmüş, <i class="calibre2">İlk Girişim</i> adını vermişti. Pitt geminin bembeyaz boyasının parıltısı karşısında gözlerini kıstı. Merdivenden çıktığında kendisini geminin komutanı ve proje müdürü dostu Yarbay Rudi Gunn karşıladı.</p>

  <p class="block3">Gunn gülümsemeden, "Sağlıklı görünüyorsun." dedi. "Sadece gözlerin biraz kanlı. " Bir sigara almak için uzandı, ama yakmadan önce paketi Pitt'e tuttu. Pitt başını sallayarak elindeki sigarayı gösterdi.</p>

  <p class="block3">"Sorunların varmış," diye duydum dedi Pitt.</p>

  <p class="block3">Gunn'ın suratı asıldı. "Hem de nasıl. Amiral Sandecker'den seni buraya beni eğlendirmen için göndermesini isteyecek değildim ya."</p>

  <p class="block3">Pitt kaşlarını kaldırdı. Bu ani sertlik Gunn'a uyan bir tavır değildi. Normal koşullarda ufak tefek yarbay sıcakkanlı ve neşeli bir insandı. "Sakin ol, Rudi," dedi "Hele şu güneşten bir kurtulalım da, neler olup bittiğini anlatırsın."</p>

  <p class="block3">Gunn gözlüğünü çıkarıp buruşuk mendiliyle alnını sildi. "Kusura bakma, Dirk, bir anda o çok aksilik oldu ki. Projenin planlaması için harcanan bu kadar çabadan sonra çok düş kırıklığı yaratan bir durum. O yüzden sinirliyim sanırım. Tayfalar bile son üç gündür yanıma pek yaklaşmıyorlar."</p>

  <p class="block3">Pitt kısa boylu adamın omzuna kolunu atıp gülümsedi. "Lanet biri olsan bile senden kaçınmayacağıma söz veririm."</p>

  <p class="block3">Gunn bir an dostunun yüzüne baktı, gözlerinde bir rahatlama belirdi, başını geriye atıp güldü. "Tanrıya şükürler olsun ki, buradasın artık." Pitt'in koluna sarıldı. "Her şeyi çözemeyebilirsin belki, ama senin burada olman beni rahatlatacak, bundan hiç kuşkun olmasın." Dönüp teknenin burnunu işaret etti. "Gel, kamaram ön tarafta, Pitt, Gunn'ın ardından dik merdiveni tırmandı, bir dolapçı tarafından yapılmış olduğu kuşku götürmeyecek daracık kamaraya girdiler. Odanın tek lüksü başlan üstündeki havalandırma deliğinden gelen soğuk havaydı.</p>

  <p class="block3">Pitt bir an açıklığın altında durup serin rüzgâr içine çekti. Sonra bacaklarını bir iskemlenin iki yanına attı, arkalığına yaslanıp Gunn'ın söze başlamasını bekledi. Gunn lomboz deliğini kapattı ama oturmadı. "Söze başlamadan önce sana bir şey sorayım: Bu Ege seferi konusunda ne biliyorsun? "</p>

  <p class="block3">"<i class="calibre2">İlk Girişim</i>'in Akdeniz'de zoolojik araştırma yaptığını duymuştum, hepsi o kadar."</p>

  <p class="block3">Gunn dehşetle baktı arkadaşına. "Amiral sana yola çıkmadan bu projenin ayrıntılarını anlatmadı mı yani?"</p>

  <p class="block3">Pitt bir sigara daha yaktı. "Benim doğruca Washington'dan geldiğimi nereden çıkardın?"</p>

  <p class="block3">"Bilmem ki... Ben sanmıştım ki..."</p>

  <p class="block3">Pitt gülümseyerek susturdu adamı. "Ben dört aydır Amerika'nın yakınlarında bile değildim." Pitt dumanlı hava deliğine doğru üfleyip gözden kaybolmasını seyretti. "Sandecker sana sadece beni doğruca Tasos'a göndermekte olduğunu bildirdi. Anlaşıldığına göre nereden ve ne zaman geleceğimi bildirmemiş. O yüzden sen de benim dön gün önce havadan gelip yanına konmamı bekliyordun herhalde."</p>

  <p class="block3">"Özür dilerim," diyen Gunn Omuzlarını silkti. "Haklısın kuşkusuz. O yaşlı ördeğinin Washington'dan buraya en fazla iki günde geleceğini sanmıştım. Dün Brady Üssündeki o kepazeliğe daldığında benim hesabıma göre dört gün gecikmiştin. "</p>

  <p class="block3">"Yapacak bir şeyim yoku. Giordino ile Spitzenberg'in kuzeyindeki bir buzdağındaki istasyona malzeme taşımamız emredilmişti. Oraya indikten sonra başlayan tipi tam yetmiş iki saat sürdü."</p>

  <p class="block3">Gunn güldü. "Doğrusu buzdan cehenneme uçmuşsun desene."</p>

  <p class="block3">Pitt yanıt vermeden sadece gülümsedi.</p>

  <p class="block3">Gunn küçük masasının üst çekmecesinden iri bir zarf çıkardı. Zarfın içinde garip bir balığın çizimleri vardı. "Daha önce böyle bir şey görmüş müydün?"</p>

  <p class="block3">Pitt çizimlere baktı. Çoğu aynı balığın çeşitli ressamlarca çizilmiş ve değişik ayrıntılan içeren resimleriydi. Birincisi bir Yunan vazonun kenar süsünden eski bir betimlemesiydi. Bir başkası bir Roma freskinden alınmıştı. İkisi balığı çeşitli hareket anlarında gösteren modern çizimlerdi. Sonuncusu taş üstüne gömülü bir fosildi. Pitt, Gunn'a baktı.</p>

  <p class="block3">Gunn bir büyüteç uzattı. "Al bir de şununla yakından bak."</p>

  <p class="block3">Pitt büyüteçle resimleri tek tek inceledi. İlk bakışta balık boy ve biçim bakımından ton balığına benziyordu, ancak alt yüzgeçleri küçük perdeli ayaklar gibiydi. Ön tarafında da aynı iki bacak vardı.</p>

  <p class="block3">"Çok garip bir şey bu, Rudi. Adı ne bunun."</p>

  <p class="block3">"Latincesine dilim dönmüyor, ama <i class="calibre2">İlk Girişim</i>'deki bilim adamları buna Bilmece adını taktılar."</p>

  <p class="block3">"Neden?"</p>

  <p class="block3">"Çünkü doğa yasalarına göre bu balığın soyunun iki yüz milyon yıl önce tükenmiş olması gerek. Ama resimlerden de göreceğin gibi insanlar bunu gördüklerini iddia ediyorlar. Her elli altmış yılda bir görülüyor ama ne yazık ki, henüz bir tane bile ele geçirilmiş değil. Eğer böyle bir balık gerçekten varsa, bunun gizemli bir yaşamı olmalı. Yüzlerce balıkçı ve bilim adamı oltayla ya da ağla Bilmece'yi yakaladıklarını, ama balığın tekneye alınamadan kaçtığını anlatmışlar Dünyadaki zoologların tümü ölü ya da canlı bir Bilmece için sağ kollarını vermeye hazırlar."</p>

  <p class="block3">Pitt sigarasını küllüğe bastırdı. "Bu balığı bu kadar önemli yapan şey neymiş? "</p>

  <p class="block3">Gunn çizimleri kaldırdı. "Ressamların dış deri konusunda fikir birliğinde olmadıklarına dikkat ettin mi? Küçük pullar ya da yunus gibi düzgün bir deri çiziyorlar, hatta biri denizaslanı gibi tüylü bir post bile çizmiş. Kıllı deri ve ayak gibi uzantıları ele aldığında bunun ilk memelinin başlangıcı olduğunu söyleyebiliriz."</p>

  <p class="block3">"Doğru, ama eğer deri pürüzsüzse bunun ilk sürüngenlerden başka bir şey olmadığı ortaya çıkar. O zaman yeryüzü bunlarla doluydu. Bundan sonra düşünülecek şey, Bilmece'lerin sıcak sığ sularda yaşamış oldukları. Kaydedilen her balık kıyıdan üç mile kadar olan suda görülmüş ve hepsi de burada, Doğu Akdeniz'de."</p>

  <p class="block3">"Peki, bu neyi kanıtlar?"</p>

  <p class="block3">"Kesin bir şey yok, ama ilkel memeliler ılıman iklimlerde daha iyi uyum sağladıklarından bunların bugüne kadar kalabilmeleri olasılığına güç kazandırıyor."</p>

  <p class="block3">Pitt düşünceli bir tavırla baktı Gunn'a. "Kusura bakma, Rudi, ama hale bir şey anlayabilmiş değilsin."</p>

  <p class="block3">"Senin kafanın kalın olduğunu bilirim, onun için en ilginç yanını sona sakladım." Gunn gözlüğünün camlarını bir parça temizlik kâğıdıyla ovaladı. Konuşmaya başladığında bir hayale dalmış gibiydi. "Jeolojik çağlarda Triassic Dönemde, Himalayalar ve Alpler henüz yükselmeden Şimdi Tibet ve Hindistan'ın olduğu yerde büyük bir deniz vardı. Bu Orta Avrupa'ya kadar uzanıyor ve Kuzey Denizinde son buluyordu. Jeologlar bu büyük denize Tetis Denizi adını verirler. Bugün Karadeniz, Hazar Denizi ve Akdeniz onun kalıntılarıdır."</p>

  <p class="block3">"Jeolojik zamanlar konusundaki cahilliğimi lütfen mazur gör, " diye Pitt arkadaşının sözünü kesti. "Triassic Dönem ne zamandı? "</p>

  <p class="block3">"Yüz seksen ila iki yüz otuz milyon yıl önce. Bu dönemde sürüngenler daha ilkel ataları üzerinde büyük bir sıçrama yapıp omurgalı hayvanlara dönüştüklerinde önemli bir evrim ilerlemesi kaydedildi. Deniz sürüngenlerinin bazıları sekiz metreye ulaşıyordu. En önemli şey de arka ayakları üstünde yürüyen ve kuyruklarını bir tür baston gibi kullanan ilk gerçek dinozorların çıkışı oldu. " Pitt arkasına yaslanıp bacaklarını uzattı. "Ben dinozorlar çağının çok daha sonra olduğunu sanıyordum."</p>

  <p class="block3">Gunn güldü. "Sen çok film seyretmişsin sanırım. Herhalde o bilimkurgu filmlerinde kıllı mağara adamlarını kovalayan dev yaratıklardan söz ediyorsundur. Asında bu iyi bilinen dinozorların ilk insanın ortaya çıkmasından altmış milyon yıl önce soyları tükenmiştir."</p>

  <p class="block3">"Peki, senin bu garip balığın yeri neresi oluyor?"</p>

  <p class="block3">"Tetis Denizinde yasayan, oynayıp zıplayan, sevişen ve sonra da ölen bir metrelik bir Bilmece düşün. Bu yaratığın denizin dibindeki çamura gömülmesi kimsenin ve hiçbir şeyin dikkatini çekmemiştir. Mezarını örten çamur zamanla taşa dönüşmüş ve ince bir karbon tabakası bırakmıştır. İşte bu karbon Bilmecenin doku ve kemik yapısını onu çevreleyen katmanların üzerine çizmiştir.</p>

  <p class="block3">Sonra aradan binlerce yıl geçmiş, binlerce yıl milyonlarca yıla dönüşmüş, sonunda iki yüz milyon yıl sonra ılık bir bahar günü Avusturya'nın Neunkirchen kasabasında bir çiftçinin sabanı sert bir yüzeye çarpıyor. Ve bizim Bilmece şimdi kusursuz bir fosil halinde bir kere daha günışığına çıkıyor." Gunn duraksayıp parmaklarını seyrek saçlan arasına soktu. Yorgundu ama gözleri parlıyordu. "Unutmaman gereken önemli bir nokta var. Bilmece öldüğünde ne kuş, ne arı, ne kıllı memeli, ne kelebek yoktu, hatta çiçekler bile henüz ortaya çıkmış değildi. "</p>

  <p class="block3">Pitt fosilin resmine bir daha baktı. "Canlı bir şeyin çok büyük evrim değişimlerinden geçmeden bugüne kadar yaşaması mümkün değildir."</p>

  <p class="block3">"İnanılmaz bir şey, değil mi? Evet, ama bu daha önce de oldu, Köpekbalığı üç yüz elli milyon yıldır yaşamaktadır. Atnalı Yengeci iki yüz milyon yıldır hiçbir değişime uğramamıştır. Ve sonra klasik bir örnek daha var: Coelacanth."</p>

  <p class="block3">"Onu duydum," dedi Pitt. Yetmiş yıl önce soyunun tükendiğine inanılan ve sonra Afrika'nın doğu kıyılarında bulunmaya başlanan balık."</p>

  <p class="block3">Gunn başını salladı. "Coelacanth o zaman önemli ve sansasyonel bir buluştu, ama o Bilmece'yi bulup ortaya çıkarmayla kıyaslanamaz bile." Gunn durup bir sigara daha yaktı Gözleri heyecanla parlıyordu. "Bütün iş şu noktada toplanıyor: Bilmece memelilerin ve bu arada insanın evriminin ilk halkalarından biri olabilir. Sana söylemediğim bir şey var: Avusturya'da bulunan fosilin anatomisinde kesin memeli karakteristikleri var. Çıkık bacaklar ve iç organların şekli insan ve evrim çizgilerinde hayvanların gelişmesine doğru genel bir örnek oluşturuyor."</p>

  <p class="block3">Pitt bir daha resimlere baktı. "Bu sözüm ona yaşayan fosil hala özgün biçimiyle varsa, ileri bir aşamaya nasıl geçmiş olabilir?"</p>

  <p class="block3">"Herhangi bir bitki ya da hayvan türü bir aile kolu gibidir. Bir kol biçim ve boyca benzer çocuklar yetiştirirken dağın öteki yamacındaki kuzenleri iki kafalı ve dört kollu devler yetiştirebilirler."</p>

  <p class="block3">Pitt huzursuzlanmıştı. Kapıyı açıp güverteye çıktı. Sıcak hava bir buhar bulutu gibi çarpınca gözlerini kırpıştırdı. Böyle kan ter içinde çalışmanın sonu boktan bir balık yakalamak, diye düşündü. Atalarımızın balık ya da maymun olmaları kimin umurunda sanki? İnsanlar kendilerini bu kadar hızlı yok ederken oğlu bin yıl sonraya nasılsa kalacak değildi. Dönüp Gunn'a baktı.</p>

  <p class="block3">"Tamam. " dedi. "Senin ve gemi dolusu bilim adamının ne aradığınızı öğrendim artık. Peki, bu arada benim ne işim var burada? Kopuk kablolar, arızalı jeneratörler, eksik malzeme gibi bir durum varsa bana değil, iğini iyi bilen bir teknisyene ihtiyacın var senin "</p>

  <p class="block3">Gunn bir an şaşırmış gibi baktı, sonra gülümsedi. "Dr. Knight'la konuştuğun anlaşılıyor."</p>

  <p class="block3">"Dr. Knight mı?"</p>

  <p class="block3">"Evet, Ken Knight, seni bu sabah balina teknesiyle alan genç. Çok parlak bir deniz biyoloğudur. Yol boyunca dostça konuştuk ama doğrusu bana pek parlak gibi gelmemişti."</p>

  <p class="block3">Dışarıdaki sıcak artık dayanacak gibi değildi ve madeni küpeşte parıl parıldı. Pitt düşünmeden elini madenin Üstüne koydu ve hemen ardından bir küfür savurdu. Duyduğu ani acı onu sinirlendirmişti, kamaraya dönüp kapıyı kapattı.</p>

  <p class="block3">"Bu palavrayı keselim artık," dedi. "Bana gerçekleştirmem gereken mucizeyi söyle de, hemen işe koyulayım." Pitt, Gunn'ın ranzasına uzanıp derin bir soluk aldı, odanın serinliğinde yine rahatladı. Gunn'ın yüzü sakindi, ama Pitt onun huzursuz olduğunu anlayacak kadar iyi tanırdı bu adamı. Yattığı yerden uzanıp Gunn'ın omzunu tuttu. "Paralı asker gibi davranmak istemem ama bilimsel korsanların arasına katmamı istiyorsan bu sana bir içkiye mal olacak. Bu kadar konuşmayla dilim damağıma yapıştı artık."</p>

  <p class="block3">Gunn rahatlayarak güldü, dâhili telefonundan mutfaktan buz istedi. Sonra alt çekmecesinden bir şişe Chivas Regal ile iki kadeh çıkardı. "Buzu beklerken donanım bozukluklarımız hakkında yazdığım şu rapora bir göz gezdir," dedi. "Tüm olayları ayrıntılarıyla ve tarih sırasıyla yazdım. Basta bunun bir aksilik ya da talihsizlik olduğunu sanıyordum, ama artık basit rastlantı sınırını çoktan aştık."</p>

  <p class="block3">"Sabotaj falan gibi bir kanıt var mı elinde?"</p>

  <p class="block3">"Hayır. "</p>

  <p class="block3">"Knight'ın yolda sözünü ettiği kopuk kablo kesilmiş miydi?"</p>

  <p class="block3">Gunn omuzlarını silkti. "Uçlarda kesik izi yoktu, ama bu da esrarlı olan başka bir şey işte. Bak sana anlatayım. Biz bire beş güvenlik oranıyla çalışırız. Örnek bir kablonun on beş bin kilo taşıyacağı belirtilmişse biz ona asla üç bin kilodan fazlasını yüklemeyiz. Bu büyük güvenlik oranı nedeniyle NUMA projelerinin hiçbirinde ölümle sonuçlanan bir kaza olmamıştır. Bizim için yaşam bilimsel keşiften daha önemlidir. Sualtı araştırması tehlikeli bir iştir ve bizden önce denizlerin dibinin sırlarını çözmeye çalışırken ölenlerin listesi çok kabarıktır."</p>

  <p class="block3">"Kablon ayrıldığında güvenlik oranın neydi?"</p>

  <p class="block3">"Ben de ona geliyorum zaten. Hemen hemen altıda birdi. İki bin kiloluk bir yük vardı. Kablonun telleri kopup savrulduğunda kimsenin yaralanmamış olması bir mucizeydi."</p>

  <p class="block3">"Kabloyu görebilir miyim?"</p>

  <p class="block3">"Elbette. Senin için kopuk uçlan kesip sakladım."</p>

  <p class="block3">Kapı vuruldu. İçeri elinde buz kabı taşıyan on sekiz, on dokuz yaşında bir genç girdi. Kovayı masanın üstüne bıraktıktan sonra Gunn'a döndü. "Başka bir şey ister misiniz, efendim?"</p>

  <p class="block3">"Evet. Bakım güvertesine git, geçenlerde kopan kablonun Parçalarını bulup buraya getir."</p>

  <p class="block3">"Baş üstüne, efendim. " Genç topukları üzerinde dönüp kamaradan çıktı.</p>

  <p class="block3">"Mürettebattan mı?" diye sordu Pitt.</p>

  <p class="block3">Gunn buzları kadehlere atıp viskiyi doldurdu. Birini Pitt'e uzattı. "Evet. Teknede sekiz mürettebat ve on dört bilim adamı var. "</p>

  <p class="block3">Pitt sarı sıvıyı buzlarla birlikte salladı. "Bu yirmi iki kişiden biri sorunlarının nedeni olabilir mi?"</p>

  <p class="block3">Gunn başını salladı. "Bunu düşünmedim değil ve herkesin dosyasını en az elli kere inceledim, ama herhangi birinin projeyi engellemesi için bir nedene rastlamadım." Gunn içkisini yudumladı. "Hayır, bence bu iş başka bir yerden kaynaklanıyor. Biri her nedense belki var olmayan bir balığı yakalamamızı önlemeye çalışıyor."</p>

  <p class="block3">Genç tayfa az sonra kopuk kablonun iki ucuyla döndü. Çelik kabloyu Gunn'a verdi, kamaradan çıkıp kapıyı kapattı. Pitt içkisinden bir yudum daha aldıktan sonra ranzadan kalktı. Kadehi Gunn'ın masasına bırakıp kabloyu uçları incelemek için aldı. Elindeki herhangi bir yağlı kablo parçasından farksızdı. Her parça iki karış boyundaydı ve iki bin dört yüz telin bükülmesiyle iki santim çapında bir kalınlık oluşturuyordu. Kablo belirli bir yerden kopmamıştı. Kopuk teller otuz santimlik bir uzunluğu kaplıyordu ve teller atkuyruğunu andırmaktaydı. Pitt'in bir şey ilgisini çekmişti; büyüteci alıp dikkatle baktı. Gözleri parlamış, yüzünde bir gülümseme belirmişti. Damarlarında yine o eski heyecan duygusu akmaya başlamıştı. Bu iş galiba ilginç bir operasyona dönüşecekti.</p>

  <p class="block3">"Bir şey buldun mu?" diye sordu Gunn.</p>

  <p class="block3">"Hem de pek çok şey buldum. Biri senin buralarda avlanmanı istemiyor,"</p>

  <p class="block3">Gunn'ın birden yüzü kızardı, gözleri irileşti.</p>

  <p class="block3">"Ne buldun?"</p>

  <p class="block3">"Bu kablo özel olarak kesilmiş." Pitt'in sesi buz gibiydi.</p>

  <p class="block3">"Ne demek istiyorsun? İnsan eli değdiğini nereden anladın?"</p>

  <p class="block3">Pitt büyüteci Gunn'a uzattı. "Kopukların nasıl incelip içe doğru eğik olduklarını görüyor musun? Ve uçların dövülmüş bir hali var. Bu çapta bir kablo kopana kadar iki uçtan gerilirse teller temizdir ve uçları merkezden dışarı doğru eğilirler. Burada böyle bir şey yok."</p>

  <p class="block3">Gunn kopuk kabloya baktı. "Anlamıyorum. Bunu ne yapmış olabilir.</p>

  <p class="block3">Pitt bir an düşündü. "Bence Primacord."</p>

  <p class="block3">Gunn şaşkına dönmüştü. Gözlüğünün iri camları ardında gözleri büyüdü. "Ciddi olamazsın. O bir patlayıcı değil mi? "</p>

  <p class="block3">"Evet, öyle. Primacord ip ya da iplik benzeri bir madde olup istenilen kalınlıkta yapılabilir. Genelde ağaçlan devirmek ya da değişik yerlerdeki patlayıcılar aynı anda patlatmak için kullandır. Yanan bir fitil gibidir, ama çok hızlı hareket eder ve yanar, hızı hemen hemen ışık hızına yakındır."</p>

  <p class="block3">"iyi ama biri bir geminin altına görünmeden nasıl patlayıcı yerleştirir? Buralarda su çok berraktır. Görüş derinliği otuz metreyi geçer. Bilim adamlarından ya da tayfadan biri mutlaka görürdü... Ayrıca patlamanın gürültüsü de var."</p>

  <p class="block3">"Buna yanıt vermeye kalkışmadan sana iki soru soracağım. Kablo koptuğu zaman ucunda ne vardı? Ve kopuşunu ne zaman farkettiniz?"</p>

  <p class="block3">"Kablo sualtı dekompresyon odasına bağlıydı. Dalgıçlar atmış metrede çalışıyorlardı ve vurgunu önlemek için uzun zaman dekompresyon odasında kalmaları gerekiyordu. Kopuk kabloyu kahvaltıdan hemen sonra, saat yedide farkettik."</p>

  <p class="block3">"Yani oda gece denizde kaldı, öyle mi?"</p>

  <p class="block3">"Hayır. Biz odayı acil bir durumda hazır olması için şafak sökmeden indiririz. "</p>

  <p class="block3">"işte aradığın yanıt. Biri sabah karanlığında daldı ve Primacord'u yerleştirdi. Güneşte görüş mesafesi otuz metre olabilir ama geceleyin otuz santim bile değildir. "</p>

  <p class="block3">"Ya patlamanın gürültüsü?"</p>

  <p class="block3">"Çok basit, sevgili Gunn." Pitt gülümsedi. "Yaklaşık otuz metre derinlikte patlayan az miktar Primacord'un Brady Üssünden havalanan <i class="calibre2">F-105</i>'lerin ses hızını aşarken çıkardıkları gürültüyü andıracağına eminim."</p>

  <p class="block6"><span class="text">Gunn saygıyla baktı Pitt'e. Kuramı sağlamdı ve karşılık olarak söyleyebileceği fazla bir şey yoktu. "şimdi ne yapacağız?</span> <span class="text">" diye sorarken alnı kırışmıştı.</span></p>

  <p class="block3">Pitt içkisini bitirip kadehi gürültüyle masaya bıraktı. "Sen Bilmeceni aramaya devam et. Ben de adaya gidip biraz avcılık yapacağım. Senin işle Brady'deki dünkü saldırı arasında bir bağlantı olabilir. Şimdi sıra bu için ardında kimin olduğunu ve ne istediğini öğrenmeye geldi."</p>

  <p class="block3">Birden kapı patlar gibi açıldı ve içeri üzerinde mayo, belindeki kemerde bıçak ve naylon ağ olan bir adam girdi. lslaktı, yüzü ve vücudu çilliydi. Durduğu yer bir anda sırılsıklam oldu. "Yarbay Gunn! Gördüm!" diye heyecanla bağırdı. "Gerçek bir Bilmece gördüm ve m@skemin sadece üç metre ilersindeydi!"</p>

  <p class="block3">Gunn ayağa fırladı. "Emin misin? Yakından bakabildin mi? "</p>

  <p class="block3">"Daha da iyisi, efendim, fotoğrafını çektim."</p>

  <p class="block3">Çilli adam dişlerini göstererek gülüyordu. "Bir su tabancam olsaydı onu yakalayabilirdim, ama aşağıda merca# fotoğraflarını çekiyordum."</p>

  <p class="block3">"Hemen laboratuvara gidip filmi banyo ettir!"</p>

  <p class="block3">"Baş üstüne, efendim. Adam Pitt'i ıslatarak koşar adımlarla çıktı dışarı.</p>

  <p class="block3">Gunn'ın yüzünde mutlu, ama kararlı bir ifade vardı. "Az daha pes edip kuyruğumu bacaklarımın arasına kıstırarak dönmek üzereydim. Şimdi bir Bilmece yakalayana kadar buradan bir yere kıpırdamam. Eh, binbaşı, ne diyorsun, ha?"</p>

  <p class="block3">Pitt omuzlarını silkti. "Ben şahsen kız avlamayı yeğlerim."</p>

  <p class="block3">Sonra önündeki işi unutup hayalinde kumsalda kırmızı bikinisiyle duran Teri'yi canlandırdı.</p>

  <p class="block"><br class="calibre1" id="calibre_pb_5" /></p>
</body>
</html>
