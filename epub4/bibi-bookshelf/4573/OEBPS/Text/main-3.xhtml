<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a></p>

  <p>Carmody ile Sterling hayallerindeki III. Bomar Fessenden’in bir kopyasını bulabilmek için yaptıkları kapsamlı aramadan sonra ofise döndüklerinde, Miss Daily yoktu. Aradıkları adamı Araştırma ve Geliştirme Laboratuvarı’nın malzeme depolarından birinde bulmuş ve adamın hizmetini beş dolara satın almışlardı. Adı Stanley Broom’du ve Bomar olmak için biçilmiş kaftandı.</p>

  <p>“işe yaramaz adam <span style="font-style:italic;">rolü</span> yapması gerekmeyecek,” dedi Sterling mudu mesut. “Zaten işe yaramazın teki.”</p>

  <p>“Hşşt!” dedi Carmody ve Miss Daily içeri girdi.</p>

  <p>Çok üzgün görünüyordu. “Yine benimle dalga geçiyorsunuz,” dedi Miss Daily.</p>

  <p>“Bunu neden yapalım ki?” dedi Carmody.</p>

  <p>“Hepsini siz uydurdunuz... Bomar hikâyesinin.”</p>

  <p>“Uydurduk mu?” dedi Sterling kulaklarına inanamayan bir sesle. “Sevgili Miss Daily, yirmi dört saat geçmeden önce, Bomar bu ofiste olacak. Daha yeni telgraf aldım. Monte Carlo’dan Catalina’ya giderken buraya da uğrayacak.”</p>

  <p>“Lütfen, lütfen,” dedi Miss Daily, “Zaten yeteri kadar zarar verdiniz. Ne yaptığınızdan haberiniz yok sizin.”</p>

  <p>“Miss Daily, bu kesinlikle bir şaka değil,” dedi Sterling. “Yarın buraya gelince, kendi gözlerinizle görürsünüz. Çimdiklersiniz hatta. O gerçekten var, tamam mı?” Bomar’a bu kadar önem vermesine bir anlam veremeyerek, dikkade Miss Daily’e baktı. “Bomar şaka olsaydı, ne fark edecekti ki?”</p>

  <p>“Gerçek mi? Yemin eder misiniz?” dedi Miss Daily. ‘Yarın göreceksiniz,” dedi Carmody.</p>

  <p>“Söylediğiniz her şeyi yaptığına yemin eder misiniz?” dedi Miss Daily.</p>

  <p><span style="font-style:italic;">“Queen Elizabeth</span> ile ilgili kısmını uydurdum,” dedi Sterling.</p>

  <p>“Ötekiler doğru mu?”</p>

  <p>“Ah, Bomar çılgının teki, Miss Daily,” dedi Carmody.</p>

  <p>Miss Daily, her nedense, fazlasıyla rahatlamış görünüyordu. Sandalyesine çöktü ve zar zor gülümseyebildi. “<span style="font-style:italic;">Doğruymuş</span>,” dedi usulca. “Şükürler olsun. Eğer hepsi uydurma olsaydı, ah, ben.</p>

  <p>“Hepsi uydurma olsaydı, siz ne?” dedi Carmody.</p>

  <p>“Boş verin, boş verin,” dedi Miss Daily dalgın dalgın. “Eğer hepsi doğruysa, hiçbir şeyden pişman değilim.”</p>

  <p>“Neden pişman olacaktınız ki?” dedi Carmody.</p>

  <p>“Boş verin siz, boş verin,” diye mırıldandı Miss Daily şarkı söyler gbi. “Demek, yarın Fessenden Efendi ile nihayet yüz yüze geliyorum. Güzel!”</p>

  <p><a id="bookmark1"></a></p>

  <p>Ertesi sabah, sekizden hemen sonra, Sterling’le Carmody Acme Grille’de Stanley Broom’a Hissedar Kayıtları Bölümü’nde Miss Daily’e karşı oynayacağı oyunun provasını yaptırıyordu.</p>

  <p>Broom üzerine gösterişli bir şeyler giymiş, dudaklarına bütün dünyayı o şişko suratına bir tokat atmaya davet eden küstah bir sırıtış yerleştirmişti. “Uzun sürmemesi lazım,” dedi, “Yoksa beni şudarlar.”</p>

  <p>“Taş çatlasa on beş dakika,” dedi Sterling. “içeriye birlikte giriyoruz, anlaşıldı mı, sonra seni teklifsiz bir şekilde Carmody ve Miss Daily ile tanıştırıyorum. Monte Carlo’dan Catalina’ya giderken, beni, yani üniversiteden bir arkadaşını görmek için uğradın. Anladın mı?”</p>

  <p>“Tamamdır,” dedi Broom. “Bak, beni pataklamaya falan kalkışmaz, değil mi?”</p>

  <p>“Karıncayı bile incitemez,” dedi Sterling. “Boyu bir elli bile yoktur ve kırk beş kilonun altında.”</p>

  <p>‘Yine de güçlü olabilir,” dedi Broom.</p>

  <p>“Yok yaa. Dinle şimdi, yatının adı ne?”</p>

  <p><span style="font-style:italic;">“Altın Kartal</span> ve Miami Beach’te demirli,” dedi Broom. “Mürettebata söyleyip, kanaldan Batı Sahili’ne getirtebilirim.”</p>

  <p>“Şu anda kime âşıksın?” dedi Sterling.</p>

  <p>“Fifi. Onunla Monte Carlo’da tanıştım ve benim peşimden Catalina’ya gelecek. Masraflar benden. Nişanlı olduğu bir konttan kurtulması gerek.”</p>

  <p>“Ona şimdiye kadar neler hediye ettin?” dedi Sterling.</p>

  <p>“Bir düşüneyim... Zümrüt ve mavi mink.”</p>

  <p><span style="font-style:italic;">“Gümüş</span> mavi mink,” dedi Carmody. “Tamam, bence iyiyiz. Ben ofise dönüp, Bomar’ın büyük girişi için Miss Daily’in orada olmasını sağlayacağım.”</p>

  <p><a id="bookmark2"></a></p>

  <p>Miss Daily, heyecandan pespembe bir şurada ofiste oturmuş Bomar’ı beklerken, nefesi daralıyordu. Tedirgin parmaklarla kâğıtları karıştırsa da, bir iş yapamıyordu. Dudakları kıpırdıyor ama bir şey söylemiyordu.</p>

  <p>“Ha?” dedi Carmody. “Ne dediniz Miss Daily?”</p>

  <p>“Sizinle konuşmuyordum,” dedi Miss Daily kibarca. “Aklımdan, söyleyeceklerimi toparlıyordum.”</p>

  <p>“İşte böyle. Ona bir güzel haddini bildireceksiniz, ha?”</p>

  <p>“Bomar, seni yaşlı serseri,” dedi Sterling koridordan, ofis kapısının hemen yanından. “Seni görmek ne güzel!”</p>

  <p>Miss Daily’in sinirden parmağı atınca kurşun kaleminin ucu kırıldı ve Sterling’le Broom içeri girdi.</p>

  <p>Broom inanılmaz derecede iri ve leş kokulu bir puroyu tüttürerek, aşağılayıcı bir bakışla ofisi süzdü. “Ucuz kamaralar gibi,” dedi. “Nasıl dayanıyorsun? Daha on saniyedir buradayım ama beni çıldırtmaya yetti.”</p>

  <p>Miss Daily bembeyaz kesmiş bir şurada titriyor ama henüz konuşamıyor, yerinden kıpırdayamıyordu.</p>

  <p>“insanlar cidden böyle mi yaşıyor yani?” dedi Broom.</p>

  <p>“Evet,” dedi Miss Daily incecik bir sesle, “Dünyadaki işlere yardım etmeyecek kadar tembel ve şımarık değillerse şayet.”</p>

  <p>“Galiba bu bir hakaretti,” dedi Broom, “Ama pek iyi değildi çünkü dünyadaki işlerin çoğu yapılmaya değmez işler. Hem ayrıca, birileri de bütün dikkatini hayattaki güzel şeylere vermeli, yoksa uygarlık diye bir şey olmazdı.”</p>

  <p>“Fifi’ye mi yani?” dedi Miss Daily. “Carmella’ya mı? Juanita? Amber? Collette?”</p>

  <p>“Hissedarların kayidarını <span style="font-style:italic;">bayağı bir</span> tutuyormuşsunuz burada, ha?” dedi Broom.</p>

  <p>“Ona senden biraz bahsetmiştim de Bomar,” dedi Sterling.</p>

  <p>“Burada hissem olduğunu daha geçen gün öğrendim,” dedi Broom, “Ama anlaşılan sizin Miss Meraklı hakkımdaki her şeyi başından beri biliyormuş.”</p>

  <p>“Adım Miss Daily,” dedi Miss Daily, “Miss Nancy Daily.”</p>

  <p>“Bu kadar büyüklenmeyin Miss Daily,” dedi Broom. “Alt sınıfları gücendirecek hiçbir şey yapmadım ben.”</p>

  <p>“Siz bu dünyanın sırtındaki bir asalaksınız,” dedi Miss Daily mertçe, dimdik bir sırt, titreyen dudaklarla. “Artık sizi tanıdığıma ve hayal ettiğimden bile daha berbat biri olduğunuzu gördüğüme göre, yaptığım şeyden hiç de pişman değilim. İyi ki yapmışım.”</p>

  <p>“Ha?” dedi ezberi bozulan Broom. Soran gözlerle Carmody ile Stcrling’e, onlar da huzuruz gözlerle Miss Daily’e baktı.</p>

  <p>“Kâr payı için alacağınız son çek, Bay Fessenden,” dedi Miss Daily. “Arkasına sizin imzanızı atıp Kızıl Haç’a yolladım.”</p>

  <p>Carmody ile Sterling dehşet dolu gözlerle şöyle bir bakıştılar.</p>

  <p>“Bu işi tek başıma yaptım,” dedi Miss Daily. “Bay Carmody ile Bay Sterling’in hiçbir şeyden haberi yok. Sadece iki yüz elli dolar olduğu için size dokunmaz, hem gidip o utanmaz arlanmaz Fifi’ye vereceğinize, şimdi daha iyi ellere geçmiş oldu.”</p>

  <p>“Hm,” dedi Broom, kafası tamamen karışmış bir halde.</p>

  <p>“Evet, polisi çağırmayacak mısınız?” dedi Miss Daily. “Dava açmak sizi memnun edecekse, ben gitmeye fazlasıyla hazırım.”</p>

  <p>“Şey, ben...” diye bir şeyler geveledi Broom. Yıldırım çarpmışa dönen Carmody ile Sterüng’den de herhangi bir yanıt alamadı. “Haydan gelen huya gider,” dedi sonunda. “Öyle değil mi Sterling?”</p>

  <p>Sterling kendini toparladı. “Bütün kötülüklerin anası,” dedi perişan bir halde.</p>

  <p>Broom söyleyecek bir şeyler daha bulmaya çalışsa da, bulamadı.</p>

  <p>“Eh, bana Monte Carlo yolu göründü,” dedi. “Hoşça kalın.”</p>

  <p>“Catalina,” dedi Miss Daily. “Monte Carlo’dan daha yeni geldiniz.”</p>

  <p>“Catalina,” dedi Broom.</p>

  <p>“Kendinizi çok daha iyi hissetmiyor musunuz Bay</p>

  <p>Fessenden?” dedi Miss Daily. “Bir kez olsun bencilce davranmamış olmak sizi mudu etmiyor mu?”</p>

  <p>“Tabii,” diyip ciddi ciddi başını salladı Broom. Ve gitti.</p>

  <p>“Tam bir centilmen gibi karşıladı,” dedi Miss Daily, Carmody ile Sterling’e.</p>

  <p>“Ah, Bomar için çok kolay,” dedi Carmody soğuk bir sesle, bu canavarı yaratan Frankenstein’e, Sterling’e nefretle bakarak. Şimdi gerçek Bomar için yeni bir çek hazırlanması gerekiyor ve Carmody eskisine ne olduğunun yukarıdaki güçlere hoş bir şekilde nasıl anlatılabileceğini hiçbir şekilde bilemiyordu. Carmody Sterling ve Miss Daily’in Amerikan Demir Döküm Şirketi’ndeki işleri bitmişti. Canavar vahşice üstlerine saldırmış, üçünü de yok etmişti.</p>

  <p>“Bay Fessenden bugün iyi bir ders aldı bence,” dedi Miss Daily.</p>

  <p>Carmody elini Miss Daily’in omzuna koydu. “Miss Daily, bilmeniz gereken bir şey var,” dedi tatsız bir sesle. “Başımız büyük belada Miss Daily. Demin burada olan adam III. Bomar Fessenden değildi ve Bomar’la ilgili söylediğimiz her şey uydurma.”</p>

  <p>“Şakaydı,” dedi Sterling acı acı.</p>

  <p>“Eh, çok komik bir şaka olmadığını söylemem gerekir,” dedi Miss Daily. “Bana budala gibi davranmanız büyük bir kabalıktı.”</p>

  <p>“Hayır. Hiç komik değilmiş, yol açtığı şeye bakarsak,” dedi Carmody.</p>

  <p>“Benim sahte imza şakam kadar komik değil,” dedi Miss Daily.</p>

  <p>“Şaka mıydı?” dedi Carmody.</p>

  <p>“Elbette,” dedi Miss Daily tatlı tatlı. “Gülmeyecek misiniz Bay Carmody? Şöyle bir kıkırdamak da yok mu Bay Sterling? Tanrım, emekli olma zamanı <span style="font-style:italic;">cidden de</span> gelmiş. Artık burada kendisiyle dalga geçebilen kimse kalmamış anlaşılan.”</p>

  <p id="u0d004daf-10d5-4410-a2bd-12e90fa068f1" style="text-align: center;"><a id="bookmark3"></a><span style="font-weight:bold;">BÖRREKSİZ ADAM</span></p>

  <p>“Zamanında on iki defa baryum yemeği yedim,” dedi Noel Sweeny. Sweeny kendini hiçbir zaman pek iyi hissetmemişti, ki şimdi, her şeyin üstüne, bir de doksan dört yaşına gelmişti. “Sweeny’in on iki defa mide röntgeni çekildi. Bu bir çeşit dünya rekorudur herhalde.”</p>

  <p>Florida-Tampa’da, disk kaydırma oyunu oynanan bir kortun kenarındaki banka oturmuştu Sweeney. Bankı paylaştığı yabancıyla, kendisi gibi yaşlı bir adamla konuşuyordu.</p>

  <p>Yabancı Florida’ya daha yeni taşınmış, yeni bir hayata başlamıştı. Siyah ayakkabılar, siyah ipek çoraplar ve mavi şayaktan bir iş takımının pantolonunu giymişti. Spor gömleğiyle savaş pilotu şapkası gıcır gıcır, pırıl pırıl ve yepyeniydi. Gömleğinin eteğine zımbalanmış fiyat etiketi hâlâ duruyordu.</p>

  <p>“Hm,” dedi yabancı Sweeny’e bakmadan. Yabancı William Shakespeare’nin sonelerini okuyordu.</p>

  <p>“Artmasını isteriz en güzel varlıkların/Güzelliğin gül yüzü solmasın diye asla,” diyordu Shakespeare yabancıya.</p>

  <p>“Sizin mide röntgeniniz kaç defa çekildi?” dedi Sweeny.</p>

  <p>“Hm,” dedi yabancı.</p>

  <p>“Sen ki müziksin, müzik dinlerken bu hüznün niye?” dedi Shakepeare. “Tatlılar tatlıyla kavga etmez; sevinç, sevinçle coşar.”</p>

  <p>“Benim dalağım yok,” dedi Sweeney. “İnanabiliyor musunuz?”</p>

  <p>Yabancı cevap vermedi.</p>

  <p>Sweeney saygılı bir tavırla yabancıya yaklaşıp kulağının içine bağırdı. “Sweeney’in bin dokuz yüz kırk üçten beri dalağı yok,” diye bağırdı.</p>

  <p>Yabancı kitabını elinden düşürürken, neredeyse kendisi de banktan yere düşecekti. Korkuyla banka sinerek elleriyle çınlayan kulaklarını örttü. “Sağır değilim,” dedi acılar içinde.</p>

  <p>Sweeney sert bir harekede yabancının ellerini kulaklarından çekti. “Beni <span style="font-style:italic;">duymadınız zannettim,” dedi.</span></p>

  <p>“Duydum,” dedi yabancı titreyerek. “Hepsini duydum: Baryum yemekleri, safra kesesi taşları, kansızlık, yetersiz safra üretimi. Dr. Stermveiss’in mide kapakçığınızla ilgili söylediği şeylerin her bir kelimesini duydum. Dr. Sternweiss bu sözleri bestelemeyi hiç düşünmedi mi acaba?”</p>

  <p>Sweeny soneler kitabını yerden alıp bankın öteki ucuna, yabancının ulaşamayacağı bir yere koydu. “Şimdi, küçük bir iddiaya girmek ister miydiniz?” dedi.</p>

  <p>“Ne iddiası?” dedi yabancı, bembeyaz bir yüzle.</p>

  <p>“Gördünüz mü?” dedi Sweeny kuru bir tebessümle. “Haklıymışım, <span style="font-style:italic;">dinlemiyordunuzj</span> Az önce size ikimizin toplam kaç börreği olduğu üstüne iddiaya girmek ister misiniz diye sordum, siz de ‘Hm,’ dediniz.”</p>

  <p>“Kaç <span style="font-style:italic;">velet</span> mi?” dedi yabancı. Yüzü yumuşadı, tedbiri elden bırakmasa da, ilgilenmişti! Çocukları severdi ve iddiaya girmek için sevimli bir konu olduğunu düşünmüştü.</p>

  <p>“Çocuklarla torunları mı sayıyoruz ya da nasıl yapacağız?” dedi.</p>

  <p><span style="font-style:italic;">“Veletler</span>değil,” dedi Sweeny. “Börrekler.”</p>

  <p>“Börrekler mi?” dedi yabancı, şaşkın şaşkın. Sweeny ellerini böbreklerinin olduğu - ya da bir zamanlar olduğu -yerlerin üstüne koydu. “Börrekler,” dedi. O kadar uzun zamandır yanlış söylediği bir sözcüktü ki bu söylenişinde otoriter bir tını vardı.</p>

  <p>Yabancı hayal kırıldığına uğramış ve canı sıkılmıştı. “Kusura bakmazsanız, şu anda böbrekleri düşünmeyi hiç istemiyorum,” dedi. “Lütfen, kitabımı geri alabilir miyim?”</p>

  <p>“iddiadan sonra,” dedi Sweeny hınzır hınzır.</p>

  <p>Yabancı içini çekti. “On sent yeterli mi?” dedi.</p>

  <p>“Olur,” dedi Sweeney. “Para sadece biraz daha ilginç olması için.”</p>

  <p>“Ha,” dedi yabancı ilgisiz bir sesle.</p>

  <p>Sweeny uzun süre yabancıyı inceledi. “Bence ikimizin toplam üç börreği var,” dedi sonunda. “Sizin tahmininiz ne?”</p>

  <p>“Bence hiç yok,” dedi yabancı.</p>

  <p>“Hiç mi?” dedi S\veeney hayrede. <span style="font-style:italic;">“Hiç</span> börreğimiz olmasaydı, şimdiye ikimiz de ölmüş olurduk, insan <span style="font-style:italic;">hiç</span> börreksiz yaşayamaz, iki, üç ya da dört tahmin edebilirsiniz.”</p>

  <p>“Ben bin sekiz yüz seksen dörtten bu yana börrek nedir <span style="font-style:italic;">bilmeden</span> gayet mesut bir hayat sürdüm,” dedi yabancı. “Anladığım kadarıyla, sizin tek börreğiniz var, ki bu da ikimizin toplam bir börreği olduğunu gösterir. Böylece iddia berabere bitiyor ve para kimsenin olmuyor. Şimdi, lütfen beyefendi, kitabımı verebilir misiniz?”</p>

  <p>Sweeny ellerini kaldırarak, kitaba giden bütün yolları kapadı. “Siz beni aptal mı sandınız?” dedi meydan okur gibi.</p>

  <p>“Bu konuyu umursayabileceğim kadar umursadım,” dedi yabancı. “Şimdi, beyefendi, kitap lütfen.”</p>

  <p>“Eğer börreğiniz yoksa,” dedi S\veeny, “Bana tek bir şeyi açıklayın.”</p>

  <p>Yabancı gözlerini devirdi. “Şu konuyu değiştiremez miyiz?” dedi. “Kuzeyde bir bahçem vardı. Burada da küçük bir sebze bahçesi kurmak isterdim. Buradaki insanların küçük sebze bahçeleri var mıdır? Sizin bahçeniz var mı?”</p>

  <p>Sweeny vazgeçmeyecekti. Parmağım yabancının göğsüne batırdı. “Atıkları nasıl yok ediyorsunuz?” dedi.</p>

  <p>Yabancı başını önüne sarkıttı. Bıkkın bir çaresizlikle yüzünü ovuşturdu. Dilini üst dişlerine çarparak hafif sesler çıkardı. Doğrulup önlerinden geçen güzel bir kıza tatlı tatlı gülümsedi. “Şu biçimli ayak bileklerine baksanıza Bay Sweeny, şu pespembe topuklara,” dedi. “Ah gençlik... Ya da burada, güneşin altında hayallere dalarak, gençmiş <span style="font-style:italic;">gibi yapmak.”</span> Gözlerini kapatıp hayallere daldı.</p>

  <p>“Doğru tahmin ettim, değil mi?” dedi Sweeny.</p>

  <p>“Hm,” dedi yabancı.</p>

  <p>“Toplam üç börreğimiz var ve şimdi de konuyu değiştirip aklımı karıştırarak parayı vermekten kurtulmaya çalısıyorsunuz,” dedi Sweeny. “Ama benim aklım öyle kolay kolay karışmaz.”</p>

  <p>Yabancı gözlerini açmadan cebinden bir on sent çıkardı. Sweeny’e uzattı.</p>

  <p>Sweeny parayı almadı. “Hakkım olduğundan emin oluncaya kadar almıyorum,” dedi. “Ben size bir börreğim olduğuna dair şerefim üstüne yemin ettim. Şimdi siz de bana kaç börreğiniz olduğuna dair şerefiniz üstüne yemin etmek zorundasınız.”</p>

  <p>Yabancı güneşin altında tehlikeli bir şekilde dişlerini gösterdi. “Kutsal olan her şeyin üstüne yemin ederim,” dedi gergin bir sesle. “Hiç börreğim yok.”</p>

  <p>“Ne oldu ki?” dedi Sweeny. “Bright hastalığı mı?”</p>

  <p>“Sweeny hastalığı,” dedi yabancı.</p>

  <p>“Benim soyadımla aynı mı?” dedi Sweeny şaşırarak.</p>

  <p>“Sizin soyadınızla aynı,” dedi yabancı. “Ve <span style="font-style:italic;">korkunç</span> bir hastalık.”</p>

  <p>“Nasıl bir şey?” dedi S\veeny.</p>

  <p>“Sweeny hastalığından muzdarip olan birisi,” diye hırladı yabancı, “Güzellikle alay eder Bay <span style="font-style:italic;">Sıveeny</span>, mahremiyete tecavüz eder Bay <span style="font-style:italic;">Smeny</span>, insanın huzurunu bozar Bay <span style="font-style:italic;">Smeny,</span> hayalleri yıkar Bay <span style="font-style:italic;">Smeny</span> ve sevgiye dair tüm düşünceleri Bay <span style="font-style:italic;">Smeny</span>, insanın aklından kovar!”</p>

  <p>Yabancı ayağa kalktı. Yüzünü arada birkaç santim kalıncaya kadar Sweeny’in yüzüne yaklaştırdı. “Sweeny hastalığından muzdarip olan birisi beyefendi, etrafındaki herkese insanların bir bağırsak torbasından başka bir şey olmadığını hatırlaüp durarak ruhun yaşamasını inkânsız kılar!”</p>

  <p>Yabancı tepesi atmış bir adamın o öfkeli hırıltılarını çıkardı. Soneler kitabını kapıp beş metre ötedeki bir banka gitti ve sırtını S\veeny’e dönerek oturdu. Burnundan ve genzinden sesler çıkartarak, sert hareketlerle sayfaları çevirdi.</p>

  <p>“Erken açan menekşeyi payladım şöyle diyerek,” dedi Shakespeare yabancıya, “Tatlı hırsız, nereden çaldın o güzel kokuyu öyle/Aşkımın soluğundan değilse?” Kavganın heyecanı yatışmaya başladı.</p>

  <p>“Pamuk yanağındaki kızıl allıkların da/Arsızca aşırdığın aşkımın kan pençesi,” diye menekşeyi paylamaya devam etti Shakespeare.</p>

  <p>Yabancı saf, zamansız, mekansız bir hazla gülümsemeye çalıştı. Ama o tebessüm, yüzünde belirmedi. Her şeye kadir olan o an, kendini fazlasıyla hissettiriyordu.</p>

  <p>Yabancının Tampa’ya gelmesinin tek bir nedeni vardı: İhtiyar kemiklerinin ona ihanet etmiş olması. Kuzeydeki evinin anlamı ne kadar büyük olursa olsun, Florida ne kadar az şey ifade ederse etsin, ihtiyar kemikleri o karda ve soğukta bir kış daha geçiremeyeceklerini haykırmışlardı ona.</p>

  <p>İhtiyar kemiklerini de alıp güneye gelirken, kendisini sessiz, zararsız bir tefekkür bulutu olarak tasavvur etmişti.</p>

  <p>Ama Tampa’ya gelişinden sadece birkaç saat sonra, başka bir ihtiyara karşı yapılan vahşet dolu bir saldırının yazarı konumunda bulmuştu kendini. Svveeny’e döndüğü sırtı gözlerinden daha fazlasını görüyordu. Gözleri odağını yitirmişti. Kitabı bir sis bulutuyla kaplanmıştı.</p>

  <p>Kibar, yalnız, basit zevklerin adamı S\veeny’in adeta yıkılmış olduğunu hissediyordu sırtı şiddetle. Yarım midesi ve bir böbreği daha olsa yaşamaya devam etmek isteyecek olan Sweeny, bin dokuz yüz kırk üçte dalağını kaybettikten sonra yaşama sevinci bir nebze olsun azalmamış olan Sweeny. Şimdi o Sweeny artık yaşamak istemiyordu. Sweeny artık yaşamak istemiyordu çünkü dosduk kurmak istediği bir ihtiyar ona vahşice ve haince davranmışü.</p>

  <p>Yabancı için korkunç bir keşifti; son günlerini yaşayan bir adamın da acı vermeye en yontulmamış, en yaygaracı gençler kadar muktedir olduğunu öğrenmek. O kadar az zamanı kalmışken, yabancı o uzun, upuzun pişmanlıklar listesine bir madde daha ekledi.</p>

  <p>Sonra da Sweeny’in yeniden yaşamak istemesini sağlayacak yalanlar bulmak için zihninin altını üstüne getirmeye başladı. Sonunda tek yapabileceğinin, lafı hiç dolandırmadan, kendi gururunu hiçe sayarak, erkekçe özür dilemek olduğuna karar verdi.</p>

  <p>Sweeny’in yanına gidip elini uzattı. “Bay S\veeny,” dedi, “Kendimi kaybettiğim için ne kadar üzgün olduğumu söylemek istiyorum. Bunun hiçbir özrü olamaz. Ben yorgun, yaşlı bir ahmağım ve çabucak parlayıveriyorum. Ama inanın, yapmak isteyeceğim en son şey sizi kırmak olurdu.”</p>

  <p>Sweeny’in gözlerine yeniden biraz ateş gelmesini bekledi. Ama en ufak bir kıvılcım bile dönmedi.</p>

  <p>Sweeny ilgisizce içini çekti. “Boş verin,” dedi. Elini sıkmadı yabancının. Çekip gitmesini istediği çok açıktı.</p>

  <p>Yabancı elini çekmeden, doğru sözcükleri bulabilmek için Tanrı’ya dua etti. Sweeny’i bu şekilde bırakacak olursa, yaşama isteğini kendisi de kaybedecekti.</p>

  <p>Duaları kabul oldu. Doğru sözcükleri söyleyeceğinden o kadar emindi ki daha konuşmaya başlamadan canlanmıştı. Hiç olmazsa bir pişmanlık listeden silinebilecekti.</p>

  <p>Uzattığı elini bir yemin törenindeymişçesine havaya kaldırdı yabancı. “Bay Sweeny,” dedi, “Size şerefim üstüne yemin ederim ki benim iki tane börreğim var. Sizin tek börreğiniz varsa, ikimizin toplam üç börreği var demektir.”</p>

  <p>Sweeny’e bir on sent verdi. ‘Yani siz kazandınız, Bay Sweeny.”</p>

  <p>Sweeny bir anda yeniden şifa buldu. Ayağa fırlayıp yabancının elini sıktı. “İki börrekli bir adam olduğunuzu, sizi görür görmez anlamıştım,” dedi. “İki börrekliden başka bir şey olamazdınız zaten.”</p>

  <p>“Neden başka türlü biriymiş gibi davrandım, hiç bilmiyorum,” dedi yabancı.</p>

  <p>“Eh,” dedi Sweeny, “Kaybetmeyi kimse sevmez.” Cebine atmadan önce son bir kez on sente baktı. “Her neyse, ucuz yoldan bir ders aldınız. Buralarda hiç kimseyle en iyi olduğu konuda iddiaya girilmez.” Yabancıyı dirseğiyle şöyle bir dürtüp, bir sır paylaşmış gibi göz kırptı. “Sizin en iyi olduğunuz konu nedir?”</p>

  <p>“Benim mi?” dedi yabancı. Dostça bir yüz ifadesiyle, biraz düşündü. “”Shakespeare’dir herhalde.”</p>

  <p>“İşte gördünüz mü,” dedi S\veeny, “Bana gelip Shakespeare’le ilgili küçük bir iddiaya girmek isteseydiniz...” Sweeny kurnaz bir ifadeyle başını iki yana salladı. “Girmezdim. Sizi dinlemezdim bile.”</p>

  <p>Sonra da başım salladı ve yürüyüp gitti.</p>

  <p id="uedf505a7-84f1-4cb8-b403-64e6722517af" style="text-align: center;"><a id="bookmark4"></a><span style="font-weight:bold;">BAY Z</span></p>

  <p>George bir kasaba rahibinin oğlu ve bir kasaba rahibinin torunuydu. Kore Savaşı’na katılmıştı. O iş bitince, kendisi de bir rahip olmaya karar vermişti.</p>

  <p>Masum bir gençti. Dertli insanlara yardım etmek istiyordu. Bu yüzden Chicago Üniversitesi’ne gitti. Sadece teoloji okumadı. Sosyoloji, psikoloji ve antropoloji de okudu. Derslere bütün yıl boyunca devam ediyordu ve bir yaz dönemi, bir de kriminoloji sınıfı açıldı.</p>

  <p>George suçlularla ilgili hiçbir şey bilmediği için, o dersi de aldı.</p>

  <p>Ve Gloria St. Pierre Gratz isimli bir mahkûmla görüşme yapmak için eyalet hapishanesine gitmesi söylendi. Mahkûm kiralık bir katil ve hırsız olduğu söylenen Bernard Gratz’ın eşiydi. Ne tuhaftır ki hakkında hiçbir şey kanıtianamadığı için, Gratz hapse atılmadan elini kolunu sallayarak ortalarda dolaşmaya devam ediyordu. Karısıysa çalıntı eşya bulundurmaktan, onun çaldığı neredeyse kesin olan şeyleri bulundurmaktan hapse atılmıştı. Kocasını ele vermemişti; elmaslarla kürklerin başka nereden gelmiş olabileceğine dair inandırıcı bir hikâye de anlatmamıştı. Bir yıl, bir gün hüküm giymişti. George onu görmeye gittiğinde cezası bitmek üzereydi. George onunla sadece suçlu olduğu için değil, aynı zamanda insana parmak ısırtacak kadar yüksek bir I.Q.’su olduğu için de görüşüyordu. Kendisine kızlık soyadıyla, egzotik dansçı</p>

  <p>olduğu günlerde kullandığı isimle hitap edilmesini tercih ettiğini söylemişti George’ye. “Bayan Gratz dendiğinde nasıl bir tepki vermem gerektiğini bir türlü öğrenemedim,” demişti. “Bernie’ye karşı bir şey değil,” demişti. “Sadece öğrenemedim işte.” Bu yüzden George de ona Bayan St. Pierre diyordu.</p>

  <p>Bayan St. Pierre ile hapishanedeki parmaklıkların ardından konuşuyorlardı. George hayatında ilk kez bir hapishaneye giriyordu. Kızın yaşam öyküsünün ana hatlarını klasörlü bir deftere yazmıştı. Şimdi de bilgileri kontrol ediyordu.</p>

  <p>“Şimdi, bir bakalım,” dedi, “Lise ikinci sınıfın yarısında okulu bıraktınız ve Francine Pefko olan adınızı Gloria St. Pierre olarak değiştirdiniz. Bay F ile görüşmeyi kesip, Gary yakınlarındaki arabalı bir lokantada başgarson olarak çalışmaya başladınız. Bay G ile de orada tanıştınız?”</p>

  <p>“Arny Pappas,” dedi Gloria.</p>

  <p>“Tamam,” dedi George, “Arny Pappas. Bay G. Başgarson ayrı mı yazılıyor, bitişik mi?”</p>

  <p>“Ayrı, bitişik,” dedi Bayan St. Pierre, “Daha önce kim yazdı ki?” Ufak tefek bir kızdı; çok hoş, çok soluk yüzlü, çetin ceviz, biblo gibi bir esmer güzeli. George’den ve sorularından ölesiye sıkılmıştı. Durmadan esniyor, o kadife gibi ağzını kapatmak için de hiç uğraşmıyordu. Alaycı yanıtlarıysa insanın aklını karıştırıyordu. “Senin gibi zeki bir üniversiteli bundan <span style="font-style:italic;">on</span> tane sözcük çıkartabilmek,” dedi.</p>

  <p>George yılmadan kıvrak zekalı bir profesyonel gibi davranmaya devam etti. “Pekâlâ,” dedi, “Eğitiminizi lise ikinci sınıfta yarıda bırakmanızın bir nedeni var mıydı?”</p>

  <p>“Babam ayyaşın tekiydi,” dedi Gloria. “Üvey annem üstüme gelip duruyordu. Zaten büyümüştüm. Yirmi birinde gösteriyordum, istediğim kadar para kazanabilirdim. Arny Pappas’ın hediye ettiği, üstü açık, sarı, sadece bana ait bir Buick’im vardı. Hayatım...” dedi, “Cebirle <span style="font-style:italic;">Ivanhoe</span> ne işime yarayacaktı ki?”</p>

  <p>“Hm,” dedi George. “Sonra Bay H ortaya çıktı ve Bay G ile ikisi kavga ettiler.”</p>

  <p>“Bıçaklarla,” dedi Gloria. “Bıçaklı dövüştü. Stan Carbo, adı buydu. Ne diye Bay H diyorsun ki?”</p>

  <p>“Onu korumak için,” dedi George, “Bütün bunlar gizli kalabilsin diye, bahsetmek isteyeceğiniz kişileri koruyabilmek için.”</p>

  <p>Gloria bir kahkaha attı. Tek parmağını parmaklıklardan dışarı çıkartıp, George’ye doğru tutarak çevirdi. “Sen mi?” dedi. “Sen mi Stan Carbo’yu koruyacaksın? Keşke onu görebilseydin. Keşke <span style="font-style:italic;">seni</span> görebilseydi.”</p>

  <p>“Eh,” dedi George cılız bir sesle, “Bir gün tanışırız belki.”</p>

  <p>“Öldü o,” dedi Bayan St. Pierre. Sesi üzgün değildi. İlgileniyor gibi de değildi.</p>

  <p>“Çok üzüldüm,” dedi George.</p>

  <p>“Bunu ilk defa senden duyuyorum,” dedi Bayan St. Pierre.</p>

  <p>“Her halükârda,” dedi George notlarına bakarak, “Kendisi hâlâ hayattayken, Bay H size Doğu Chicago’daki gece kulübünde egzotik dansçı olarak iş teklif etti, siz de kabul ettiniz.”</p>

  <p>Gloria bir kahkaha daha attı. “Cidden, hayatım,” dedi, “Şu yüzünü bir görmen lazım. Kıpkırmızı! Biliyor musun? Ağzın limon emmiş gibi görünüyor!” Kafasını salladı. “Cici çocuk,” dedi, “Burada ne yaptığını zannediyordun sen, bir daha söylesene.”</p>

  <p>George bu soruyu daha önce de defalarca cevaplamıştı. Yine cevapladı. “Dediğim gibi,” dedi sabırla, “Sosyoloji öğrencisiyim ve sosyoloji insan topluluklarını inceleyen bir bilimdir.” Aldığı dersin aslında kriminoloji olduğunu söylemesinin bir anlamı yoktu. Kız buna bozulabilirdi. Zaten ona hiçbir şey söylemenin bir anlamı yoktu, aslına bakılırsa.</p>

  <p>“İnsanlar için bilim mi yapmışlar?” dedi Gloria. “Çok çılgın bir şey olmalı.”</p>

  <p>“Hâlâ emekleme döneminde sayılır,” dedi George. “Senin gibi,” dedi Gloria. “Kaç yaşındasın sen bebek?” ‘Yirmi bir,” dedi George gergin bir sesle.</p>

  <p>“Bak sen şu işe,” dedi Gloria. ‘Yirmi birmiş! O kadar yaşlı olmak nasıl bir şey? Ben daha gelecek Mart’ta yirmi bir olacağım.” Arkasına yaslandı. “Biliyor musun,” dedi, “Arada bir senin gibi birine rastlayınca, bu ülkede binlerinin de hiçbir şey görmeden, başlarına hiçbir şey gelmeden büyümelerinin mümkün olabildiğini anlıyorum.”</p>

  <p>“Bir buçuk yıldır Kore’deydim,” dedi George. “Başıma biraz da olsa bir şeyler geldiğini düşünüyorum.”</p>

  <p>“Bak ne diyeceğim,” dedi Gloria, “Ben senin büyük maceralarınla ilgili bir kitap yazayım, sen de benimkilerle.” Sonra, George’un hevesini iyice kaçırarak, cebinden kısacık kalmış bir kurşun kalemle bir sigara paketi çıkardı. Paketi yırtıp düzleştirerek sayfa haline getirdi. “Pekâlâ,” dedi, “Başlıyoruz cici çocuk. Adını <span style="font-style:italic;">Bay Z’nin Tüyler Ürperten Hayat Hikayesi</span> koyacağız, seni korumak için. Bir çiftlikte dünyaya gelmiştiniz, değil mi Bay Z?”</p>

  <p>“Lütfen,” dedi gerçekten de bir çiftlikte dünyaya gelmiş olan George.</p>

  <p>“Ben senin sorularını cevapladım,” dedi Gloria. “Sen de benimkileri cevaplayacaksın.” Alnını kırıştırdı. “Şu anki adresiniz, Bay Z?” dedi.</p>

  <p>George omuzlarını silkip adresi verdi. İlahiyat Fakültesi dekanına ait garajın üstünde kalıyordu.</p>

  <p>“Meslek?” dedi Gloria. “<span style="font-style:italic;">Öğrenci</span>. Bitişik mi yazılır, ayrı mı?”</p>

  <p>“Ayrı,” dedi George.</p>

  <p><span style="font-style:italic;">“Öğren d</span>,” diyerek yazdı Gloria. “Şimdi, aşk hayatinizi incelemek zorundayım Bay Z. Hâlâ emekleme döneminde olsa da, aslında biliminizin temel konusu bu sayılır. Bu vahşi, çok vahşi hayatta kırdığınız bütün o kalplerden söz etmenizi istiyorum. Bayan A’dan başlayalım.”</p>

  <p>George defterini kapattı. Gloria’ya kuru bir tebessüm yolladı. “Zaman ayırdığınız için teşekkürler Bayan St. Pierre,” dedi. “Benimle konuşmanız büyük bir incelikti.” Ayağa kalktı.</p>

  <p>Gloria’nın yüzünde göz kamaştıran bir tebessüm belirdi. “Ah, <span style="font-style:italic;">lütfen</span> otur,” dedi. “Hiç de kibar davranmadım, sense bana karşı çok kibardın, o kadar kötü şeyler söylememe rağmen. Lütfen, lütfen otur da, bütün sorularını cevaplayayım. Ne istersen sor. Cidden zor bir soru sor, elimden geldiğince cevaplamaya çalışayım. En çok sormak istediğin, <span style="font-style:italic;">tek</span> bir soru yok mu?”</p>

  <p>George biraz gevşeyecek, tekrar oturacak kadar saftı. Sormayı çok istediği bir şey vardı. Artık ne onuru, ne de kaybedebileceği başka bir şey kaldığı için, o da sordu, lafı hiç dolandırmadan. “Çok yüksek bir I.Q.’nuz var Bayan Pierre. Sizin kadar zeki biri neden bu şekilde yaşamak ister ki?”</p>

  <p>“Zeki olduğumu kim söyledi?” dedi Gloria.</p>

  <p>“Test yapılmış,” dedi George. “I.Q.’nuz sıradan bir doktorunkinden daha yüksek.”</p>

  <p>“Sıradan bir doktor,” dedi Gloria, “İki elini kullansa da poposunu bulmakta zorlanır.”</p>

  <p>“Bu pek de doğru sayılmaz,” dedi George.</p>

  <p>“Doktorlar midemi bulandırır,” dedi Gloria. George’yi rahatlatıp tam gaz bir kötülük dalgasına hazırladığına göre, artık iyice pisleşebilirdi. “Ama üniversiteli çocuklar daha çok bulandırır,” dedi. “Defol buradan,” dedi. “Hayatımda gördüğüm en sıkıcı dangalaksın!” Eliyle eğreti, iğrenmiş gibi bir hareket yaptı. “Bas git cici çocuk,” dedi. “Öğretmenine böyle olmayı <span style="font-style:italic;">sevdiğim</span> için böyle olduğumu söyle. Belki de seni benim gibi insanların profesörü yaparlar.”</p>

  <p><a id="bookmark5"></a></p>

  <p>Hapishanenin giriş salonunda, ufak tefek, esmer, belalı bir tip George’un yanma geldi. Öldürmek ister gibi bakıyordu George’ye. Sesi sığırcığa benziyordu. Küçük hanımın kocası Bernard Gratz’dı.</p>

  <p>“Sen Gloria St. Pierre’nin yanında miydin?” dedi Gratz.</p>

  <p>“Evet,” dedi George kibarca.</p>

  <p>“Neredensin?” dedi Gratz. “Ondan ne istiyorsun?” dedi. “Gelmeni kim söyledi?”</p>

  <p>George’de kriminoloji dersini veren profesörün yazdığı bir tavsiye mektubu vardı. Mektubu Gratz’a verdi.</p>

  <p>Gratz da mektubu top haline getirip ona geri verdi. “Bunlar bana sökmez,” dedi. “Avukatı ve benim dışımda hiç kimseyle konuşmaması lazım. Bunu o da biliyor.”</p>

  <p>“Kendisi gönüllü oldu,” dedi George. “Benimle konuşması için kimse zorlamadı.”</p>

  <p>Gratz, George’un defterine yapıştı. “Ver şunu, bir bakayım,” dedi. “Ne var o defterde?”</p>

  <p>George defteri geri çekti, içinde sadece Gloria ile ilgili notlar yoktu. Bütün ders notları o defterdeydi.</p>

  <p>Gratz tekrar yapışıp, defteri aldı. Bütün sayfalarını yırtıp havaya fırlattı.</p>

  <p>George de Hıristiyanlığa sığmayacak bir şey yaptı. Küçük adamı bir vuruşta yere serdi. Kendisini ağır ağır öldürmeye yemin edebilecek kadar uyanık hale gelmesine yardım etti Gratz’ın. Sonra da kâğıtlarını toplayıp eve gitti George.</p>

  <p><a id="bookmark6"></a></p>

  <p>İki hafta pek fazla bir olay olmadan geçti. George öldürüleceğinden hiç endişe etmiyordu. Gratz’ın onu İlahiyat Fakültesi dekanına ait garajın üstündeki odasında bu</p>

  <p>labileceğini hiç zannetmiyordu. Hapishanedeki o maceranın yaşandığına inanmakta bile zorlanıyordu.</p>

  <p>Bir gün gazetede, Gloria St Pierre’yi Gratz ile birlikte hapishaneden çıkarken gösteren bir resim yayınlandı. George ikisinin de gerçek olduğuna inanamadı.</p>

  <p>Sonra, bir gece, <span style="font-style:italic;">Kriminoloji Ansiklopedisi</span>ni okuyordu. Gloria St. Pierre’nin yaşamayı seçtiği hayati anlamasına yardımcı olabilecek ipuçları arıyordu. <span style="font-style:italic;">Ansiklopedi</span>, ne kadar geniş kapsamlı olmaya çalışsa da, bu kadar güzel, zeki bir kızın, hayatını böylesine çirkin, aç gözlü, zalim adamlar için tutup da ne diye çöpe atmak isteyeceğine dair hiçbir şey söylemiyordu.</p>

  <p>Kapı çalındı.</p>

  <p>George kapıyı açınca, karşısında hiç tanımadığı iki adam buldu. Adamlardan biri kibarca George’un ismini söyleyip, yırtılmış bir sigara paketinin arkasından adresiyle birlikte okudu. Gloria’nın George’un biyografisi <span style="font-style:italic;">Bay Z’nin Tüyler Ürperten Hayat Hikâyesi’ni</span> yazmaya başladığı kâğıttı bu.</p>

  <p>Adamlar onu eşek sudan gelinceye kadar dövmeye başlamadan önceki o kısacık anda bunu hatırladı George. Ona her vuruşlarında ‘Profesör’ diyorlardı. Hiç de öfkeli görünmüyorlardı.</p>

  <p>Ama işlerini iyi biliyorlardı. George dört kırık kaburga, iki kırık ayak bileği, yarılmış bir kulak, kapanmış bir gözle ve başında sarıasma kuşları uçuşarak hastaneye yattı.</p>

  <p><a id="bookmark7"></a></p>

  <p>Ertesi sabah, hastane yatağında oturmuş annesiyle babasına mektup yazmaya çalışıyordu George. “<span style="font-style:italic;">Sevgili anneciğim ve babacığım</span> ,” diye yazdı, “<span style="font-style:italic;">Ben hastanedeyim ama endişe edilecek bir şey yok”</span></p>

  <p>Bunun ötesinde ne yazabileceğini düşünürken, kirpikleri kırbaç gibi, saçları platin sarısı bir kız odaya girdi. Elinde saksılı bir çiçekle bir <span style="font-style:italic;">True Detective</span> dergisi vardı.</p>

  <p>Bir gangsterin cenazesinden çıkmış gibiydi.</p>

  <p>Gelen Gloria St. Pierre’ydi ama George’un onu tanıma şansı yoktu. Öyle bir kılığın altına Bernard Baruch<sup>2</sup> bile gizlenmiş olabilirdi. Elinde hediyelerle gelmişti tamam, ama hediyelere eşlik eden bir acıma hissi yok gibiydi. George’un yaraları ilgisini çekse de, bu tarafsız bir ilgiydi. Dayak yemiş çok insan gördüğü ve George’un sunduğu manzaraya düşük not verdiği ortadaydı.</p>

  <p>“Ucuz atlatmışsın,” dedi Gloria. George’un onu tanıdığını zannediyordu.</p>

  <p>“Ölmedim,” dedi George. “Orası doğru.”</p>

  <p>Gloria başını salladı. “Zekice,” dedi. “Sandığımdan daha da zekiymişsin. Ölmen çok kolaydı. Ölmemene şaştım doğrusu.”</p>

  <p>“Bir şey sorabilir miyim?” dedi George.</p>

  <p>“Artık soru sormazsın sanmıştım,” dedi Gloria. Ve George sonunda sesinden tanıdı.</p>

  <p>Yatağa uzanıp sağlam kalan gözünü kapadı.</p>

  <p>“Sana çiçekle dergi getirdim,” dedi Gloria.</p>

  <p>“Teşekkürler,” dedi George. Kızın çekip gitmesini is-</p>

  <p>' 1870-1965 yılları arasında yaşamış Amerikan başkanlarına mali danışmanlık yapmış bir devlet adamı, (ç.n.) terdi. Ona söyleyecek hiçbir şeyi yoktu. Kız öylesine vahşi ve yabancıydı ki George onu düşünmeyi bile beceremiyordu.</p>

  <p>“Başka bir çiçek ya da dergi istersen,” dedi Gloria, “Söyle.”</p>

  <p>“Böyle iyi,” dedi George. Başını çatlatacak bir ağrı gelmek üzereydi.</p>

  <p>‘‘Yiyecek bir şeyler getireyim demiştim,” dedi Gloria. “Ama ciddi vakalar listesinde olduğunu söyledikleri için, yemesen iyi olur diye düşündüm.”</p>

  <p>George gözünü açtı. Ciddi vakalar listesinde olduğunu ilk kez duyuyordu. “Ciddi vakalar listesi mi?” dedi.</p>

  <p>“Kardeşin olduğunu söylemesem, beni içeri almayacaklardı,” dedi Gloria. “Bir hata oldu herhalde. Bana pek ciddi görünmüyorsun.”</p>

  <p>George içini çekti ya da çekmeye yeltendi. Ağzından çıkan şey bir inilti oldu. Sonra, ağrının başını çadatan yumrukları ve mor flaşları arasında, “Listeyi sana yaptırmaları gerekirdi,” dedi.</p>

  <p>“Bütün bu olanlar için beni suçluyorsundur herhalde,” dedi Gloria. “Herhalde beynin bu şekilde çalışıyor.”</p>

  <p>“Çalışmıyor,” dedi George.</p>

  <p>“Ben sadece senin adına üzgün olduğum için buradayım,” dedi Gloria. “Sana özür borcum falan yok. Kendin arandın. Umarım bir şeyler öğrenmiş sindir,” dedi. “Öğrenilmesi gereken her şey kitaplarda yazılı değildir.”</p>

  <p>“Artık biliyorum,” dedi George. “Geldiğiniz için de, hediyeler için de teşekkürler Bayan St. Pierrre. Şimdi biraz kestirsem iyi olacak sanırım.” George uykuya dalmış gibi yaptı ama Gloria St. Pierre gitmedi. George onu çok yakınında hissedebiliyor ve kokusunu alabiliyordu.</p>

  <p>“Ondan ayrıldım,” dedi Gloria. “Duydun mu?”</p>

  <p>George uyur gibi yapmaya devam etti.</p>

  <p>“Sana yaptıklarını duyduktan sonra, ayrıldım ondan,” dedi Gloria.</p>

  <p>George uyur gibi yapmaya devam etti. Gloria bir süre sonra gitti.</p>

  <p>Çok geçmeden, George cidden de uykuya daldı. Fazla ısıtılmış bir odada, aklı da başında değilken uykuya dalınca, rüyasında Gloria St. Pierre’yi gördü George.</p>

  <p>Uyandığında, hastane odası da rüyanın devamı gibi geldi. George neyin gerçek, neyin rüya olduğunu ayırt etmeye çalışarak, başucundaki sehpada duran şeyleri incelemeye başladı. Aralarında Gloria’nm getirdiği saksılı çiçekle dergi de vardı.</p>

  <p>Derginin kapağı George’un gördüğü rüyanın bir parçası olabilirdi pekâlâ; o yüzden onu bir kenara itti. Tamamen aklı başında bir okuma yapabilmek için, çiçeğe telle tutturulmuş olan etiketi okumayı tercih etti. Ve etiket gayet aklı başında başlıyordu. Başında, “<span style="font-style:italic;">Clementine Hitchcock Katmer Sardunya”</span> yazıyordu.</p>

  <p>Ama sonradan keçileri kaçırıyordu etiket. <span style="font-style:italic;">“Uyan! Bu patentli bîr bitkidir!’</span> diyordu. “<span style="font-style:italic;">Aseksüel üretimi kanunen yasaktır!’</span></p>

  <p>Gerçekliğin kusursuz bir temsili olan şişko bir polis tok ayak sesleriyle odaya girince, George Tanrı’ya şükretti. Polis George’un dayak olayını anlatmasını istiyordu.</p>

  <p>George hazin hikâyeyi baştan sona anlattı ve, anlatırken de, şikayetçi olmak istemediğini fark etti. Olayda acımasızca bir adalet vardı. Sonuçta, kendisinden çok daha küçük cüsseli, tanınmış bir gangstere yumruk atarak her şeyi başlatan oydu. Dahası, George’un beyni öyle bir sarsılmıştı ki esas dayağı atan adamları hemen hiç hatırlamıyordu.</p>

  <p>Polis de George’yi şikayette bulunması için ikna etmeye çakşmadı. işin bir bölümünden kurtulduğuna memnun olmuştu. Ama George’un hikâyesinde ilgisini çeken bir şey vardı. “Gloria St. Pierre’yi tanıdığınızı mı söylüyorsunuz?” dedi.</p>

  <p>“Demin söyledim ya,” dedi George.</p>

  <p>“Yandaki ikinci odada,” dedi polis.</p>

  <p>“Ne?” dedi George.</p>

  <p>“Evet,” dedi polis. “O da dövülmüş, hemen hastanenin karşısındaki parkta.”</p>

  <p>“Durumu ağır mı?” dedi George.</p>

  <p>“Ciddi vakalar listesinde,” dedi polis. “Hemen hemen sizinle aynı, iki ayak bileği, birkaç kaburgası kırık, iki gözü de mosmor. Sizin bütün dişleriniz hâlâ yerinde mi?”</p>

  <p>“Evet,” dedi George.</p>

  <p>“Eh,” dedi polis, “Onun üstteki iki ön dişi gitmiş.”</p>

  <p>“Kim yapmış?” dedi George.</p>

  <p>“Kocası,” dedi polis. “Gratz.” “Onu yakaladınız mı?”</p>

  <p>“Morgda,” dedi polis. “Dedektiflerden biri kızı döverken yakalamış. Gratz kaçmış. Durmayınca, dedektif de ateş etmiş. Yani küçük hanım dul kaldı.”</p>

  <p><a id="bookmark8"></a></p>

  <p>George’un ayak bilekleri o gün öğle yemeğinden sonra yerine oturtulup alçıya alındı. Tekerlekli koltuk ve kol değnekleri verildi.</p>

  <p>Yeni dula kısa bir ziyaret yapacak cesareti toplayabilmesi biraz zaman aldı.</p>

  <p>Sonunda, tekerleklerini çevirerek kızın odasına girip yatağının yanma kadar gitti.</p>

  <p>Gloria <span style="font-style:italic;">Ladies’ Home Journafm</span> bir sayısını okuyordu. George tekerleklerini çevirerek odaya girince, yüzünün alt tarafını dergiyle kapattı. Ama kapatmakta çok geç kalmıştı. Kızın ne kadar padak dudaklı ve kırık dişli olduğunu çoktan görmüştü George.</p>

  <p>Gözlerinin ikisi de simsiyah ve masmaviydi. Ama saçları özenle yapılmıştı. Kulaklarında da küpeler - kocaman, vahşi halkalar - vardı.</p>

  <p>“Ben... Üzgünüm,” dedi George.</p>

  <p>Gloria cevap vermedi. Gözlerini dikip George’ye baktı.</p>

  <p>“Sen beni görmeye gelmiştin, neşelendirmeye çalıştın,” dedi George. “Belki ben de seni biraz neşelendirebilirim.”</p>

  <p>Gloria başını iki yana salladı.</p>

  <p>“Konuşamıyor musun?” dedi George.</p>

  <p>Gloria başını iki yana salladı. Sonra yanaklarından aşağı yaşlar süzüldü.</p>

  <p>“Aman Tanrım, Tanrım,” dedi George kıza acıyan bir sesle.</p>

  <p>“Lütpen, git,” dedi Gloria. “Bakma bana, lütpen! Çok çiğkinim. Git.”</p>

  <p>“O kadar da kötü görünmüyorsun,” dedi George ciddi bir sesle. “Gerçekten.”</p>

  <p>‘Yüsümü mahbetti!” dedi Gloria. Gözyaşları daha da arttı.</p>

  <p>“Yüsümü mahbetti, başka hiçbiğ eğkek beni istemesin diye.”</p>

  <p>“Yapma ama,” dedi George usulca, “Şişlikler iner inmez, yine güzel olacaksın.”</p>

  <p>“Takma dişlerim olacak,” dedi Gloria. “Daha yirmi biğ yaşında bile değilim ama takma dişlerim olacak. Töp tenekesinin tibinden çıkmış gibi göğüneceğim. Rahibe olacağım ben.”</p>

  <p>“Ne olacaksın?” dedi George.</p>

  <p>“Rahibe,” dedi Gloria. “Bütün erkekleğ tomuz. Kocam da tomuzdu. Babam da tomuzdu. Sen de tomuzsun. Git buğdan.”</p>

  <p>George içini çekip gitti.</p>

  <p><a id="bookmark9"></a></p>

  <p>George akşam yemeğinden önce biraz kestirip, rüyasında yine Gloria’yi gördü. Uyandığında, Gloria St. Pierre’yi yatağının yanında bir tekerlekli koltuğa oturmuş, onu izlerken buldu.</p>

  <p>Ciddi görünüyordu Gloria. O koca küpelerini odasında bırakmıştı. Haşat olmuş yüzünü saklamak için de hiçbir şey yapmıyordu. Cesurca, neredeyse onur duyarak, bütün dünyaya sergiliyordu.</p>

  <p>“Selam,” dedi.</p>

  <p>“Selam,” dedi George.</p>

  <p>“Bana rahip olduğunu neden söylemedin?”</p>

  <p>“Değilim ki,” dedi George.</p>

  <p>“Okultan sonra olacaksın,” dedi Gloria.</p>

  <p>“Bunu nasıl öğrendin?” dedi George.</p>

  <p>“Gastede yasıyor,” dedi Gloria. Gazete yanındaydı. Manşed yüksek sesle okudu: “İLAHİYAT ÖĞENCİSİ, GANGSTERİN KARISI, CANILEĞ TARAFINDAN HASTANELİK EDİLDİ.”</p>

  <p>“Aman Tanrım,” diye mırıldandı George, bu manşedn ev sahibi, İlahiyat Fakültesi dekanı ve oradan pek de uzakta olmayan Wabash Valley’deki beyaz ahşap kaplamalı bir evde yaşayan annesiyle babası üstünde nasıl bir etki yaratacağını düşünerek.</p>

  <p>“Bana neden kim olduğunu söylemedin?” dedi Gloria. “Kim olduğunu bilseydim, asla öğle şeyleğ söylemesüm.”</p>

  <p>“Neden ki?” dedi George.</p>

  <p>“Erkekleğ arasında tomuz olmayan biğ tek sizlersinis,” dedi Gloria. “Ben seni heğkes gibi tomuz olan ama tomuzluk etmeye cesağet edemeyen üniveğsiteli bi çocuk sanmıştım.”</p>

  <p>“Hm,” dedi George.</p>

  <p>“Eğeğ rahipsen... ya da okuldan sonğa olacaksan fağk etmez,” dedi Gloria, “Neden beni aşağlamadın?”</p>

  <p>“Ne için?” dedi George.</p>

  <p>“Yaptığım kötü şeyleğ için,” dedi Gloria. Dalga geçer gibi görünmüyordu. Kötü olduğunu biliyor ve George’un görevinin onu korkutmak olduğuna yürekten inanıyordu.</p>

  <p>“Şey... Kendime ait bir kürsüm oluncaya kadar,” dedi George.</p>

  <p>“Küğsüyü ne yapacaksın ki?” dedi Gloria. “İnandığın şeylere geğçekten inanmıyoğ musun? Küğsüye ne gerek vağ?” Tekerlekli koltuğunu biraz daha yaklaştırdı. “Değişmezsem, cehenneme gideceğimi söyle bana,” dedi.</p>

  <p>George mütevazı bir tebessüm etmeyi becerebildi. “Bundan pek emin değilim,” dedi.</p>

  <p>Gloria geri çekildi. “Aynı babam gibisin,” dedi küçümseyerek. “Beni affedeğ, affedeğ, affedeğ duruğ ama aslında affettiği falan yoktuğ. Umrunda değildiğ o kadağ.”</p>

  <p>Gloria başını iki yana salladı. “Oğlum,” dedi, <span style="font-style:italic;">“Sen</span> zavallı, beğbat bir rahip olacaksın! Hiçbi şeye inancın yok! Sana aciyoğum.”</p>

  <p>Sonra da gitti.</p>

  <p>George o gece Gloria S t. Pierre ile ilgili bir rüya daha gördü. Bu sefer peltek konuşan Gloria ile dişleri eksik ve ayak bilekleri alçıda olan Gloria ile ilgili bir rüya. Hayatında gördüğü en vahşi rüyaydı. Buruk bir alaycılıkla düşünebildiği bir rüyaydı. Bir zihin ve ruhun yanında, bir de bedene sahip olmak onu utandırmıyordu. Gloria St. Pierre’yi arzuladığı için bedenini suçlamıyordu. Bir beden için gayet doğal bir şeydi bu.</p>

  <p>George kahvaltıdan sonra onu ziyarete gittiğinde, zihniyle ruhunun işin içinde olduklarını da pek zannetmiyordu.</p>

  <p>“Günaydın,” dedi Gloria. Şişliklerin çoğu inmişti. Görünümü biraz düzelmişti ve ona sormaya hazır olduğu bir soru vardı. Soru şuydu:</p>

  <p>“Bir sürü çocuğu olan bi ev kadını olsam ve çocuklağ da iyi çocuklağ olsa,” dedi George’ye, “Buna seviniğ miydin?”</p>

  <p>“Tabii ki,” dedi George.</p>

  <p>“Dün gece rüyamda bunu göğdüm,” dedi Gloria. “Seninle evliydim ve bütün ev kitaplağ ve çocuklarla doluydu.” Rüyadan pek keyif almışa benzemiyordu, George ile ilgili görüşünü değiştirmişe de benzemiyordu bu rüya.</p>

  <p>“Şey,” dedi George, “Ben... Rüyanda beni görmen gururumu okşadı.”</p>

  <p>“Okşamasın,” dedi Gloria. “Durmadan acayip rüyalağ görürüm ben. Her neyse, dün geceki rüyam senden cok takma dişlerle ilgiliydi.”</p>

  <p>“Takma dişler mi?” dedi George.</p>

  <p>“Kocaman takma dişlerim vardı,” dedi Gloria. “Sana ya da çocuklara ne zaman bir şey söylemeye kalkışsam, takma dişler düşüyoğdu.”</p>

  <p>“Takma dişleri ağza daha iyi oturtabilirler sanırım,” dedi George.</p>

  <p>“Takma dişli birini sevebiliğ miydin?”</p>

  <p>“Tabii ki,” dedi George.</p>

  <p>“Takma dişli birini sevebiliğ miydin diye sorunca,” dedi Gloria, “Beni sevebiliğ miydin diye sorduğumu sanmamışsındır umağım. Sorduğum o değildi.”</p>

  <p>“Hmm,” dedi George.”</p>

  <p>“Evlenseydik bile,” dedi Gloria, “Fazla uzun süğmezdi. Kötü davrandığım zaman yeteğince kızmazdın bana.”</p>

  <p>Bir sessizlik - George’un nihayet onu bir şekilde anlayabildiği uzun bir sessizlik - oldu. Gloria kendini değersiz buluyordu çünkü hiç kimse onu iyi ya da kötü oluşuna önem verecek kadar çok sevmemişti. Bunu yapacak başka biri olmadığı için de, kendi kendisini cezalandırıyordu.</p>

  <p>Aynı zamanda, böyle insanların kendilerine yaptıkları şeylere öfke duymadığı sürece rahip olsa da bir işe yaramayacağını anladı George. Mülayimlik, çekingenlik, bağışlayıcı olmak bir işe yaramayacaktı.</p>

  <p>Gloria kendisine öfkelenecek kadar değer vermesi için yalvarıyordu ona.</p>

  <p>Bütün dünya öfkelenecek kadar değer vermesi için yalvarıyordu.</p>

  <p>“Evlensek de, evlenmesek de,” dedi, “Kendine bir pislik, Tanrı’nın güzel topraklarına şehir çöplüğü gibi davranmaya devam edecek olursan, bütün kalbimle dilerim ki cehennemde yanasın.”</p>

  <p>Gloria St. Pierre’nin sevinci parıl parıldı... Çok derindendi.</p>

  <p>George daha önce ne bir kadını ne de kendini bu kadar sevindirmişti. Ve bütün masumiyetiyle, bir sonraki adımın evlilik olacağını farz ediyordu.</p>

  <p>Ona evlenme teklif etti. Gloria da kabul etti. İyi bir evlilik oldu. Bu her ikisi için de masumiyetin sonuydu.</p>

  <p style="text-align: center;"><b>YILDA 10.000 $, ÇOCUK OYUNCAĞI</b></p>

  <p style="text-align: center;"></p>

  <p id="u64c24c7b-4c4d-4503-bf30-30c7655d7632">“Demek sonunda taşmıyorsun, ha?” dedi Gino Donnini. Bir zamanlar operada müthiş bir tenor olan, ufak tefek, sert görünümlü bir adamdı. Artık o müthişliği kalmamış ve - altmışlı yaşlarında - benimkinin akındaki karman çorman dairesinin kirasını ödemek, biraz yemek ve şarap, bir de pahalı purolar alabilmek için şan dersleri vermeye başlamışü. “Genç dosdarım birer birer gidiyor. Ben nasıl genç kalacağım şimdi?”</p>

  <p>“Üst kaüna müzik kulağı olan biri gelirse, memnun olursun sanmışüm.”</p>

  <p>“Aaaaaah, müzik zevkin iyi ama. O kitap nedir?”</p>

  <p>“Eşya dolabımızı temizliyordum da maestro, lise yıllığımı buldum.” O sene mezun olan yüz elli son sınıf öğrencisinin kare kare yüzleri ve kısa biyografileriyle dolu yıllığı açüm. “Nasıl da başarısız olmuşum gördün mü? Onlar günün birinde büyük bir romancı olacağımı öngörmüşler, bense telefon şirketinde bakım mühendisliği yapıyorum.”</p>

  <p>“Ah-ha,” dedi Gino yıllığı inceleyerek, “Bu Amerikalı çocukların ne büyük beklentileri var.” Gino kırk yıldır Amerikalı olsa da, hâlâ hiçbir şeyden anlamayan bir yabancı olarak görürdü kendini. “Şu şişko çocukcağız milyoner olacakmış, kız da ilk kadın Beyaz Saray Sözcüsü.”</p>

  <p>“Şimdiyse manav işletiyor, kız da onun karısı.”</p>

  <p>“Heyhat! Ne oldum demeyeceksin. Şu da Nicky. Sizin sınıf arkadaşı olduğunuzu hep unutuyorum.”</p>

  <p>Nicky Marino savaştan sonra babasının eski arkadaşı olan Gino ile şan çalışmak için şehre gelmiş, ben Askerler İçin Uyum Yasası çıkaktan sonra mühendislik okumaya karar verince, aynı bina da bana da bir ev bulmuştu. “Eh,” dedim, “Nicky için yapılan kehanet gayet güzel gerçekleşmiş.”</p>

  <p>“Büyük bir tenor olacakmış,” dedi Gino, “Babası gibi.”</p>

  <p>“Ya da senin gibi maestro.”</p>

  <p>Gino başını iki yana salladı. “O daha iyiydi. Hayal dahi edemezsin. Sana bazı plaklar çalabilirim, ki o günlerdeki kayidarın o kadar kötü olmasına rağmen, Nicky’in babasının sesi bugün dinleyebileceğin her şeyden daha fazla nefes kesiyor. O ses gibi bir mucizeyi hiç fark etmeden nesiller gelip geçebilir. Sonra da sen kalk, yirmi dokuz yaşında öl.”</p>

  <p>“Neyse ki geride bir erkek çocuk bıraktı.”</p>

  <p>Nicky ile birlikte büyüdüğümüz küçük kasabadaki herkes Nicky’in kimin oğlu olduğunu bilir, tam bir yetişkin olduğunda kasabamızı meşhur edeceğinden hiç kimse şüphe etmezdi. Onun duruma uygun şarkılar söylemediği tek bir sosyal olay gerçekleşmezdi. Müzikten hiç anlamayan bir iş kadını olan annesiyse parasının çoğunu Nicky’in aldığı şan ve dil derslerine, kaybettiği eşinin imgesini onda yeniden yaratmaya harcardı.</p>

  <p>“Evet,” dedi Gino, “Neyse ki geride bir erkek çocuk bıraktı. Benimle bir veda içkisi içer misin, yoksa daha yeni kahvaltı ettin ve de içki için çok mu erken?”</p>

  <p>“Bu tam bir veda değil. Bir-iki güne ancak taşınırız, içki davetini unutma ama, teşekkürler. Şimdi Nicky’in birkaç kitabını geri vermem gerek.”</p>

  <p>Gittiğimde, Nicky Marino duşta buharlı org gibi bağırarak şarkı söylüyordu. Tek odalı dairesinde oturup onu bekledim.</p>

  <p>Duvarlar babasının fotoğrafları ve babasının ismini taşıyan eski afişlerle kaplıydı. Masada, bir sürahi kahvenin, sigarayla dolu bir fincan tabağıyla çadak bir fincanın ve bir metronomun yanında, kenarlarından gazetelerden kesilmiş babasıyla ilgili haberlerin yırtık pırtık uçlarının göründüğü bir albüm duruyordu.</p>

  <p>Yerdeyse Nicky’in cafcaflı pijamalarıyla sabah postası, bir mektupla bir çek ve bir de mektuba ataşlanmış küçük fotoğraf vardı. Babasına ait şeylerle dolu, hiç boşalmayacakmış gibi görünen bir hatıralık eşyalar deposundan çıkma herhangi bir yadigâr yollamadan tek bir mektup yazmayan annesinden gelmişti mektup. Çeki küçük hediyelik eşyalar dükkânından kazandığı paralardan yollamıştı ve, ne kadar düşük bir meblağ da olsa, Nicky onunla idare etmek zorundaydı çünkü başka bir geliri yoktu.</p>

  <p>“Nasıldı?” dedi Nicky, ıpıslak parlayan o esmer, ağır hareket eden bedeniyle banyodan çıkarak.</p>

  <p>“Ne bileyim ben? Bir tek yüksek ve alçak sesler arasındaki farkı anlayabiliyorum. Seninki çok yüksekti.” Nicky’e kitabım geri vereceğim derken, Gino’ya yalan söylemiştim. Aslında Nicky’in bana üç aydır borçlu olduğu on doların peşindeydim. “Baksana, şu on dolar vardı ya...”</p>

  <p>“Alacaksın!” dedi Nicky içten bir ses tonuyla. “Nicky tanınmayan biriyken ona iyi davranan herkes, Nicky zengin olduğunda da zengin olacak.”</p>

  <p>Dalga geçmiyordu. Annesi de aynı şekilde - Nicky’in geleceğine dair en ufak bir şüphe duymadan - konuşurdu. Yaşamı boyunca böyle konuşmuş ve kendisinden böyle bahsedildiğini duymuştu. Bazen de, sanki çoktan en tepeye ulaşmış gibi davranırdı.</p>

  <p>“Çok iyisin Nicky ama şimdi on dolar verirsen, ben de seni rahat bırakırım ve sonradan beni zengin etmekle uğraşmamış olursun. Bütün parayı kendine saklarsın.”</p>

  <p>“Laf mı sokuyorsun?” dedi Nicky. Sırıtmayı kesti. “O günün asla gelmeyeceğini mi söylemeye...”</p>

  <p>“Hayır, hayır. Dur bir dakika. Gelecektir herhalde. Ben nereden bileyim? Ben sadece on dolarımı istiyorum, ki eşyalarımı taşımak için bir kamyonet kiralayabileyim.”</p>

  <p>“Paraymış!”</p>

  <p>“Onsuz ne yapılabilir ki? Ellen’le ikimiz taşınamıyoruz işte.”</p>

  <p>“Ben hep onsuz idare ettim,” dedi Nicky. “Önce savaş hayatımın dört yılını aldı götürdü, püff! Şimdi de para başıma dert.”</p>

  <p>“Yani on dolar hayaündan yıllar mı götürecek?”</p>

  <p>“On, yüz, bin.” Nicky karamsar bir havayla arkasına yaslandı. “Gino sesimden hissedildiğini söylüyor, bu güvensizliğin. Mutluluk şarkıları söylediğimi ama güvensizliğin kendini belli ettiğini, sesimi zehirlediğini söylüyor. Mutsuz şarkılar söylediğimde, onları da berbat ediyor çünkü benim asıl mutsuzluğum muhteşem ya da asilce değil, ucuz bir şey: Para mutsuzluğu.”</p>

  <p>“Gino böyle mi dedi? Bir sanatçının malî durumu ne kadar kötüyse, sanatının da o kadar iyi olacağını sanırdım”</p>

  <p>Nicky burnundan bir ses çıkardı. “Zenginleştikçe, daha da iyi olurlar, özellikle de şarkıcılar.”</p>

  <p>“Espri yapmıştım Nicky.”</p>

  <p>“Gülemediğim için kusura bakma. Cıvatalarla somunlar, lokomotiflerle donmuş portakal suları satan insanlar milyarlar kazanırken, bu dünyaya biraz güzellik getirmek, hayatı biraz olsun anlamlandırmak isteyenlerin açlıktan nefesi kokuyor.”</p>

  <p>“Sen açlık çekmiyorsun ama, değil mi?”</p>

  <p>“Evet, fiziksel olarak değil,” diyip pat-pat göbeğine vurarak itiraf etti Nicky. “Ama ruhum güvencenin, fazladar. birkaç şeyin, bir parça onurun açlığını çekiyor.”</p>

  <p>“Hı hı.”</p>

  <p>“Ooooooof, sen nereden bileceksin ki? İşlerin yolunda. Emeklilik planı, otomatik maaş zamları, aklına gelebilecek her şey için bedavadan sigorta.”</p>

  <p>“Bunu söylemeye çekiniyorum Nicky,” dedim, “Ama..</p>

  <p>“Biliyorum, biliyorum, biliyorum! Neden bir işe girmediğimi soracaksın.”</p>

  <p>“Ben biraz daha diplomatik davranacaktım. Sesinden vazgeçme, anlıyorum, ama Gino ile çalışırken, o büyük güne hazırlanırken, biraz da para kazanıp güvence yarat kendine. Durmadan şarkı söyleyemezsin ki.”</p>

  <p>“Söylemeliyim ve söylüyorum.”</p>

  <p>“Pekâlâ, o zaman açık havada yapılan bir iş bul.”</p>

  <p>“Sonra da bronşit olayım. Hem bir başkası için çalışmanın, çizmelerini yalamanın, sürekli peki demenin, yaltaklanmanın ruhumu nasıl etkileyeceğini hayal edebilirsin.”</p>

  <p>“Berbat bir şey, doğru, başkası için çalışmak.”</p>

  <p>Kapı çalındı ve içeri Gino girdi. “Ah, sen hâlâ burada mısın? Sabah gazetesini getirdim Nicky. Ben okudum.”</p>

  <p>“Güvensizlikten bahsediyorduk da maestro,” dedim.</p>

  <p>“Evet,” dedi Gino düşünceli düşünceli, “Konuşmaya değer bir şey, haklısınız. Bizimkilerden çok daha büyük ruhları yıpratmış ve Tanrı bilir dünyayı ne güzelliklerden mahrum bırakmıştır. Bunu kaç kez gördüm, düşünmek bile istemiyorum.”</p>

  <p>“Bu bana asla olmayacak!” dedi Nicky hırsla.</p>

  <p>“Ne yapacaksın?” dedi Gino. Omuzlarını silkti. “İşe mi gireceksin? Sen her şeyden önce bir sanatçısın. Kalkıp yine de deneyeceksen, işe başlaman gereken yer küçük ilanlar olurdu herhalde. Ama yok, ben buna karşıyım. Sana layık bir şey değil. Belki bir işe girişip servet yapar, sonra yine bırakıp ilgini tamamen müziğe verirsin... Ama hayır, bu fikirden hoşlanmıyorum, kendimi senden sorumlu hissediyorum.”</p>

  <p>Nicky içini çekti. “Gazeteyi bana ver. Sıradan bir insan bir sanatçının bu dünyaya biraz güzellik getirmek için nasıl bir bedel ödediğini aklına bile getiremez. Angelo Marino’nun oğlu artık iş dünyasına giriyor.” Bütün dünyadaki sıradan insanların temsilcisi olarak beni haşlamak üzere yüzünü bana döndü. “Bunun ne demek olduğunu anlayabiliyor musun?”</p>

  <p>“Bekle ve gör politikası uyguluyorum,” dedim.</p>

  <p>“Nicky,” dedi George ciddi bir sesle, “Bana tek bir konuda söz vermelisin: İşin seni ele geçirmesine izin vermeyeceksin, esas amacını unutmayacaksın, yani şarkıcılığını.”</p>

  <p>Nicky yumruğunu masaya geçirdi. “Tanrı aşkına Gino; ben seni, annemden sonra, beni dünyada en iyi tanıyan insan olarak görüyorum, sense kalkıp böyle bir şey söylüyorsun!”</p>

  <p>“Afedersin.”</p>

  <p>“Şimdi bakalım şu salak gazetede neler varmış.”</p>

  <p>Apartmandan taşınacağımız gün, Nicky dikkatimi kendi önemsiz işlerimden çok daha önemli konulara yöneltmem konusunda ısrarcıydı; yani onun işlerine, iki gündür sokaklarda taban tepmiş, İş Fırsatları bölümündeki uygun ilanları araşürmışti.</p>

  <p>“Ben nereden bulayım bin doları?” diye homurdandım sandalyelerden birini kiralık kamyonete koyarken.</p>

  <p>Yardım etmek için kılını kıpırdatmadan, dikkatimi başka bir şey vermem çok abes bir şeymiş gibi, bozuk bir yüz ifadesiyle orada öylece dikiliyordu. “Beş yüz, öyleyse.”</p>

  <p>“Sen aklını kaçırmışsın. Arabanın, yeni evin borçları, bebeğin bütün masrafları benim üstümde. Hindinin kilosu beş sent olsaydı, gagasını bile alamazdım.”</p>

  <p>“Nasıl alacağım ben bu donut dükkânını?” dedi sinirli sinirli.</p>

  <p>“Sen beni ne zannettin, Guggenheim Vakfı mı?”</p>

  <p>“Ben dört koyarsam, banka da dördük kredi verecek,” dedi Nicky. “Hayatının fırsatını kaçırıyorsun. O küçük, pespaye dükkân yılda on bin net kâr ediyor. Adam bunu bana kanıdadı. Yıldan on bin dolar, çocuk oyuncağı,” dedi hayret dolu bir sesle. “Her gün, günde yirmi yedi dolar. Orada bekliyor. Donutiarı makineler yapıyor; sen karışımı pakeder halinde alıyorsun ve oturup paranın gelmesini bekliyorsun.”</p>

  <p>Gino elinde iki lambayla benim daireden dışarı çıktı. “Bankadan mı geliyorsun Nicky?”</p>

  <p>“Sadece yarısını veriyorlar Gino. inanabiliyor musun? Dört binini de benim koymamı istiyorlar.”</p>

  <p>“Dört bin, iyi para,” dedi Gino.</p>

  <p>“Çerez parası!” dedi Nicky. “Sahibi on bin dolar kazanıyor; hem de reklam vermemesine, doğru dürüst kahve yapamamasına, yeni tadar denememesine...” Cümleyi yarıda kestiğinde, heyecanı azalmış gibiydi. “Bilirsiniz işte,” dedi tekdüze bir sesle, “İş adamlarının işi yürütmek için yaptığı aptalca şeyleri yapmamasına rağmen. Her neyse, boş ver gitsin zaten.”</p>

  <p>“Yılda on bine elveda,” dedi Gino.</p>

  <p>Bir saat sonra, tam kamyonetin şoför koltuğuna oturup</p>

  <p>motoru çalıştırmışken, Nicky koşarak evinden çıktı. “Motoru durdur!”</p>

  <p>Ben de itaatkâr bir şekilde durdurdum. “Son kez söylüyorum Nicky, sana borç verdiğim o on dolara bile ihtiyacım var.”</p>

  <p>“Benim yok,” dedi.</p>

  <p>“Pes mi ettin? Güzel. .Akıllılık edersin bence.”</p>

  <p>“Parayı gizli ortak olarak başkası vermiş. Adama benden banka bahsetmiş.”</p>

  <p>“Kimmiş parayı veren?”</p>

  <p>“Sadece bir opera âşığı olduğunun bilinmesini istiyor,” dedi Nicky zafer kazanmış bir tavırla. “Eski zamanlardaki sanatçılar gibi, benim de bir hamim oldu.”</p>

  <p>“Sanat tarihinde bir donut üreticisini finanse eden ilk hami.”</p>

  <p>“Konu o değil!”</p>

  <p>“Nicky,” diye seslendi Gino bodrum kattaki kapısından. “Ne bağırıyorsun öyle?”</p>

  <p>Nicky hüzünle, utanç içinde ona baktı. “İş dünyasına girdim maestro.”</p>

  <p>“Acı çekmeden, büyük bir sanatçı olunmaz.”</p>

  <p>Nicky başını salladı. “Başka isim kullanacağım. Marino adını kullanmam hoş olmaz.”</p>

  <p>“Bence de,” dedi Gino.</p>

  <p>“Jeffrey,” dedi Nicky düşünceli düşünceli. “George B. Jeffrey.”</p>

  <p>“Git ve sat George,” dedi Gino.</p>

  <p>Yeni hayatım Nicky’in yeni hayatıyla hiç kesişmese de, hâlâ iş dünyasında olduğunu görmek için gazeteyi elime almam yeterliydi. Hemen her gazeteye küçük bir ilan veriyor ve donutlar hakkında söyleyecek çeşit çeşit şeyler bularak beni hayretler içinde bırakıyordu.</p>

  <p>“Belki ihmal etmeyip ondan bir şeyler alsak iyi olur,” dedi karım bir sabah, kahvalüda. “Almadığımız için gücenmiştir belki de.”</p>

  <p>“Hiçbir şey oraya gitmemizden daha çok gücendiremez onu,” dedim. “Eski arkadaşları ziyaretine gitmeden de, zaten yeterince küçük düşmüş durumda. Ziyaret etmek için en iyi zaman bu işi geride bıraktığı, bir servet yaptıktan ya da bütün parasını batırdıktan sonra yine Gino ile şan çalışmaya başladığı zaman olacaktır.”</p>

  <p>O sabah, yani Nicky’in konsomasyon yapmaya karar verişinden yaklaşık altı ay sonra, bir trafik ışığının yanında otobüs beklerken, biri araba radyosunun sesini insanları rahatsız edecek kadar çok açmış gibi geldi. Başımı gazetemden kaldırıp dört tekerleği, bir ön camı ve tamponları olan iki metre boyunda bir donut görünce hayretier içinde kaldım.</p>

  <p>Nicky donutun içinde oturmuş, başı arkada, beyaz dişlerini göstere göstere şarkı söylüyordu. Melodisi değilse de, şarkının o şen şakrak çılgınlığı beni de etkiledi. “Nick, evlat,” diye seslendim.</p>

  <p>Şarkı kesildi ve Nicky’in suratında somurtkan, alaycı bir ifade belirdi. Elini sallayıp donutun kapısını açtı. “Haydi gel, seni şehir merkezine götüreyim.”</p>

  <p>“Yolun uzamasın. Senin dükkân üç blok ötedeydi, değil mi?”</p>

  <p>“Şehir merkezinde işim var,” dedi kasvetli bir sesle.</p>

  <p>Donutun içinde bir cip, cipin arkasında da rengârenk şekerlerle kaplanmış, raflar dolusu donut olduğunu gördüm. “Mmmmm. Nefis görünüyorlar!”</p>

  <p>“İyi, sok lafını bakalım.”</p>

  <p>“Cidden nefis görünüyorlar.”</p>

  <p>“Altı ay içinde her şeyi satıyorum. Ondan sonra bana donut ikram etmeye kalkışanın kafasını kırarım.”</p>

  <p>“Demin o trafik ışığının yanında bayağı mutlu görünüyordun.”</p>

  <p>“Gül, palyaço, gül.”</p>

  <p>“Gözyaşlarm aksa da, ha? Çalışmak o kadar kötü bir şey mi?”</p>

  <p>“Çalışmakmış! İşten bahsetmesek?” dedi Nicky.</p>

  <p>“Müzik nasıl gidiyor?”</p>

  <p>“Haaaah, müzik. Gino güven duygusunun işe yaradığını söylüyor.”</p>

  <p>“Aferin sana! Demek biraz güvence sağladın”</p>

  <p>“Biraz... bir parça belki. Gino paramı alıp işi bırakmamı istiyor.”</p>

  <p>“Ama altı ay daha çalışacağını söyledin.”</p>

  <p>“Kapana kısıldım,” dedi acı acı. “Ortağım, o büyük opera âşığı, işleri onun izni olmadan satış yapamayacağım şekilde ayarlamış. Tanrım! Nasıl da saflık etmişim!”</p>

  <p>“Vay, bu çok kötü. Adamın adı neymiş?”</p>

  <p>“Tanrı bilir. Temsilciliğini banka yapıyor”</p>

  <p>“Her neyse, işlerin yolunda görünüyor zaten.” “Sana <span style="font-style:italic;">öyle</span> görünebilir,” dedi Nicky. “Bu işte olması gereken adam sensin, ben değil. Sen bu işe bayılacak dpte bir adamsın, rakiplerini kollamak, yeni hamleler, yeni ürünler, müşteri çekmek için yeni yollar bulmak; bütün bu saçmalıklar.” Dizime vurdu. “Yirminci yüzyılın adamı! Doğuştan yetenekli olmadığın için talihine şükret.”</p>

  <p>‘İyi, pekâlâ. Şehir merkezinde ne işin olduğunu sormamın sakıncası var mı?”</p>

  <p>“Ah. Süt şirkederinden biri sabahları süde birlikte bizim donudardan da dağıtmayı düşünüyor gibi. Benimle görüşmek istiyorlar.”</p>

  <p>“Sen yapmayı düşünüyor gibi misin?”</p>

  <p>“Bunu onlar yapacak,” dedi Nicky dalgın dalgın.</p>

  <p>“Nicky! Paraya boğulacaksın. Iş dünyasında bir bomba gibisin. Doğuştan yeteneklisin sen!”</p>

  <p>“Daha ne kadar duyarsız olabilirsin acaba?”</p>

  <p>“Seni kırmak istemedim. Bir donut alabilir miyim?”</p>

  <p>“Açık yeşil olanlardan al,” dedi Nicky.</p>

  <p>“Zehirli mi?”</p>

  <p>'Yeni bir tat deniyoruz da.”</p>

  <p>Donutdan bir ısırık aldım. “Vay! Naneli. Güzel olmuş, ha?”</p>

  <p>“Cidden beğendin mi?” dedi heyecanla.</p>

  <p>“Bundan sana ne ki, sanatçı bey?”</p>

  <p>“Kapana kısıldıysam da, işimde en iyisi olmayı tercih ederim.”</p>

  <p>“Sık dişini. Ben burada iniyorum.”</p>

  <p>Durdu ama inerken bana bakmadı Nicky. Gözlerini sokağın karşısındaki bir şeye dikmişti. ‘"Yalancı pislik,” diye mırıldanarak uzaklaştı.</p>

  <p>Sokağın karşısında bir lokanta vardı ve üzerindeki elektrikli tabelada şöyle yazıyordu: “Şehirdeki En İyi Kahve Burada.”</p>

  <p><a id="bookmark11"></a></p>

  <p>Paskalya’dan hemen sonraki yaş günümde Nicky’den bir paket geldi. Onu neredeyse bir yıldır görmemiştim ve gizli ortağının şimdiye kadar işi satmasına izin verdiğini, onun da Karun kadar zengin olmuş, bütün zamanını yine Gino ile çalışarak geçirdiğini varsayıyordum. ‘Sütle-birlikte-donut’ dağıtma fikri başarılı olmuştu, bildiğim kadarıyla. Ben de kendi sütçüme üç günde bir düzenli olarak</p>

  <p>- naneli olanlardan - yarım düzine getirmesini söylemiştim.</p>

  <p>Akşamleyin getirilen paket varsayımlarımdan hiç olmazsa birini, Nicky’in para içinde yüzdüğünü, doğruluyordu.</p>

  <p>“Nedir o?” dedi Ellen.</p>

  <p>“Üç tekerlekli bisiklet olabilecek kadar büyük ve de ağır,” dedim. Gösterişli paketi açınca, büyükelçilerin prenseslere düğün hediyesi olarak verdiğini zannettiğim türden, eksiksiz ve som gümüşten bir çay seti gözlerimi kamaştırdı.</p>

  <p>“Aman Tanrım!” dedi Ellen. “Tepsiye ne bandamış öyle?”</p>

  <p>“On dolarla bir de mesaj.” Notu okudum: “Herhalde asla geri alamayacağını düşünüyordun. Teşekkürler. Yaş günün kudu olsun. Nicky.”</p>

  <p>“Bu çok utanç verici,” dedi Ellen. “Ne yapayım ben bunu? Nereye koyabilirim ki?”</p>

  <p>“Bununla evin borcunu ödeyebiliriz.” Başımı iki yana salladım. “Eeh, boş ver, çok saçma. Götürüp geri vereceğim.” Ellen hediyeyi tekrar pakededi, ben de alıp Nicky’in evine gittim.</p>

  <p>Kapı tokmağındaki ismi görünce - ‘George B. Jeffrey’ -taşındığını düşünüp, neredeyse geri dönüyordum, içeriden gelen sesler de pek alışıldık türden değildi: Dans müziği ve kadın sesleri vardı. Nicky, annesi dışında, kadınlarla pek ilgilenmezdi. Varsayıma göre, <span style="font-style:italic;">onun</span> varsayımına göre, kariyeri tam bir yükselişe geçtiğinde, kadınlar, hepsi de güzel ve yetenekli yüzlerce kadın, otomatik olarak karşısına çıkacaktı zaten. Babasının hayatında böyle olduğu için, Nicky’e de mutlaka böyle olacaktı.</p>

  <p>Sonra George B. Jeffrey’in, Nicky’in iş dünyasındaki ismi olduğunu hatırlayıp kapıyı çaldım. Kapıyı elinde martinilerle dolu bir tepsi taşıyan üniformalı bir hizmetçi açü. “Buyurun?”</p>

  <p>Kadının arkasında Nicky’in tek odasını gördüm. Şimdi pırıl pırıldı ve şık bir biçimde koyu renkli Viktoryen mobilyalarla döşenmişti. O albüm hâlâ masanın üzerinde duruyordu ama pahalı görünümlü pelüş bir kumaş ve deriyle yeniden cildenmişti. Duvarlar hâlâ babasının fotoğrafları ve afişleriyle kaplıydı ama şimdi hepsi altın varaklı masif çerçevelerin camları ardında koruma altına alınmıştı. Oda stüdyo daireden çok iyi işletilen bir müzeyi andırıyordu.</p>

  <p>Sanki bir kutlama yapan o sesler aklımı karıştırmıştı çünkü hizmetçinin arkasındaki odada hiç kimseyi göremiyordum ve evde o odanın haricinde sadece bir banyo, küçük bir mutfak ve bir dolap vardı. “Bay Marino evde mi?” dedim.</p>

  <p>“Bay <span style="font-style:italic;">Jeffrey</span> mi?” dedi hizmetçi.</p>

  <p>“Evet. Bay Jeffrey. Ben arkadaşıyım.”</p>

  <p>Odanın bir yanındaki ağır perdeler aralanıp, Nicky al al olmuş, mutlu bir yüzle ortaya çıkınca, eski odasını yandaki daireden ayıran duvarın yıkıldığını ve artık bir süite sahip olduğunu gördüm. Perde Nicky’in arkasından kapanırken, ardındaki şeyi sadece bir an için görebildim; kahkaha ve dumanla puslanmış, gösterişli ve modern bir oda. Bir mağaranın ağzından günbatımına bakmak gibiydi.</p>

  <p>“Nice yıllara, nice yıllara,” dedi Nicky.</p>

  <p>“İşini sattığın için kutlama mı yapıyorsun?”</p>

  <p>“Hmmm? Ha, yok, pek öyle sayılmaz,” dedi. Daha önce de olduğu gibi, yeni hayatına dahil olmam onu üzmüştü sanki. “Hayır. İş ortaklarımı ağırlıyorum da.” Sesi alçalarak sır veren bir fısıltıya dönüştü, “işlerin yolunda gitmesi için, bazen böyle şeyler yapmak zorundasın.”</p>

  <p>“Kapandan kurtulamadm mı?”</p>

  <p>“Hayır. Pislik herif, beni cidden kıskıvrak bağladı. Belki bir altı ay sonra...”</p>

  <p>“Yeni bir anlaşma mı var?”</p>

  <p>“Lanet olsun, birinin ardından öteki geliyor,” dedi kederli bir sesle. “Milwaukee’den bir grup burada birkaç dükkân açmak isteyince, zinciri büyütmekten başka ne yapabilirdik ki? Ortalık kurdar sofrası. Ama altı ay içinde, yemin ederim, George B. Jeffrey ortadan kaybolacak ve Nicky Marino yeniden doğacak.”</p>

  <p>“Georgie, evlat, bize bir şarkı söylesene,” diye seslendi bir kadın öbür odadan.</p>

  <p>Nicky’in iş ortaklarıyla tanışmamı, öbür odaya girmemi istemediği çok açıktı. Ama kadın ona seslenmek için perdeyi açınca, içeri bir kez daha bakabildim. Duvarların çerçevelenmiş gazete reklamlarıyla süslenmiş olduğunu gördüm ve şöminenin üstünde de Nicky’i sırıtan, kendinden fazla emin, mutlu bir donut olarak gösteren bir karikatür vardı.</p>

  <p>“Bak Nicky, ben şu çay seti için gelmiştim. Bu yaptığın harika bir şey, ama dinle bak, bu çok fazla. Gerçekten, biz...”</p>

  <p>Nicky huzursuzlanır, beni gönderip partiye dönmek için sabırsızlanır gibiydi. “Olmaz, almanızı istiyorum. Onu hak etmiş olmasaydın, sana verilmezdi. O eski günlerde, verdiğin o on dolar benim için büyük bir hâzineydi.” Dostça ama kararlı bir tavırla, beni kapıya kadar geçirdi. “Sende kalsın ve Ellen’e George’den selam söyle.”</p>

  <p>“Kimden?”</p>

  <p>“Nicky’den.” Yine koridordaydım. Göz kırpıp kapıyı kapadı.</p>

  <p>O gülünç ve ağır gümüşler yine kucağımda, ağır ağır merdivenlerden inip, Gino’nun kapısını çaldım.</p>

  <p>İhtiyar kapıyı biraz araladı, yüzünde geniş bir tebessüm belirdi ve beni içeri buyur etü.</p>

  <p>“Selamlar, maestro. Belki de taşınmışsındır dedim. Tabelan yok artık.”</p>

  <p>“Evet. Sonunda kaldırdım ve de emekli oldum.”</p>

  <p>“Nicky az önce beni evinden attı.”</p>

  <p>“Bay George B. Jeffrey atmıştır. Nicky öyle bir şey yapmaz. Ne içersin?” Tatlılığı üstündeydi. “Eski bir öğrencimin gönderdiği bir şişe iyi İrlanda viskim var. Çok başarılı bir kaynakçı oldu.”</p>

  <p>“Ne güzel.”</p>

  <p>“Yılın başka zamanlarında, Noel’de bile, yalnız olmak hoşuma gidiyor,” dedi Gino içkimi hazırlarken. “Ama ilkbaharlarda çok koyuyor ve sessiz sedasız kafayı bulmaktan başka bir şey yapamıyorum.”</p>

  <p>‘Yaşayın!” diye bağırdı Nicky dışarıda, tüm dünyaya doğru. Gino ile birlikte donut kralının çevresindeki kişilerin bodrum kat penceresinden geçen çeşit çeşit ayaklarını izledik.</p>

  <p>“İyi dayanıyor, değil mi?” dedi Gino.</p>

  <p>“Buna seyirci kalmak kalbini parçalıyor olmalı, değil mi maestro?”</p>

  <p>“Öyle mi olmalı? Neden ki?”</p>

  <p>“Nicky gibi gelecek vadeden bir sanatçının gitgide iş dünyasına dalması ve şarkıcılıktan uzaklaşması.”</p>

  <p>“Ha... <span style="font-style:italic;">şu</span> konu. Mutsuzum dese de, aslında çok mutlu. Önemli olan da bu.”</p>

  <p>“Bir sanat haini gibi konuştunuz, öyle bir şey varsa tabii.” Gino kendine bir kadeh içki koydu ve, koltuğuna dönerken, kulağıma doğru eğilip fısıldadı, “Nicky müzik dünyasına ancak yer gösterici olarak hizmet edebilir.”</p>

  <p>“Maestro!” Kulaklarıma inanamiyordum. “Derdiniz ki, hık demiş.</p>

  <p>“O derdi. Annesi öyle derdi. Ben hiç demedim. Sadece karşı çıkmadım, o kadar. O koca yalan onun bütün hayatıydı. İyi olmadığını söyleseydim, kendini öldürebilirdi, ki bir şeyler söylemem gereken noktaya gitgide daha çok yaklaşıyorduk.”</p>

  <p>“Sonra bu donut işi çıktı ve başına talih kuşu konmuş oldu,” dedim şaşkınlık içinde. “Günün birinde babası gibi büyük bir şarkıcı olacağına, bunu kanıtlamasına engel olan şeyin iş olduğuna inanarak, öylece yaşayıp gidebilir artık.”</p>

  <p>“Onun için kime sanat haini dediğine dikkat et,” dedi Gino. Bardağını görünmeyen bir seyirci topluluğunun şerefine kaldırdı. “Geçen sene Şehir Operası Derneği’ne on bin dolar verdim ben.”</p>

  <p>“On bin.”</p>

  <p>“Çerez parası,” dedi Gino.</p>

  <p>Apartmanın avlusunu Nicky’in söylediği şarkının gürültüsü doldurdu. Artık dosdarına veda etmiş, yalnız kalmıştı.</p>

  <p>“George B. Jeffrey çıkar, Nicky Marino gelir,” diye fısıldadı Gino.</p>

  <p>Nicky başını kapıdan içeri uzattı. “İlkbahar, beyler! Yeryüzü yeniden doğuyor!”</p>

  <p>“işler nasıl Nicky?” dedi Gino.</p>

  <p>“işmiş! işten kime ne? Altı ay daha maestro; sonra canı cehenneme.” Göz kırpıp gitti.</p>

  <p>“On bin dolar mı çerez parası Gino?” dedim.</p>

  <p>“Çerez parası,” dedi kurumlanarak. “Dünyadaki en hızlı büyüyen donut zincirinin ortağı için çerez parası. Altı ay sonra, öyle mi demişti? Altı ay sonra o ve donudar, opera adına, babasının yaptığından çok daha fazla şeyler yapmış olacak büyük ihtimalle. Belki bir gün, ona da anlatırım.” Başını iki yana salladı. “Yo, yo, bu her şeyi berbat eder, değil mi? Hayır, yaşamının geri kalanı annesinin ona verdiği sözlerle, o sözleri gerçekleştireceği an arasındaki bir antrakt olarak kalsa, daha iyi olacak sanırım.”</p>

  <p id="u08311028-8df1-4477-812d-709626a84edb" style="text-align: center;"><a id="bookmark12"></a><span style="font-weight:bold;">PARANIN SÖZÜ GEÇER</span></p>

  <p>Cape Cod havayı serinleten sulardan ve sonbahar sislerinden bir kozanın içindeydi. Saat akşamın yedisiydi. Harbor Road’da sadece tersanedeki bekçinin dans eden fenerinden, Ben Nickelson’un marketinden, bir de büyük ve siyah bir Cadillac sedanın farlarından gelen ışıklar vardı.</p>

  <p>Cadillac Ben’in dükkânının önünde durdu. Motorundan çıkan o asil gök gürültüsü kesildi. Arabadan inen genç kız, sırtında ucuz bir kumaş paltoyla dükkâna girdi. O soğuk havada üzerinden sağkk ve gençlik aksa da, çok çekingendi. Attığı her adım sanki bir özür gibiydi.</p>

  <p>Ben’in dağınık saçlı başı kasanın yanına dayadığı kollarının üstündeydi. İçinde hiçbir istek kalmamıştı. Yirmi yedi yaşında işi bitmişti Ben’in. Marketini alacaklılara kaptırmıştı.</p>

  <p>Ben başını kaldırıp umutsuzca gülümsedi. ‘Yardımcı olabilir miyim efendim?”</p>

  <p>Kızın yanıtı fısıltı halinde çıktı.</p>

  <p>“Efendim?” dedi Ben. “Duyamadım.”</p>

  <p>“Kilraine’nin kır evine nasıl gidebileceğimi söyler misiniz lütfen?”</p>

  <p>“Kır evi mi?” dedi Ben.</p>

  <p><span style="font-style:italic;">“Öyle</span> diyorlar, değil mi?” dedi kız. “Anahtarlıkların üstünde öyle yazıyor.”</p>

  <p>“Öyle derler, doğru,” dedi Ben. “Ama ben hiç alışamadım. Joel Kilraine için bir kır eviydi belki. Yaşadığı öteki yerleri hiç görmedim ki.”</p>

  <p>“Aman Tanrım,” dedi kız. “Çok mu büyük?”</p>

  <p>“On dokuz oda, yarım millik özel plaj, tenis kortları, bir yüzme havuzu,” dedi Ben. “Ahırları yok ama. Belki de bu yüzden kır evi diyorlardır.”</p>

  <p>Kız içini çekti. “Ben de şirin, küçük ve rahat bir yer olacağını ummuştum.”</p>

  <p>“Sizi hayal kırıklığına uğrattığım için üzgünüm,” dedi Ben. “Buradan geri dönecek ve geldiğiniz yoldan geri gideceksiniz; ta ki...” Duraksadı. “Köyü hiç bilmiyor musunuz?”</p>

  <p>“Hayır.”</p>

  <p>“Tarif etmesi o kadar zor ki,” dedi Ben. “Gizli bir yer sayılır. Ben önden kamyonetimle gitsem daha iyi olacak.”</p>

  <p>“Başınıza dert olmak istemem,” dedi kız.</p>

  <p>“Zaten az sonra kapatacaktım,” dedi Ben. “Başka işim de yok.”</p>

  <p>“Önce bir şeyler almam lazım,” dedi kız.</p>

  <p>“Alacaklılarım memnun olacak,” dedi Ben. Yalnızlık ve amaçsızlık hislerinin pençesine düşmüş bir halde, kadını yukarıdan aşağıya şöyle bir süzdü. Ellerinden tırnaklarını kemirdiğini öğrendi. Alçak topuklu, küt burunlu ve beyaz ayakkabılarından, genelde üniforma giyen, bir çeşit hizmetkâr olduğunu anladı. Kızı güzel bulsa da, bu kadar ürkek olmasından hoşlanmamıştı.</p>

  <p>“Siz kimsiniz, o kadının kâhyası falan mı?” dedi Ben. “Burada neyi var neyi yok baktırmak için sizi mi yolladı?”</p>

  <p>“Kim?” dedi kız.</p>

  <p>“Şu hemşire - Kül Kedisi - bütün malları, mülkleri kapan,” dedi Ben. “Milyon dolarlık tuvalet ispirtoları kullanan. Neydi adı? Rose mi? Rose bilmem kim.”</p>

  <p>“Ha,” dedi kız. Başını salladı. “O iş için geldim.” Gözlerini Ben’den ayırıp arkasındaki raflara baktı. “Bir bakalım, bir kutu biftekli-erişteli çorba, bir kutu domates istiyorum... bir kutu mısır gevreği... bir ekmek, yarım kilo margarin...”</p>

  <p>Ben kızın istediklerini tezgâhın üstüne topladı. Margarini sertçe bıraktığında, mumlu karton ahşaba çarptı.</p>

  <p>Kız havaya sıçradı.</p>

  <p>“Heeeeey, bir kedi kadar gerginsiniz,” dedi Ben. “Sizi Rose mi bu hale getirdi? Öyle bir tip mi? Her istediğinin hemen o anda yapılmasını mı ister Rose?”</p>

  <p>“Rose başına neler geldiğini hâlâ anlayamamış olan, sıradan, tıknaz bir hemşire sadece,” dedi kız gergin bir sesle. “Ölümüne korkmuş biri.”</p>

  <p>“Çabucak atlatır nasılsa,” dedi Ben. “Bunların <span style="font-style:italic;">hepsi</span> böyledir. Gelecek yaz bir gelsin, buralarda barutu yeni icat etmiş gibi caka satmaya başlar.”</p>

  <p>“Onun öyle biri olduğunu zannetmiyorum,” dedi kız. “Umarım değildir.”</p>

  <p>Ben şüpheyle gülümsedi. “Tam bir iyilik meleğiymiş,” dedi. Göz kırptı. “Tanrı da biliyor ya, on iki milyon papel için, adama <span style="font-style:italic;">ben de</span> hemşirelik yapardım. Siz yapmaz mıydınız?”</p>

  <p>“Rose’nin her şeyi ona bırakacağından haberi bile yoktu,” dedi kız.</p>

  <p>Ben raflara dayanıp, çarmıha gerilmiş gibi yaptt. “Ah, gel haydi, gel, gel,” dedi.</p>

  <p>“Park bulvarındaki büyük dairesinde, ölüm döşeğinde yatan yalnız bir adam, yaşama sarılıyor, yaşamak için, binlerinin umurunda olabilmek için yalvarıyor.” O sahneyi çok net görebiliyordu. “Kilraine gecenin içine doğru sesleniyor ve bilin bakalım kim geliyor?” Ben’in yüzünde ketum bir tebessüm belirdi. <span style="font-style:italic;">“Rose,</span> o iyilik meleği. Adamın yastıklarını kabartıyor, sırtını ovalıyor, her şeyin düzeleceğini söyleyip uyku ilaçlarını veriyor. Artık adamın bütün dünyası Rose’dır.”</p>

  <p>Parmağını kıza doğru tutup oynattı Ben. “Adamın onu hatırlaması için ufak tefek bir şeyler bırakabileceği, Rose’nin o küçük beyninden hiç geçmedi mi demek istiyorsunuz yani?”</p>

  <p>Kızın gözleri yere düştü. “Geçmiş olabilir,” diye mırıldandı.</p>

  <p>“Olabilir mi?” dedi Ben zafer kazanmış bir edayla. <span style="font-style:italic;">“Geçti</span>... ve bence bir kere değil, yüzlerce kez geçti.” Kızın faturasını topladı. “Onu görmüşlüğüm yok,” dedi, “Ama bu işte öğrendiğim bir şey varsa, o da insan aklının nasıl çalıştığıdır.” Kıza baktı. “İki doksan beş.”</p>

  <p>Kızın gözlerinin ucunda yaşlar biriktiğini görerek hayretler içinde kaldı.</p>

  <p>“Ah, hey, bak şimdi,” dedi Ben pişmanlık içinde. “Tanrım. Hey, bakın ne diyeceğim. Siz bana bakmayın.”</p>

  <p>“Tanımadığınız insanlar hakkında bu şekilde konuşmanız hiç de <span style="font-style:italic;">hoş</span> değil bence,” dedi kız sinirli sinirli.</p>

  <p>Ben başını salladı. “Haklısınız, haklısınız. Siz bana bakmayın. Çok berbat bir zamanda geldiniz. Saldıracak yer arıyordum. Of, lanet olsun, eminim Rose dünyadaki en saygıdeğer insandır.”</p>

  <p>“Ben öyle bir şey demedim,” dedi kız. “Öyle bir şey iddia etmedim.”</p>

  <p>“Şey, iddia <span style="font-style:italic;">ettiğini</span>^ her neyse odur işte,” dedi Ben. “Siz bana kulak asmayın.” Kafasını sallayıp, hayreder içinde, o markette geçen iki ölü yılın nereye gittiğini düşündü. Endişe ve başının etim yiyen milyonlarca ayrıntı onca zamandır onu esir almış, hissizleştirmiş, içini kurutmuştu. Aşk ya da eğlence için hiç zamanı kalmamıştı, hatta bunları düşünmek için bile.</p>

  <p>Bir gün yeniden aşk ve biraz yaşam sevinciyle dolacaklarından pek de emin olamadan, parmaklarını inceledi.</p>

  <p>“Sizin gibi hoş bir kızın karşısında böyle eşeklik etmemem gerekirdi,” dedi. “Sizi bir gülücük ve gardenyayla kar şılamalıydım. ’ ’</p>

  <p>“Gardenya mı?” diye sordu kız.</p>

  <p>“Elbette,” dedi Ben. “İki yıl önce burayı açtığımda, bütün hanım müşterileri bir gülücük ve gardenyayla karşılardım. Son müşterim olduğunuza göre, siz de ufak bir şeyleri hak ediyorsunuz.” Kıza açılış günlerinde kullandığı tebessümlerden birini yolladı.</p>

  <p>Bir tebessüm ve gardenya teklifi, o güzel, zavallı, fare gibi ürkek kızı hem mest etmiş, hem kafasını karıştırmış hem de yüzünü kızartmıştı.</p>

  <p>Ben büyülenmişti. <sup>tr</sup>Vay,” dedi, “Sayenizde çiçekçi dükkânının kapandığına cidden üzüldüm şimdi.”</p>

  <p>Kız gitgide daha çok mest oluyor, Ben’i de mest ediyordu. Ben gardenyanın kokusunu alabiliyor, kızın beceriksiz harekederle yakasına iğnelemesini izliyordu.</p>

  <p>“Marketi satıyor musunuz?” dedi kız.</p>

  <p>Artık aralarında bir elektrik oluşmuştu. Söyledikleri her şeyde gizli bir anlam, bir ima vardı. Sohbetin kendisiyse resmî ve cansızdı.</p>

  <p>“İş battı,” dedi Ben. Artık bunun pek bir önemi yoktu.</p>

  <p>“Şimdi ne yapacaksınız?”</p>

  <p>“Daha iyi bir fikriniz yoksa,” dedi Ben, “Midye toplayacağım.” Başını öne doğru çıkartıp, yüz ifadesini bir aktör gibi kontrol alüna alarak, bir kadına karşı nasıl açlık ve istek duyduğunu gösterdi kıza.</p>

  <p>Kızın çantasını tutan parmakları kasılsa da, gözlerini kaçırmadı. “Zor bir iş mi?” dedi.</p>

  <p>“Soğuk bir iş,” dedi Ben. “Yalnız bir iş; elinde bir tırmıkla tek basmasın.”</p>

  <p>“İnsan bu işi yaparak hayatini kazanabilir mi?”</p>

  <p>“Benim gibi yaşıyorsa,” dedi Ben. “Bir eş yok, çocuklar yok, kötü alışkanlıklar yok. ihtiyar Kilraine’nin puroya harcadığı kadar bile kazanılmaz.”</p>

  <p>“Sonlara doğru, tek sahip olduğu şey purolardı,” dedi kız.</p>

  <p>“Bir de hemşiresi,” dedi Ben.</p>

  <p>“O öldü; sizse genç ve hâlâ hayattasınız,” dedi kız.</p>

  <p>“Yihuuuuuuuu,” dedi Ben. “Sonuçta kazanan ben oldum yani.”</p>

  <p>Ben kızın aldıklarıyla dolu küçük torbayı aldı, dışarıya çıktı ve içinden çıktığı büyük arabayı gördü.</p>

  <p>“Rose bu koca tekneyi <span style="font-style:italic;">si%e mi</span> verdi?” dedi. “Kendisi neyle geziyor?”</p>

  <p>“Çok utanç verici,” dedi kız. “Fazla büyük. Şehirlerin içinden geçerken, ön panelin altına saklanmak istiyorum.”</p>

  <p>Ben kıza ön kapıyı açtı; o da deri kaplı şoför koltuğuna oturdu. Devasa direksiyonla gösterge panelinin karşısında cüce gibi kalmış, en fazla on yaşında olan bir kız çocuğu gibi görünüyordu.</p>

  <p>Ben torbayı kızın yanına, yere bırakıp havayı kokladı. “Hayaleder koksaydı,” dedi, “Joel Kilraine’nin hayaleti aynı böyle kokardı işte; <span style="font-style:italic;">puro gibi</span>.” Kıza veda etmeye niyetli görünmüyordu. Sanki dinlenmek ve düşüncelerini toparlamak ister gibi, o da kızın yanma oturdu. “Servetini nasıl yaptığını duymuş muydunuz hiç? Ta 1922’de anlamış adam...” Büyünün bozulduğunu, kızın ağlamak üzere olduğunu görünce cümleyi yarıda bıraktı.</p>

  <p>“Küçük hanım,” dedi Ben ne yapacağını bilemeden, “Cidden çok <span style="font-style:italic;">kolay</span> ağlıyorsunuz”</p>

  <p>“Zaten durmadan ağlıyorum,” dedi kız incecik bir sesle. “Her şey beni ağlatıyor. Elimde değil.”</p>

  <p>“Ne için?” dedi Ben. “Ağlanacak ne var ki?”</p>

  <p><span style="font-style:italic;">“Her şey</span> için,” dedi kız bitkin bir sesle. “Rose benim,” dedi, <sup>£C</sup>Ve her şey beni ağlatıyor.”</p>

  <p>Ben’in dünyası yalpaladı, şöyle bir geriledi, sonra tekrar yerine oturdu. “Siz mi?” dedi usulca. “Rose? On iki milyon dolar? Kumaş palto? Mısır gevreği? Margarin? Şu rugan çantanın haline bakın! Bütün derisi soyulmuş.”</p>

  <p>“Ben hep böyle yaşadım,” dedi kız.</p>

  <p>“Pek uzun bir hayat sayılmaz,” dedi Ben.</p>

  <p>“Kendimi Harikalar Diyarı’ndaki Alice gibi hissediyorum,” dedi kız, “Hani küçülür, küçülür, küçülür ve <span style="font-style:italic;">her şey</span> kocaman olur.”</p>

  <p>Ben aptal aptal kıkırdadı. “Yine büyürsünüz,” dedi.</p>

  <p>Kız gözlerini ovuşturdu. “Bay Kilraine dünyaya bir çeşit şaka yapmış olsa gerek, benim gibi birini zengin ederek.” Yüzü bembeyaz olmuş, tir tir titriyordu.</p>

  <p>Ben sakinleştirmek için, sıkıca kolunda tuttu.</p>

  <p>Kız minnede gevşedi. Gözleri buğulanmışti. “Sırtımı dayayabileceğim, güvenebileceğim, beni anlayabilecek hiç kimse yok,” dedi şarkı söyler gibi. “Hayatımda hiç bu kadar yalnız ve yorgun olmamış, hiç bu kadar korkmamıştim. Herkes bir yerlerden vurmaya çalışıp duruyor.” Gözlerini kapatıp, kendini bez bebek gibi koltuğa bıraktı.</p>

  <p>“Bir içki içmek iyi gelir miydi?” dedi Ben.</p>

  <p>“Ben... bilmem ki,” dedi kız bön bön.</p>

  <p>“İçki içer misiniz?” dedi Ben.</p>

  <p>“Bir kez içmiştim,” dedi kız.</p>

  <p>“Bir kez daha denemek ister misin Rose?”</p>

  <p>“Belki, belki de işe yarar,” dedi kız. “Olabilir. Bilmiyorum. Düşünüp durmaktan öyle bezdim ki kim ne söylese yapabilecek bir durumdayım.”</p>

  <p>Ben dudaklarını yaladı. “Ben gidip kamyonetimle, alacaklılarımın bilmediği bir şişe var, onu alayım,” dedi. “Sonra da beni takip edersin.”</p>
</body>
</html>
