<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u9f7df27c-92f7-48cf-a2c3-3c768625eeb3" style="text-align: center;"><a id="bookmark0"></a><span style="font-weight:bold;">ELİ GAZ PEDALINDA</span></p>

  <p>Çoğu erkekten daha kısa boylu oluşuna canı sıkılan, koca koca kasları olan, kendi kendini yetiştirmiş, bütün toplantıların ilgi odağı olmakta ısrarlı, şöyle bir durup gevşemeyi beceremeyen bir adam olan Earl Harrison bir imparatorluk kurma konusunda doğuştan yetenekliydi. Avuçlarında bir timsahın sırtı kadar sert nasırlar vardı. Hayatını yollar inşa ederek kazanıyordu ve otuzlu yaşlarının ortasında bu işten zengin olmaya da başlamışa. Kamyonlardan, buldozerlerden, greyderlerden, kepçelerden, silindirlerden, asfalt sericilerden ve ekskavatörlerden oluşan filolar, eyaletin dört bir yanına onun ismini duyururdu.</p>

  <p>Ama Earl onlar sayesinde yaşayabileceği lüks hayattan çok, o makinelere sahip olmayı ve yapakları muazzam işleri izlemeyi severdi. Parasının çoğu yine işe gider, işini sanki var olmayan sınırlara doğru büyüttükçe büyütürdü.</p>

  <p>Kaliteli viskiler, purolar ve model trenler dışında, sade bir yaşamı vardı Earl’ın. Makine operatörleriyle birlikte çalışır, çoğu zaman onlar gibi ağır iş ayakkabıları ve solmuş iş tulumları giyerdi. Küçük bir evi vardı ve genç ve güzel bir kadın olan eşi Ella’nın hiç hizmetçisi yoktu. Model trenyolları - karmaşık ve muhteşem makinelerle dolu, küçük ve işlek bir dünya kurup onu kontrol alünda tutmak - tam Earl'a göre bir hobiydi. Ve aynı işi gibi, kontrplak üstündeki bu imparatorluk da Napolyon tarafından yönetilircesine büyümeye devam ediyordu. Kendi hayalinde modern tren yolunu da gerçek boyutlardaki dünyanın işleri kadar gerçek ve önemli kılabiliyordu.</p>

  <p>Kaba saba 4-8-2 koca tahrik tekerleklerinden çelik sesleri çıkartarak sarsılan köprünün üzerinden vınladı ve takır tukur haykıran yük vagonlarını arkasında savurarak tünelin ağzından içeri daldı. Demiryolunda ihtiyar Ateş Püsküren adıyla bilinen lokomotif beş saniye sonra yaralı bir şeytan gibi kükreyerek tekrar ortaya çıktı.</p>

  <p>Cumartesi sabahıydı ve gaz pedalında Earl ‘Sıcak Kutu’ Harrison vardı. Çizgili şapkasının siperliği altındaki silah metali grisi gözleri incecik iki yarıktı. Doğuya giden tek hatlı yolda yapacağı nakliye gecikmiş, batiya giden ekspres yolcu trenine yakalanmak üzereydi, ihtiyar Ateş Püsküren’le ilerideki tali hattın güvenliği arasındaysa, Harrisonburg ve Earl City Demiryolu’nun en güvenilmez dönemeci olan Dul Tokası vardı.</p>

  <p>Yolcu ekspresi uzaktan kederle düdüğünü çaldı. Sıcak Kutu dişlerini gıcırdattı. Yapılacak tek bir şey vardı. Gaz pedalını sonuna kadar açtı ve İhtiyar Ateş Püsküren su kulesini yıldırım hızıyla geçerek dönemece daldı.</p>

  <p>Raylar trenin hışmı altında kıvranmaya başladı. Tren birdenbire, dönemecin en yüksek noktasında yalpaladı. Sıcak Kutu bir çığlık attı. Lokomotif raylardan kurtularak havaya fırladı ve toprak sete çarpıp aşağıya doğru yuvarlanarak treni de peşinden sürükledi.</p>

  <p>Sonra her yer süt liman oldu.</p>

  <p>“Kahretsin!” dedi Earl. Demiryolunun elektriğini kesip</p>

  <p>taburesinden kalktı ve ihtiyar Ateş Püsküren’in yan devrilip kaldığı yere gitti.</p>

  <p>‘Ana biyeyle yan biye yamulmuş,” dedi Harry Zellerbach anlayışlı bir sesle. Earl ile ikisi iki saattir bodrum katta, yorulmak nedir bilmeden hayalî yolcuları trenlere bindirip kalorifer kazanıyla su arıtıcı arasında götürüp getiriyorlardı.</p>

  <p>Earl ne olacağına bakmak için ihtiyar Ateş Püsküreni raylara oturtup ileri geri sürdü. “Evet, bir de küllük ezilmiş,” dedi ciddi ciddi, içini çekti. “Demiryolunu kurmaya başladığımda ilk aldığım lokomotif İhtiyar Ateş Püsküren’di. Hatırlar mısın Harry?”</p>

  <p>“Hatırlamaz olur muyum hiç, Sıcak Kutu?”</p>

  <p>“Ve İhtiyar Ateş Püsküren bu demiryoluyla işim bitinceye kadar çalışmaya devam edecek.”</p>

  <p>“Cehennem buz tutuncaya kadar,” dedi Harry halinden memnun bir sesle. Buna memnun olmak için nedenleri vardı. Hayatının çoğunu bodrumlarda geçirmiş, uzun boylu, zayıf, solgun yüzlü bir adam olan Harry mahalledeki hobi dükkânının sahibiydi. Harry in kendi mütevazı servet ölçütlerine göre, Earl başına konan bir devlet kuşuydu. HO ölçeğine göre yapılıp da, Harry’nin satın almayacağı hiçbir şey yoktu.</p>

  <p>“Cehennem buz tutuncaya kadar,” dedi Earl. Plastik bir sıradağın arkasından bir kutu bira alıp bir tek ona ait olan ve gün geçtikçe büyümeye devam eden dünyaya karşı içti.</p>

  <p>“Earl,” diye seslendi karısı Ella bodruma inen merdivenin başından, “Öğle yemeğin soğuyor hayatım” Bu</p>

  <p>Earl’ı üçüncü çağrnşı olmasına rağmen, kibar ve özür diler gibi bir ses tonuyla seslenmişti.</p>

  <p>“Geliyorum,” dedi Earl. “Az kaldı. Göz açıp kapayıncaya kadar oradayım.”</p>

  <p>“Lütfen Earl,” diye seslendi annesi. “Ella harika yemekler yaptı ve hemen gelmezsen hepsi mahvolacak.”</p>

  <p>“Geliyorum,” dedi Earl dalgın dalgın, İhtiyar Ateş Püsküren’in ana biyesini bir tornavidayla düzeltmeye çalışarak. “Lütfen anne, iki saniye bekleyemez misiniz?”</p>

  <p>Merdivenlerin başındaki kapı bir tık sesiyle kapanınca, Earl rahat bir nefes aldı. “Tanrı da biliyor ya Harry,” dedi, “Son günlerde burası kızlar yurduna döndü. Kadınlar, kadınlar.”</p>

  <p>“Evet, öyle gibi,” dedi Harry. “Tabii, daha kötüsü de olabilirdi. Annen yerine, bana olduğu gibi, kaynanan da ziyaretine gelebilirdi. Annen çok tatlı bir ihtiyara benziyor.”</p>

  <p>“Ona ne şüphe,” dedi Earl. <span style="font-style:italic;">“Çok</span> tatlıdır. Ama hâlâ küçük bir çocukmuşum gibi davranıp, beni deli ediyor. Artık çocuk değilim ki.”</p>

  <p>“Buna her yerde şahitlik ederim Sıcak Kutu,” dedi Harry arkadaşına ihanet etmeyerek.</p>

  <p>“Babamın on kaü fazla param, yüz kati fazla sorumluluğum var.”</p>

  <p>“Aynen öyle Sıcak Kutu.”</p>

  <p>“Earl,” diye seslendi Ella yine. “Sıcak Kutu, hayatım. ..”</p>

  <p>“Earl,” dedi annesi. “Kabalık ediyorsun ama.”</p>

  <p>“Gördün mü işte?” dedi Earl, Harry’e. “Sanki çocuğum.” Başını merdivene doğru çevirdi. “Şimdi geliyorum dedim, değil mi?” Tekrar işine döndü. “İhtiyar Ateş Püsküren’in hurdahaş olması onların umurunda mı? Kadınlar devamlı erkeklerin kadın psikolojisini daha iyi anlamaya çalışması gerektiğini söyler durur ama kendilerinin erkek bakış açısını anlamak için yılda on saniye bile harcadıklarını zannetmiyorum ”</p>

  <p>“Seni çok iyi anlıyorum Sıcak Kutu.”</p>

  <p>“Earl lütfen, lanet olsun,” diye seslendi Ella.</p>

  <p>“Sen Jack Robinson diyene kadar oradayım,” dedi Earl.</p>

  <p><a id="bookmark1"></a></p>

  <p>Ve yirmi dakika sonra, Sıcak Kutu yemek için yukarıya çıktığında, yemeği <span style="font-style:italic;">soğumuştu.</span> Harry Zellerbach <span style="font-style:italic;">kendi</span> bodrumunda <span style="font-style:italic;">Constitution</span> firkateyninin modelini yapan bir adama boğata ve kavilyalar götürmesi gerektiğini söyleyerek, Ella’nın yemeğe kalması için yarım ağızla yaptığı teklifi geri çevirdi.</p>

  <p>Earl kırmızı fularıyla makinist şapkasını çıkarıp önce karısını, sonra annesini öptü.</p>

  <p>“Makasçıların grevi yüzünden mi geciktin?” dedi Ella.</p>

  <p>“Savunma için yapılacak bir sürü acil sevkiyatla uğraşıyordu,” dedi annesi. “Bir tek öğle yemeği soğuyacak diye, ön saflardaki çocuklarımızın canını sıkmamalıyız ” Çıtı pıtı ve kuş gibi, fazlasıyla kadınsı ve sanki korunmaya muhtaçmış gibi görünen bir kadındı. Ama Tanrı ona en büyükleri Earl olan altı tane ele avuca sığmaz erkek evlat bahşettiğinden, onlara biraz olsun söz dinletebilmek için bir Firavun faresi kadar adk ve zeki olması gerekmişti. Tatlı mı tatlı, süslü püslü bir kız çocuğunun hasretini çekerek judo ve beyzbol öğrenmişti. “Birliklerin demiryolundan tedarik ettiği malzemeler kesilirse, su ısıtıcısını düşmana bırakıp sigorta kutusuna geri çekilmek zorunda kalabilirler,” dedi Earl’ın annesi.</p>

  <p>“Aaaaaaaaaaah,” dedi Earl hem mahcup hem de canı sıkılmış bir tebessümle. “Ara sıra biraz gevşemeye hakkım var herhalde. Özür dilemem falan gerekmiyor.” Annesi iki gündür onlardaydı ve daha önce bu yüzden özür dilemesinin beklendiğini hiç hissetmemişti. Ella demiryolu konusunda şimdiye kadar ona hiç sitem etmemişti. Sonra birdenbire model demiryolları hakkında her şeyi söylemek mubah olmuştu.</p>

  <p>“Kadınların da bazı hakları var,” dedi annesi.</p>

  <p>“Oy verme hakkıyla meyhanelere girebilme hakkını aldılar,” dedi Earl. “Şimdi ne istiyorlar, erkekler arası gülle atma müsabakalarına giriş hakkı mı?”</p>

  <p>“Biraz incelik,” dedi annesi.</p>

  <p>Earl cevap vermedi. Onun yerine üst üste duran dergilerine gidip masaya bir dergi getirdi. Tesadüf bu ya, açılan sayfada da en ince ayrıntısına kadar aslına sadık kaknarak ve HO ölçeğine uygun olarak yapılmış model tanklarla ağır silahların reklamı vardı. Yazıları dışarıda bırakıp ne kadar gerçek göründüklerini anlamaya çalışarak, gözlerini kısıp reklamdaki fotoğrafa baktı Earl.</p>

  <p>“Earl...” dedi Ella.</p>

  <p>“Sıcak Kutu,” dedi annesi, “Eşin, hayat arkadaşın, sana bir şey söyledi.”</p>

  <p>“Söyle,” dedi Earl dergiyi istemeden de olsa bırakarak.</p>

  <p>“Diyorum ki bu gece hep beraber yemeğe çıksak, değişiklik olur,” dedi Ella. “Lou’nun Biftek Evi’ne gidebiliriz, sonra da...”</p>

  <p>“Bu gece olmaz hayatım,” dedi Earl. “Blok sistemindeki bir sorunu halletmem gerek.”</p>

  <p>“Oyun bozanlık etme,” dedi annesi. “Onu dışarıya çıkar Earl. Siz ikiniz çıkın, ben burada kendime bir şeyler hazırlarım”</p>

  <p>“Çıkıyoruz zaten,” dedi Earl. “Birlikte çok çıkıyoruz. Daha geçen Salı çıkmadık mı Ella?”</p>

  <p>Ella belli belirsiz başını salladı. “Yeni gaz türbinli lokomotifi görmek için gara gittik. Sergi vardı da.”</p>

  <p>“Ah, kim bilir ne kadar hoştu,” dedi Earl’ın annesi. “Hayatımda hiç kimse beni lokomotif görmeye götürmedi.”</p>

  <p>Kızgınlıktan gelen o kızartının ensesine yayıldığını hissetti Earl. “Siz ikiniz bir olup son günlerde ne demeye beni iğneleyip duruyorsunuz? Deli gibi çalışıyorsam, deli gibi eğlenmeye de hakkım var bence. Evet, trenleri seviyorum. Ne derdiniz var trenlerle?”</p>

  <p>“Trenlerle bir derdimiz yok tatlım,” dedi annesi. “Trenler olmasa, dünya şimdi nerede olurdu bilmem. Ama başka şeyler de var. Bütün hafta dışarılarda çalışıp eve öyle yorgun geliyorsun ki bir merhaba bile demiyorsun; sonra da bütün hafta sonu bodruma kapanıyorsun. Ella ne biçim bir hayat yaşıyor sence?”</p>

  <p>“Aman anne!” diyerek onu susturmak için belli belirsiz bir hareket yaptı Ella.</p>

  <p>“Ben günde on, on iki saat kimin için çalışıyorum zannediyorsun?” dedi Earl. “Bu evin, bu yemeğin, arabaların, elbiselerin parası nereden geliyor dersin? Ben karıma âşığım ve onun için köpek gibi çalışıyorum.”</p>

  <p>“Bir orta yolunu bulamaz mısın?” dedi annesi. “Zavallı Ella...”</p>

  <p>“Bak,” dedi Earl, “Yol inşaatı işindeki bir adam orta yolu bulmaya çalışırsa, onu çiğ çiğ yerler.”</p>

  <p>“Ne hayat!” dedi annesi.</p>

  <p>“Ama gerçek bu,” dedi Earl. “Hem Ella’ya kaç kere demiryolunda birlikte oynamayı teklif ettim. Ne zaman isterse aşağı inip eğlenceye katılabilir. Bunu hep söylemez miyim Ella? Kocalarının trenlerine ilgi duyan bir sürü kadın var.”</p>

  <p>“Öyle,” dedi Ella. “Harry Zellerbach’ın eşi rayları kurup transformatörü çalıştırabiliyor ve 4-6-6-4 mafsallı lokomotiflerle 0-4-0 dizilimli lokomotifler hakkında saatlerce konuşabiliyor.”</p>

  <p>“Eh, kadınlar da bazen abartabiliyor,” dedi Earl. “Maude Zellerbach biraz fazla hevesli bir kadın sanırım. Ama bir şans verse, Ella cidden iyi vakit geçirebilir. Yaş gününde ona Bowser marka bir M-l 4-8-2 hediye ettim ama altı aydır lokomotif deposundan çıkarmadı.”</p>

  <p>“Ella, bunu nasıl yaparsın?” dedi Earl’ın annesi. “Benim kendime ait bir Bowser’im olsaydı, ev işlerini yapmaya vakit bulabilir miydim acaba.”</p>

  <p>“Pekâlâ, yeterince eğlendiniz,” dedi Earl. “Şimdi bırakın da rahat rahat bir yemek yiyeyim. Aklımda bin tane iş var.”</p>

  <p>“Öğleden sonra arabayla gezsek,” dedi Ella. “Annene biraz kır manzarası göstermiş oluruz, sen de aklındakileri temiz havada düşünürsün.”</p>

  <p>Masadaki gizli ittifak havası yüzünden Earl’ın inadı tutmuştu. Onu kandırmalarına izin vermeyecekti.</p>

  <p>“Sorun şu ki,” dedi, “Harry bu öğleden sonra bir parti mal bekliyor ve herkesten önce bana gösterecek. Metal kısıntısı yüzünden pakeder küçük olmak zorunda ve ilk gören her şeyi kapıyor. Siz gidin. Ben kalsam daha iyi olacak.”</p>

  <p>“Kendimi bir esrarkeşin annesi gibi hissediyorum,” dedi Earl’ın annesi. “Ben onu böyle mi yetiştirdim.”</p>

  <p>“Aaaaaaaaaah,” dedi Earl bir kez daha. Gözlerini dergisine indirdi ve - ne gariptir ki - minicik ve şirin ambarlarıyla saman yığınları, dorukları karla kaplı dağları, buludan ve kuşlarıyla falan, demiryolunun dekorlarıyla manzarasının tamamını karısı boyamış olan bir adam hakkındaki yazının üzerinde gezdirdi.</p>

  <p>“Earl,” dedi annesi, “Ella dört aydır seninle birlikte ne bir film izlemeye ne de akşam yemeğine çıkmış. Onu bu gece dışarıya çıkarmak £<span style="font-style:italic;">orundasın</span>.”</p>

  <p>“Boş ver anne,” dedi Ella.</p>

  <p>Earl dergiyi bıraktı. “Anne,” dedi düz bir sesle, “Her iyi evlat gibi, ben de seni yürekten seviyorum. Ama artık senin küçük oğlun değilim. Yetişkin bir erkek olarak, kendi kararımı kendim vermeye, hayatımı yönetmene izin vermemeye hakkım var. Ella ile aramızda hiçbir sorun yok ve ne zaman boş vaktim olsa zaten dışarıya çıkıyoruz. Değil mi, Ella?”</p>

  <p>“Evet,” dedi Ella. Sonra kendi kendisini yalanladı. “Öyledir herhalde.”</p>

  <p>“Şimdi, öğleden sonra şu kargo geliyor ve blok sistemi arapsaçına dönmüş durumda, o yüzden, üzgünüm ama...”</p>

  <p>“Blok sistemine o da yardım eder,” dedi Earl'ün annesi. “Ella öğleden sonra sana yardım etsin, sonra da gece serbest kakn.”</p>

  <p>“Ederim Earl,” dedi Ella.</p>

  <p>“Şey, ben...” dedi Earl. “Yani bu...” Omuzlarını silkti. “Pekâlâ.”</p>

  <p>Ella bodrumda işten hiç kaytarmadan, canla başla çalıştı. Uzun ince parmakları çok hünerliydi ve kabloları birbirine ekleyip lehimlemenin püf noktasını Earl bir kez gösterince hemen kapmıştı.</p>

  <p>“Vay canına Ella,” dedi Earl, “Keşke bunu daha önce deneseydik. Çok eğlenceli, değil mi?”</p>

  <p>“Öyle,” diyerek bir bağlantı yerine bir damla lehim damlattı Ella.</p>

  <p>Sürekli demiryolunun etrafında dolaşıp bir şeyler uğraşan Earl, Ella’nın yanından her geçişinde ona tutkuyla sarılıyordu. “Gördün mü bak? Denemeden bilemezsin, ha?”</p>

  <p>“Evet.”</p>

  <p>“Gerçek eğlence, sen şuradaki son devreyi de yaptıktan sonra başlayacak. Trenleri hareket ettirip sistemin nasıl çalıştığına bakacağız.”</p>

  <p>“Nasıl istersen,” dedi Ella. “İşte, devre tamam.”</p>

  <p>“Harika,” dedi Earl. Blok sisteminin kablolarını birlikte demiryolunun altına gizlediler.</p>

  <p>Earl kolunu Ella’nın beline sarıp, bir demiryolunun nasıl işlediğine dair, kâh şairane kâh felsefî ve kâh teknik, uzun bir söyleve girişti. Yüce gönüllü davranarak, Ella’yı tabureye oturtup ellerini gaz pedalına kendisi yerleştirdi. Makinist şapkasını da karısının başına takınca, şapka Ella’nın kulaklarına kadar düştü. Neredeyse tamamen siperliğin alünda kalan o kocaman, koyu renkli gözleri, çok derin olmayan bir delikte pusuya yatmış bir hayvanın gözleri gibi parıldadı.</p>

  <p>“Pekâlâ,” dedi Earl işini bilen bir adam edasıyla, “Şimdi, nasıl bir durum yaratalım?”</p>

  <p>“Bundan daha uygunsuzunu bulmak için bayağı bir zaman geçmesi gerekir herhalde,” dedi Ella umutsuz gözlerle önündeki minyatür araziye bakıp talimat verilmesini bekleyerek.</p>

  <p>Earl derin düşüncelere dalmıştı. “Çocuk oyuncağı bir trenle bire bir aynı yapılmış bir demiryolu arasındaki fark budur işte,” dedi. “Çocuklar trenlerini aynı çemberin içinde döndürür durur. Bu şeyse aynı gerçeği gibi nakliye işleri yapmak için kurulmuştur.”</p>

  <p>“Arada bir fark olmasına sevindim,” dedi Ella.</p>

  <p>“Tamam, durumu ben veriyorum,” dedi Earl. “Harrisonburg’a gitmek üzere büyük bir donmuş biftek yükü Earl City deposuna yeni gelmiş olsun.”</p>

  <p>“Aman Tanrım!” dedi Ella ne yapacağını bilemez bir halde.</p>

  <p>“Panik olma. Durum böyle, soğukkanlılığım yitirme ve düşün.” dedi Earl sevgiyle. “Önce şu Baldwin dizel manevra lokomotifini al, bekleme istasyonundaki şu soğuk hava vagonlarına tak, onları yükleme platformuna, sonra buz tesisine ve rampanın üzerinden güneye giden trenlerin ayrılacağı istasyona çek. Sonra vagonları lokomotif deposundaki Browser’inle al, sevk istasyonunda ne varsa tak ve fırla.”</p>

  <p>“Fırlayayım mı?”</p>

  <p>“Şöyle,” dedi Earl, “Bu seferlik sana yardım edeyim.” Ella’nın arkasında durup kollarını etrafından sararak düğmelerle anahtarlara basmaya başladı.</p>

  <p>Saatler sonra, ikisi hâlâ bodrumda, artık kontrol panelinin önünde, yan yana taburelerde oturuyorlardı.</p>

  <p>Earl kendinden geçmiş bir halde, capcanlı bir enerjiyle bir devreyi kapatınca, küt burunlu bir dizel-elektrik homurdanarak bir tali hattan çıktı, bir dizi otomatik boşaltmak vagonu alarak alçıdan yapılmış bir yokuştan yavaş yavaş kömür yükleyiciye doğru çıktı. Kavşaklardan birinde <span style="font-style:italic;">Dingadingadingading!</span> diye bir uyarı zili çaldı ve küçük bir robot kulübesinden çıkarak elindeki feneri salladı.</p>

  <p>Bitkin düşmüş olsa da görevine sıkı sıkıya sarılan Ella ekspres yolcu trenini bir alt geçitten, dizel-elektriğin alandan geçirdi.</p>

  <p>Earl bir düğmeye, Ella başka bir düğmeye basü ve iki lokomotif karşılıklı neşeyle düdük çaldı.</p>

  <p>“Ella!” diye seslendi Earl’ın annesi merdivenin tepesinden. “Earl ile ikiniz yemeğe çıkacaksanız, artık giyinsen iyi olur.”</p>

  <p>“Birkaç dakika gibi geldi, değil mi?” diyerek güldü Earl. “Bütün bir öğleden sonra geçiverdi!” Parmaklarını şaklattı.</p>

  <p>Ella kocasının elini tutunca, oltadan kurtarılıp derin ve soğuk sulara geri atılan bir balık misali yeniden canlanmış gibi oldu. “Haydi gidelim,” dedi. “Ne giyeceğim? Nereye gidiyoruz? Ne yapıyoruz?”</p>

  <p>“Sen çık,” dedi Earl. “Ben trenleri depolara sokayım, hemen geliyorum.”</p>

  <p>Earl ve Ella, bodrumda geçirdikleri o samimi öğleden sonrasına muhteşem bir final yaparak, demiryolu araçlarının hemen hepsini o küçük arazi parçasında kullanıma soktukları için, Ella duş alıp giyinirken demiryolunu tekrar düzene sokacak olan Earl'ın işi oldukça zordu. Ivır zıvırını toplayıp tekrar istediği yerlere koysa, işi bir-iki dakikada bitebilirdi. Ama böyle bir şey yapacağına, sadaka kutusundan para çalmayı tercih ederdi. Trenler kendi güçleriyle, ölçeklerine uygun bir hızda gitmeleri gereken yerlere doğru ağır ağır ilerledi ve manevra lokomotifleri tarafından birbirinden ayrıldı.</p>

  <p>Sinyaller yanıp söndü, bariyerler inip kalktı, ziller yankılandı; evrenin bu parçasını tam istediği gibi, başparmağının altında tutan Sıcak Kutu Harrison’un içi coşku ve gururla doldu.</p>

  <p>O minik gürültünün içinde bodrum kapısının açılıp kapandığını duydu. Arkasına dönünce, uzun ve ağır bir paketi göğsüne bastırmış sırıtan Harry Zellerbach’ı gördü.</p>

  <p>“Harry!” dedi Earl. “Vay canına, beni unuttun sanmıştım. Bütün öğleden sonra aramanı bekledim.”</p>

  <p>“Kendi ismimi unutursam, seni de belki unuturum Sıcak Kutu,” dedi Harry. Anlamlı anlamlı taşıdığı kutuya bakıp göz kırptı. “Gelen şeylerin çoğu işe yaramaz ya da zaten sende olan şeylerdi, o yüzden aramadım. Ama tek bir şey var ki, Sıcak Kutu...” Cilve yapar gibi tekrar kutuya baktı. “Karımdan sonra, ilk gören sen olacaksın. Elimde olduğunu bile bilen yok.”</p>

  <p>Earl, Harry’in koluna bir şaplak attı. “Sen iyi bir dostsun!”</p>

  <p>“Olmaya çalışıyorum Sıcak Kutu,” dedi Harry. Kutuyu demiryolunun kenarına koyup yavaşça kapağını kaldırdı. “Eyalette bir ilk bu, Sıcak Kutu.” Kutunun içinde bir taç gibi parıldayan, gümüş, turuncu, siyah ve krom renginde, uzun ve parlak bir lokomotif vardı.</p>

  <p>“Gaz türbinli Westinghouse’lerden,” dedi Earl hayran kalmış, boğuk bir sesle.</p>

  <p>“Hem de sadece altmış sekiz, kırk dokuza,” dedi Harry. “Resmen bu kadara mal oldu. Çok ucuza kapattım. Birçok tiz, bir de bas düdüğü var.”</p>

  <p>Earl lokomotifi büyük bir özenle raylara yerleştirdi ve yavaşça güç verdi. Harry tek bir söz etmeden kontrole geçince, Earl da büyülenmiş gibi, ağır ağır demiryolunun çevresinde dolaşarak, hayalinin lokomotifini bütün açılardan izlemeye, gerçeklik yanılsamasının özellikle çarpıcı olduğu anlarda Harry’e seslenmeye başladı.</p>

  <p>“Earl!” diye seslendi Ella.</p>

  <p>Earl cevap vermedi.</p>

  <p>“Sıcak Kutu!”</p>

  <p>“Hmm?” dedi Earl rüya görür gibi.</p>

  <p>‘"Yemek yiyeceksek, haydi artık.”</p>

  <p>“Baksana,” dedi Earl, “Bir tabak daha koyar mısın? Harry yemeğe kalacak.” Harry’e döndü. “Kalırsın, değil mi? Bu bebeğin neler yapabileceğini keşfederken burada olmak istersin herhalde.”</p>

  <p>“Zevkle, Sıcak Kutu.”</p>

  <p>“Biz yemeğe çıkıyorduk,” dedi Ella.</p>

  <p>Earl doğruldu. “Ah, Aman Tanrım. Doğru ya, yemeğe çıkıyorduk.”</p>

  <p>“Dinle bak,” dedi Harry ve lokomotiften yüksek ve ahenksiz bir düdük sesi çıktı.</p>

  <p>Earl hayranlık içinde başını iki yana salladı. “Pazartesi,” diye seslendi Ella’ya. “Pazartesi günü çıkarız. Şu anda yeni bir şey geldi. Gözlerine inanamayacaksın.”</p>

  <p>“Earl, evde yiyecek pek bir şey yok,” dedi Ella üzgün bir sesle.</p>

  <p>“Sandviç, çorba, peynir. Ne olursa,” dedi Earl. “Sen bizim için kendini yorma.”</p>

  <p>“Şimdi, yedek güçten biraz al Sıcak Kutu,” dedi Harry. “O yokuşu yarım gazla hiç sorunsuz çıkıyor. Bak şimdi, neler olacak.”</p>

  <p>‘Yiiiihuuuuuu!” dedi Earl. Omzunda bir el hissetti. “Ah. Selam anne.” Yeni lokomotifi gösterdi. “Ne diyorsun, ha? Bu gördüğün şey demiryollarında yeni bir çağın doğuşunu müjdeliyor anne. Gaz türbinli.” “Earl, Ella’ya bunu yapamazsın,” dedi annesi. “O kadar heveslenip giyindi ama sen onu yüzüstü bırakıyorsun.”</p>

  <p>“Sadece erteledim, duymadın mı?” dedi Earl. “Bu gece yerine Pazartesi çıkıyoruz. Her neyse, zaten artık demiryolu için deliriyor. Beni anlıyor. Öğleden sonra burada çok eğlendik.”</p>

  <p>“Hayatımda beni bu kadar hayal kırıklığına uğratan biri daha olmadı,” dedi annesi duygusuz bir sesle.</p>

  <p>“Bu senin anlayabileceğin bir şey değil, o kadar.”</p>

  <p>Annesi tek bir söz daha etmeden arkasını dönüp çıktı.</p>

  <p><a id="bookmark2"></a></p>

  <p>Ella, Earl ile Harry’e sandviçler, çorba ve bira getirdi, onlar da centilmence teşekkürler ettiler.</p>

  <p>“Pazartesi’yi bekle de gör,” dedi Earl, “Bak birlikte ne kadar eğleneceğiz hayatım.”</p>

  <p>“İyi,” dedi Ella ruhsuz bir sesle. “Güzel. Sevindim.” “Annemle ikiniz yukarıda mı yiyorsunuz?”</p>

  <p>“Annen gitti.”</p>

  <p>“Gitti mi? Nereye?”</p>

  <p>“Bilmem. Taksi çağırıp gitti.”</p>

  <p>“Hep böyledir zaten,” dedi Earl. “Aklına bir şey koydu mu, bir bakarsın, <span style="font-style:italic;">firr,</span> gidip yapıvermiş. Ne olursa olsun. Kimse tutamaz. Bağımsızlık kanına işlemiş.”</p>

  <p>Telefon çalınca, Ella bakmak için müsaade istedi. “Sanaymış, Harry,” diye seslendi aşağıya. “Eşin.”</p>

  <p>Harry Zellerbach döndüğünde, yüzünde geniş bir tebessüm vardı. Kolunu Earl'ün omzuna atıp, ‘Mudu Yıllar Sana’yı söyleyerek EarFı hayreder içinde bıraktı.</p>

  <p>“Mutlu yıllar sevgili Sıcak Kutu,” diye bitirdi şarkıyı, “mutlu yıllar saaanaaaaaa.”</p>

  <p>“Çok tatlısın,” dedi Earl, “Ama daha dokuz ay var.”</p>

  <p>“Öyle mi? Çok garip.”</p>

  <p>“Ne oldu ki?”</p>

  <p>“Şey, annen demin hobi dükkânındaymış ve sana bir hediye almış. Benim hanıma senin yaş günün olduğunu söylemiş. Maude de seni ilk kutlayan ben olayım diye telefon etmiş.”</p>

  <p>“Ne almış?” dedi Earl.</p>

  <p>“Söylemesem daha iyi Sıcak Kutu. Sürpriz olması gerek. Zaten yeteri kadar şey anlattım.”</p>

  <p>“HO ölçekli bir şey mi?” diyerek ağzını aradı Earl.</p>

  <p>“Evet, öyle olmasını istemiş. Ama daha fazlasını söyleyemem.”</p>

  <p>“İşte geliyor,” dedi Earl. Bahçe yolundaki çakılların araba lastikleri alünda takırdadığını duymuştu. “O çok tatlı bir ihtiyar, biliyor musun Harry?”</p>

  <p>“O senin annen Sıcak Kutu,” dedi Harry de ciddi ciddi.</p>

  <p>“Eskiden çok çabuk parlar, rüzgâr gibi koşardı ve arada bir beni eline geçirip bir güzel pataklardı. Ama biliyor musun, her seferinde de hak etmiş olurdum, hem de fazlasıyla.”</p>

  <p>“En iyisini anneler bilir Sıcak Kutu.”</p>

  <p>“Anne,” dedi Ella merdivenin tepesinden, “Elinde ne var senin? Tanrı aşkına, ne yapacaksın? Anne?”</p>

  <p>“Çabuk,” diye fısıldadı Earl, Harry’e, “Demiryolunda oynuyormuş gibi yapalım da, özel bir şeyler döndüğünden haberimiz olduğunu anlamasın. Sürprizi bozmayalım.”</p>

  <p>Merdivenlerden inen ayak seslerini duymamış gibi, ikisi de trenlerle ilgilenmeye başladı. “Pekâlâ,” dedi Earl, “Şöyle bir durum deneyelim Harry. Harrisonburg’da büyük bir Tapmakçılar toplantısı varmış, tamam mı, bizim de birkaç özel sevkiyatı...” Cümleyi yarıda kesti. Harry dehşet içinde bodruma inen merdivenin son basamağına bakakalmıştı.</p>

  <p>Hava insanın kanını donduran bir çığlıkla ikiye bölündü.</p>

  <p>Earl ensesindeki tüyler diken diken olmuş bir halde annesine doğru döndü.</p>

  <p>Annesi aynı çığlığı bir kez daha koparttı. ‘ <span style="font-style:italic;">‘İiüüyyuuuuuuuvvvvvvvT</span></p>

  <p>Earl şöyle bir yutkunup geriye çekildi. Annesinin gözleri bir uçuş başlığının gözlükleri ardından ateşler saçarak ona bakıyordu. Elindeki model H-36’yı kol mesafesinde tutmuş, korkunç ses efektleri yaparak bir pike yaptırıp bir yükseltiyordu.</p>

  <p>“Anne! Ne yapıyorsun sen?”</p>

  <p>“Hobi? <span style="font-style:italic;">Htrrrrrrrovovovov.</span> Pilottan bombacıya. Bombacıdan pilota. Roger. Wilco. R<span style="font-style:italic;">ammrammramram”</span></p>

  <p>“Aklını mı kaçırdın?”</p>

  <p>Gürültülü ses efektleriyle kalorifer kazanının çevresini dolaşarak uçağa fıçı tonolar yaptırıp taklalar attırdı. “Roger. Wilco. Harrrr. <span style="font-style:italic;">Rat a t at al at!</span> Hakladım!”</p>

  <p>Earl demiryolunun elektriğini kesip öylece durarak annesinin kazanın arkasından çıkmasını bekledi.</p>

  <p>Annesi bir kükreyişle ortaya çıktı ve EarFın durdurmasına fırsat vermeden, inanılmaz bir çeviklikle demiryolunun üstüne çıkarak tek ayağını aynadan yapılmış bir göle, ötekini bir kanyona bastı. Kontrplak ayakları altında sarsıldı.</p>

  <p>“Anne! Çekil oradan!”</p>

  <p>“Bombaları atın!” diye haykırdı annesi. Kulakları sağır eden bir ıslık çalıp bir köprüyü tekmeleyerek kıymıklarına ayırdı. <span style="font-style:italic;">“BoomT</span></p>

  <p>Uçak yeniden tırmanışa geçmişti. “<span style="font-style:italic;">'Rorrrorrroror</span>.: Pilottan bombacıya. Atom bombası hazır mı?”</p>

  <p>“Yo, yo, yo!” diye yalvardı Earl. “Lütfen anne! Pes ediyorum, teslim oldum!”</p>

  <p>“Atom bombası olmaz,” dedi Harry donakalmış bir halde.</p>

  <p>“Atom bombası hazır,” dedi Earl'ün annesi taviz vermeyen bir sesle. Bombacı uçağın burnu lokomotif deposunu gösterinceye kadar aşağı doğru indi.</p>

  <p>“<span style="font-style:italic;">Grrrr-graaaavvvvıA</span> Geliyor!”</p>

  <p>Earl’ın annesi olanca kuvvetiyle deponun üstüne oturdu. <span style="font-style:italic;">“BommV</span></p>

  <p>Masadan aşağıya indi ve daha Earl neler olduğunu anlayamadan, yukarıya çıkmıştı bile.</p>

  <p>Earl nihayet, şok geçirmiş ve bitkin bir halde yukarı çıktığında, orada sadece bacaklarını dümdüz uzatmış divanda oturan karısı Ella’yı buldu. Ella da afallamış görünüyordu.</p>

  <p>“Annem nerede?” dedi Earl. Sesinde öfke yoktu, sadece şaşkınlık ve dehşet.</p>

  <p>“Sinemaya gitti,” dedi Ella, Earl’a değil, duvardaki bir boşluğa bakarak.</p>

  <p>“Taksiyi dışarıda bekletmiş.”</p>

  <p>“Ne savaştı ama,” dedi Earl başını kafasını sallayarak. “Tepesi attı mı, tam atıyor.”</p>

  <p>“Artık tepesi atmış falan değil,” dedi Ella. “Yukarı çıktığında kuşlar gibi şakıyordu.”</p>

  <p>Earl bir şeyler mırıldanıp ayaklarını yere sürttü.</p>

  <p>“Hmm?” dedi Ella.</p>

  <p>Yüzü kızaran Earl, omuzlarını havaya kaldırdı. “Galiba hak ettim, dedim.” Yine bir şeyler mırıldandı.</p>

  <p>“Hmm?”</p>

  <p>Earl boğazını temizledi. “Dedim ki bu gece oyunbozanlık ettiğim için özür dilerim. Bazen kafam pek iyi çalışmıyor galiba. Hâlâ bir filme yetişebiliriz. Benimle çıkmak ister misin?”</p>

  <p>Harry Zellerbach, “Hey, Sıcak Kutu!” diye seslenip hızla odaya daldı. “İnanılmaz. Müthiş bir şey!”</p>

  <p>“Ne o?”</p>

  <p>“Cidden bombalanmış gibi görünüyor. Dalga geçmiyorum. Şu haliyle fotoğrafını çekip insanlara göstersen, <span style="font-style:italic;">‘Tam bir</span> savaş alanı,’ derler. Ben dükkâna gidip model uçak kitlerinden birkaç silah kulesi alayım da, bu gece senin trenlerden bazılarını zırhlı trene çevirip kamuflajlarını yapalım. Hem sana verebileceğim yarım düzine Parshing tankım da var.”</p>

  <p>Earl’ın gözleri heyecandan, patlayan akkor ampuller gibi parladı, sonra yine söndü. “Beyaz bayrak çekip bu gecelik bitirelim artık Harry. Sherman savaş hakkında ne demişti biliyorsun. Onurlu bir barış için neler yapabileceğime bakmayı tercih ederim.”</p>

  <p id="u3eea844d-9015-4342-b286-a2d32f47019a" style="text-align: center;"><a id="bookmark3"></a><span style="font-weight:bold;">KIZ HAVUZU</span></p>

  <p>Sevgili, tatlı eşim, kızlık adıyla Amy Lou Little, bana kız havuzundan geldi. Alın size yalnız erkekleri mest edecek bir fikir: İçi kız kaynayan, sıcacık ve derin bir kızlar havuzu.</p>

  <p>Amy Lou Little Alabama-Birminghamlı, güzel, özgüveni yüksek, yirmi yaşında bir kızdı. Müstakbel eşim Birmingham’daki sekreterlik okulundan mezun olduğunda, okul çok hızlı ve hatasız çalıştığını söylemiş, ta kuzeydeki Montezuma Demir Döküm Şirketi’ne personel arayan biri de, Pittsburgh’a gittiği takdirde, ona iyi bir maaş vereceğini söylemişti.</p>

  <p>Müstakbel eşim Pittsburgh’a geldiğinde, onu Montezuma Demir Döküm Şirketi’nin kız havuzuna yerleştirip, bir kulaklık, diktafon ve elektrikli daktilo vermişlerdi. Yirmi sekiz yıldır kız havuzunda çalışan ve kız havuzunun C bölümünün şefi olan Bayan Nancy Hostetter’in yanındaki masalardan birine oturtulmuştu. Bayan Hostetter kocaman, geyik gibi, adil, sağlıklı ve güçlü, inanılmaz derecede hızlı ve hatasız çalışan bir kadındı. Amy’e onu ablası gibi görmesini söylemişti.</p>

  <p>Ben de Montezuma Demir Döküm Şirketi’nde, hiç görmediğim müşterilerin memnuniyetini sağlayan, köksüz bir adamdım. Müşteriler şirkete yazıyor, biz de, işin ehli yirmi beş kişi, onlara içten yanıtlar veriyorduk. Ben müşterileri görmüyordum, müşteriler de beni ve birbirinden fotoğraf isteyen falan da yoktu.</p>

  <p>Bütün gün bir diktafona konuşuyordum; sonra da kuryeler kayıtları alıp benim hiç görmediğim kız havuzuna götürüyordu.</p>

  <p>Kız havuzunda, bölüm başına on, toplam altmış kız vardı. Ofislerdeki bütün duyuru panolarında diktafonu olan herkesin kızları kullanabileceği yazardı ve altmış kızın içinde hemen her erkeğin zevkine uyacak biri mudaka vardı. İçlerinde müstakbel eşim gibi el değmemiş olanların yanı sıra, dansçı kızlar gibi makyaj yapan pişkin kadınlar, tombul suratlı anneler, Bayan Hostetter gibi kuyruğu dik tutan ve kendi ayakları üzerinde duranlar da vardı.</p>

  <p>Kız havuzunun, yeşilin göz dinlendiren bir tonundaki duvarlarında, insana huzur veren çiftlik tabloları, havada kız parfümlerinden ve Andre Kostelanetz’le Mantovani’nin kaydedilmiş müziklerinden oluşan bir rapsodi vardı. Kızların kulaklarınaysa, sabahtan akşama kadar, Montezuma’daki erkeklerin diktafonlara kaydedilmiş sesleri dolardı.</p>

  <p>Ama bu erkekler yüzlerini değil, bir tek seslerini gönderiyor ve sadece işten bahsediyorlardı. Kızlara da ancak ‘operatör’ diye hitap edebiliyorlardı.</p>

  <p>“Molibden, operatör,” dedi bir ses Amy’in kulağına, “m-o-I-i-b-d-e-n diye yazılır.”</p>

  <p>Genizden gelen bu Kuzeyli sesi Amy’in kulaklarını acıtıyor; dediğine göre, çatlak bir çana zincirle vurulurmuş gibi çıkıyordu. Ses benim sesimdi.</p>

  <p>“Çang çung,” dedi Amy sesime.</p>

  <p>“Birim bütün silikon contaları monte edilmiş olarak gelir,” dedi sesim. “S-i-l-i-k-o-n, operatör.”</p>

  <p>“Ah, silikonu kodlamana ne hacet,” dedi Amy. “Bu tımarhanede altı ay geçirdikten sonra silikon hakkında bilmediğim şey kalmadı.”</p>

  <p>“Saygılarımla,” dedi sesim, “Arthur C. Whitney Jr., Müşteri İlişkileri Bölümü, Kazan Satış Birimi, Ağır Makineler Departmanı, Oda 412, Bina 77, Pittsburgh Fabrikası.”</p>

  <p>Amy mektubun alüna, “ACW: Tamam,” yazdı. Mektupla kopyaları karbon kâğıdarından ayırıp biten işler sepetine koydu ve ses kaydımı diktafonun makarasından çıkardı.</p>

  <p>“Neden bir ara kız havuzunda kendini göstermiyorsun Arthur?” dedi müstakbel karım ses kaydıma. “Sana Clark Gable muamelesi yaparız, yeter ki erkek olsun.” Gelenler sepetinden başka bir kayıt alıp makaraya takü. “Haydi bakalım, seni gidi yaşlı şeytan,” dedi yeni kayda, “Bu donmaya yüz tutmuş Alabamalı kızı ısıt biraz. Başımı döndür.”</p>

  <p>“Beş kopya, operatör,” dedi yeni, sert bir ses Amy’in kulağına. “Sayın Harold N. Brewster’e, Baskı Yatağı Bölümü, Jorgenson Hassas Cihazlar Mühendislik Şirketi, Lansing 5, Michigan.”</p>

  <p>“Sen cidden kanı kaynayan bir babalıksın, değil mi?” dedi Amy. “Buranın erkeklerini bu kadar ateşli yapan şey nedir acaba, buhar ısısı mı?”</p>

  <p>“Bir şey mi dedin Amy?” dedi Bayan Hostetter kulaklıklarını çıkartarak. Uzun boylu, alün ‘yırmi-yıllık-hızmet’ rozeti dışında tek bir takı bile kullanmayan bir kadındı. Kınayan, kasvetli gözlerle Amy’e bakü. “Yine ne var?”</p>

  <p>Amy diktafonunu durdurdu. “Kayıttaki beyle konuşuyordum,” dedi. “Burada birileriyle konuşmam lazım, yoksa çıldıracağım.”</p>

  <p>“Konuşabileceğin çok hoş insanlar var,” dedi Bayan Hostetter. “Her şeyi eleştirip duruyorsun ama daha her şeyi görecek zamanın olmadı bile.”</p>

  <p>“Siz söyleyin nedir bütün bunlar,” dedi müstakbel eşim, bir el hareketiyle bütün kız havuzunu göstererek.</p>

  <p><span style="font-style:italic;">“Monte^uma Haberleri</span> nde bununla ilgili çok iyi bir karikatür vardı,” dedi Bayan Hostetter. <span style="font-style:italic;">Monte^uma Haberleri</span> şirketin çalışanları için çıkardığı haftalık gazetenin adıydı.</p>

  <p>“Florence Nightingale’nin hayaletini bir stenografın tepesinde süzülürken gösteren mi?” dedi Amy.</p>

  <p>“O da iyiydi,” dedi Bayan Hostetter. “Ama benim dediğimde yeni Thermolux kazanının yanında duran bir adam, adamla kazanın etrafında da hafiften hayalete benzeyen binlerce kadın vardı. Altında, <span style="font-style:italic;">Orkide göndermiyor ama göndermeli</span> diye yazıyordu, <span style="font-style:italic;">Güvenilir Monte^uma ürünlerinin arkasındaki on bin kadına</span>.”</p>

  <p>“Hayaletler, hayaletler, hayaleder,” dedi müstakbel karım. “Buradaki herkes hayalet. Sabahları dumanlarla soğuğun içinden çıkıp bütün gün kazanlarla ve silikon contalarla ve molibdenlerle uğraşıyorlar; sonra da saat beşte yok oluyorlar, tek bir söz etmeden kayıplara karışıyorlar. Buradaki insanlar evlenmeyi, âşık olmayı ya da kahkahalarla gülecek güzel bir şeyler bulmayı nasıl beceriyor hiç anlamıyorum. Ben bizim oradaki lisedeyken...”</p>

  <p>“Lise gerçek hayat değildir,” dedi Bayan Hostetter.</p>

  <p>“Hayat buysa, Tanrı kadınların yardımcısı olsun, koca katta tek başlarına tıkılıp kalmışlar,” dedi müstakbel eşim.</p>

  <p>İki kadın altı aydır jilet keskinliğinde bilenen karşılıklı bir hoşnutsuzlukla bakıştı. İkisi de kibarca gülümserken, gözlerinde minik bıçaklar parıldadı.</p>

  <p>“insan kendi hayatını kendisi yaratır,” dedi Bayan Hostetter, “Ve nankörlük en büyük günahtır. Etrafına bir bak! Duvarlarda resimler, yerlerde halılar, güzel bir müzik, sağlık güvencesi ve emeklilik, Noel partisi, masamızda taze çiçekler, kahve molaları, kendimize ait bir kafeterya, kendi dinlenme salonumuzdaki televizyon ve pinpon masaları”</p>

  <p>“Hayat hariç her şey var,” dedi müstakbel karım. “Burada kulağıma gelen tek hayat belirtisi şu zavallı Larry Barrow.”</p>

  <p>“Zavallı Larry Barrow mu!” dedi Bayan Hostetter şok içinde. “Amy, o adam bir polisi öldürdü!”</p>

  <p>Amy masasının en üst çekmecesini açıp, Larry Barro\v’un <span style="font-style:italic;">Montezuma Haberleri</span>nin ilk sayfasındaki resmine baktı. Yakışıklı ve genç bir kanun kaçağı olan Barro\v, Pittsburgh’daki bir banka soygununda iki gün önce bir polisi vurmuştu. En son uçsuz bucaksız Montezuma fabrikasında bir yerlere saklanmak için çitlerden birinin üstünden atlarken görülmüştü. Saklanmış olabileceği çok fazla yer vardı.</p>

  <p>“Filmlerde oynayabilirdi,” dedi Amy.</p>

  <p>“Katil olurdu ancak,” dedi Bayan Hostetter.</p>

  <p>“Hiç de değil,” dedi Amy. “Lisedeyken tanıdığım hoş çocuklara çok benziyor.”</p>

  <p>“Çocukluk etme,” dedi Bayan Hostetter. Birden hareketlenerek ellerini pudraladı. “Pek çalıştığımız söylenemez, değil mi? Sabahki kahve molasına on dakika kaldı. Haydi bunu en iyi şekilde kullanalım.”</p>

  <p>Amy diktafonunu açtı. “Sayın Brewster,” dedi ses, “Şu anki ısıtma santralinizi DM-114 Thermolux dönüştürücü kondansörle modernize etmek için yaklaşık fiyat alma isteğiniz şirket telemiyle bölgenizdeki Thermolux uzmanına iletilmiş ve...”</p>

  <p>Parmakları tuşlar üstünde ustaca dans ederken canının istediğini düşünmekte özgür olan Amy, üst çekmecesi hâlâ açık, Larry Barrow’un resmi hâlâ gözünün önünde olduğundan, fabrika arazisinde bir yerlere gizlenmiş, yaralı, üşüyen, açlık çeken, herkesin nefret ettiği, yalnız ve avlanmak üzere olan bir adamı hayal etti.</p>

  <p>“Isıtılacak binaların tuğla duvarlarındaki ısı iletim katsayısının,” dedi ses Amy’in kulağına, “Fit kare başına Fahrenayt - Fahrenayt büyük harfle, operatör - olarak saatte beş Btu olduğu - bu İngiliz ısı biriminin kısaltmasıdır operatör, B büyük harfle - inç başmaysa...”</p>

  <p>Ve müstakbel karım kendisini lisedeki mezuniyet balosunun yapıldığı o Haziran gecesi giydiği pembe tüllerden bir bulutun içinde hayal ederken, kolunda hafif ayağı aksayan, iyileşmekte olan, özgür bir Larry Barrow vardı. Fonda bir güney manzarası.</p>

  <p>“Isı yayinırlığı ise - y-a-y-ı-n-ı-r-l-ı-k, operatör - k üstü w olarak alındığında,” dedi ses Amy’in kulağına, “Rahatlıkla diyebiliriz ki..</p>

  <p>Ve müstakbel karım Larry Barro\v’a umarsızca âşıktı. Bu aşk yaşamını dolduruyor, ona heyecan veriyor ve başka hiçbir şeyin önemi kalmıyordu.</p>

  <p>“Çın çın,” dedi Bayan Hostetter duvardaki saate bakıp kulaklıklarını çıkartarak. Sabahleyin bir kahve molası, öğleden sonra bir tane daha vardı ve Bayan Hostetter her bir molayı saate bağlı küçük bir zil gibi haber verirdi. “Çın çın, kızlar.”</p>

  <p>Amy, Bayan Hostetter’in o kaya gibi sert, sevgisiz, mizah duygusundan yoksun yüzüne bakınca hayali paramparça oldu.</p>

  <p>“Ne düşünüyordun Amy?” dedi Bayan Hostetter.</p>

  <p>“Larry Barrow’u düşünüyordum,” dedi Amy. “Onu görseniz, ne yapardınız?”</p>

  <p>“Dosdoğru yürümeye devam ederim,” dedi Bayan Hostetter prensip sahibi bir kadın gibi. “Onu tanımamış gibi yapar ve yardım isteyecek birilerine rastlayincaya kadar dosdoğru yürümeye devam ederdim.”</p>

  <p>“Ya sizi birdenbire yakalayıverir ve rehin alırsa?” dedi Amy</p>

  <p>Bayan Hostetter’in çıkık elmacık kemiklerinin üstü kızardı. “Artık <span style="font-style:italic;">bu tar\</span> konuşmalara bir son verilsin,” dedi. “Panik böyle başlar. Tel ve Kablo Departmanı’ndaki birkaç kız konuşa konuşa birbirlerini o kadar korkutmuşlar ki hepsini eve göndermek zorunda kalmışlar. Burada böyle bir şey olmayacak. Kız havuzu böyle şeylere prim vermez.”</p>

  <p>“Tamam da..dedi Amy.</p>

  <p>“Fabrikanın bu tarafına yakın olamaz,” dedi Bayan Hostetter. “Zaten herhalde çoktan ölmüştür. Dün gece girdiği ofiste kan olduğu söylendi, o yüzden kimseyi rehin alacak durumda değil.”</p>

  <p>“Gerçeği bilen yok,” dedi Amy.</p>

  <p>“Senin ihtiyacın olan şey,” dedi Bayan Hostetter, “Bir fincan sıcak kahve ve hızlı bir pinpon maçı. Gel haydi. Seni yeneyim.”</p>

  <p>“Sayın ilgili,” dedi bir ses müstakbel karımın güzelim kulağına o öğleden sonra, “Çarşamba günü saat dört otuzda, Hotel Gresham’ın Bronz Salonu’nda gerçekleşecek olan, Thermolux ısıtma cihazları serisinin tanıtımına davetlimiz olarak katılmanızdan onur duyacağız...” Mektup tek bir kişiye değil, otuz kişiye birden yazılmıştı. Otuz kişiden her birine özel olarak daktilo edilmiş bir davetiye yollanacaktı.</p>

  <p>Amy onuncu mektubu da yazıp bitirdikten sonra, nefesinin daraldığını hissetti. Elindeki projeyi geçici olarak bir kenara bıraktı ve biraz değişiklik olsun diye gelen işler sepetinden başka bir kayıt alıp diktafonunun makarasına taktı.</p>

  <p>Parmaklarını klavyenin <span style="font-style:italic;">a,s,d, f</span> ve <span style="font-style:italic;">j,k,l</span> tuşlarına koyarak kayıttan gelecek talimatları bekledi. Ama kayıttan sadece, bir deniz kabuğunun içinden gelen deniz sesine benzer, hışırtılı bir ses geldi.</p>

  <p>Saniyeler geçtikten sonra, kayıttan gelen yumuşak, derin ve tatlı tatlı baştan çıkaran bir ses duydu Amy.</p>

  <p>“Sizden duyuru panosu sayesinde haberdar oldum kızlar,” dedi ses. “Diktafonu olan herkesin sizleri kullanabileceği yazıyor.” Usulca güldü. “Bende de bir diktafon var.”</p>

  <p>Uzun bir sessizlikte, kayıt yeniden cızırdamaya başladı.</p>

  <p>“Çok üşüyorum, hastayım, yalnızım ve karnım aç bayan,” dedi ses sonunda. Bir öksürük sesi duyuldu. “Ateşim var ve ölmek üzereyim bayan. Ben ölünce herkes çok sevinecek herhalde.”</p>

  <p>Bir sessizlik, bir öksürük daha.</p>

  <p>“Tek hatam beni irip kakmalarına izin vermemek oldu bayan,” dedi ses. “Bir yerlerde, belki de bir yerlerde, bir delikanlının vurulmaması, aç kalmaması ya da bir hayvan gibi kafese tıkılmaması gerektiğini düşünen bir kız vardır, içinde biraz olsun insaf kalmış bir kız vardır belki bir yerlerde.”</p>

  <p>“Bir yerlerde,” dedi ses, “Kalbi olan, bu çocuğa yiyecek bir şeyler, biraz da bandaj getirip bir süre daha yaşama şansı verecek olan bir kız vardır belki de.”</p>

  <p>“Belki de,” dedi ses, “Kalbi buz kesmiştir de, gidip polise söyler ki bu çocuğu vursunlar, o da kendisiyle gurur duyarak mutlu olsun.”</p>

  <p>“Bayan,” dedi ses müstakbel karıma, “Size nerede olduğumu ve siz bunu dinlediğinizde nerede olacağımı söyleyeceğim. Ne isterseniz yapabilirsiniz bana, ister yarım edin, ister öldürtün, isterseniz de ölüme terk edin gitsin. 227 numaralı binada olacağım.” Ses tekrar usulca güldü. “Bir varilin arkasında olacağım. Pek büyük bir bina değil bayan. Beni bulmakta zorlanmazsınız.”</p>

  <p>Kayıt bitti.</p>

  <p>Larry Barrow’un kıvırcık saçlı başını o kıvrımlı, yumuşacık kollarına yasladığını hayal etti Amy.</p>

  <p>“Vay, vay,” diye mırıldandı. “Vay, vay.” Gözleri yaşlarla doldu.</p>

  <p>Amy’in omzuna bir el dokundu. Dokunan Bayan Hostetter’in eliydi. “Kahve molası için çın çın dediğimi duymadın mı?” dedi Bayan Hostetter.</p>

  <p>“Hayır,” dedi Amy.</p>

  <p>“Seni izledim Amy,” dedi Bayan Hostetter. “Yalnızca dinliyordun. Daktilo etmiyordun. O kayıtta garip bir şey mi var?”</p>

  <p>“Sıradan bir kayıt işte,” dedi Amy.</p>

  <p>“Çok üzgün görünüyordun.”</p>

  <p>“Ben iyiyim. Yok bir şey,” dedi Amy gergin bir sesle.</p>

  <p>“Ben senin ablanım,” dedi Bayan <span style="font-style:italic;">Hostetter.</span> “Bir şey varsa...”</p>

  <p>“Ben abla <span style="font-style:italic;">istemiyorum</span>!” dedi Amy hırsla.</p>

  <p>Bayan Hostetter dudağını ısırdı, yüzü bembeyaz oldu ve ağır adımlarla dinlenme salonuna girdi.</p>

  <p>Amy, Larry Barrow’un ses kaydını kimseye hissettirmeden kâğıt mendillere sardı ve el kreminin, yüz kreminin, rujunun, pudrasının, allığının, parfümünün, ojesinin, manikür makasının, tırnak törpüsünün, tırnak parlatıcısının, kaş kaleminin, cımbızının, saç tokalarının, vitamin haplarının, iğnesiyle ipliğinin, göz damlalarının, fırçasının ve tarağının durduğu, masasının alt çekmecesine koydu.</p>

  <p>Çekmeceyi kapatıp başını kaldırınca, dinlenme salonunun kapısından içeriye doluşan kızların yarattığı bir paravanın ardından, buharları tüten bir fincan kahveyle içinde iki küçük kurabiye duran fincan tabağının üzerinden ona bakan Bayan Hostetter’in meşum gözleriyle karşılaştı.</p>

  <p>Amy kadına buz gibi bir tebessüm yollayarak dinlenme salonuna girdi. “Pinpon oynamak isteyen var mı?” dedi sesinin sakin çıkmasına çabalayarak.</p>

  <p>Kendine bir sürü hevesli rakip buldu ve dinlenme süresi boyunca daktilonun tık-tıkları yerine, pinpon topunun tak-taklarıyla hayal kurdu.</p>

  <p>Saat beşte, fabrika düdükleri bütün fabrikanın ve Pittsburgh’un üzerinde zaferle öttü.</p>

  <p>Müstakbel karım öğleden sonrasını bastırılmış bir korku, heyecan ve aşk fırtınası içinde geçirmişti. Çöp sepeti hatalı mektuplarla doluydu. Korkunç sırrını açığa vurma korkusundan, ne Barrow’un ses kaydını bir kez daha dinlemeye ne de Bayan Hostetter’le göz göze gelmeye cesaret edebilmişti.</p>

  <p>Şimdiyse, saat beşte, Andre Kostelanetz’le Mantovani ve ısıtma sisteminin fanları susturulmuştu. Postacı kızlar sabah ilk iş olarak daktilo edilmesi gereken silindirlerle dolu tepsileri kız havuzuna getirdiler. Masaların üstündeki vazolardan solmuş çiçekleri aldılar. Sabahleyin şirketin serasından taze çiçekler getireceklerdi. Kız havuzu onlarca vestiyerin çevresinde dönen girdaplara dönüştü. Amy ile Bana Hostetter, ayrı girdapların içinde, askılarından kendi paltolarını çektiler.</p>

  <p>Kız havuzu ateşe dayanıklı demir merdivenden şirketin sokağına akan bir nehir haline geldi. Nehrin en sonundaysa müstakbel karım vardı.</p>

  <p>Amy durunca, nehir onu ardında, uçuşan küllerle dolu hortumların, numaralı bina yüzlerinin oluşturduğu o kanyonun içinde bıraktı.</p>

  <p>Kız havuzuna döndü Amy. Artık içeride bir tek uzaktaki kazanların turuncu alevlerinden gelen ışık vardı.</p>

  <p>Titreyerek masasının alt çekmecesini açtı ve kaydın yerinde olmadığını gördü.</p>

  <p>Afallamış bir halde, öfkeyle Bayan Hostetter’in alt çekmecesini açtı. Kayıt oradaydı. Yeşil çelik haznenin içinde kayıttan başka sadece bir şişe Mercurochrome antiseptik ve <span style="font-style:italic;">Montezuma Haberleri</span>nden kesilmiş, “Montezuma Kadını’nm Andı” başlıklı bir yazı vardı. “Ben Montezuma Kadını,” diye başlıyordu ant, “Tanrı, Ülke ve Şirket bayrakları altında, onurlu Hizmet şiltimle beraber, Erkeklerle El Ele, Daha İyi Bir Geleceğe doğru yürüyeceğim.”</p>

  <p>Amy kederle inledi. Kız havuzundan koşarak çıkıp demir merdivenden şirketin sokağına indi ve ana kapıya, şirket polisinin karakoluna gitti. Bayan Hostetter’in orada, kayıttan öğrendiklerini iftiharla polise anlattığından emindi.</p>

  <p>Şirket polisinin karakolu ana kapının yanındaki büyük resepsiyon salonunun bir köşesindeydi. Salonun duvarlarında şirket ürünleri ve çalışma şekilleri sergileniyordu. Ortasında şişko bir bayinin şekerlemeler, tütün ürünleri ve dergiler sattığı bir büfe vardı.</p>

  <p>Kumaş paltolu, uzun boylu bir kadın görevli polise el kol hareketleriyle bir şeyler anlatıyordu.</p>

  <p>“Bayan Hostetter!” dedi Amy nefes nefese, kadının arkasına kadar giderek.</p>

  <p>Kadın dönüp merakla müstakbel karıma baktıktan sonra dikkatini tekrar polise yöneltti. Bayan Hostetter değildi. içeride fabrika turu yaparken çantasını kaybeden bir ziyaretçiydi.</p>

  <p>“Her yerde kaybolmuş ya da çalınmış olabilir,” dedi kadın, “Bütün o kızgın çeliklerle kıvılcımların olduğu, o korkunç gürültülü yerde; o koca çekicin dan diye indiği yerde; şu bilim adamının adını unuttuğum o şeyi gösterdiği laboratuvarda, her yerde! Belki de deli gibi ortalıklarda dolaşan şu katil ben görmeden kapıp kaçmıştır.”</p>

  <p>“Hanımefendi,” dedi polis sabırla, “Adamın öldüğünden emin sayılırız. Ayrıca eğer hayattaysa, peşinde olduğu şey çantalar değil. Bir şeyler yemenin peşinde. Hayatta kalma peşinde.” Yüzünde sert bir tebessüm belirdi. “Ama başaramayacak, uzun sürmez.”</p>

  <p>Müstakbel karımın o kıpkırmızı, tatlı dudakları farkında olmadan aşağı doğru kıvrıldı.</p>

  <p>Fabrikada bir yerlerde, köpekler uludu.</p>

  <p>“Duydunuz mu?” diye sordu polis kendinden memnun bir sesle. “Şu anda köpeklerle onu arıyorlar. Eğer çantanız ondaysa hanımefendi, ki değildir, tez zamanda buluruz.”</p>

  <p>Amy büyük salona bakınarak Bayan Hostetter’i aradı. Bayan Hostetter orada değildi. Çaresizlikten bitkin düşen Amy, “Sorununuzu Silikonla Çözebilir Misiniz?” isimli bir düzenlemenin karşısındaki sert banka oturdu.</p>

  <p>Üzerine bir hüzün çökmüştü Amy’in. O bildik, güzel bir film bittiğinde her zaman hissettiği hüznü çok iyi tanıyordu. Sinema salonunun ışıkları yanıyor, aslında üstünde hiçbir hak iddia edemeyeceği o coşkuyu, önemli olduğu hissini, aşkı elinden alıyordu. O sadece bir seyirciydi, birçok seyirciden sadece biri.</p>

  <p>“Köpekleri duyuyor musunuz?” diye sordu büfeci Amy’in arkasındaki bir müşteriye. “Özel bir cinsmiş diye duydum. Bloodhoundlar dünyadaki en uysal köpeklerdir ama Barro\v’un peşine taktıkları köpekler yarı coonhoundmuş. Bunlara sert olmayı öğretebiliyorlar, sert müşterilerle başa çıkabilmek için.”</p>

  <p>Amy birden ayağa kalkıp şeker tezgâhına gitd. “Bir çikolata istiyorum,” dedi, “Büyüklerinden, yirmi beş sentliklerden. Bir de Butterfınger’la Hindistan Cevizli Mounds ve şu karamelli şeylerden, biraz da fıstık.”</p>

  <p>“Tamam efendim!” dedi büfeci. “Kendinize gerçek bir ziyafet çekeceksiniz, öyle mi? Bir tek bu kadar çok şekerlemeyle cildinize zarar vermemeye dikkat edin, o bana yeter.”</p>

  <p><a id="bookmark4"></a></p>

  <p>Amy hızla fabrikaya dönüp tıklım tıkış dolu şirket otobüsüne bindi. Otobüsteki tek kız oydu. Ötekiler akşam mesaisi yapan erkeklerdi. Müstakbel karımı görünce, fazlasıyla kibar ve özenli davranmaya başladılar.</p>

  <p>“Beni 227 nolu binada indirebilir misiniz lütfen?” dedi Amy şoföre. “Yerini bilmiyorum.”</p>

  <p>“Ben de bilmiyorum ki,” dedi şoför. “Oradan pek aramazlar.” Güneşlikten fabrikanın köşeleri kıvrık kıvrık olmuş bir haritasını çıkardı.</p>

  <p>“O binadan <span style="font-style:italic;">arayamazlar</span> ki,” dedi yolculardan biri. “227’de birkaç fener, kum varilleri, belki bir de sobadan başka bir şey yoktur. 227 değildir hanımefendi.”</p>

  <p>“Adamın biri kız havuzunu arayıp mesaiden sonra <span style="font-style:italic;">çalışmak</span> için bir steno istedi,” dedi Amy. “227 dediğini sanmıştım.” Şoförün haritasına bakıp, adamın 227 no’lu bina olarak parmağıyla demiryolu garaj sahasının ortasında tek başına kalmış minik bir kareyi gösterdiğini gördü. Sahanın kenarında 224 numaralı, ona oldukça yakın sayılabilecek büyük bir bina daha vardı. “Belki de 224 demiştir,” dedi Amy.</p>

  <p>“Tabii ya!” dedi şoför neşeyle. “Nakliye Departmanı. Aradığınız bina orası.”</p>

  <p>Otobüsteki herkes rahat bir nefes alıp, gurur dolu bir sevgiyle, gözleri gibi baktıkları bu Güneyli güzel kızcağıza baktı.</p>

  <p><a id="bookmark5"></a></p>

  <p>Amy artık otobüste kalan son yolcuydu. Otobüs fabrika alanının merkeziyle demiryolu garaj sahasının arasındaki bomboş araziden, cüruf yığınları ve paslanmaya terk edilmiş hurdalarla dolu bir tundradan geçiyordu. Boş arazide, yolun uzağında, el fenerlerinin dans eden ışıklarından oluşmuş kuyruklu bir yıldız vardı.</p>

  <p>“Aynasızlarla köpekler,” dedi şoför Amy’e.</p>

  <p>“Öyle mi?” dedi Amy dalgın dalgın.</p>

  <p>“Adamın dün gece girdiği ofisten başladılar,” dedi şoför. “Köpeklerin havlayışına bakılırsa, epey yaklaşmış olmalılar.”</p>

  <p>Başını salladı Amy. Müstakbel eşim hayalinde Bayan Hostetter’le konuşuyordu. “Eğer polise anlattiysanız,” diyordu, “Onu sız öldürdünüz demektir; silahı üstüne doğrultup tetiği çekmekle aynı şey bu. Anlamıyor musunuz? Umurunuzda bile değil mi? içinizde bir gram olsun kadınlık yok mu sizin?”</p>

  <p>İki dakika sonra, şoför Amy’i Nakliye Departmanında indirdi.</p>

  <p>Otobüs gidince, Amy gecenin içinde yürüyerek demiryolunun, üzerine kırmızı, yeşil ve sarı sinyal lambaları serpiştirilmiş, parlak raylarla bölünen o cüruf denizinin kıyısında durdu.</p>

  <p>Amy’in gözleri geceye alışır, kalbi daha da hızlı atmaya başlarken, bir sürü hantal siluetin arasından büyük ihtimalle - can çekişen bir adamın kalbi olan bir kızı içinde bekleyeceğini söylediği - 227 no’lu bina olan küçük, alçak bir tanesini seçti.</p>

  <p>Dünya geri çekildi; gece sanki Amy’i kapıp bir fırıldak gibi çevirdi ve müstakbel karım cürufların içinden binaya doğru koştu.</p>

  <p>Bina karşısında yükselince, müstakbel eşim nefes nefese aşınmış yalı baskılarının karşısında durarak, şakaklarında zonklayan kanın uğultuları arasında içeriye kulak kabarttı.</p>

  <p>İçeride birisi kıpırdanıp, iç çekti.</p>

  <p>Amy dış duvar boyunca kapıya doğru ilerledi. Asma kilitle menteşesi eski ahşaptan sökülüp atılmıştı.</p>

  <p>Kapıyı çaldı Amy. “Merhaba,” diye fısıldadı, “Sana yiyecek bir şeyler getirdim.”</p>

  <p>Birinin nefes alışını duydu, o kadar.</p>

  <p>Kapıyı iterek açtı.</p>

  <p>Kapıdan içeriye giren gri ışık <span style="text-decoration:underline;">dilim</span>inin altında Bayan Hostetter duruyordu.</p>

  <p>İki kadın da sanki karşısındakinin ötesindeki bir şeye bakıyor, bir diğerinin orada olmamasını diliyordu. Yüzleri ifadesizdi.</p>

  <p>“Nerede o?” dedi Amy sonunda.</p>

  <p>“Öldü,” dedi Bayan Hostetter, “Öldü... Varillerin arkasında.”</p>

  <p>Amy içeride ayaklarını sürüyerek, hedefsizce yürümeye başladı ve Bayan Hostetter’den mümkün olabildiğince uzaklaştığında, sırtı kadına dönük, durdu. “Öldü mü?” diye mırıldandı.</p>

  <p>“Balık leşi gibi yatıyor,” dedi Bayan Hostetter.</p>

  <p>“Onun hakkında böyle konuşmayın!” dedi müstakbel karım.</p>

  <p>“Aynen öyle,” dedi Bayan Hostetter.</p>

  <p>Amy yüzünü hırsla Bayan Hostetter’e döndü. “Benim kaydımı almaya hakkınız yoktu.”</p>

  <p>“O kayıt herkese aitti,” dedi Bayan Hostetter. “Ayrıca, bu konuda bir şeyler yapacak cesaretin olduğunu zannetmezdim.”</p>

  <p>‘‘Varmış <span style="font-style:italic;">işte”</span> dedi Amy, “Ki ben de bu konuda yalnız kalacağımı düşünürdüm. Polise gittiğinizi zannettim.”</p>

  <p>“Gitmedim <span style="font-style:italic;">işte”</span> dedi Bayan Hostetter. “Buraya gelmemi beklemen gerekirdi, herkesten önce ve çok senin.”</p>

  <p>“Hayatımda hiçbir şeye bu kadar şaşırmamıştım,” dedi Amy.</p>

  <p>“Beni buraya gönderen sensin hayatim,” dedi Bayan Hostetter. Yüzü bir an için yumuşar gibi oldu. Ama kasları gerildi ve yüzünün sert hadarı olduğu gibi kaldı. ‘Yaşamım hakkında bir sürü şey söyledin Amy, anlamadığımı sanma. Hepsi de bana acı verdi ve işte buradayım.” Ellerine bakarak seri ve hatasız çalışan parmaklarını oynattı. “Hâlâ hayalet miyim? Ölü bir adamı görmek için çılgınca bir yolculuk yapmış olmak beni hayaletlikten kurtardı mı?”</p>

  <p>Müstakbel karımın gözleri yaşla doldu. “Ah, Bayan Hostetter,” dedi, “Sizi incittiysem çok özür dilerim. Siz hayalet değilsiniz, gerçekten. Zaten değildiniz ki.” O sade giyimli, yalnız kadına duyduğu acıma hissinin pençesine düşmüştü. “İçi sevgi ve merhametle dolu birisiniz Bayan Hostetter, yoksa burada olmazdınız”</p>

  <p>Bayan Hostetter bu sözlerden etkilendiğini gösteren hiçbir tepki vermedi. “Peki, <span style="font-style:italic;">seni</span> buraya getiren şey nedir Amy?”</p>

  <p>“Onu sevmiştim,” dedi Amy. Aşık bir kadının mağrurluğuyla sırtı dikleşir, yanakları kızarırken, kendini yine çok güzel ve önemli hissetti. “Sevdim onu.”</p>

  <p>Bayan Hostetter o süsten yoksun başını hüzünle iki yana salladı. “Onu sevdiysen,” dedi, “Git de bir bak şimdi. O sevilesi kucağında sevilesi bir bıçak ve yüzünde insanın saçlarını ağartmaya yetecek kadar sevilesi bir sırıtış var.”</p>

  <p>Amy’in eli boğazına gitti. “Ah.”</p>

  <p>“En azından artık dostuz, değil mi Amy?” dedi Bayan Hostetter. “Bu da bir şeydir, değil mi?”</p>

  <p>“Ah, tabii, tabii,” dedi Amy usulca. Yüzüne soluk bir tebessüm oturtmayı becerebildi. “Hem de çok önemli bir</p>

  <p>şey.”</p>

  <p>“Gitsek iyi olur,” dedi Bayan Hostetter. “Adamlarla köpekler buraya geliyor.”</p>

  <p>Adamlarla köpekler çeyrek mil uzaktaki boş arazide zikzaklar çizerken, iki kadın 227 no’lu binadan çıktı.</p>

  <p>Nakliye Departmanı’nin önünden bir şirket otobüsünü yakalayıp, ana kapıya kadar hiç konuşmadan, uzun, ölü bir yolculuk yaptılar.</p>

  <p>Ana kapıya gelince ayrılma, ikisinin de kendi otobüs durağına gitme zamanı gelmişti. Zorlanarak da olsa, konuşmayı becerdiler.</p>

  <p>“Hoşça kalın,” dedi Amy.</p>

  <p>“Sabah görüşürüz,” dedi Bayan Hostetter.</p>

  <p>“Bir kızın ne yapması gerektiğini bilebilmesi o kadar zor ki,” dedi müstakbel eşim, bir hasretin ve zayıflık hissinin etkisiyle.</p>

  <p>“Kolay olması da gerekmiyor bence,” dedi Bayan Hostetter. “Hiçbir zaman kolay olmadı sanırım.”</p>

  <p>Amy ciddi ciddi başını salladı.</p>

  <p>“Bir de Amy,” dedi Bayan Hostetter elini Amy’in koluna koyarak, “Şirkettekilere kızma. Mektuplarının iyi daktilo edilmesini istiyorlarsa, bu onların suçu değil.”</p>

  <p>“Denerim,” dedi Amy.</p>

  <p>“Bir yerlerde,” dedi Bayan Hostetter, “Senin gibi tatlı bir genç kız arayan tatlı bir delikanlı var ve yarın yeni bir gün.”</p>

  <p>“Şimdi ikimizin de,” dedi Bayan Hostetter bir hayalet gibi Pittsburgh’un dumanı ve soğuğuna karışmaya başlayarak, “Sıcak bir banyoya ihtiyacı var.”</p>

  <p>Amy sisin içinde, hayalet gibi, ayaklarını sürüyerek otobüs durağına geldiğinde beni orada, hayalet gibi, dururken buldu.</p>

  <p>Aklı başında iki insan gibi, ikimiz de orada yalnızmışız gibi davrandık.</p>

  <p>Sonra, o kadar zamandır içinde tuttuğu dehşetin ağırlığına dayanamayan müstakbel eşim birdenbire gözyaşlarına boğularak başını omzuma dayadı ve ben de sırtına vurdum.</p>

  <p>“Aman Tanrım,” dedim, “Bir insan daha.”</p>

  <p>“Ne kadar insan olduğumu bilemezsin,” dedi o da.</p>

  <p>“Belki de öğrenirim,” dedim. “Deneyebilirim.”</p>

  <p>Denedim de, hâlâ deniyorum ve kadehimi sizlere mutlu bir erkek olarak kaldırıyorum: Kız havuzunun ılık kaynakları hiç kurumasın.</p>

  <p id="u620f9080-7dac-4e5f-9c01-e21b4e8106cf" style="text-align: center;"><a id="bookmark6"></a><span style="font-weight:bold;">RUTH</span></p>

  <p>iki kadın daire kapısının eşiğinde resmî bir havayla selâmlaştı. Biri orta yaşlı, diğeri genç, ikisi de yalnız ve dul kadınlardı. O anda - görünürde yalnızlıklarını yenmek için - tanışıyor olmaları, ikisinin de kimsesizliğini daha çok ortaya çıkarıyordu sadece.</p>

  <p>iki kadından genç olanı, Ruth, bir yabancıyla tanışacağı bu buluşmaya gelmek için binlerce mil yol yapmış, bir tren vagonunun takırtılarıyla isine ve verdiği kaşıntılara kadanarak Georgia’da hâlâ ilkbaharı yaşayan bir ordu kasabasından hâlâ buzlar altında olan bir New York vadisine gelmişti. O andaysa oraya gitmenin ona neden bu kadar doğru, neden bu kadar gerekli bir şeymiş gibi geldiğini merak ediyordu. Kapının ortasında durmuş ve ancak zoraki bir tebessüm edebilen o iri ve yaşlıca kadın da, ona yazdığı mektuplarda, bunu ister gibiydi.</p>

  <p>“Demek Ted’imle evlenen kadın sensin,” dedi orta yaşlı kadın soğuk bir sesle.</p>

  <p>Ruth kendisinin de evli bir oğlu olduğunu hayal etmeye çalıştı ve eğer olsaydı, o zaman bu soruyu belki de aynı şekilde sorabileceğini düşündü. Valizlerini yere bıraktı. Eve sevgi sözcükleri içerisinde dalmayı, radyatörde ısınmayı, biraz kendine gelip sonra da lafı Ted’den açıp konuşmaya başlamayı ummuştu. Ama kocasının annesi içeri girmesine izin vermeden önce onu incelemeye almaya kararlı görünüyordu. “Evet, Bayan Faulkner,” dedi Ruth,</p>

  <p>“O, ülke dışına gitmeden önce beş ay birlikte yaşadık.” Kadının eleştiren bakışları altında, neredeyse evliliğini savunurcasına, cümlesine bir ekleme yaparken buldu kendini. “Beş mutlu ay.”</p>

  <p>“Ted benim herşeyimdi,” dedi Bayan Faulkner. Bunu sanki sitem eder gibi söylemişti.</p>

  <p>“O iyi bir adamdı,” dedi Ruth da huzursuzlanarak.</p>

  <p>“Benim küçük oğlum,” dedi Bayan Faulkner. Görünmeyen, anlayışlı bir seyircinin duyması için kendi kendine söylenmiş bir replikti bu. Omuz silkti. “Üşümüşsünüzdür, girsenize Bayan Hurley.” Hurley, Ruth’un kızlık soyadıydı.</p>

  <p>“Aslında otelde de kalabilirdim, hiç sorun değil,” dedi Ruth. Kadının bakışları kendini yabancı gibi hissetmesine, kendi kelimeleri sündürerek konuşma alışkanlığından, yetersiz ve daha sıcak bir iklim için seçilmiş giysilerinden rahatsız olmasına neden olmuştu.</p>

  <p>“Başka bir yerde kalmanın lafını bile duymak istemiyorum. Konuşacak çok şeyimiz var. Ted’in çocuğu ne zaman doğacak?”</p>

  <p>“Dört ay içinde.” Ruth valizini kapının hemen yanma kaydırıp, kalıcı olmadığını hissettiren bir havayla, kaygan pamukludan baskılı bir kumaşla kaplanmış kanepenin köşesine ilişti. Fazla ısıtılmış odadaki tek aydınlatma şöminenin üstündeki bir lambaydı ve bağa lamba başı zaten cılız olan ışığı daha da donuklaştırıyordu. “Ted sizden öyle çok bahsetti ki tanışmak için can atıyordum,” dedi Ruth.</p>

  <p>Ruth o uzun tren yolculuğunda, Bayan Faulkner ile saatler boyunca sohbetler edişini, kadının daha ilk andan kalbini kazanışını hayal etmişti. Bayan Faulkner’in “Şimdi de, bana biraz kendinden bahset bakalım/’ diyeceğini düşünerek, biyografisini onlarca kez prova edip rötuşlamıştı. Açılış cümlesi hazırdı: “Hiç akrabam yok maalesef, yakın akrabalardan kimse yok, en azından. Babam süvari albaydı ve...” Ama Ted’in annesi açılış sorusunu sormadı.</p>

  <p>Bayan Faulkner, sessiz ve düşünceli, pahalı görünen bir karaftan iki minik bardağa şeri doldurdu. “Kişisel eşyalar...” dedi sonunda, “Onları sana yolladıklarını söylediler.”</p>

  <p>Ruth bir an anlamamış göründü. “Ha, yurt dışında kullandığı şeyler mi? Evet, onlar bende. Adet böyle herhalde, yani her zaman eşlere yolluyorlar.”</p>

  <p>“Washington’daki makineler tarafından otomatik olarak yapıkyordur herhalde,” dedi Bayan Faulkner alaycı bir tonla. “Generalin teki bir düğmeye basıyordur ve...” Cümleyi yarım bıraktı. “Onları ben alabilir miyim lütfen?”</p>

  <p><span style="font-style:italic;">Onlar benim</span> der demez bu söylediğinin kulağa kim bilir ne kadar çocuksu geldiğini düşündü Ruth. “Bence o da bende kalmalarını isterdi.” O kadar küçük olmasına bir anlam veremediği şeri bardağına baktı ve bu çetin sınavı sağ salim adatabilmek için yirmi bardak daha içebilmeyi diledi.</p>

  <p>“Böyle düşünmek seni rahatiatıyorsa, senin olduklarını düşünmeye devam et,” dedi Bayan Faulkner sabırlı bir sesle. “Ben sadece her şeyin bir arada durmasını istiyorum, artık geriye ne kalmışsa.”</p>

  <p>“Üzgünüm ama anlayamadım.”</p>

  <p>Bayan Faulkner arkasını dönüp usulca, yüce gönüllü bir sesle konuştu. “Hepsi bir arada olunca, onu daha yakınımda hissedeceğim.” Ayaklı bir lambanın ışığını açınca, salona birden beyaz bir ışık doldu. “O şeyler senin için bir şey ifade etmez ki,” dedi. “Ama bir anne olsaydın, benim için nasıl da paha biçilmez olduklarını anlardın.” Parmağının ucuyla aslan pençeli ayaklarıyla duvara dayanmış duran süslemeli bir vitrinin üzerindeki bir toz tanesini aldı. “Gördün mü? Vitrinde sende olduğunu bildiğim şeyler için boş yer bırakmıştım.”</p>

  <p>“Çok tatlı bir şey,” dedi Ruth. Bebek ayakkabılarının, masal kitaplarının, çakısının, izci rozetinin durduğu vitrin hakkında Ted’in ne düşüneceğini merak etti. O ucuz duyarlık bir yana, vitrini Ted de görse, onda marazi, hastalıklı bir şeyler hissederdi herhalde. Bayan Faulkner gözlerini kocaman açmış, hiç kırpmadan, büyülenmiş gibi vitrindeki şeylere bakıyordu.</p>

  <p>Ruth konuşarak bu büyüyü bozdu. “Ted dükkânınızın çok iyi iş yaptığını anlatmıştı. İşler yine iyi mi?”</p>

  <p>“Dükkânı bıraktım,” dedi Bayan Faulkner dalgın dalgın.</p>

  <p>“Öyle mi? O zaman bütün zamanınızı dernek çalışmalarınıza ayırıyorsunuzdur?”</p>

  <p>“Dernekten istifa ettim.”</p>

  <p>“Anlıyorum...” Ruth bir şeylerle oyalanmış olmak için eldivenlerini çıkartıp tekrar giydi. “Ted müthiş yetenekli bir dekoratör olduğunuzu söylemişti, ki haklı olduğunu görebiliyorum. Burayı en az iki yılda bir yeni baştan dekore ettiğinizi anlatmıştı. Bir dahaki sefere ne gibi değişiklikler yapmayı planlıyorsunuz?”</p>

  <p>Bayan Faulkner gözlerini isteksizce raflardan ayırıp ona döndü. “Artık hiçbir şey değişmeyecek.” Elini ona doğru uzattı. “Eşyalar valizinde mi?”</p>

  <p>“Fazla bir şey yok,” dedi Ruth. “Cüzdanı...”</p>

  <p>“Cordovan, değil mi? Lise ikinci sınıftayken ona ben vermiştim.”</p>

  <p>Ruth başını salladı. Valizlerden birini açıp elini dibine kadar soktu. “Bana yazdığı bir mektup, iki madalya ve bir saat.”</p>

  <p>“Saati, lütfen. Arkasında, yirmi birinci yaş gününde benim verdiğime dair bir yazı olacak. Yeri hazır bile.”</p>

  <p>Ruth uysal bir tavırla eşyaları avuçlarında tutup ona doğru uzattı. “Mektubu saklamak isterim.”</p>

  <p>“Mektupla madalyalar tabii ki sende kalabilir. Benim hatırlamak istediğim çocukla hiçbir alakalan yok.”</p>

  <p>“O bir erkekti, çocuk değil,” dedi Ruth kibarca. “Böyle hatırlanmak isterdi.”</p>

  <p>“O senin hatırlama şeklin,” dedi Bayan Faulkner. “Benimkine de saygı duy.”</p>

  <p>“Özür dilerim,” dedi Ruth. “Duyuyorum tabii. Ama cesur olduğu için onunla gurur duymanız gerekir ve...”</p>

  <p>“O nazik, duyarlı ve zeki bir çocuktu,” diyerek sözünü kesti Bayan Faulkner tutkulu bir sesle. “Onu ülke dışına hiç göndermemeleri gerekirdi. Onu sert ve ucuz bir adam yapmaya çalışmış olabilirler ama özünde o hâlâ benim küçük oğlumdu.”</p>

  <p>Ruth ayağa kalkıp vitrine, o tapınağa yaslandı. Neler döndüğünü, Bayan Faulkner’in düşmanca tavrının ardında neyin yattığını şimdi anlamıştı. Ruth o yaşkca kadın için, onun Ted’ini elinden alan, uzaklardaki karanlık, gizli işbirlikçilerden birisiydi.</p>

  <p>“Tanrı aşkına hayatım, dikkat et!”</p>

  <p>Ruth irkilerek omzunu vitrinden çekti. Açıktaki bir rafta duran küçük bir şey devrilerek yere düştü ve beyaz parçalara ayrıldı. “Ah! <span style="font-style:italic;">Çok</span> özür dilerim.”</p>

  <p>Bayan Faulkner yere diz çökmüş, minik parçaları parmaklarıyla bir araya getiriyordu. “Bunu nasıl yapabildin? N asıl <span style="font-style:italic;">yapabildin?’</span></p>

  <p>“Çok üzgünüm. Size yenisini <span style="font-style:italic;">alamaz</span> mıyım?”</p>

  <p>Bayan Faulkner titrek bir sesle, “Yenisini alamaz mıyım diye soruyor,” dedi, yine o görünmeyen seyirciye. “Ted’in yedi yaşındayken o minicik elleriyle yaptığı bir şeker kâsesini nereden alacaksın acaba?”</p>

  <p>“Onarılabilir,” dedi Ruth çaresizlik içinde.</p>

  <p>“Öyle mi?” dedi Bayan Faulkner felakete uğramış bir kadın gibi. Kırık parçaları Ruth’un yüzüne doğru tuttu. “Kralın bütün atlarıyla bütün adamları bile yapamaz..</p>

  <p>“Şükürler olsun ki iki tane varmış,” diyerek raftaki kilden yapılmış öteki kâseyi gösterdi Ruth.</p>

  <p>“Dokunma ona!” diye haykırdı Bayan Faulkner. “Hiçbir şeye dokunma!”</p>

  <p>Ruth titreyerek vitrinden uzaklaştı. “Ben gitsem iyi olacak,” dedi. İnce, kumaş paltosunun yakasım kaldırdı. “Taksi çağırmak için telefonunuzu kullanabilir miyim acaba?”</p>

  <p>Bayan Faulkner’in saldırganlığı hemen yok oldu ve acınası bir yüz ifadesine dönüştü. “Hayır. Oğlumun çocuğunu benden alamazsın. Lütfen canım, beni anlamaya çalış ve affet. O küçük kâse benim için kutsaldı. Oğlumdan geriye kalan her şey kutsal, o yüzden öyle davrandım.” Ruth’un paltosunun koluna yapışıp sımsıkı tuttu. “Anlıyorsun, değil mi? içinde birazcık olsun merhamet varsa, beni affedip burada kalırsın.”</p>

  <p>Ruth bastırılmış bir kızgınlıkla ciğerlerindeki havayı boşalttı. “Kusura bakmazsanız, hemen yatmak istiyorum.” Yorgun değil, aslında o kadar gergindi ki bütün geceyi tavana bakarak geçireceğini zannediyordu. Ama o kadınla tek bir kelime daha konuşmak istemiyor, utancını ve hayal kırıklığını yatağın o bembeyaz kayıtsızlığına saklamak istiyordu.</p>

  <p>Bayan Faulkner saygılı ve misafirine özen gösteren, mükemmel bir ev sahibine dönüştü. Küçük misafir odası, bütün misafir odaları gibi konuğa kendini evinde hissettirmek istendiğini sezdiren ama aynı zamanda bunun imkânsızlığını da inkâr etmeyen, zevkli döşenmiş, tertemiz ve boş bir odaydı, içerisi radyatörler daha bir saat kadar önce açılmış gibi serin, hava tatlı mobilya cilası kokularıyla doluydu.</p>

  <p>‘Yani burası bebekle benim için mi?” dedi Ruth. Oradan bir geceden fazla kalmaya hiç niyeti yoktu ama Bayan Faulkner kapıda oyalanınca, kendini biraz sohbet etmek zorunda hissetmişti.</p>

  <p>“Burası sadece senin için canım. Bebeğin benim odamda daha rahat edeceğini düşündüm. Daha büyük ya. Burada beşiği nereye koyarsın bilemiyorum.” Yüzünde resmî bir tebessüm belirdi. “Şimdi, kusura bakmazsın, değil mi canım?” Yanıt beklemeden arkasına döndü ve usulca bir şarkı mırıldanarak kendi odasına gitti.</p>

  <p><a id="bookmark7"></a></p>

  <p>Ruth, sert kumaşlar arasında bir saat boyunca gözünü kırpmadan yattı. Düşünceleri birbirinden bağımsız parlak akımlar halinde, şu ya da bu anın kare kare hatırlanması şeklinde geliyordu. Ted’in o uzun, düşüncelere dalmış yüzü tekrar tekrar geldi. Onu yalnız bir çocuk olarak gördü; ona ilk geldiği haliyle, sonra bir âşık olarak, sonra bir erkek. Bir çocuğun anısına kurulmuş, dönüştüğü erkeği yok sayan o tapınak, akıllara ziyan bir şey gibi geliyordu Ruth’a.</p>

  <p>Dışarıya bakıp biraz kendine gelme ihtiyacıyla, yorganı üstünden atıp pencereye gitti. Birkaç metre ötede, aralıklarına karlar dolmuş, tuğla bir duvar vardı sadece. Holde parmak uçlarında ilerleyip, büyük salondaki, Adirondack Dağı’nın mavi eteklerini çerçeveleyen pencerelere doğru gitti. Durdu.</p>

  <p>Hantal bedeni ince bir geceliğin altından siluet olarak seçilebilen Bayan Faulkner, hatıralarını koyduğu rafın karşısında durmuş konuşuyordu. “İyi geceler bir tanem, her neredeysen. Umarım beni duyabiliyor ve annenin seni ne kadar çok sevdiğini biliyorsundur.” Susup kulak kabartır gibi oldu ve yüzünde kurnaz bir ifade belirdi. “Çocuğun da iyi ellerde olacak birtanem, senin beşiğini de sallamış olan, o aynı ellerde.” Rafa göstermek için ellerini kaldırdı. “İyi geceler Ted. Tatlı rüyalar.”</p>

  <p>Ruth sessizce yatağa döndü. Birkaç saniye sonra, koridorda pat-pat çıplak ayak sesleri duyuldu, bir kapı kapandı ve eve sessizlik çöktü.</p>

  <p>“Günaydın Bayan Hurley.” Ruth gözlerini kırpıştırarak Ted’in annesine baktı. Misafir odasının baktığı tuğla duvarın üzerindeki karlar gitmiş, duvar gözlerini kamaştırıyordu. Güneş iyice yükselmişti. “İyi uyudun mu evladım?” Neşeli, senli benli bir ses. “Neredeyse öğlen oldu. Sana kahvaltı hazırladım. Yumurta, kahve, jambon ve pişi. Sever misin?”</p>

  <p>Ruth başını sallayarak gerinirken, o mayışıldık içinde, önceki gece öyle bir kâbus yaşanıp yaşanmadığından kuşkuya düştü. Gün ışığı her yere saçılmış, ilk karşılaşmalarındaki hastalıklı cenaze gerginliğini dağıtivermişti.</p>

  <p>Mutfaktaki masada keyifli bir kahvaltının huzurlu ve bereketli kokusu vardı.</p>

  <p>Ruth önünde üçüncü fincan kahvesi, Bayan Faulkner’in tebessümüne karşılık verirken, artık iyice rahatlamış, bu sıcak ortamda yeni bir yaşama başlamaktan memnun bir haldeydi. Önceki gece sinirleri gerilmiş ve yorgun iki kadın arasındaki bir yanlış anlaşmadan ibaretti sadece.</p>

  <p>Ted’in lafı edilmedi, ilk başta. Bayan Faulkner esprili bir dille erkeklerin dünyasına bir iş kadını olarak girdiği ilk günlerden söz ederek, kocasının ölümünden sonra onu epey zorlamış olması gereken o yıllardaki haliyle dalga geçti. Sonra Ruth’un da kendinden bahsetmesi için ısrar ederek, insanın gururunu okşayan bir ilgiyle anlattıklarını dinledi. “Bir gün yaşamak için tekrar güneye gitmeyi istersin herhalde.”</p>

  <p>Ruth omuzlarını silkti. “Orayla gerçek bir bağım yok, başka bir yerle de yok zaten. Babam asker olduğu için, aklınıza gelebilecek hemen her yerde yaşadım diyebilirim.”</p>

  <p>“En çok nereye yerleşmek isterdin?” diyerek ağzını aradı Bayan Faulkner.</p>

  <p>“Hm, burası da yeterince iyi bir yer.”</p>

  <p>“Öyle soğuk ki,” dedi Bayan Faulkner. “Sinüs hastalıklarıyla astımın dünyadaki genel merkezi.”</p>

  <p>“Eh, herhalde Florida daha rahattır. Seçim şansım olsa, Florida’yı tercih ederdim sanırım.”</p>

  <p>“Seçim şansın var, biliyorsun.”</p>

  <p>Ruth fincanını masaya bıraktı. “Ben buraya yerleşmeyi planlıyorum, Ted’in istediği gibi.”</p>

  <p>“Yani bebek olduktan sonra,” dedi Bayan Faulkner. “O zaman istediğin yere gitmekte özgür olacaksın. Elindeki sigorta parası ve benim ekleyebileceğim parayla, kendine St. Petersburg gibi bir yerde güzel bir ev alabilirsin.”</p>

  <p>“Peki ya siz? Çocuğa yakın olmak istediğinizi sanmıştım-”</p>

  <p>Bayan Faulkner buzdolabının içine uzandı. “Ah, al bakalım canım, krema da istiyordun, tabii ya.” Kremalığı Ruth’un önüne koydu. “Bu iş ikimiz için de ne kadar kolay olabilir, görmüyor musun? Çocuğu bana bırakıp, genç bir kadının nasıl yaşaması gerekiyorsa, öyle bir hayat yaşayabilirsin.” Sesi güven veren bir tona büründü. “Ted ikimiz için de böyle olmasını isterdi.”</p>

  <p>“Bundan hiç emin değilim!”</p>

  <p>Bayan Faulkner ayağa kalktı. “Bunu ben daha iyi bilirim herhalde. Bu evdeyken her dakika benimle birlikte o.”</p>

  <p>“Ted öldü,” dedi Ruth duyduklarına inanamayan bir sesle.</p>

  <p>“Sorun da bu ya,” dedi Bayan Faulkner sabırsızlıkla. <span style="font-style:italic;">“Senin</span> için öldü. Artık ne varkğmı hissedebilir ne de isteklerini bilebilirsin çünkü onu tanımıyorsun bile. Bir insanı beş ayda tanıyamazsın”</p>

  <p>“Biz karı-kocaydık!” dedi Ruth.</p>

  <p>“Birçok karı-koca ölüm onları ayırıncaya kadar birer yabancı olarak kalır hayatım. Biz de birlikte onca yıl geçirdik ama kocamı tanıdığımı söyleyemem.”</p>

  <p>“Bazı anneler de oğullarını kendileri dışında bütün kadınlara yabancı yapmaya çakşır,” dedi Ruth acı acı. “Tanrı da biliyor ya, siz bunu kıl payıyla kaçırmışsınız!”</p>

  <p>Bayan Faulkner erkeksi ve uzun adımlarla salona gitti. Vitrinin karşısındaki koltuğun raylarının gıcırdadığını duydu Ruth. Yine sessizce fısıldanan o diyalog holden mutfağa doğru süzüldü.</p>

  <p>On dakika sonra, Ruth valizini toplamış salonda duruyordu.</p>

  <p>“Çocuk, nereye gidiyorsun?” dedi Bayan Faulkner hiç bakmadan.</p>

  <p>“Uzağa, güneye herhalde.” Ruth ayaklarını bitiştirmiş, ağırkğını hırsla bir ona, bir ötekine vererek halıda oyuklar açıyordu. O kadına söyleyeceği bir sürü şey vardı ve yüzüne bakmasını bekliyordu. Valizini toplarken yüzlerce intikam sözü üşüşmüştü beynine, tam yerinde, yanıtlanamayacak sözler.</p>

  <p>Bayan Faulkner başını çevirmeden, hatıralarına bakmaya devam etü. Koca omuzları - inatçı bir yerinden kıpır-damazlık ve bilgelik havasıyla - yukarı kalkmış, başı aşağıdaydı. “Nesiniz siz Bayan Hurley, insanın hayatındaki en değerli şeyi istediği zaman verip, istediğinde geri alabilecek bir çeşit tanrıça mı?”</p>

  <p>“İsteme hakkına sahip olduğunuzdan çok daha fazlasını istediniz.” Bunu yapmaya çok meraklı, zorba bir kadın şimdi ne yapacağına kesinkes karar verirken, tam onun durduğu yerde durmuş bekleyen bir oğlan çocuğunun neler hissetmiş olabileceğini düşündü.</p>

  <p>“Ben sadece oğlumun istediği şeyi istiyorum.”</p>

  <p>“Bu doğru değil.”</p>

  <p>“Yanılıyor, değil mi birtanem?” dedi Bayan Faulkner vitrine. “O seni duyabilecek kadar çok sevmiyor ama annen seviyor seni.”</p>

  <p>Ruth kapıyı çarpıp koşarak ıslak sokağa çıktı ve eliyle işaret ederek şaşkın bir şoförü durdurdu.</p>

  <p>“Ben taksi değilim hanımefendi.”</p>

  <p>“Lütfen, beni gara götürün.”</p>

  <p>“Bakın hanımefendi, ben şehir dışına doğru gidiyorum, merkeze değil.” Ruth gözyaşlarına boğuldu. “Tamam hanımefendi. Tanrı aşkına, tamam. Binin haydi.”</p>

  <p><a id="bookmark8"></a></p>

  <p><span style="font-style:italic;">“427 numaralı tren, Seneca, dördüncü perondan kalkacak</span>,” dedi hoparlördeki ses. Yolcuların gidecekleri yerin ayrıldıkları yerden biraz da olsa daha iyi olduğuna dair bütün hayallerini yıkan bir sesti. San Francısco’yu da Troy kadar tekdüze bir tonda homurdanıyor, o ses söylediğinde Miami de insanın kulağına Knoxville’den daha çekici gelmiyordu.</p>

  <p>Salonun tavanı boyunca bir gök gürültüsü yuvarlandı. Ruth’un yanındaki sütun titreşti. Gözlerini dergisinden kaldırıp garın saatine baktı Ruth. Bundan sonra onun treni kalkacak, güneye doğru gidecekti.</p>

  <p>Biletini alıp bagaj kontrolden geçer, o ölü dakikaları okuyarak geçirmek için sert bir banka yerleşirken, hareketleri hedefe yönelik, seri, yürüyüşü adeta etrafa kafa tutar gibiydi. Kafasının içinde çınlayan vahşi bir diyaloga eşlik eden hareketlerdi bunlar. Hayalinde acımasız gerçekleri Bayan Faulkner’in yüzüne çarpıyor, kadınsı bahaneler ve gözyaşlarına karşı ustaca manevralar yaparak bir zafer kazanıyordu.</p>

  <p>Bu intikam fantazisi Ruth’u o an için tatmin etmiş, az önce canını öylesine yakmış olan o kadını biraz olsun unutabilmesini sağlamıştı. Hissettiği şey sadece can sıkıntısı ve yeni baş gösteren bir yalnızlıktı. Bu iki hissi dağıtabilmek için, bakışlarını bekleme salonundaki grupların üstünde dolaştırarak, yüzlerden, giysilerden ve bagajlardan,</p>

  <p>o insanları gara getiren kişisel ve sıradan hikâyeleri okumaya başladı.</p>

  <p>Dimdik durmuş iyi giyimli annesi ve babasıyla laflayan, uzun boylu, bebek yüzlü bir er: Ordu onu gri flanellerinden ve kolejinden çekip almış... Göğsünde sadece bir nişan madalyası... zeki, paralı... Babası oğlunun rütbesinden ve park ederken bir arabanın önünü tıkamış olmaktan muzdarip...</p>

  <p>Ruth’un düşünceleri bir dizi öksürükle yarıda kesildi. Yaşlı bir adam bomboş bir bankın kolçağına sinmiş, bir öksürük kriziyle iki büklüm olmuştu. Kirli parmaklarında tuttuğu sigara izmaritinden bir nefes daha çekebilmek için öksürük krizinin geçmesini bekliyordu.</p>

  <p>Çıtı pıtı ve şen şakrak bir kadın, bagajının nasıl yerleştirileceği konusunda kesin talimatlar verip bir zahmet ilgilenivermesini istediği bir bagaj cinin eline bir dolar tutuşturdu: Çocuklarını tenkit edip torunlarını şımartmak üzere çıktığı yıllık seferde...</p>

  <p>Yine o acılı öksürükler. Bu sefer kir pas içindeki adamın, kapıdan gelen ani bir esintiyle burun deliklerine kadar taşınan, o leş gibi nefes kokusunu aldı Ruth. Öksürükler iyice kötüleşip, adamın ciğerlerini söktü. Sigara yere düştü.</p>

  <p>Ruth bakışları kendiliğinden adamın üzerine düşmesin diye bankın üstünde yan döndü. Nefes nefese kalmış, fötr şapkasının altındaki kırmızı yüzü neşeli kalmakta ısrarlı, şişko bir adam bilet sırasının en önüne geçmek için yalvardı: Pazarlamacı... rulman ya da kazan ya da öyle bir şeyler satan...</p>

  <p>Yine o acılı öksürükler. Böylesine nahoş bir manzaranın dikkatini çekmeye çalışmasından rahatsız olan Ruth, yaşlı adama bir kez daha şöyle bir baktı. Adam bankın kolçağına yığılmış, iki büklüm bir halde sarsılıyordu.</p>

  <p>Şişko pazarlamacı önce yaşlı adama, sonra yine dosdoğru önüne bakarak sıradaki yerini korumaya devam etti.</p>

  <p>Hâlâ hamala talimatlar veren yaşlı hanım, sözünü kesen öksürüklere rağmen söylediklerini duyurabilmek için sesini yükseltti.</p>

  <p>Genç askerle düzgün ailesi etrafta böylesine çirkin bir olay yaşandığının farkında olduklarını belli edecek kadar bile görgüsüz değildiler.</p>

  <p>Gara dalan bir gazeteci çocuk Ruth’la yaşlı adamın arasındaki boşlukta hızla ilerlemeye başladı, birkaç metre ötelerinde durdu ve bağıra çağıra binlerce mil uzakta gerçekleşmiş bir faciayı haber vererek bekleme salonunun öteki tarafında doğru gitmeye başladı. “Tamamını okuyun!”</p>

  <p>Yukarıdan yeni bir trenin gürültüsü duyuldu. Artık herkes rampaya doğru ilerliyor, trene gitmek için başka bir yol seçmeleri sadece tesadüfmüş gibi davranarak, yaşlı adamın yattığı boşluğa girmekten kaçmıyordu.</p>

  <p><span style="font-style:italic;">“Buffalo, Harrisburg, Baltimore</span> ve <span style="font-style:italic;">Washington</span>,” dedi hoparlördeki ses.</p>

  <p>Ruth kendi treninin de gelmiş olduğunu fark etti. Yaşlı adama bir kez daha bakmadan ayağa kalktı. Adamın yalnızca iğrenç bir sarhoş olduğunu söyledi kendi kendine. Orada öylece yatıp sızmayı hak etmişti. Dergisiyle çantasını kolunun altına sıkıştırdı. Nasılsa birileri - polis ya da bir yardım kurumu ya da bu her kimin göreviyse - gelip alırdı adamı.</p>

  <p>“İlerleyelim!”</p>

  <p>Adama değmeden yanından geçip rampaya doğru gitti Ruth. Peron katından gelen ıslık sesleri ve ürpertici nem rampadan aşağı hücum ederek onu da içine aldı. Buhara bulanmış soluk ışıklar sanki sonsuza kadar uzanıyordu; gerçekdışı, düşünceleriyle yarışacak bir şeyler sunamadan.</p>

  <p>Ve düşünceleri yakasını bırakmıyor, onu sinir bozucu, sürekli tekrarlanan bir sesi, bir adamın öksürüklerini, hayal etmeye zorluyordu. Sesler zihninde gitgide yükseliyor, sanki taş bir mahzende yankılanarak daha da güçleniyordu.</p>

  <p>“İlerleyelim!”</p>

  <p>Ruth dönüp rampadan aşağı koştu. Birkaç saniye sonra yaşlı adamın üzerine eğilmiş yakasını gevşetiyor, bileklerini ovuşturuyordu. Adamın cılız bedenini boylu boyunca uzatıp, kendi paltosunu başının altına koydu.</p>

  <p>“Bagajcı!” diye bağırdı.</p>

  <p>“Evet efendim?”</p>

  <p>“Adam ölüyor. Ambulans çağırın”</p>

  <p>“Hemen efendim!”</p>

  <p><a id="bookmark9"></a></p>

  <p>Ruth ışığa doğru yürürken kornalar çalıyordu. O ise farkına bile varmadan, zihninde tren garındaki duyarsız erkeklerle kadınları azarlamakla meşguldü. Ambulans yaşlı adamı alıp götürmüştü ve treni kaçıran Ruth’un da şimdi Ted’in şehrinde geçirmesi gereken dört saad daha vardı.</p>

  <p>“Bir tek çirkin ve pis diye, ona yardım etmediniz,” diyordu hayalî bir kalabalığa. “O hasta ve yardıma muhtaç bir adamdı, sizse ona dokunmamak için, bencilce kendi yolunuza gittiniz.” Kaldırımda ona doğru yürüyen insanlara meydan okurcasına bakıyor, karşılığında şaşkın bakışlarla karşılaşıyordu. “Adamcağızın hiçbir şeyi yokmuş gibi davrandınız,” diye mırıldandı Ruth.</p>

  <p>Zamanını kadınlar nasıl yaparsa öyle öldürüp, alışverişe çıkmış da bir şeyler arıyormuş gibi davrandı Ruth. Değer biçen gözlerle mağaza vitrinlerine baktı, kumaşlara dokundu, bir şeylerin fiyatını sordu ve tezgâhtar kızlara bir-iki dükkâna daha bakıp tekrar geleceğine dair sözler verdi. Neredeyse tamamen otomatik, düşüncelerinde kendi kendisini hak ettiği gibi tebrik etmesine olanak sağlayacak bir şekilde hareket ediyordu. Dokunulması yasak olanlardan, temiz olmayan, hasta yabancılardan kaçmayan bir avuç insandan biri olduğunu söylüyordu kendi kendine.</p>

  <p>Bu onu canlandıran bir düşünce oldu ve Ruth bu fikri onunla paylaşanın Ted olduğuna inanmakta bir sakınca görmedi. Ted’i düşününce, onun o korkunç annesi canlandı gözünün önünde. Bayan Faulkner’in kendisine kıyasla ne kadar bencil olduğunu görünce, içindeki canlılık daha da arttı. Orada o yaşını başını almış kadın olsa, kendi küçük hayatındaki trajedi dışında hiçbir şeyin farkında olmadan, bekleme salonunda öylece otururdu. Yaşlı adam orada can verirken, o mırıl mırıl bir hayaletle konuşurdu.</p>

  <p>Ruth kadınla birlikte geçirdiği o birkaç onur kırıcı, acı saati, kâbusa benzer bir annelik kavramı ve bir avuç incik boncuk adına yapılan o yaltaklanmalarla zorbalığı bir kez daha yaşadı. O iğrenme hissi ve ondan bir an önce uzaklaşma isteği bütün gücüyle geri geldi. Bir takı tezgâhına dayanınca, aynada kendisiyle yüz yüze geldi Ruth.</p>

  <p>‘Yardımcı olabilir miyim efendim?” dedi tezgâhtar kız.</p>

  <p>“Efendim? Ha, yo, teşekkür ederim,” dedi Ruth. Aynada kinci, kendinden fazla memnun bir yüz vardı. Gardaki adama bakıp hiçbir şey görmeyen gözlerdeki o aynı soğuk parıltı.</p>

  <p>“Biraz hasta gibisiniz. Oturmak istemez miydiniz?” “Hayır, cidden, yok bir şeyim,” dedi Ruth dalgın dalgın. “Mağazada görevli bir doktor var.”</p>

  <p>Ruth gözlerini aynadan ayırdı. “Çok aptalım. Bir an dengemi kaybediverdim. Artık geçti.” Yüzünde kararsız bir tebessüm belirdi. “Çok teşekkür ederim. Ben artık gideyim.”</p>

  <p>“Trene mi bineceksiniz?”</p>

  <p>“Hayır,” dedi Ruth yorgun bir sesle. ‘Yardımıma ihtiyacı olan yaşlı ve çok hasta bir kadın beni bekliyor.”</p>
</body>
</html>
