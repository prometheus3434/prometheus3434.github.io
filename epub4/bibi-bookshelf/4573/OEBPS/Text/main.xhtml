<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 id="uf436d5c6-9e4c-4254-a222-f89628ffef01" style="text-align: center;"><a id="bookmark0"></a><span style="font-weight:bold;">ÖLÜMLÜLER UYURKEN</span></h2>

  <h3 style="text-align: center;"><a id="bookmark1"></a><span style="font-weight:bold;">KURT VONNEGUT</span></h3>

  <p style="text-align: center;">Türkçesi :</p>

  <p style="text-align: center;"><b>Kıvanç Güney</b></p>

  <p>İnsanlar ve makineler, sanat ve zanaat; servet, şöhret ve aşk ideallerinin sıradan yaşamlarda nasıl da garip virajlara neden olduğu üstüne öyküler bunlar.</p>

  <p><span style="font-style:italic;">Buldozerler, greyderler ve asfalt sericilerden oluşan bir orduyu yöneterek yollar inşa eden bir adam, zamanını minyatür trenleriyle oynayarak çarçur ediyor, ta ki hayatındaki kadın hayallerindeki bu dünyayı yerle bir edinceye kadar. Stenografi havuzunda kısılıp kalmış hayalperest bir genç kız, kaçak bir soyguncudan gelen ses bandıyla ilginç bir teklif alıyor. Huysuz bir gazeteci Noel aydınlatmalarını değerlendirecek komitede zorla jüri üyesi yapılınca, önce şatafatlı yaşamıyla şüpheleri üstüne çeken eski bir hükümlüyle, sonra da bir mucizeyle karşılaşıyor. Yaşamını kocasından kalan domuz çiftliğinde sürdüren dul bir kadın, Schenectady’de yaşayan bir adamdan “ruhun o tanımlanamaz tatlı sızıları” ile ilgili esrarlı, beklenmedik mektuplar almaya başlıyor. Yüz yüze tanışmak için gittiğinde, acaba neyle karşılaşacak?</span></p>

  <p id="u593cb3bd-94e6-4a76-9ed9-8482dd275657" style="text-align: center;"><a id="bookmark2"></a><span style="font-weight:bold;">ÖNSÖZ</span></p>

  <p>Kurt Vonnegut’u kaybettiğimizde kaybetmiş olduğumuz şeyin ne olduğunu çok düşündüm ve sürekli aklıma gelip duran şey ahlaklı bir sesi kaybettiğimiz oldu. Bize nasıl yaşamamız gerektiği konusunda yardımcı olan - vakur ve etkisiz de denebilir ama - gayet mantıklı ve inandırıcı bir sesi yitirdik.</p>

  <p>Internet sayesinde, Tanrı’ya şükürler olsun ki bir yorum ve görüş istilasına uğramış durumdayız. Şu anda kesin olarak söylemek mümkün değil ama şimdilik, bu iyi bir şey gibi görünüyor. Bilgiye herkes - hem yorumcular hem de onların okuyucuları - daha demokratik bir şekilde ulaşabiliyor ve bu muhakkak ki iyi bir şey. Her gün milyonlarca insan bize öneriler, içgörüler, yeni bakış açılan sunuyor ve arada bir de olsa gezegenimizle ve insan kardeşlerimizle daha iyi bir uyum içinde yaşamamıza yardımcı olmaya çalışıyor. Öte yandan, bir yorumcu internette (ve tabii ki televizyonda) dikkaderi üzerine çekebilmek için çoğu zaman sesini yükseltmek, abartılı ya da çılgınca davranmak zorunda. Dolayısıyla bu tür yazıların büyük çoğunluğunda her üç özellik de mevcut.</p>

  <p>Sonra, bir de roman ve öykü yazarlarımız var. Ötekilere kıyasla, bu insanlar aklı başında ve efendi insanlarmış gibi görünüyor. Çarpıcı olan şey, bu insanların genel olarak fazlasıyla sessiz olmaları. Onlar ormanlarda, kampuslarda ya da Brooklyn’de çalışıp didinen ve bırakın kendi okurlarını, hiç kimseye nasıl yaşaması gerektiğini söyleyemeyecek kadar kibar insanlar. Dolayısıyla, çağdaş edebiyatın büyük bir çoğunluğu, sayısız yönden dâhice ve muhteşem olmasına rağmen, ahlaklı bir insanın nasıl yaşaması gerektiğini dikte etmez.</p>

  <p>Edebiyatın bize nasıl yaşayacağımızı söylemesi ya da neyin daha ahlaklı olduğuna dair net talimatlar vermesi gerektiğini söylemiyorum tabii. Yok. Hayır. Söylediğim şey bu değil, sayın internet yazarları! Çağdaş edebiyatçılardan <span style="font-style:italic;">bacılarının</span> bunu yapabileceğini söylüyorum sadece. Çoğulcu bir edebiyat ortamında - ki böyle bir şeye, ötekilerin hepsini saf dışı bırakan tek bir mucizevi form olduğu gibi yanlış bir fikirden bağımsız olarak, onlarca farklı biçem ve türün bir arada var olabilmesi için, onu korumaya ve beslemeye ihtiyacımız var - böyle bir ortamda, birkaç yazar da çıkıp, “Bu kötüdür, bu da iyi,” diyemez mi?</p>

  <p>Ama bunu yapan çok az yazar var. Eserlerimizde eğitici bir <span style="font-style:italic;">öğe</span> bulunmasından toplu olarak imtina ediyoruz. Sonuç olarak, kısa öykülerimiz de - elimizdeki bağlamdan ayrılmadan, burada öncelikli olarak kısa öykülerden bahsedelim - güzel cümleler ve nüanslarla dolu olmalarına rağmen, <span style="font-style:italic;">yumruk atma</span> kabiliyetinden de fazlasıyla yoksun görünüyorlar.</p>

  <p>Kendisinin de bir öyküye anlamlı bir son ya da bir ana fikir yerleştirmekten kaçınmak üzere eğitilmiş olduğunu itiraf eden ilk kişi ben olayım. Şimdi düşününce, öykülerimden birinde bile herhangi bir mesaj verdim mi, bundan pek emin değilim. Bir yazar olarak, rüştümü böyle bir şey yapmanın söz konusu bile olmadığı bir zamanda ispat ettim. Popüler ve edebî bir kısa öykünün hikâyeye anlamlı bir son, okuru hem şaşırtacak hem de gayet net ve ustaca ortaya konulmuş bir sorunu anlamasına neden olacak bir final yaratmaya çabaladığı günlerin en az iki nesil ilerisindeydim.</p>

  <p>Vonnegut ise bunu hep yapmıştır. Onun yaptığı şey gitgide daha nadir yapılan ve gerekli bir şey haline geliyor. Vonnegut’un yazdığı kısa öykülerin çoğu, karakterler tarafından (çoğunlukla) ve okur tarafından (her zaman) bir ders alınmasını fazlasıyla sağlayacak çözümlemelere sahiptir.</p>

  <p>Ergenlik çağından beri Vonnegut’un sadık bir okuyucusu olsam da, onun nasıl ahlakçı bir yazar olduğunu ancak ölümünden sonra yayınlanan bu iki öykü kitabını, <span style="font-style:italic;">Ölümlüler Uyurken</span> ve <span style="font-style:italic;">Look at the Birdie’yi</span> okuduktan sonra anlayabildim. Hem insan hem de bir deneme yazarı olarak, görüşlerini açıkça belirtmekten kaçınmadığını biliyordum. İsa’dan övgüyle bahsetmiş, “Kahretsin, kibar olmaya mecbursunuz,” türünden net ve açık beyanatlarda bulunmuştu. Biraz Mark Twain’in hippi versiyonuna benzediği ve olduğundan daha yaşlı gösterdiği için de, bunu başarabilmişti. Daha, orta yaşlarına yeni girerken bile, asık bir suratla her konuda görüş belirtebilen o yaşlı devlet adamlarından birine benziyor ve insanlar da bu görüşlere örnek yaşamı ve çalışmalarıyla haldi olarak kazandığı -belli bir saygıyla yaklaşıyordu. II. Dünya Savaşı’nda savaştıktan, Dresden’den sağ çıktıktan, hem kendi ailenin hem de (ablasıyla kocası sadece birkaç gün arayla öldüğünde) ablanın öksüz kalan çocuklarının geçimini üsdendikten sonra, ahlak bankasında biraz krediniz oluyor tabii.</p>

  <p>İşte şimdi de elimizde Vonnegut’un kariyerinin başında, yaşamını yazar olarak sürdürmeye çabaladığı zamanlarda yazdığı bu öyküler var. O sıralarda çok sayıda kısa öykü yazıyor, bunları o günlerde çok fazla kısa öykü yayınlayan <span style="font-style:italic;">Collier’s</span> ve <span style="font-style:italic;">The Saturday Evening Post</span> gibi dergilere satmaya çalışıyor, arada da başarılı oluyordu. O dönemdeki yazım tarzı, bir yere kadar, hiç şüphesiz bu yayınların isteklerinden etkilenmiş. Bu dergiler görece sade bir nesir, kısıtlı bir olay örgüsü, basit bir çelişki ve mümkünse beklenmedik ve çarpıcı bir son istiyormuş.</p>

  <p>Bunlar fare kapanı denebilecek öykülerden. Bu bir zamanlar, çok ağırlıklı olarak kullanılmasa da, popüler bir tarzdı. Biz şu anda fotogerçekçi denebilecek öykülerin yazıldığı bir çağda yaşıyoruz. Çağdaş kısa öykülerin çoğunda, bize kabaca fotoğrafın da verdiği şeyi veren bir gerçekçilik, bir natüralizm var. Yetenekli bir fotoğrafçı gerçekliği hem gerçek hem de yeni görünecek bir şekilde çerçeve içine alır. Eseriyle yaşamlarımıza bir ‘ayna tutar’ ama kendimizi yeni bir gözle görmemizi sağlayacak bir şekilde. Sanatın bütün formları bu aynayı tutmaya çalışsa da, fotoğraf ve çağdaş kısa öykücülük bu hedefe ulaşmak için özellikle iyi tasarlanmış araçlar. Bu nedenle, çağdaş kısa öykücüler bize nefes alan, üç boyuduymuş gibi gelen, gerçek mekânlarda yaşayan, gerçek işleri, mücadeleleri ve acıları olan karakterler sunuyor. Hikâyeler büyük ölçüde bu karakterlere hizmet ediyor. Karakterler hayatlarında gerçek adımlar atıp gerçek seçimler yapıyor ve sonuçta ortaya inandırıcı, hatta belki de biraz yavan öyküler çıkıyor.</p>

  <p>Fare kapanı öykülerde ise durum pek böyle değil. Fare kapanı bir öykü, okurunu oyuna getirmek ya da tuzağa düşürmek için vardır. Okuyucuyu öykünün karmaşık (ama çok da karmaşık olmayan) mekanizması içinde ilerletir ve sonunda, yayın boşanmasıyla birlikte okur da tuzağa yakalanmış olur. Yani bu tarz bir öyküde karakterler, arka plan ve olay örgüsü, hepsi de sonuca ulaşmak için birer araçtır.</p>

  <p>Bu, karakterlerin gerçekmiş gibi durmadığı, inandırıcı ve sevilebilir ya da bir karakterin sahip olmasını isteyebileceğimiz öteki özelliklere sahip olmadığı anlamına gelmiyor. Tam aksine, Vonnegut bir karakterin ana hatlarını anında tanıyıp peşinden gitmeye hazır olacağınız bir şekilde çabucak çizebilme konusunda çok usta. Ama sonuçta, bu karakterlerin gidecekleri yol fare kapanını yapan usta tarafından belirlenmiş, kaderleri anlatılmak istenen esas sorunun hizmetinde.</p>

  <p>Yani bu derlemedeki bir öyküye başladığınızda, tuzağa düşürüldüğünüzü göreceksiniz. Ama biliyor musunuz, tuzağa düşmek çok eğlenceli. Bu derleme görece basit sorunlarla ilgili, görece basit hikâyelerle dolu. Öykülerin birinde, model trenleriyle çok fazla zaman geçiren bir koca, bu arada eşini ihmal ediyor. <span style="font-style:italic;">(Kedi Beşiğinin</span> uzaklardan duyulan belli belirsiz seslenişi.) Başka bir öyküde, Noel’le dalga geçen bir gazeteci, Noel aydınlatmaları yarışmasında zorla jüri üyesi yapılınca, Noel’in gerçek anlamı hakkında bir ders alıyor. Miras olarak bir serveti devralan genç bir kadın, bu yükü çok ağır, yeni damat adaylarını da güvenilmez buluyor. (Bu öykülerden kaçının yüzyıl ortasındaki başarılı olma ideallerinin peşine düştüğüne dikkatinizi çekerim; kolay yoldan köşeyi dönme, uzun bir limuzin, borsa portföylerinden gelen güzel kâr payları; bir şirketin halkla ilişkiler bölümünde çalışan Vonnegut da, hiç kuşkusuz kendi mali sorunlarını aşmak için mücadele ediyordu.)</p>

  <p>Her halükârda, konu ne olursa olsun, okur olarak öykü bittiğinde bir yere ulaşacağınızı bileceksiniz. Vonnegut’un size açık yüreklilikle ve açık seçik bir şey söyleyeceğini. Ahlaklı bir insan olmanın ulaşılabilir ve arzulanabilir bir şey olduğunu, inancın bir değeri olduğunu. Servetin pek fazla sorunu halledemediğini. Çok basit mesajlar tabii; ama böyle şeylerin hatırlatılmasında bir neden, böylesine ustaca ama üstü örtüklükten yoksun bir şekilde ifade edilmelerinde içimizi rahatlatan bir şeyler var.</p>

  <p>Kariyerinin başında yazdığı bu öyküler Vonnegut’un sonradan yazdığı, atmosferin daha karanlık, daha sert, daha bezgin, nüansların çok fazla ve alınacak derslerin daha karmaşık olduğu romanlarından farklı. Vonnegut bu öyküleri yazarken Dresden’deki katliamı çoktan görmüş olmasına, binlerce sivilin yanmış cesederi arasında yürümüş olmasına, bir Alman savaş esirleri kampında kalmış olmasına rağmen, <span style="font-style:italic;">Ölümlüler Uyurken</span>’deki öyküler dünyada işlerin nasıl yürüdüğünü daha yeni yeni anlamaya başlamış bir delikanlının canlı ve net görüşüne sahip. Hırka ve mokasen ayakkabılar giyinmiş, sevecen görünümlü bir delikanlının, gençlerin müdavimi olduğu bir kafede bu öyküleri yazdığını, müzik kutusunu çeyrek dolarlarla doldurduğunu, mutlu mesut daktilosunun tuşlarına bastığını hayal edebiliyorsunuz neredeyse.</p>

  <p>Ama tabii ki o böyle biri değildi. <span style="font-style:italic;">Ladies’ Home Journal</span> okurlarına hayat dersleri verirken, bir yandan da ailesini geçindirmeye çalışan bir babaydı. Sonraları, tekrar tekrar, dünyanın sonu hakkında yazacaktı elbette. Bazen ensest, sıkça da savaşın ne kadar aptalca, sanayilerin ve devletin ne kadar açgözlü ve yozlaşmış olduğu hakkında. Ama şimdilik, karşımızda genç ve hevesli bir fare kapancısı var ve bizler de onun gönüllü avlarıyız.</p>

  <p><span style="font-style:italic;">Dave Eggers</span></p>

  <p id="u2d6467a9-977d-49fc-a392-38989dc0c336" style="text-align: center;"><a id="bookmark4"></a><span style="font-weight:bold;">JENNY</span></p>

  <p>George Castrow yılda sadece bir kez General Elektrikli Ev Aletleri Şirketi’nin ana fabrikasına gelir, yeni model GEEA buzdolabının kasası içine kendi cihazlarını monte ederdi. Her gelişinde de öneri kutusuna bir öneri atardı. Hep aynı öneriyi: “Gelecek yılki buzdolabı neden kadın şeklinde olmasın?” Kâğıtta bir de kadın şeklinde bir buzdolabı çizimi, sebzeliğin, tereyağı bölmesinin ve buz küplerinin falan nerelerde olacağını gösteren oklar olurdu.</p>

  <p>George buna Food-O-Mama derdi. Herkes de Food-O-Mama’nın özellikle iyi bir espri olduğunu düşünürdü çünkü George bütün yıl yollarda dolaşır, buzdolabı şeklindeki bir buzdolabıyla birlikte dans edip şarkı söyler ve sohbetler ederdi. Buzdolabının adı Jenny’di. Jenny’i GEEA Araştırma Laboratuvarı’nda gerçekten gelecek vaat eden bir kariyere sahip olduğu yıllarda tasarlayıp yapmıştı George.</p>

  <p>George’un Jenny ile evli olduğu da söylenebilirdi. Büyük bölümü Jenny’in elektronik beyniyle dolu bir nakliye kamyonunun arkasında onunla birlikte yaşardı. Kamyonun arkasında portatif bir yatağı, elektrikli ocağı, üç ayaklı bir taburesi, bir masası ve kilitli bir dolabı vardı. Geceleyin bir yerlere park ettiğinde dışarıya, toprağın üstüne koyduğu bir de paspası vardı. Üstünde ‘Jenny ve George’ yazardı. Karanlıkta parlardı.</p>

  <p>Jenny ile George bütün Amerika ve Kanada ela bir bayiden ötekine dolaşır dururlardı. Bir mağazada iyi bir kalabalık toplayıncaya kadar dans edip şarkı söyler, espriler patlatırlardı. Sonra da hiçbir şey yapmadan etrafta dikilip duran GEEA markalı ev aletleri için güçlü bir satış konuşması yaparlardı. Jenny ile George 1934’ten beri bu işteydi. Ben kolejden mezun olup şirkete girdiğimde, George altmış dört yaşındaydı. George’un dolgun maaş çekiyle özgür yaşantısını ve insanları nasıl da güldürüp ev aletleri sattığını duyduğumda, <span style="font-style:italic;">dünyanın en mutlu adamı olmalı</span> diye düşünmüştüm.</p>

  <p>Ama Indianapoüs şubesine transfer edilinceye kadar jenny ile George’u hiç görmedim. Oradayken bir sabah Jenny ile George’un bize yakın bir yerlerde olduğunu söyleyen bir telgraf aldık ve bize zahmet olmazsa onları bulup George’a eski karısının çok hasta olduğunu söyleyebilir miydik? Kadının ölmesi bekleniyordu. George’u görmek istiyordu.</p>

  <p>Bir eşi olduğunu duyunca çok şaşırdım. Ama ofisteki eskilerden bazıları kadını biliyordu. George onunla birlikte sadece altı ay yaşamış, sonra da Jenny ile birlikte yollara düşmüştü. Eski eşinin adı Nancy idi. Nancy tutup George’un en yakın arkadaşıyla evlenmişti.</p>

  <p>Jenny ile George’u bulma görevi bana verildi. Şirket tam olarak nerede olduklarını hiç bilmezdi. George kendi programını kendisi belirlerdi. Şirket onu serbest bırakmıştı. Nerelere gittiğini gider hesaplarından ve dağıtımcılarla bayilerden gelen coşkulu mektuplardan anlıyorlardı az çok.</p>

  <p>Ve bu coşkulu mektupların hemen hepsi de Jenny’in yaptığı, Jenny’in daha önce hiç yapmamış olduğu yeni bir numaradan bahsederdi. George onsuz yapamıyordu. Sanki yaşamı Jenny’i mümkün olduğu kadar insan gibi yapmaya bağlıymış gibi, her an her dakika onunla uğraşıyordu.</p>

  <p>Indiana merkezdeki dağıtımcımız Hal Flourish’i aradım. Jenny ile George’un yerini bilip bilmediğini sordum. Katılırcasına güldü sonra da tabii ki bildiğini söyledi. Jenny ile George hemen Indianapolis’te, dedi. Hoosier Ev Aletleri Mağazası’ndaydılar. Jenny ile George’un sabahın köründe North Meidian Sokak’ta yürüyüp trafiği nasıl durdurduklarını anlattı.</p>

  <p>“Jenny’in yeni bir şapkası, çiçekli bir kuşağı ve sarı elbisesi vardı,” dedi. “George de frakıyla sarı tozluklarını giyinip kuşanmış, eline de bir baston almıştı. Görsen ölürdün. Aküsünün bittiğini anlamak için, şimdi de onu nasıl ayarlamış biliyor musun?”</p>

  <p>“Hayır efendim,” dedim.</p>

  <p>“Esniyor,” dedi Hal, ‘Ve göz kapakları aşağı düşüyor.”</p>

  <p>Hoosier Ev Alederi Mağazası’nın önüne geldiğimde Jenny ile George günün ilk gösterisine başlıyordu. Mükemmel bir sabahtı. George güneşin altında, kaldırımda durmuş, Jenny’in beyniyle dolu kamyonun tamponuna dayanmıştı. Jenny ile birlikte düet yapıyorlardı. ‘Kızılderili Aşk Çağrısı’nı söylüyorlardı. George pürüzlü bariton sesiyle, “Sana sesleneceğiiim,” diyordu. Sonra da Jenny mağazanın kapısından kız sesi gibi, ince bir sopranoyla karşılık veriyordu.</p>

  <p>Mağazanın sahibi Sully Harris, Jenny’in yanında durmuş, tek kolunu onun omzuna atmıştı. Purosunu içerek, toplananların kaç kişi olduğunu sayıyordu.</p>

  <p>George’un üstünde Hal Flourish’i katılırcasına güldüren frak ve sarı tozluklar vardı. Ceketinin kuyruğu yerleri süpürüyordu George’un. Beyaz yeleğinin düğmeleri diz kapaklarına kadar iliklenmişti. Gömleğinin önü çenesinin altına kadar panjur gibi yukarıya doğru kıvrılmıştı. Ayaklarındaysa ten rengi ve birer kano küreği büyüklüğünde palyaço ayakkabıları vardı. Tırnakları itfaiye arabası kırmızısına boyanmıştı.</p>

  <p>Ama Hal Flourish komik olması gereken her şeyin komik <span style="font-style:italic;">olduğunu</span> düşünen bir adamdır. Yakından baktığınızda, George hiç de komik değildi. Ki ona yakından bakmak <span style="font-style:italic;">^orundaydım</span> çünkü oraya eğlenmek için gitmemiştim. Ona üzücü bir haberim vardı. Yakından bakıp yaşlanan ve bu gözyaşı vadisinde yapayalnız olan, ufak tefek bir adam gördüm. Koca bir burnu ve bir şeylere çok içerlemiş görünen kahverengi gözleri olan, ufak tefek bir adam gördüm.</p>

  <p>Ama toplanan kalabalıktaki insanların çoğu onu çok komik buluyordu. Benim gördüğüm şeyi görebilen sadece birkaç kişi seçebiliyordunuz. Onların gülüşü George ile alay etmiyordu. Onlarınki biraz tuhaf ve tatlı bir gülüştü. Gülüşleri daha çok Jenny’in nasıl çalıştığını sorar gibiydi.</p>

  <p>Jenny telsizle kumanda ediliyordu ve kumandalar o palyaço ayakkabılarının içinde, George’un ayak parmaklarının alandaydı. O parmaklarını tuşlara geçiriyor, ayakkabılar da Jenny’in kamyonun arkasında duran beynine sinyaller gönderiyordu. Sonra da beyin Jenny’e ne yapacağını söylüyordu. Jenny ile George’un ve ikisiyle kamyonun arasında tek bir kablo bile yoktu.</p>

  <p>Jenny’in yaptıklarıyla George arasında bir bağlantı olduğuna inanamazdınız. Kulağında pembe renkli bir kulaklık vardı ve Jenny yüz metre uzakta olsa bile, insanların ona söylediği her şeyi duyabiliyordu. Gözlüğünün çerçevesindeki dikiz aynalarından da, ona arkası dönükken bile her yaptığını görebiliyordu.</p>

  <p>Şarkıları bitince, Jenny biraz şakalaşmak için beni seçti. “Selam, uzun boylu, esmer yakışıklı,” dedi. “Buz kutun seni evden mi kovdu?” Kapının tepesindeki kauçuk süngerden yüzün içine yaylar, arkasına da bir hoparlör yerleştirilmişti. Yüzü o kadar gerçekti ki buzdolabının içinde -yüzünü kapıdaki bir deliğe dayamış - güzel bir kadın olduğuna neredeyse inanacaktım.</p>

  <p>Ben de ona sataştım. “Bana bak, Bayan Frankenstein,” dedim, “Sen neden bir köşeye çekilip biraz buz falan yapmıyorsun? Patronunla görüşmek istediğim özel bir mesele var.”</p>

  <p>Pembe yüzü bembeyaz oldu. Dudakları titredi. Sonra dudakları aşağı sarkıp bütün yüzünün şeklini değiştirdi. Benim gibi korkunç bir insanı görmemek için gözlerini kapattı. Sonra, Tanrı şahidim olsun ki sıkılan gözlerden iki tane dolgun gözyaşı çıktı. Yanaklarından aşağı, sonra da beyaz emaye kapısından yere süzüldüler.</p>

  <p>Gülümseyip göz kıparak George ye şovunu ne kadar ustaca bulduğumu ve onu görmem gerektiğini anlatmaya çalıştım.</p>

  <p>O bana gülümsemedi. Jenny ile o şekilde konuştuğum için benden hoşlanmamıştı. Annesinin ya da kız kardeşinin suratına tükürmüşüm falan zannederdiniz.</p>

  <p>On yaşlarında bir çocuk George’un yanına gelip, “Hey, bayım,” dedi, “Ben nasıl çalıştığını anladım, içinde cüce var.”</p>

  <p>“Sen bunu tahmin edebilen ilk kişisin,” dedi George de. “Artık herkes bildiğine göre, cüceyi dışarıya çıkarsam iyi olacak.” Jenny’e kaldırımda yanına gelmesini işaret etti.</p>

  <p>Jenny’in bir traktör gibi tangır tungur, sallana sallana yürümesini beklerdim çünkü üç yüz elli kilo ağırlığındaydı. Ama o güzel yüzüyle uyumlu, hafif adımlan vardı Jenny’in. Zihnin maddeye üstün geldiği böyle bir durum daha görmemiştim. Buzdolabını tamamen unutmuştum. Bir tek Jenny’i görüyordum.</p>

  <p>George’un yanına sokuldu. “Neyin var hayatım?” dedi.</p>

  <p>“Oyun bitti,” dedi George. “Bu zeki çocuk içinde cüce olduğunu anlamış. En iyisi dışarıya çık da, biraz temiz hava alıp bu hoş insanlarla tanış.” İnsanların az sonra belki de gerçekten bir cüce göreceklerini düşünmelerine yetecek kadar uzun bir süre tereddüt ederken, bir o kadar da üzgün göründü George.</p>

  <p>Sonra bir vızıltı ve klik sesiyle birlikte Jenny’in kapısı ardına kadar açıldı. İçinde soğuk hava, paslanmaz çelik, porselen ve bir bardak portakal suyundan başka hiçbir şey yoktu. Dışarıdaki bütün o güzellik ve şahsiyete karşın, içerideki o soğuk boşluk, oradaki herkes için tam bir şok oldu.</p>

  <p>George portakal suyundan bir yudum alıp bardağı tekrar Jenny’in içine koydu ve kapısını kapattı.</p>

  <p>“Bir kez olsun kendine özen gösterdiğini görmek beni çok memnun etti,” dedi Jenny. George için deli divane olduğunu, George’un ise durmadan onun kalbini kırdığını apaçık görebiliyordunuz. “Gerçekten,” dedi Jenny kalabalığa doğru, “Zavallıcığın nasıl beslendiğini görseniz, aslında raşitizm ve iskorbütten çoktan ölmüş olması gerekirdi.”</p>

  <p>Seyirciler dünyadaki en kaçık insanlardır, şöyle bir durup düşünecek olursanız. İşte George, Jenny’in içinde bir şey olmadığını ispat etmişti ve işte o aynı kalabalık, daha yirmi saniye sonra, ona yeniden gerçek bir insan gibi davranmaya başlamıştı. Kadınlar başlarını sallayarak bir erkeğin kendine özen göstermesini sağlamanın insanın sabrını nasıl da zorlayan bir iş olduğunu gayet iyi bildiklerini Jenny’e anlatmaya çalıştılar. Erkekler de gizliden bakışlar atarak hayatında sana sürekli bebekmişsin gibi davranan bir kadın olmasının nasıl da başa bela bir şey olduğunu gayet iyi bildiklerini George’ye anlattılar.</p>

  <p>Bu oyuna katılmayan, sırf keyif olsun diye budalalık etmeyen, bir tek içeride cüce olduğunu tahmin eden çocuk vardı. O yanıldığı için çok bozulmuş, oyunu gerçekle</p>

  <p>- büyük harfli Gerçek ile - sona erdirmek için iyice hırslanmıştı. Bir gün büyüyüp bilim adamı olacaktı. “Pekâlâ,” dedi çocuk, “içinde cüce yoksa, o zaman nasıl çalıştığını kesinlikle biliyorum.”</p>

  <p>“Nasılmış tatlım?” dedi Jenny. Çocuğun ne türden zekice bir şey yumurtlayacağını duymak için kulak kesilmişti. Cidden tepesini attırmıştı çocuğun.</p>

  <p>“Telsiz kumanda!” dedi çocuk.</p>

  <p>“Oooooo!” dedi Jenny. Etkilenmişti. “Bu çok <span style="font-style:italic;">harika</span> bir yöntem olurdu!”</p>

  <p>Çocuk mosmor oldu. “İstediğin kadar dalga geç,” dedi, “Ama cevabın bu olduğunu sen de biliyorsun.” George ye meydan okudu. <span style="font-style:italic;">“Sen</span> nasıl açıklayacaksın?”</p>

  <p>“Bundan üç binyıl önce,” dedi George, “Alla-Bakar sultanı dünyanın en bilge, en sevgi dolu, en güzel kızma âşık oldu. İsmi Jenny olan bu kız bir köleydi.”</p>

  <p>“Yaşlı sultan, krallığında sürekli kanlar döküleceğini biliyordu,” dedi George, “Çünkü Jenny’i gören erkekler onun aşkından deli divane olurdu. Bu yüzden yaşlı sultan saray büyücüsüne Jenny’in ruhunu bedeninden çıkarttırıp bir şişenin içine koydurdu. Şişeyi hâzinesinin içine kilitledi.”</p>

  <p>“1933 yılında,” diye devam etti George, “General Ev Aletleri Şirketi’nin başkanı Lionel O. Heartline masallar diyarı Bağdat’a yaptığı iş gezisinde esrarengiz bir şişe satın aldı. Şişeyi eve getirdi, açtı ve içinden Jenny’in üç bin yaşındaki ruhu çıktı. O sırada GEEA’nın Araştırma Laboratuvarı’nda çalıştığım için, Bay Heartline Jenny’e yeni bir beden olarak nasıl bir şey bulabileceğimi sordu. Ben de bir buzdolabı kasasını bir yüz, ses ve ayaklarla, bir de sadece Jenny’in irade gücüne yanıt veren ruh kontrolleriyle donattım.”</p>

  <p>Öyle aptalca bir hikâyeydi ki kıkırdar kıkırdamaz hepsini unuttum. George’un yüreğinin derinliklerinden gelen bir hikâyeyi sadece biraz abartarak anlatmış olmadığını ancak haftalar sonra anlayabildim. Jenny ile ilgili gerçeğe hiç cesaret edememiş olduğu kadar çok yaklaşmıştı. Gerçeğe şiirle yaklaşmıştı.</p>

  <p><span style="font-style:italic;">“Ve</span> işte! Kendisi karşınızda,” dedi George.</p>

  <p>“Saçmaladın!” diye bağırdı bilimsel çocuk. Ama seyirci ondan yana değildi ve hiçbir zaman da olmayacaktı.</p>

  <p>Jenny şişenin içinde geçen o üç bin yılı düşünerek derin derin içini çekti. “Eh,” dedi, “Hayatımın o bölümü sona erdi artık. Dökülen sütün arkasından ağlanmaz. Gösteri devam eder.”</p>

  <p>Jenny mağazanın içine doğru süzülünce, George ve ben hariç, herkes tıpış tıpış onun peşinden gitti.</p>

  <p>George onu parmaklarıyla yönetmeye devam ederek kamyonun sürücü kabinine daldı. Ben de onu takip edip başımı pencereden içeriye soktum, işte, orada oturmuş, palyaço ayakkabılarının üstünü kıpır kıpır oynatarak mağazanın içinde Jenny’e hiç bitmeyecekmiş gibi görünen seri bir konuşma yaptırıyordu. Güneşli bir sabahın dokuzunda bir içki şişesinden koca bir yudum alıyordu.</p>

  <p>Gözlerinin sulanması, boğazının yanması geçince, “Jim, neden öyle bakıyorsun ki evlat?” dedi. “Az önce de cici bir çocuk gibi portakal suyumu da içtim, görmedin mi? Yani kahvaltıdan önce içki içmiş falan değilim.”</p>

  <p>“Özür dilerim,” dedim. Kendini toparlaması için zaman vermek, kendim de biraz zaman kazanmak için kamyondan uzaklaştım.</p>

  <p>“Araştırma Laboratuvarı’ndaki o güzelim GEEA buzdolabını görünce,” diyordu mağazadaki Jenny, “George’ye dedim ki, İşte benim için kusursuz bir beden.’” Önce bana, sonra George’ye şöyle bir baktı ve sustuğunda yüzündeki parti gülücüğü birkaç saniye için kayboldu. Sonra da boğazını temizleyip devam etti. “Nerede kalmıştım?” dedi.</p>

  <p>George’un kamyondan inmeye pek niyeti yoktu. Gözlerini camın ardından çok uzaklardaki kasvetli bir şeye dikmişti şimdi de. Bütün günü o şekilde geçirmeye hazırdı.</p>

  <p>Sonunda, artık söyleyecek eften püften bir şeyler bulamayan Jenny kapıya gelip onu çağırdı. “Hayatım,” dedi, “Gelmen uzun sürer mi?”</p>

  <p>“Acelen ne,” dedi George. Jenny’e bakmadan.</p>

  <p>“Her şey... her şey yolunda mı?”</p>

  <p>“Harika,” dedi George gözlerini camdan ayırmadan. “Cidden harika.”</p>

  <p>Bunun standart bir rutin olduğunu düşünmek, içinde zekice ve komik bir şeyler bulabilmek için elimden geleni yaptım. Ama Jenny kalabalığa oynamıyordu. Onlar Jenny’in yüzünü bile göremiyordu. Bana da oynamıyordu. O George’ye, George de ona oynuyordu ve Sahra Çölü’nün ortasında yalnız bile olsalar, yine aynı şekilde oynayacaklardı.</p>

  <p>“Hayatım,” dedi Jenny, “İçeride bekleyen bir sürü tatlı insan var.” Utanmıştı ve George’yi kafayı çekerken yakaladığımı bal gibi biliyordu.</p>

  <p>“Oley,” dedi George.</p>

  <p>“Sevgilim,” dedi Jenny, “Gösteri <span style="font-style:italic;">devam</span> etmeli.”</p>

  <p>“Neden ki?” dedi George.</p>

  <p>O ana kadar neşesiz bir kahkaha dedikleri şeyin ne kadar neşesiz olabileceğini bilmezdim. Jenny kalabalığın bütün bu olanları çok komik bulmasını sağlamak için neşesiz bir kahkaha attı. Kahkaha sesi perçin çekiciyle kırılan şampanya bardaklarının çıkaracağı sese benziyordu. Sadece benim tüylerimi diken diken etmedi. Herkesi tüylerini diken diken etti.</p>

  <p>“Sen... bir şey mi istemiştin delikanlı?” dedi bana.</p>

  <p>Canı cehenneme, George ile konuşulmuyordu, öyleyse ben de onunla konuşacaktım. “Ben Indianapolis ofisinden geliyorum. Onun... karısıyla ilgili bir mesajım var,” dedim.</p>

  <p>George başını çevirdi. “Neyimle ilgili?” dedi.</p>

  <p>“Karın... <span style="font-style:italic;">eski</span> eşinle,” dedim.</p>

  <p>Kalabalık yine kaldırıma çıkmış, kafaları karışmış bir halde ve komik bölümün ne zaman başlayacağını merak ederek etrafta ayak sürüyordu. Bunun buzdolabı satmak için garip bir yöntem olduğu kesindi. Sully Harris artık sinirlenmeye başlamıştı.</p>

  <p>“Ondan yirmi yıldır tek bir haber almadım,” dedi George. “Bir yirmi yıl daha almasam da olur. Yine de teşekkürler.” Gözlerini yine cama dikti.</p>

  <p>Bu sözün üstüne kalabalıktan gergin kahkahalar gelince, Sully Harris rahatlamış göründü.</p>

  <p>Jenny yanıma geldi, bana şöyle bir çarptı ve dudak ucuyla fısıldadı, “Ne olmuş Nancy’e?”</p>

  <p>“Çok hasta,” diye fısıldadım. “Sanırım ölmek üzere. Son bir kez George’yi görmek istiyor.”</p>

  <p>Kamyonun arkasından gelen boğuk homurtu kesildi. Jenny’in beyninden gelen sesti bu. Jenny’in yüzü ölü bir kauçuk süngere, bir mağazadaki giysi mankeninin üstünde görebileceğiniz kadar salakça bir şeye dönüştü. Mavi camdan gözlerindeki sarı-yeşil ışıklar titreşerek söndü.</p>

  <p>“Ölmek üzere mi?” dedi George. Biraz hava almak için kamyonun kapısını açtı. Sıska boynundaki koca âdemelması yukarı aşağı, yukarı aşağı oynadı. Güçsüz bir hareketle kollarını kaldırıp, sonra serbest bıraktı. “Gösteri bitti çocuklar,” dedi.</p>

  <p>İlk başta kimse yerinden kıpırdamadı. Hayalî bir oyunun ortasında ortaya çıkan ve hiç de komik olmayan bu gerçek hayat hepsini afallatmıştı.</p>

  <p>Gösterinin gerçekten de bitmiş olduğunu göstermek için ayakkabılarını ayaklarından fırlatıp attı George. Tekrar konuşmayı beceremedi. Orada öylece oturup kamyonun koltuğunda yan dönerek gözlerini, basamağa koyduğu çıplak ayaklarına dikti. Ayakları ince, kemikli ve masmaviydi.</p>

  <p>Kalabalık ayaklarını sürüyerek, fazlasıyla can sıkıcı bir şekilde başlamış olan güne doğru uzaklaştı. Sully Harris’le ikimiz kamyonun yanında kalıp, George’un başını elleri arasından çıkarmasını bekledik. Kalabalığın yaşadığı olay Sully’i üzmüştü.</p>

  <p>George elleri arasından anlayamadığımız bir şeyler mırıldandı.</p>

  <p>“Ne dedin?” diye sordu Sully.</p>

  <p>“Biri seni bu şekilde çağırdığında,” dedi George, “Gitmen mi gerekir?”</p>

  <p>“Eğer... eğer eski karınsa, onu yirmi yıl önce terk etmişsen,” dedi Sully, “Öyleyse neden onun yüzünden kendini böyle dağıtıyorsun? Müşterilerimin, benim mağazamın önünde?”</p>

  <p>George cevap vermedi.</p>

  <p>“Tren ya da uçak rezervasyonu, şirketten bir araba falan istersen,” dedim George’ye, “Ben hallederim.”</p>

  <p>“Kamyonu burada mı bırakayım?” dedi George. Bunu sanki çok beyinsizce bir şey teklif etmişim gibi söylemişti. “Jim, içeride çeyrek milyon dolarlık cihaz var evlat,” dedi. Başını iki yana salladı. “O kadar değerli cihazları bırakayım da birileri...” Cümleyi bitiremedi. Ben de sözlerine karşı çıkmayı anlamsız buldum çünkü aslında bambaşka bir şey anlatmaya çalışıyordu. O kamyon onun evi, Jenny ve beyniyse yaşama nedeniydi; onca yıldan sonra onlarsız bir yere gitme fikri ödünü kopartıyordu.</p>

  <p>“Kamyonla gideceğim,” dedi. “Böylece daha çok zaman kazanmış olurum.” Kamyondan inip biraz telaş yarattı, ki hiç kimse kamyonların pek de hızlı ulaşım araçları olmadığı konusuna dikkat çekemesin. “Sen de benimle gelirsin,” dedi, “Böylece hiç durmadan yol almış oluruz.”</p>

  <p>Ofisi aradığımda, bana sadece Jenny ve George ile birlikte gidebileceğimi değil, gitmem <span style="font-style:italic;">gerektiğini</span> söylediler. George’un, Jenny ile birlikte, şirketin en sadık çalışanı olduğu ve bize ihtiyaç duyduğu böyle bir zamanda ona yardımcı olmak için elimden gelen her şeyi yapmam gerektiği söylendi.</p>

  <p>Telefon ettiğim yerden geri döndüğümde, George de telefon etmek için başka bir yere gitmişti. Spor ayakkabılar giyip sihirli ayakkabılarını orada bırakmıştı. Sully Harris de sihirli ayakkabıları eline almış içlerine bakıyordu.</p>

  <p>“Tanrım,” dedi Sully, “İçlerinde bir akordiyonunki kadar çok tuş var.” Elini ayakkabılardan birinin içine soktu. Düğmelerden birine basacak cesareti buluncaya kadar, eli bir dakikaya yakın ayakkabının içinde kaldı.</p>

  <p>“Fah,” dedi Jenny. Tamamen cansızdı.</p>

  <p>Sully başka bir düğmeye bastı.</p>

  <p>“Fah,” dedi Jenny.</p>

  <p>Sully bir düğmeye daha bastı.</p>

  <p>Jenny, Mona Lisa gibi gülümsedi.</p>

  <p>Sully bir sürü düğmeye bastı.</p>

  <p>“Burplappleneo,” dedi Jenny. “Bama-uzztrassit. Hşt,” dedi. Yüzünü sağa çevirip dil çıkardı.</p>

  <p>Sully’in hevesi kaçtı. Yatağın yanına terlik bırakır gibi kamyonun yanma bıraktı sihirli ayakkabıları. “Eh,” dedi, “Bu insanlar bir daha buraya gelmez artık. Yaptığı bu şovdan sonra, burayı morg falan zannedecekler. Tek bir şey için Tanrı’ya şükrediyorum.”</p>

  <p>“Neymiş?” dedim.</p>

  <p>“Hiç olmazsa insanlar buzdolabının yüzünü ve sesini kimden aldığını anlamadılar.”</p>

  <p>“Kimden?” dedim.</p>

  <p>“Bilmiyor musun?” dedi Sully. “Kahretsin, onun yüzünden kakp çıkartıp Jenny’e monte etti. Sonra İngilizcedeki bütün sesleri söyletip kayıtlarını aldı. Jenny’in çıkardığı her sesi, önceden <span style="font-style:italic;">o</span> söylemişti.”</p>

  <p>“Kim?” dedim.</p>

  <p>“Nancy ya da adı her neyse işte,” dedi Sully. “Bütün bunları halayından hemen sonra yaptı. Şu anda ölmek üzere olan o hanım.”</p>

  <p>On altı saatte bin yüz kilometre yaptık ve o kadar zaman boyunca George’un benimle on kez bile konuştuğunu zannetmiyorum. Hiç konuşmadı denemez ama benimle değil. Uykusunda ve sanırım Jenny ile konuşuyordu. Yanımda uyuklarken, “Uffa-mf-uffa,” gibi bir şeyler söylüyordu. Sonra spor ayakkabıların içindeki ayak parmakları kıpırdanıyor, artık ne söylemesini istiyorsa onları söyletmek için, Jenny’e sinyaller gönderiyordu.</p>

  <p>Sihirli ayakkabıları olmadığı için, Jenny de bir şey yapmıyordu. O, karanlığın içinde, kamyonun arkasındaki bir duvara kayışlanmıştı. Gideceğimiz yere yaklaşık bir saat falan kalıncaya kadar, George onu kendi haline bıraktı. Sonra bir tazı gibi huzursuzlanmaya başladı. On dakikada bir Jenny’in kayışlarından kurtulup beyninin içinde oraya buraya çarpmaya başladığından endişe eder oldu. Kamyonu kenara çekip durmak ve arkaya geçip Jenny’in iyi olup olmadığına bakmak zorunda kalıyordu.</p>

  <p>Basit yaşamak mı dediniz: Kamyonun içi bir televizyon kanalının kumanda odasında inzivaya çekilen bir keşişin odasına benziyordu. George’un portatif yatağından daha geniş ve esnek döşeme tahtaları da görmüşlüğüm vardı.</p>

  <p>Kamyona George için konulmuş olan şeylerin hepsi de ucuz ve rahatsız şeylerdi. İlk başta bahsettiği o çeyrek milyon doların nerede olduğunu merak ettim. Ama el fenerinin ışığını Jenny’in beyninde ne zaman dolaştırsa, heyecanım daha da arttı. O beyin hayatımda görüp göreceğim en ustaca yapılmış, en karmaşık, en güzel elektronik sistemdi. Jenny söz konusu olduğunda paranın önemi yoktu.</p>

  <p>Güneş doğarken otobandan sapıp çukurlara dala çıka General Ev Aletleri Şirketi’nin şehrine girdik. Kariyerime başladığım, George’un kariyerinin başladığı, uzun zaman önce eşini getirdiği kente gelmiştik işte.</p>

  <p>Kamyonu George sürüyordu. Sarsıntı hem beni uyandırmış hem de George’un içindeki bir şeyleri çözmüştü. Birdenbire konuşmaya başladı. Çalar saat gibi.</p>

  <p>“Onu tanımıyorum ki!” dedi. “Jim, onu hiç tanımıyorum ki evlat!” Elinin üstünü ısırarak kalbindeki acıyı boğmaya çalıştı. “Tamamen yabancı birini görmeye gidiyorum evlat,” dedi. “Tek bildiğim bir zamanlar çok güzel olduğu. Bir zamanlar onu dünyadaki her şeyden daha çok sevdim ve o sahip olduğum her şeyi paramparça etti. Kariyerim, dostlarım, evim; <span style="font-style:italic;">hepsi gitti?’</span> Kornaya basıp o şafak vakti kamyonun dev klaksonuyla çevredeki herkesin ödünü patlattı. “Jim, sakın bir kadını ilahlaştırayim deme evlat!” diye haykırdı.</p>

  <p>Bir çukura daha girdik. George iki eliyle birden direksiyona asılmak zorunda kaldı. Kamyona hakim olurken, kendisine de hakim olmayı başardı. Gideceğimiz yere varana kadar da bir daha hiç konuşmadı.</p>

  <p>Gittiğimiz yer önünde sütunlar olan beyaz bir malikâneydi. Norbert Hoenikker’in evi. Norbert’in durumu gayet iyiydi. GEEA’nın araştırma bölümünde müdür yardımcısıydı. Yıllar önce - eşi Nancy’i George’un elinden almadan önce - George’un en iyi dostu oydu.</p>

  <p>Evin her yerinde ışıklar yanıyordu. Kamyonu evin önündeki doktor arabasının arkasına park ettik. Doktor arabası olduğunu arka plakanın üstündeki birbirine sarılmış yılanların olduğu o işaretten anladık. Park ettiğimiz anda evin kapısı açıldı ve Norbert Hoenikker dışarıya çıktı. Üzerinde bir sabahlık, ayağında terlikler vardı ve bütün gece hiç uyumamıştı.</p>

  <p>George ile el sıkışmadı. Merhaba bile demedi. Daha önce prova edilmiş bir konuşmayı tekrarlamaya başladı hemen. “George,” dedi, “Sen içerideyken, ben dışarıda kalacağım. Kendini evindeymiş gibi hissetmeni, Nancy ile birbirinize söyleyeceğiniz ne varsa hepsini, hiç çekinmeden, özgürce söylemenizi istiyorum.”</p>

  <p>George’un yapmak istediği son şey oraya girip Nancy ile tek başına yüzleşmekti. “Benim... benim ona söyleyecek hiçbir şeyim yok ki,” dedi. Resmen elini kontak anahtarına atıp kamyonun motorunu çalıştırmaya ve basıp gitmeye hazırlandı.</p>

  <p>“Onun sana söyleyecekleri var,” dedi Bay Hoenikker. “Bütün gece seni sorup durdu. Şimdi burada olduğunu da biliyor. Konuştuğu zaman iyice ona doğru eğil. Çok zayıf düştü.”</p>

  <p>George aşağı inip ayaklarını sürüyerek bahçe yolundan eve doğru yürümeye başladı. Denizin dibindeki bir dalgıç gibi yürüyordu. Bir hemşire onu içeri alıp kapıyı kapadı.</p>

  <p>“Arkada yatak var mı?” diye sordu Bay Hoenikker.</p>

  <p>“Var efendim,” dedim.</p>

  <p>“Biraz uzansam iyi olacak,” dedi.</p>

  <p>Bay Hoenikker portatif yatağa yatsa da, pek rahat edemedi. Uzun boylu, kilolu bir adamdı ve yatak ona çok küçüktü. Tekrar oturdu. “Sigaran var mı?” dedi.</p>

  <p>“Var efendim,” dedim. Verdiğim sigarayı yaktı. “O nasıl efendim?” dedim.</p>

  <p>“Yaşayacak,” dedi, “Ama ihtiyar bir hanım olup çıktı” Parmaklarını şaklattı. Cılız bir şaklatmaydı. Ses çıkmadı. Jenny’in yüzüne baktığında, acı çektiği çok açıktı, “içeride onu büyük bir şok bekliyor,” dedi. “Nancy artık böyle görünmüyor.” Omuzlarını silkti. “Belki de böylesi daha iyidir. Artık onu bir insan olarak görmek zorunda kalır belki.”</p>

  <p>Ayağa kalktı. Jenny’in beynine gidip, beynin bir bölümünü taşıyan metal bir rafı sarstı. Raf yerinden bile oynamadı. Sonuçta Hoenikker kendisini sarsmış oldu. “Of, Tanrım,” dedi, “Çok yazık, çok yazık, çok. Zamanın en büyük teknik zekâlarından biri,” dedi, “Bir kamyonda yaşıyor, bir makineyle evli, Moose Jaw, Saskatchewan ve Florida-Flamingo arasında bir yerlerde elektrikli ev aletleri satıyor.”</p>

  <p>“Oldukça zeki biri sanırım,” dedim.</p>

  <p>“Zeki mi?” dedi Hoenikker. “O sadece George Castrow değil. <span style="font-style:italic;">Dr.</span> George Castrow. Sekiz yaşındayken beş dil konuşuyordu, on yaşında kalkülüsün ustası oldu, on sekizinde M.I.T.’de doktorasını bitirdi!”</p>

  <p>Bir ıslık çaldım.</p>

  <p>“Aşka hiç zamanı yoktu,” dedi Hoenikker. “Aşka inanmaz, o - her neydiyse o - olmadan da yaşayabileceğine inanırdı. George’un yapması gereken o kadar çok şey vardı ki, aşkla falan uğraşamazdı. Otuz üç yaşında zatürre olduğunda, daha eline kadın eli değmemişti.”</p>

  <p>Hoenikker, George’un koyduğu yerde, yatağın altında duran sihirli ayakkabıları gördü. Ev terliklerini çıkarıp sihirli ayakkabıları giydi. Ayakkabılara oldukça alışkındı. “Zatürreye yakalandığında,” dedi, “Birden bir ölüm korkusuna kapıldı ve günde kim bilir kaç kez yanına gelen bir hemşirenin ona dokunmasına muhtaç bir duruma düştü. O hemşire Nancy’di.”</p>

  <p>Hoenikker Jenny’ın ana kontrol düğmesini açtı. Beyin homurdandı. “Aşka sürekli açık kalarak, ona karşı belli bir bağışıklık kazanmış olmayan bir erkek,” dedi Hoenikker, ‘İlk seferinde ölüm tehlikesiyle karsı karşıyadır adeta.” Ürperdi. “Aşk zavallı George’nın beynini çorbaya çevirdi. Bir anda en önemli şey aşk oluverdi. Laboratuvarda onunla birlikte çalışırken, günde sekiz saat aşk hakkında atıp tutuşunu dinlemek zorundaydım. Dünyayı aşk döndürüyordu! Dünyanın aradığı şey sadece ve sadece aşktı! Aşk her şeye kadirdi!”</p>

  <p>Hoenikker burnunu çekiştirip uzun zamandır kullanmadığı bir beceriyi hatırlamaya çalıştı. “Selam bebek,” dedi Jenny’e. Sihirli ayakkabıların içindeki parmakları kıpırdandı.</p>

  <p>“Seh-el-ham yah-kuş-şuklu,” dedi Jenny de. Yüzü ifadesizdi. Tekrar konuşarak sesleri daha daha iyi birleştirdi. “Selam yakışıklı,” dedi Hoenikker’e.</p>

  <p>Hoenikker kafasını salladı. “Nancy’in sesi de artık böyle değil,” dedi. “Artık daha alçak, daha pürüzlü. Böyle akıcı değil.”</p>

  <p>“Ah-hah, s-hen ke-hen-di-hine ba-haak,” dedi Jenny. Sonra bunu da düzeltti. “Hah, sen kendine bak,” dedi.</p>

  <p>“Vay,” dedim, “Gayet iyisiniz. George’den başka hiç kimsenin onu konuşturamadığını zannediyordum.”</p>

  <p>“Canlıymış gibi olmuyor... George gibi yapamıyorum,” dedi Hoenikker. “Hiç beceremedim, bin saat alıştırma yaptıktan sonra bile.”</p>

  <p>“Üstünde o kadar çalıştınız mı?” dedim.</p>

  <p>“Elbette,” dedi Hoenikker. “Onunla birlikte yollara düşecek olan bendim. Zaten araştırmada pek fazla geleceği olmayan, başıboş bir bekârdım ben. Laboratuvarı ve karısıyla evde kalıp daha büyük işler yapacak olan adamsa George idi.”</p>

  <p>Yaşamın sürprizleri Hoenikker’in içini sızlattı. “Jenny’i tasarlamak...” dedi, “O iş George’un kariyerinin ortasında yapacağı küçük bir şakaydı; öylesine yapıvereceği elektronik bir şaka. Nancy ile çıktığı halayından sonra yavaşça süzülerek tekrar yeryüzüne dönerken kendini meşgul etmesini sağlayacak ufacık bir şey.”</p>

  <p>Jenny’in doğduğu o eski günler hakkında aklına ne gelirse anlatmaya devam etti Hoenikker. Sanki o günleri o da hatırkyormuş gibi, arada Jenny’in de lafa girmesine izin veriyordu. Hoenikker için çok kötü günlerdi, çünkü George’un karısına âşık olmuştu. Bu konuda bir şeyler yapacağından ölesiye korkuyordu.</p>

  <p>“Onu olduğu gibi sevdim,” dedi. “Belki de ona âşık olmamın nedeni George’un sürekli aşk hakkında atıp tutmasıydı. George aşkla ya da onunla ilgili ipe sapa gelmez laflar ederken, benim aklımda onu sevmek için gerçek nedenler vardı. Sonunda onu gerçek bir insan, mucizevi, biricik, erdem ve zaaflardan oluşmuş, gelgitli bir karmaşa olarak sevdim; yarı çocuk, yarı kadın, yarı tanrıça ve en fazla oyuncak bir sürgülü cetvel kadar tutarlı.”</p>

  <p>“Sonra George benimle gitgide daha çok zaman geçirmeye başladı,” dedi Jenny. “Laboratuvardan eve gitmeyi son ana kadar erteliyor, öğle yemeğini mideye indirip hemen geri dönerek, saat gece yarısını epey bir geçinceye kadar benim üstümde çalışmaya devam ediyordu. Kumandalı ayakkabıları bütün gün ve geceleri gidene kadar ayaklarından çıkarmıyordu ve sürekli sohbeder, sohbeder ediyorduk.”</p>

  <p>Hoenikker Jenny’in yüzüne az sonra söyleyeceklerine uygun bir ifade vermeye çalıştı. Önceki gün Sully Harris’in de bastığı Mona-Lisa-Tebessümü tuşuna bastı. “Mükemmel bir dosttum,” dedi Jenny. “Onun duymak istemediği bir şeyi asla söylemiyor, duymak istediklerini de tam duymayı istediği zamanlarda söylüyordum.”</p>

  <p>“İşte,” dedi Hoenikker öne çıkabilmesi için Jenny’in kayışlarını çözerken, “Dünyanın gelmiş geçmiş en hesapk kitaplı, naif erkek yüreğinin inceliklerini en iyi öğrenmiş kadını. Nancy’in hiç şansı yoktu.”</p>

  <p>“Normal olarak,” dedi Hoenikker, “Bir erkeğin karısıyla ilgili o ilk, vahşi hayallerinin etkisi halayından sonra geçmeye başlar. O zaman erkek evlendiği insanın gerçekte kim olduğunu anlamak gibi meşakkatli ama ödülü de bol olan bir işe girişmek zorundadır. Ama George’un başka bir seçeneği daha vardı. Karısıyla ilgili vahşi hayallerini Jenny’de canlı tutabilirdi. Kusurlu Nancy’i ihmal edişi bir skandala yol açtı.”</p>

  <p>“George bir anda benim başkasına teslim edemeyeceği kadar değerli bir mekanizma olduğumu ilan etti,” dedi Jenny. “Ya Jenny’siyle birlikte yollara kendisi düşecek ya da sirkede bütün bağlarını kopartacaktı.”</p>

  <p>“Aşka duyduğu bu yeni açlık,” dedi Hoenikker, “Ancak aşkın tuzakları konusundaki cehaletiyle açıklanabilirdi. Tek bildiği, aşk sayesinde kendini harika hissettiğiydi, aşk nereden gelirse gelsin.”</p>

  <p>Hoenikker, Jenny’i kapattı, ayakkabıları çıkartıp tekrar yatağa uzandı. “George bir robotun kusursuz aşkını seçti,” dedi, “Ben de kusursuz olmayan, terk edilmiş bir kızın gönlünü kazanmak için elimden geleni yapmakta serbest kaldım.”</p>

  <p>“Ben... Eşinizin söylemek istediklerini söyleyecek kadar iyi olmasına cidden çok sevindim,” dedim.</p>

  <p>“Zaten George onun mesajını her halükârda alacaktı,” dedi Hoenikker. Bana bir kâğıt parçası uzattı. “Yüz yüze görüşmeyi beceremezse diye, bunu yazdırmıştı.”</p>

  <p>George kamyonun arka kapısında belirdiği için, mektubu hemen okuyamadım. Jenny’i benzetebildiğinden daha da çok, aynı bir robot gibi görünüyordu George. “Evin de karın da yine şenindir,” dedi.</p>

  <p><a id="bookmark5"></a></p>

  <p>George ile birlikte bir lokantada kahvaltı ettik. Sonra GEEA’nın fabrikasına gidip kamyonu Araştırma Laboratuvarı’nm önüne park ettik.</p>

  <p>“Jim, evlat,” dedi George, “Artık çekip gidebilir, kendi hayatını yaşamaya devam edebilirsin. Ve çok teşekkürler.”</p>

  <p>Tek başıma kaknca, Nancy’in ikinci kocasına neler yazdırdığını, George’ye özel olarak neler söylemiş olduğunu okudum.</p>

  <p><span style="font-style:italic;">“Lütfen Tanrı’nın sana bir zamananlar verdiği, kusurları olan insana bir bak, ” demişti. “O zamanlar gerçekten nasıl biriysem ve Tanrı’nın izniyle, nasıl biri olmaya devam edeceksem, beni birazcık olsun öyle sevmeye çalış. Sonra lütfen sevgilim, kusursuz olmayan insanların arasında kusursuz <span style="font-style:italic;">olmayan bir insan ol yine."</span></span></p>

  <p>Yalnız kalabilmek için öyle acele etmiştim ki ne George’un elini sıkmış ne de şimdi ne yapacağını sormuştum. Bunları şimdi yapmak için tekrar kamyona gittim.</p>

  <p>Arka kapı açıktı. Jenny ile George usulca ve çok alçak sesle konuşuyorlardı.</p>

  <p>“Hayatımdan geriye kalan parçaları tekrar bir araya getirmeye çalışacağım Jenny,” diyordu George. “Belki beni Araştırma Laboratuvarı’na geri alırlar. Bir deneyeceğim, şapkamı elime alıp.”</p>

  <p>“Seni tekrar aralarında görmek herkesi çok sevindirir!” dedi Jenny. Kendisi de sevinçliydi. “Bu şimdiye kadar duyduğum en iyi haber; yıllardır duymayı beklediğim haber bu.” Esnedi ve göz kapaklan düştü. “Afedersin,” dedi.</p>

  <p>“Artık sana kavalyelik edecek daha genç bir erkek lazım,” dedi George. “Ben yaşlanıyorum, sense hiç yaşlanmayacaksın.”</p>

  <p>“Senin kadar sıcak ve düşünceli, yakışıklı, senin kadar zeki bir erkek daha bulamam,” dedi Jenny. Sözlerinde samimiydi. Yine esnedi. Göz kapakları biraz daha düştü. “Afedersin,” dedi. “İyi şanslar meleğim,” diye mırıldandı. Gözleri iyice kapandı. “İyi geceler sevgilim,” dedi. Uykuya daldı. Aküsü boşalmıştı.</p>

  <p>“Rüyanda beni gör,” diye fısıldadı George.</p>

  <p id="uba068dcd-a730-4a13-9485-61e4860bb5d0">Eliyle gözünden akan yaşı silip kamyonu sonsuza kadar terk ederken, ben de gözden kayboldum.</p>

  <p id="u7ee980dd-2c7c-490f-89be-759afe9f61f1" style="text-align: center;"><a id="bookmark6"></a><span style="font-weight:bold;">EPİZOOTİK</span></p>

  <p>Yeni dul kalmış genç kadınlar yas giysileri içinde ele güne karşı yürüyüş yaparken, ülkede bir salgın olduğu henüz hiçbir yetkili tarafından açıklanmamıştı. Dünyanın çıldırmış olmasına zaten alışkın olan genel nüfus ve basın, olayların son günlerde daha da kötüye gittiğini henüz fark etmemişti. Haberler ölümlerle doluydu. Ama haberler zaten hep ölümlerle doluydu. Olup biteni ilk fark eden sigorta şirkederi oldu, ki fark etseler iyi olacaktı. Ortalama altmış sekiz yıllık bir yaşam süresini baz alarak milyonlarca yaşamı sigorta etmiş durumdaydılar. Şimdiyse, altı aylık bir dönem içinde, yirmi bin dolardan yüksek yaşam sigortası yaptırmış olan Amerikalı erkekler arasındaki ortalama ölüm yaşı şaşırtıcı bir hızla kırk yediye düşmüştü.</p>

  <p>“Kırk yediye düştü ve düşmeye de devam ediyor,” dedi Connecticut’taki Amerikan Güvenilir ve Eşitlikçi Hayat ve Kaza Sigortası Şirketi’nin başkanı. Başkan kendisi de daha kırk sekizinde, ülkenin en büyük sekizinci sigorta şirketinin yöneticisi olmak için çok genç bir yaştaydı. Önceki başkan tarafından ‘ürkünç derecede yetenekli’ olarak tanımlanmış, mizah duygusundan yoksun, bir deri bir kemik, hırslı ve genç bir adamdı. Adı Millikan’dı.</p>

  <p>Üst kattaki yönetim kurulu başkanlığına postalanmış olan eski başkan da, şirketin Hartford’daki yönetim kurulunun toplantı odasında Millikan’la birlikteydi. Breed isminde cana yakın, yaşlı bir beyefendi ve münzevi bir bekârdı.</p>

  <p>Salondaki üçüncü kişiyse Amerika Sağlık ve Sosyal Yardım Bakanlığı’ndan genç bir epidemiyolog olan Dr. Everett’ti. Salgına yapışıp kalan o ismi veren de Dr. Everett’ti. “Epizootik,” demişti. “Kırk yedi yaş derken,” dedi Milükan’a, “Bu kesin bir rakam mı?”</p>

  <p>“Şu anda biraz kesin rakam sıkıntısı çekiyoruz,” dedi Millikan alaycı bir tonla. “Baş istatistik uzmanımız iki gün önce kendini öldürdü; ofis penceresinden aşağı atladı.”</p>

  <p>“Aile babası mıydı?” dedi Dr. Everett.</p>

  <p>“Haliyle,” dedi yönetim kurulu başkanı. “Hayat sigortası sayesinde, ailesine de şu anda çok iyi bakılıyor. Bütün borçları ödenebilecek, karısı hayatı boyunca yeterli bir gelir elde edecek ve çocukları da çalışıp didinmek zorunda kalmadan koleje gidebilecekler.” Yaşlı adam bütün bunları hüzün dolu, uygunsuz bir ironiyle söylemişti. “Sigorta muhteşem bir şey,” dedi, “Özellikle de geçerlilik süresi iki yılı geçmişse.” Söylemek istediği şey çoğu hayat sigortasının iki yıldan sonra intihar durumunda da para ödediğiydi. “Hiçbir aile babası,” dedi, “Sigortasız kalmamalı.”</p>

  <p>“Mektup bırakmış mı?” dedi Everett.</p>

  <p>“İki tane,” dedi başkan. “Bize bıraktığında, yerine Çingene bir falcı almamızı öneriyor. Karısıyla çocuklarına bıraktığı ikinci mektupta da sadece, <span style="font-style:italic;">“Si%i her şeyden çok seviyorum. Bunu hak ettiğini^ her şeye sahip olmanı</span>^ <span style="font-style:italic;">için yaptım”</span> diye yazmış. Ülkenin önde gelen epizootik otoritesine kederle göz kırptı. “Bu türden duyarlılıklara artık fazlasıyla alışkınsınızdır herhalde.”</p>

  <p>Dr. Everett başını salladı. “Bir çocuk doktorunun suçiçeğine olduğu kadar,” dedi bezgin bezgin.</p>

  <p>Millikan yumruğunu masaya geçirdi. “Hükümet bu konuda ne yapacak, bilmek istiyorum,” dedi. “Şu andaki ölüm oranıyla, bu şirket sekiz ay içinde iflas eder! Aynı şey bütün sigorta şirkederi için de geçerlidir eminim. Hükümet ne yapacak?”</p>

  <p>“İV~ hükümetin ne yapmasını öneriyorsunuz?” dedi Dr. Everett. “Önerilere açığız, muhtacız da denebilir.”</p>

  <p>“Pekâlâ!” dedi Millikan. “Hükümet tedbiri bir!”</p>

  <p>“Bir!” diye tekrarladı Dr. Everett de yazmaya hazırlanarak.</p>

  <p>“Bu hastalığı ortalığa çıkartın ki onunla <span style="font-style:italic;">savaşabilelim\</span> Artık gizliliğe son!” dedi Millikan.</p>

  <p>“Harika!” dedi Dr. Everett. “Hemen gazetecileri çağırın. Şimdi, burada bir basın toplantısı yapıp bütün gerçekleri ve rakamları açıklayalım, bütün dünya öğrensin.” Yaşk yönetim kurulu başkanına döndü. “Modern iletişim araçları muhteşem, değil mi?” dedi. “En az hayat sigortası kadar muhteşem.” Uzun masadaki telefona uzanarak ahizeyi eline aldı, “ikindi gazetesinin adı neydi?” dedi.</p>

  <p>Millikan telefonu elinden alıp kapattı.</p>

  <p>Everett şaşırmış gibi yaparak gülümsedi, “ilk adımın bu olduğunu zannetmiştim. Yapsaydım da, hemen ikinci adıma geçseydik.”</p>

  <p>Millikan gözlerini kapatıp burun kemerine masaj yaptı. Amerikan Güvenilir ve Eşitlikçi’nin genç başkanının göz kapaklarının eflatun mahremiyetinde düşünüp taşınmak zorunda olduğu bir sürü şey vardı. Sigorta şirketlerinin içine düştüğü kötü durumu kaçınılmaz olarak halka duyuracak olan birinci adımdan sonra, ülke tarihindeki en feci ekonomik çöküş yaşanacaktı. Epizootikin tedavi edilmesine gelince: Halkın öğrenmesi ancak hastalığın daha çabuk öldürmesine neden olur, normalde mide bulandırıcı birkaç yıla yayılacak bütün ölümleri, panik yaratarak birkaç haftaya sığdırırdı. Daha ulvi sorunlara, Amerika’nın zayıf düşme ve hor görülme ihtimaline, paraya yaşamdan daha çok değer biçiliyor olmasına gelince, bunlar Millikan’ın pek de umurunda değildi. Onun için en önemlisi acil ve kişisel olan meselelerdi. Epizootikin ima ettiği diğer her şey, şirketin - Millikan’ın parlak kariyerini de aşağı çekerek - batacağı gibi cafcaflı ve alev alev yanan bir gerçeğin ardında solup gidiyordu.</p>

  <p>Masadaki telefon çaldı. Breed telefonu açıp hiçbir yorum yapmadan verilen bilgileri aldı ve kapattı. “İki uçak daha düşmüş,” dedi. “Biri Georgia’da, elli üç yolcuyla. Diğeri de Indiana’da, yirmi dokuz yolcuyla.”</p>

  <p>“Kurtulan var mı?” dedi Dr. Everett.</p>

  <p>“Yok,” dedi Breed. “Bu ay on bir kaza etti, şimdiye kadar.”</p>

  <p>“Tamam! Tamam! Tamam!” dedi Millikan ayaklanarak. “Hükümet tedbiri bir: Bütün uçakları yere indirin! Artık uçakla yolculuk edilmeyecek!”</p>

  <p>“Güzel!” dedi Dr. Everett. “Ayrıca birinci katlar hariç bütün pencerelere parmaklık takılmalı, nüfusun yoğun olduğu yerlerdeki bütün su kütlelerini kaldırmalı, ateşli silah, halat, zehir, jilet, bıçak, araba ve tekne gibi şeylerin satışını.</p>

  <p>Millikan bütün umudunu yitirmiş bir halde tekrar koltuğuna çöktü. Cüzdanından ailesinin bir fotoğrafını çıkartıp ilgisiz gözlerle incelemeye başladı. Fotoğrafın arka planında deniz kenarındaki yüz bin dolarlık evi, onun biraz ötesindeyse demir atmış bekleyen on beş metrelik yatı vardı.</p>

  <p>“Peki,” dedi Breed genç Dr. Everett’e, “Siz evli misiniz?”</p>

  <p>“Hayır,” dedi Dr. Everett. “Hükümet epizootik araştırmalarında evli erkeklerin çalıştırılmamasinı artık bir kural haline getirdi.”</p>

  <p>“Öyle mi?” dedi Breed.</p>

  <p>“Epizootik üstünde çalışan evli erkeklerin genelde bir rapor bile sunamadan öldüğü anlaşılmış,” dedi Dr. Everett. Kafasını salladı. “Anlamıyorum, hiç anlamıyorum. Ya da bazen anlıyorum da... Sonra yine anlayamıyorum.”</p>

  <p>“Ölüm nedenini epizootiğe bağlamanız için merhumun evli olması mı gerekiyor?” dedi Breed.</p>

  <p>“Evli <span style="font-style:italic;">ve</span> çocukları olmalı,” dedi Dr. Everett. “Klasik şablon böyle. Sadece evli olması pek bir anlam ifade etmiyor. Her nedense, evli ve tek çocuklu olmasının da pek bağlanası yok.” Omuzlarını silkti. “Ha, sanırım bir de annesi ya da başka bir akrabasına, hatta belki okuduğu okula aşırı derecede bağlı olan birkaç vakanın da teknik açıdan epizootik olarak sınıflandırılması gerekir ama bu gibi vakaların istatistiksel olarak bir önemi yok. Sadece sarsıcı rakamları dikkate alan bir epidemiyolog için, epizootik ezici bir çoğunlukla birden çok çocuğu olan, başarılı, hırslı ve evli erkeklerin hastalığı.”</p>

  <p>Millikan bu sohbetle hiç ilgilenmiyordu. Muazzam derecede yersiz bir hareket yaparak, şimdi de ailesinin fotoğrafını iki bekârın karşısına koydu. Fotoğrafta gayet sıradan bir anneyle, biri bebek olan, gayet sıradan üç çocuk vardı. “Şu harika insanların gözlerine bakın!” dedi boğuk bir sesle.</p>

  <p>Breed ve Dr. Everett neye uğradığını şaşırmış gözlerle bakışıp, sonra da Millikan’ın dediğini yaptılar. Millikan’ın ölümcül epizootik hastalığına yakalanmış olduğu konusunda karşılıklı mutabakata varmış bir halde, kasvet dolu gözlerle fotoğrafa baktılar.</p>

  <p>“Şu harika insanların gözlerine bakın,” dedi Millikan, bu kez Yaşlı Gemici kadar trajik tınlayan bir sesle. “Bu <span style="font-style:italic;">benim</span> hep yapabildiğim bir şeydi... şu ana kadar,” dedi.</p>

  <p>Breed ve Dr. Everett, çok yakında ölecek bir adamı görmektense aynen öyle yapmayı yeğleyerek, hiç de ilginç olmayan o gözlere bakmaya devam ettiler.</p>

  <p>“Robert’e bakın!” dedi Millikan en büyük oğlunu kast ederek. “O güzel çocuğa artık Andover’a gidemeyeceğini, bundan böyle devlet okuluna gitmesi gerektiğini söylemek zorunda kaldığınızı bir düşünün! Nancy’e bakın!” diye talimat verdi tek kızını kast ederek. “Artık at binmek yok, yelkenli yok, golf kulübüne de gidemeyecek. Bir de sevgili annesinin kollarındaki Marvin’e bakın,” dedi. “Bu dünyaya bir bebek getirdiğinizi ve ona hiçbir fırsat sunamayacağınızı anladığınızı düşünün!” Kendine ettiği işkence ve utançtan sesi çatallanmıştı. “Bu zavallı çocukcağız tek bir santim ilerleyebilmek için bile mücadele etmek zorunda kalacak!” dedi. <span style="font-style:italic;">“Hepsi</span> de öyle. Amerikan Güvenilir ve Eşitlikçi batıp gittiğinde, babaları onlar için artık hiçbir şey yapamayacak! Dişlerini tırnaklarına takacaklar!” diye haykırdı.</p>

  <p>Artık Millikan m sesi dehşetten yumuşamıştı. İki bekâra karısına bakmalarını söyledi, ki kadın sıkıcı, miskin, etli butlu bir Çin mantisiydi, bu arada. “Hayatınızda böyle harika bir kadının, iyi günde kötü günde yanınızda olmuş, çocuklarınızı doğurmuş ve onlara güzel bir yuva yaratmış gerçek bir dostun olduğunu düşünün,” dedi. “Düşünsenize,” dedi uzun bir sessizlikten sonra, “Onun için bir kahramansınız, hayatta istediği her şeyi ona siz veriyorsunuz. Sonra bir de,” diye fısıldadı, “Ona her şeyi kaybettiğinizi söylerken hayal edin kendinizi.”</p>

  <p>Millikan hıçkırdı. Toplantı salonundan odasına koşup çekmecesinden, doldurulmuş bir altıpatlar çıkardı. Breed ve Dr. Everett üzerine doğru atılırken kendi beynini uçurup hayat sigortası poliçesinin ödeyeceği meblağı güzelce bir milyona tamamladı.</p>

  <p>işte bir epizootik - servet yaratmak amacıyla intihar etme salgını - vakası daha yere serilmiş yatıyordu.</p>

  <p>“Biliyor musunuz,” dedi yönetim kurulu başkanı, “Onun gibi Amerikalılara, hayatın kendi ailelerini gitgide daha çok zengin etmek olduğuna aksi taktirde yaşamaya değmeyeceğine inanan bu zeki ve pırlak, yeni ırka neler olacağını hep düşünmüşümdür. Kötü günler tekrar gelirse, bu zeki ve parlak adamlar birdenbire net değerlerinin inişe geçtiğini fark ederlerse, o zaman neler olacak diye merak etmişimdir.” Breed bu sırada yeri göstermişti. Sonra tavanı işaret etti. “Yukarı çıkmak yerine,” dedi.</p>

  <p>Kötü günler tekrar gelmişti zaten, epizootikten dört ay kadar önce.</p>

  <p>“Tek yönlü adamlar, sadece yükselmek için yaratılmışlar,” dedi Breed.</p>

  <p id="ua4736662-fea3-4a23-b869-d0218b40ccf2">“Ve onların tek yönlü eşleriyle tek yönlü çocukları,” dedi Dr. Everett. “Aman Tanrım,” dedi pencerelerden birine gidip kıştan kalma Hartford’a bakarak, “Ülkenin başlıca sanayisi artık hayatını kazanmak için ölüyor.”</p>

  <p id="u19b13c09-de2e-4d8a-93be-53c6d3ed5173" style="text-align: center;"><a id="bookmark7"></a><span style="font-weight:bold;">YÜZ DOLARLIK ÖPÜCÜKLER</span></p>

  <p>S: Söylediğiniz her şeyin buradaki stenograf tarafından kayda geçirileceğini biliyor musunuz?</p>

  <p>C: Evet efendim.</p>

  <p>S: Ve söylediğiniz her şeyin aleyhinize kullanılabileceğini?</p>

  <p>C: Biliyorum.</p>

  <p>S: İsminiz, yaşınız ve adresiniz.</p>

  <p>C:    Henry George Lovell, Jr., otuz üç, Kuzey</p>

  <p>Pennsylvania Sokak, Numara 4121, Indiana- Indianapolis adresinde oturuyorum.</p>

  <p>S: Mesleğiniz?</p>

  <p>C: Bu öğleden sonra saat ikiye kadar, Ohio’daki Eagle Karşılıklı Kasko ve Tazminat Şirketı’nin Indianapolis şubesi Kayıtlar Bölümü’nde müdürdüm.</p>

  <p>S: Circle Tower’de mi?</p>

  <p>C: Evet.</p>

  <p>S: Beni tanıyor musunuz?</p>

  <p>C: Indianapolis Emniyet Müdürlüğü’nden Dedektif Çavuş George Miller’siniz.</p>

  <p>S: Bu ifadeyi vermeniz için zor kullanıldınız, zor kullanılmakla tehdit edildiniz ya da size herhangi bir ayrıcalık tanınacağına dair bir teklif aldınız mı?</p>

  <p>C: Hayır.</p>

  <p>S: Bu öğleden sonra saat iki sularında Verne Petrie isminde bir adama telefonla saldırdınız mı?</p>

  <p>C: Konuştuğunuz ve söylenenleri dinlediğiniz kısmıyla kafasına vurdum.</p>

  <p>S: Kaç kez vurdunuz?</p>

  <p>C: Bir kere. Ama tam geçirdim.</p>

  <p>S: Verne Petrie ile ilişkiniz nedir?</p>

  <p>C: Verne Petrie bence dünyada yanlış olan her şeydir.</p>

  <p>S: Yani Verne Petrie ile ofis içindeki ilişkiniz neydi?</p>

  <p>C: ikimiz de üst düzey yönetici kadrosundaydık. Farklı bölümlerdeydik. O benim patronum değildi, ben de onun.</p>

  <p>S: Terfi etmek için aranızda rekabet var mıydı?</p>

  <p>C: Hayır. Alanlarımız tamamen farklıydı.</p>

  <p>S: Onu nasıl tarif edersiniz?</p>

  <p>C: Verne’yi işin içine hislerimi de katarak mı yoksa sadece kayda geçmesi için mi tarif etmemi istiyorsunuz?</p>

  <p>S: Nasıl isterseniz?</p>

  <p>C: Verne Petrie otuz beş yaşlarında, iri yarı, pembe suratlı, şişko bir adamdır. Yumuşacık turuncu saçları ve kunduz gibi upuzun iki ön dişi vardır. Kırmızı yelek giyer ve zincirleme olarak küçücük purolar içer. Ayda en az on beş dolarını açık saçık dergilere harcar.</p>

  <p>S: Açık saçık dergilere mi?</p>

  <p>C: <span style="font-style:italic;">Man About Toıvn. Bull. V'irile. Vital. Vigor. Male Valor.</span> Bilirsiniz.</p>

  <p>S: Verne Petrie’nin bu türden dergilere ayda on beş dolar harcadığını söylüyorsunuz yani?</p>

  <p>C: En az. Bunlar genelde elli sent ya da daha fazlasına satılıyor ve Verne’nin öğle tatilinden elinde en az bir tane yeni dergi olmadan döndüğünü hiç görmedim. Bazen üçü birden olurdu.</p>

  <p>S: Kızlardan hoşlanmıyor musunuz?</p>

  <p>C: Tabii ki hoşlanırım. Kızlara deli olurum. Onlardan biriyle evliyim ve evde iki tane de ufaklık olanlarından var.</p>

  <p>S: Verne’nin bu dergileri alması sizi neden kızdırıyor?</p>

  <p>C: Kızdırmıyor. Sadece biraz hastalıklı bir şey gibi geliyor.</p>

  <p>S: Hastalıklı mı?</p>

  <p>C: Açık saçık resimler Verne için esrar içmek gibi bir şey. Yani bu resimlere arada bir bakmayı herkes sever ama Verne kucaklar dolusu dergi almadan edemez. Onlara bir servet harcıyor ve onun için gerçek olan her şeyden daha gerçekler. Bir resmin altında, “Gel oynayalım bebek,” falan gibi bir şey yazdığında, Verne buna inanıyor. Kızın bunu kendisine söylediğini zannediyor.</p>

  <p>S: Evli mi?</p>

  <p>C: Çok hoş, güzel, sevgi dolu bir kızla. Evde onu bekleyen harika bir karısı var. Genç Hıristiyan Erkekler Cemiyeti’nde tıkılı kalmış falan değil yani.</p>

  <p>S: Bu dergilerde kız resimlerinden başka hiçbir şey yok mu?</p>

  <p>C: Ha, tabii, başka şeyler de var. Siz hiç bakmadınız mı?</p>

  <p>S: Ben size soruyorum.</p>

  <p>C: Hepsi birbirine benzer. Hepsinde en az bir tane büyük boy çıplak kız fotoğrafı olur, çoğunlukla en orta sayfada. Dergiyi sattıran şey budur, bu büyük fotoğraf. Sonra yabancı arabalarla, garsoniyer dekorasyonuyla, Hong Kong’daki beyaz kadın ticaretiyle ya da hoparlör seçerken dikkat edilecek şeylerle ilgili yazılar vardır. Ama Verne’nin istediği şey o kızların resimleri. Onun için o resimlere bakmak, kızlarla çıkmak gibi bir şey. Smokin kuşağı.</p>

  <p>S: Pardon? En son dediğiniz neydi? Smokin kuşağı mı?</p>

  <p>C: Bu konuda da yazılar vardır hep. Smokin kuşakları.</p>

  <p>S: Bu dergileri siz de bol bol okumuş gibisiniz.</p>

  <p>C: Masam Verne’ninkinin yanındaydı. Dergileri her yere saçardı. Ne zaman ofise yeni bir dergiyle gelse, dergiyi burnuma sokardı.</p>

  <p>S: Resmen burnunuza mı sokuyordu?</p>

  <p>C: Resmen. Her seferinde de aynı şeyi söylerdi.</p>

  <p>S: Ne derdi her seferinde?</p>

  <p>C: Stenograf hanımın önünde söylemek istemem.</p>

  <p>S: Üstü örtük olarak söyleyemez misiniz?</p>

  <p>C: Verne dergideki kızın resmini açıp, üstü örtük olarak derdi ki, “Abi, böyle bir bebeği öpmek için yüz dolar verirdim. Sen vermez miydin?”</p>

  <p>S: Bu sizi rahatsız mı ediyordu?</p>

  <p>C: Birkaç yıldan sonra, artık sinir etmeye başlamıştı.</p>

  <p>S: Neden?</p>

  <p>C: Lanet olası değer vargılarının ne kadar gelişmemiş olduğunu gösterdiği için.</p>

  <p>S: Siz Her Şeye Kadir, insanların değer yargılarını düzeltme yetkisine sahip bir Tanrı mısınız?</p>

  <p>C: Kendimi Tanrı falan zannetmiyorum, iyi bir Üniteryen bile sayılmam.</p>

  <p>S: O öğleden sonra yemekten döndüğünüzde neler olduğunu anlatır mısınız peki?</p>

  <p>C: Verne Petrie’yi <span style="font-style:italic;">Male Valor</span> dergisinin yeni sayısını önüne açmış masasında otururken buldum. Açık duran yer Patty Lee Minör denen kızın iki sayfalık bir resmiydi. Kızın üzerinde selofan bir sabahlık vardı. Verne bir yandan resme bakarken, bir yandan da telefonda bir şeyler dinliyordu. Elini ahizenin üstüne kapatmıştı. Sanki telefonda çok harika bir şey varmış gibi, bana göz kırptı. Kendi telefonumdan mudaka benim de dinlememi işaret etti. Parmaklarıyla üç vapıp üçüncü hatta bağlanmamı söyledi.</p>

  <p>S: Üçüncü hat mı?</p>

  <p>C: Şirkette üç telefon hattı var. Sonra ofise bakındım ve üçüncü hattın bütün telefonlardan dinlendiğini fark ettim. Ofisteki herkes telefonu dinliyordu. Ben de dinledim ve karşıdaki hattın çaldığını duydum.</p>

  <p>S: Çalan Patty Lee Minot’un New York’taki telefonu muydu?</p>

  <p>C: Evet. O anda bunu bilmiyordum ama öyleydi. Verne bana neler döndüğünü anlatmaya çalıştı. Patty Lee Minot’un dergideki resmini, sonra da Bayan Hackleman’ın masasını gösterdi.</p>

  <p>S: Bayan Hackleman’ın masasında ne vardı?</p>

  <p>C: Bayan Hackleman üşüttüğü için o gün işe gelmemişti ve binadaki kapıcılardan biri onun masasına oturmuş telefonunu kullanıyordu. Herkesin dinlediği şehirlerarası telefon görüşmesini yapan kişi oydu.</p>

  <p>S: Onu tanıyor muydunuz?</p>

  <p>C: Binada görmüştüm. Adını biliyordum. Tulumunun arkasına işlenmişti. Harry yazıyordu. Sonradan tam isminin Harry Barker olduğunu öğrendim.</p>

  <p>S: Tarif eder misiniz?</p>

  <p>C: Harry’i mi? Şey, yaşından büyük gösterir. Kırk beş yaşlarında görünür. Ama sanırım, aslında benden daha genç. Bayağı yakışıklı ve galiba bir zamanlar oldukça iyi bir atletmiş. Ama yakında kel kalacak gibi ve herhalde fazla endişe etmekten falan yüzünde bir sürü kırışıklık var.</p>

  <p>S: Pekâlâ, demek New York’taki telefonun çaldığını duydunuz?</p>

  <p>C: Evet. Ve elimde olmadan hapşırdım.</p>

  <p>S: Hapşırdınız mı?</p>

  <p>C: Hapşırdım. Hem de tam telefona doğru. Herkes bir kilometre havaya sıçradı, sonra birisi, “Çok yaşa,” dedi. Verne buna çok kızdı.</p>

  <p>S: Tam olarak ne yaptı?</p>

  <p>C: Kıpkırmızı oldu ve bizi tersledi. “Kapayın çenenizi,” diye çemkirdi. Bilirsiniz. Çok güzel bir deneyimin bir avuç salak tarafından berbat edilmesini istemeyen biri gibi. Sert sert, “Haydi çocuklar,” diye fısıldadı, “Ya kapatın ya da susun. Ben dinlemek istiyorum.” Sonra birisi telefona cevap verdi. Açan Patty Lee Minot’un hizmetçisiydi ve şehirlerarası operatör kadına bilmem kaç numara mı diye sordu, o da evet dedi. Operatör, “Numaranız bağlandı efendim,” deyince, kapıcı Harry hizmetçiyle konuşmaya başladı. Harry çok gergindi. Nasıl bir sesle konuşması gerektiğini bilemiyormuş gibi, telefona kaş göz edip duruyordu. “Bayan Melody Arlen Pfıtzer’le görüşebilir miyim lütfen?” dedi. “Bayan kim?” dedi hizmetçi. Harry, “Bayan Melody Arlene Pfitzer,” dedi. “Burada Pfitzer isminde birisi yok,” dedi hizmetçi. “Patty Lee Minot’un numarası değil mi?” dedi Harry.</p>

  <p>S: Patty Lee Minot kimdir?</p>

  <p>C: Bilmiyor musunuz?</p>

  <p>S: Kayda geçmesi için soruyorum.</p>

  <p>C: Az önce söyledim ya. Verne’nin dergisindeki selofan sabahlıklı kız. <span style="font-style:italic;">Male Valor</span>un orta sayfa kızı. Şu parıltılı şöhrederden biri denebilir sanırım. Sürekli bu açık saçık dergilere, bazen de televizyona çıkar ve galiba bir seferinde de Bing Crosby’in bir filminde görmüştüm.</p>

  <p>S: Devam edin.</p>

  <p>C: Dergideki resminin altında ne yazıyordu biliyor musunuz?</p>

  <p>S: Ne?</p>

  <p>C: “Kasım Ayının Ebedi Kadını.” Böyle yazıyordu.</p>

  <p>S: Telefon konuşmasını anlatmaya devam edin.</p>

  <p>C: Sonra, kapıcı Harry hizmetçiye Patty Lee Minot’un gerçek ismiyle ilgili espriler yaptı. “Ona bir ara Melody Arlene Pfitzer de, bakalım ne diyecek,” dedi. “Sizin için sakıncası yoksa,” dedi hizmetçi de, “Böyle bir şey yapmayı pek düşünmüyorum.” Harry, “Onu telefona çağır lütfen. Harry K. Barker’in aradığını söyle,” dedi. “Sizi tanıyor mu?” diye sordu hizmetçi. Harry de, “Kafasını çalıştırırsa tanır,” dedi. Hizmetçi, “Onu nereden tanıyorsunuz?” diye sorunca, Harry, “Liseden,” dedi. “Şu anda rahatsız edilmek isteyeceğini zannetmiyorum çünkü akşam bir televizyon programına katılacak. Şu anda lise yıllarını düşünecek pek zamanı yok,” dedi hizmetçi. Harry de, “Lisedeyken onunla evliydim,” dedi. “Bu bir fark yaratır mı sence?” Sonra da Verne koluma vurdu.</p>

  <p>S: Size vurdu mu?</p>

  <p>C: Evet.</p>

  <p>S: Sizden önce onun saldırdığını mı iddia ediyorsunuz?</p>

  <p>C: Keşke edebilseydim, değil mi? İlginç bir fikir. İşini iyi kıvıran bir avukat tutsaydım, iddia edeceği şey bu olurdu herhalde. Hayır, Verne bana saldırmadı. Sadece dikkatimi çekmek için koluma vurdu ama acıtmadığı da söylenemez hani. Sonra da Patty Lee Minot’un resmini resmen yüzüme sıvadı.</p>

  <p>S: Sıvadı mı?</p>

  <p>C: Resmen bütün suratıma sürdü.</p>

  <p>S: Peki Harry K. Barker’in bir zamanlar patronuyla evli olduğunu duyunca hizmetçi ne dedi?</p>

  <p>C: “Bir saniye,” dedi.</p>

  <p>S: Anlıyorum.</p>

  <p>C: Telefonu bırakıp gittikten sonra ben de, “Bir saniye,” deyince, Verne kudurdu.</p>

  <p>S: Telefonda ufak bir espri yaptınız ve Verne bundan hoşlanmadı mı?</p>

  <p>C: Bir tek hizmetçinin taklidini yapmam Verne’yi küplere bindirdi. “Pekâlâ, zeki çocuk, kapa çeneni,” dedi.</p>

  <p>“Senin o cennetlik sesini yıllar yılı, her gün, sabahtan akşama kadar duyuyorum. Birazdan bizzat Patty Lee Minot’un sesini duymak üzereyim ve o koca çeneni kapalı tutarsan çok memnun olacağım. Bu görüşmenin parası benim cebimden çıkıyor. Benim cüzdanım boşalıyor, istersen dinleyebilirsin ama kes artık.”</p>

  <p>S: Görüşmenin parasını Verne mi veriyordu?</p>

  <p>C: Evet. Aramak onun fikriydi. Her şey Pattty Lee Minot’un dergideki resmini Harry’e göstermesiyle başlamış. Verne, Harry’e öyle bir bebeği öpmek için yüz dolar vereceğini söyleyince, Harry bunu çok ilginç bulmuş. Eskiden onunla evli olduğunu söylemiş Verne’ye. Verne buna inanmayınca da, yirmi dolarına bahse girip telefon etmişler.</p>

  <p>S: Verne o şekilde padaymca, siz hiçbir şekilde tepki vermediniz mi?</p>

  <p>C: Sadece dinledim. Dalga geçebileceğim bir durumda değildi. Sanki aşk hayatını mahvetmeye çalışmıştım. Patty Lee Minot’la büyük bir aşk yaşıyordu da, ben gelip her şeyi bozmuştum sanki. Hiçbir şey söylemedim, sonra da Patty Lee Minot telefona geldi. “Alo?” dedi. Harry de, “Ben Harry,” dedi. Sakin ve görmüş geçirmiş bir ses tonuyla konuşmaya çalışıyordu. Verne’nin verdiği küçük puroyu yakıyordu. “Ne zamandır görüşmedik Melody Arlene,” dedi. “Kim o?” dedi kız. “Ferd, sen misin?”</p>

  <p>S: Ferd kim?</p>

  <p>C: Ne bileyim. Böyle şakalar yapmayı seven bir arkadaşı herhalde. Parıltılı, gülmeyi seven, New Yorklu bir şöhret. Harry, “Hayır, ben gerçekten Harry’im. Bundan on bir yıl önce, on dört Ekim’de evlenmiştik ya Melody</p>

  <p>Arlene. Unuttun mu?” dedi. “Gerçekten Harry isen, ki buna inanmıyorum,” dedi kız, “Beni niye arıyorsun ki?” “Kızımızın nasıl olduğunu bilmek istersin dedim Melody Arlene,” dedi Harry. “Bunca yıldır onu ne aradın ne de sordun. Tek çocuğun olduğuna göre, nasıl olduğunu öğrenmek istersin diye düşündüm.”</p>

  <p>S: Bunun üstüne ne dedi?</p>

  <p>C: Biraz sustu. Sonra çok ters, gergin bir sesle dedi ki: “Kimsiniz siz? Birileri bana şantaj yapmaya mı çalışıyor? Eğer öyleyse, cehennemin dibine kadar yolun var. Git bütün hikâyeyi gazetelere anlat istiyorsan. Ben bunu hiçbir zaman saklamaya çalışmadım ki. On altı yaşındayken Harry Barker diye bir çocukla evlendim, ikimiz de lise ikideydik ve bebeğim olacağı için evlenmek zorunda kalmıştık. Bütün dünyaya anlat, umurumda bile değil.” Sonra da Harry, “Bebek öldü, Melody Arlene. Küçük bebeğin sen çekip gittikten iki yıl sonra öldü,” dedi.</p>

  <p>S: Ne dedi?</p>

  <p>C: Ondan olan bebeği ölmüş. Bebekleri ölmüş. Onunsa bundan haberi bile yoktu, kızının başına neler geldiğini merak etmemişti bile. Bu kız, <span style="font-style:italic;">Male Valor</span> dergisine göre Kasım Ayının Ebedi Kadını, kanı kaynayan bütün erkeklerin hayalini süsleyen bir kız. Ne dedi biliyor musunuz?</p>

  <p>S: Hayır.</p>

  <p>C: Kasım Ayının Ebedi Kadını dedi ki, çavuş, “Ben hayatımın o kısmını tamamen sildim artık. Üzgünüm ama umurumda bile değil.”</p>

  <p>S: Bunu söylediğinde, Verne Petrie’nin tepkisi ne oldu?</p>

  <p>C: Özel bir tepki vermedi. O domuzcuk gözleri cam gibiydi ve dişlerini göstererek gıcırdatır gibi bir şeyler yapıyordu. Patty Lee Minot ve kendisiyle ilgili vahşi hayallere dalmıştı.</p>

  <p>S: Sonra?</p>

  <p>C: Bu kadar. Kız telefonu kapatıverdi. Biz de hep birlikte telefonları kapattığımızda, Verne’nin dışında herkes sarsılmış görünüyordu. Harry ayağa kalkıp şöyle bir kafasını salladı. “Tanrım, keşke onu aramayacak kadar dirayetli biri olabilseydim,” dedi, “işte yirmi papelin Harry,” dedi Verne. “İstemez, teşekkürler,”dedi Harry. Kötü bir rüya görür gibiydi. “Artık istemiyorum,” dedi. “O para ondan gelmiş gibi hissederim.” Ellerine baktı. “Ona bir ev yapmıştım, küçücük, güzel bir ev. Kendi ellerimle,” dedi. Bir şey daha söyler gibi oldu ama sonra fikrini değiştirdi. Gözlerini ellerinden ayırmadan, ayaklarını sürüyerek ofisten çıktı. Sonra yarım saat kadar falan, bütün ofis morga döndü. Herkes kendini berbat hissediyordu. Verne hariç herkes. Verne’ye baktığımda, önüne yine Patty Lee Minot’un dergideki resmini açmıştı. Göz göze gelince, “Şanslı piç,” dedi.</p>

  <p>S: Kimmiş bu şanslı piç?</p>

  <p>C: Yatakta yatan o muhteşem kadınla evlenmiş olduğu için, Harry Barker şanslı bir piçmiş. “Şanslı piç,” dedi Verne. “Abi,” dedi, “Sesini telefonda duyduktan sonra, o bebeği öpmek için bin dolar veririm.”</p>

  <p>S: Sonra da bir tane geçiriverdiniz?</p>

  <p>C: Öyle oldu.</p>

  <p>S: Kendi telefonuyla? Kafasının ortasına?</p>

  <p>C: Aynen.</p>

  <p>S: Yere serdiniz?</p>

  <p>C: Orkinos gibi uzattım yere, çünkü Verne Petrie’nin dünyada yanlış olan her şeyi temsil ettiği bir anda kafama dank etmişti.</p>

  <p>S: Dünyada yanlış olan şey nedir?</p>

  <p>C: Herkes bir şeylerin resimlerine önem veriyor. Hiç kimse gerçek şeylere önem vermiyor.</p>

  <p>S: Eklemek istediğiniz bir şey var mı?</p>

  <p>C: Evet. Kayıtlara geçmesi için benim elli altı kilo, Verne Petrie’nin ise doksan kilo ve benden tam otuz santim uzun olduğunu söylemek isterim. Silah kullanmaktan başka şansım yoktu. Ama hastane masraflarını ödemeye, tabii ki hazırım.</p>

  <p id="u64fa80de-52cf-456d-874d-8364ae97fde8" style="text-align: center;"><a id="bookmark8"></a><span style="font-weight:bold;">KİŞİSEL VASİ</span></p>

  <p id="ub52ac9a2-4540-4682-afe0-0c954e4beb68">“Keşke o kadar çok paran olmasaydı,” dedi Nancy Holmes, Ryan’a. “Cidden olmamasını isterdim” Nancy evleneli bir buçuk saat olmuştu. Kocasıyla birlikte Boston’dan Cape Town’a gidiyordu. Kış sonu, öğle vaktiydi. Manzarada kurşuni bir deniz, pencereleri dışarıdan kepenklenmiş yazlık evler, kahverengi yapraklarını hâlâ sımsıkı tutan bodur meşeler, buzlu sakallarıyla kızılcık bataklıkları. ..</p>

  <p>“O kadar çok para insanı huzursuz ediyor,” dedi Nancy. “Gerçekten.” Aslında ciddi değildi, o kadar da değildi, en azından. Düğünle düğün gecesi arasındaki o garip Araf’la baş etmeye çalışıyordu. Böyle bir Araf’ta kalan çoğu genç kız gibi, Nancy’e de kendi sesi gerçekdışı, koca bir teneke kutunun içinden yankılanır gibi geliyor, o sesin anlamsız bir yoğunlukla konuştuğunu, kendisinin sanki ruhunun derinliklerinden gelen abartılı fikirler öne sürdüğünü duyuyordu.</p>

  <p>Ama bunlar ruhunun derinliklerinden gelen şeyler değildi. Blöf yaparak yani bir şeyleri sever, bir şeylerden nefret edermiş gibi yaparak, Araf’ın muğlaklığıyla, yeni yaşamı; yani evlilik hayatı gerçekten başlayabilinceye kadar bir hiç olduğu, hiçbir yerde ve hiç kimse olduğu gerçeğiyle baş edebilmek için elinden geleni yapmaya çalışıyordu sadece Nancy.</p>

  <p>Az önce stük sıvalı evler ve o evlerde yaşayan insanlara karşı insanı şaşırtacak denli amansız bir saldırıya girişmiş, kocasına asla stük sıvalı bir evde yaşamayacaklarına dair söz verdirmişti. Bu konuda da ciddi değildi.</p>

  <p>Şimdiyse, kontrolden çıkmış bir halde, cidden kast etmeyerek, kocasına fakir olmasını tercih edeceğini söylüyordu. Ryan’ın ise pek fakir olduğu söylenemezdi. Yaklaşık iki yüz bin dolarlık bir serveti vardı.</p>

  <p><a id="bookmark9"></a></p>

  <p>Nancy’in kocası M.I.T.’de mühendislik okuyordu. Adı Robert Ryan Jr.’dı. Robert uzun boylu, sessiz, hoş ve kibar ama çoğu zaman mesafeli bir insandı. Dokuz yaşındayken öksüz kalmıştı. Sonra da dayısı ve yengesi tarafından büyütülmüştü. Küçük yaşta öksüz kalan ve çok parası olan birçok çocuk gibi, Ryan’ın da - biri fınansal, öteki kişisel -iki vasisi vardı. Cape Cod Tüccarlar Tröst Şirketi fınansal vasisiydi. Dayısı Charley Brewer de kişisel vasisiydi. Robert Cape Cod’a yalnızca balayı için gitmiyordu. Mirasının tam kontrolünü de devralacaktı. Evlendiği gün aynı zamanda yirmi birinci yaş günüydü ve bankanın fınansal vasiliği o gün yasal olarak sona eriyordu.</p>

  <p>Robert de kendi Araf’ındaydı. Pek konuşası yoktu. Neredeyse tamamen otomatiğe bağlamış, arabayla bütünleşmiş ve onun dışında pek bir şeyle ilgilenmiyordu. Pembe tenli ve çaçaron yeni geline verdiği tepkiler de, yola verdiği tepkiler kadar otomatikti.</p>

  <p>Nancy konuştukça konuşuyordu.</p>

  <p>“Ben sıfırdan başlamayı tercih ederdim,” dedi. “Keşke paran olduğunu benden saklasaydın, parayı acil durumlar için bankada tutsaydın.”</p>

  <p>“Öyleyse unut gitsin,” dedi Robert. Çakmağı içeri itti. Çakmak çok geçmeden atınca, Robert de gözünü yoldan ayırmadan bir sigara yaktı.</p>

  <p>“işimden ayrılmayacağım,” dedi Nancy. “Kendi paramızı kendimiz kazanırız.” M.I.T.’nin başvurular bölümünde sekreterdi. Robert ile evlenmeden daha iki ay önce tanışmışlardı. “Kendi kazancımızla geçiniriz,” dedi.</p>

  <p>“Olur,” dedi Robert.</p>

  <p>“Seninle evlenmeyi kabul ederken on sentin olup olmadığından bile haberim yoktu,” dedi Nancy.</p>

  <p>“Biliyorum,” dedi Robert.</p>

  <p>“Bunu dayın da biliyordur umarım,” dedi Nancy.</p>

  <p>“Söylerim,” dedi Robert. Charley dayısına evleneceğini bile söylememişti. Dayısı için tam bir sürpriz olacaktı.</p>

  <p>insanlara büyük sürprizler yapmak, kararlarını tek başına almak Robert’in kişiliğinde vardı. Daha dokuz yaşındayken bile, dayısıyla yengesine olan duygusal bağımlılığını asgari düzeyde tutmaya özen gösterirdi. Onlarla birlikte yaşadığı onca yıl boyunca, Robert’in bu mesafeli duruşuyla ilgili sadece tek bir yorum yapılmışa. Yengesi Mary bir seferinde ona pansiyoner demişti.</p>

  <p>Mary yengesi ölmüştü. Hayatta kalan Charley dayısıysa öğle yemeği için bankanın olduğu sokağın karşısındaki bir lokantada, Atlantic House’de Robert ile buluşacaktı. Charley dayı büyük, zavallı ve eski bir Chrysler’le bütün Cape Cod’u dolaşır, yabancıların kapısını çalardı. Alüminyum alaşımlı dış pencereler ve cam kapılar satarak net komisyon alan bir satıcıydı.</p>

  <p>“Dayın benden hoşlanır umarım,” dedi Nancy.</p>

  <p>“Hoşlanır,” dedi Robert. “O konuda endişen olmasın.”</p>

  <p>“Beni her şey endişelendiriyor,” dedi Nancy.</p>

  <p><a id="bookmark10"></a></p>

  <p>Cape Cod Tüccarlar Tröst Şirketi’nin, Robert’in finansal vasisi olarak, yirmi birinci yaş gününde yerine getirmesi gereken bazı görevler vardı. Ona bir sürü belge imzalatmak ve on bir yıllık vasiliklerinde yaptıklarının hesabını vermek zorundaydılar.</p>

  <p>Banka onu saat bir buçukta bekliyordu.</p>

  <p>Robert’in öteki vasisinin, kişisel vasisi olan Charley dayısınmsa o gün yapması gereken özel bir şey yoktu. Yasa gereği, Charley’in çocuğa karşı sorumluluğu o gün kendiliğinden sona erecekti.</p>

  <p>O kadar. Otomatikman.</p>

  <p>Ama Charley’in gönlü bu kadarına razı değildi. Sonuçta, Charley’in başka çocuğu yoktu, Robert’i severdi ve o çocuğu yetiştirmiş olmanın karısıyla ortak hayatlarında yaptıkları en iyi iş olduğunu düşünüyordu. Bu yüzden de, Robert’in vasiliğini bırakırken, çocuk bankaya gitmeden önce duygu yüklü, ufak bir tören yapmayı planlamıştı Charley.</p>

  <p>Robert’in evlendiğinden haberi olmadığı için, Charley’in planı iki kişilikti.</p>

  <p>Charley, Atlantic House’ye Robert’in geleceği saatten yarım saat erken gitti. Lokantanın bar bölümüne gidip iki kişilik küçük bir masa seçti.</p>

  <p>Oturup beklemeye başladı.</p>

  <p>Bardaki birçok tanıdığı Charley’e başlarıyla selam verdiler. Charley’i iyi tanıyanlarsa onu bar bölümünde görmekten şaşkındılar çünkü Charley sekiz senedir içkiye elini sürmemişti, içkiye elini sürmemişti çünkü o bir alkolikti. Haftalar boyu sürecek bir içki âlemine dalması için küçük bir bira içmesi yeterliydi Charley’in.</p>

  <p>Charley’i tanımayan yeni bir garson kız siparişini alıp bara gitti ve herkesin duyabileceği şekilde barmene söyledi. “Buzlu Bourbon,” dedi. Bunu boş bir sesle söyledi. Aslında büyük bir haber verdiğinden, Charley Brewer’in kupkuru geçen sekiz yılın ardından yine bir içki içeceğini ilan ettiğinden habersizdi.</p>

  <p><a id="bookmark11"></a></p>

  <p>Charley’in içkisi geldi.</p>

  <p>Atlantic House’nin sahibi Ned Crosby de içkiyle birlikte masaya damlayıverdi. Garson kız içkiyi Charley’in önüne bıraktığında, Ned de karşısındaki sandalyeye oturmuştu.</p>

  <p>“Selam Charley,” dedi Ned tatlı tatlı, neler döndüğünü anlamaya çalışarak.</p>

  <p>Charley içki için garsona teşekkür edip, Ned’e cevap vermeden önce birazcık oyalandı. “Selam Ned,” dedi. “Maalesef o sandalyeyi birazdan boş bırakmak zorunda kalacaksın. Benim çocuk artık her an gelebilir.”</p>

  <p>“İçki onun için mi?” dedi Ned.</p>

  <p>“Benim için,” dedi Charley. Yüzünde sakin bir tebessüm belirdi.</p>

  <p>İki adam da kırklı yaşların sonlarında, kafaları kelleşmekte olan birer alkolikti. Yıllar öncesinden içki arkadaşıydılar. içkiye aynı zamanda tövbe etmiş, ilk Adsız Alkolikler toplantısına birlikte gitmişlerdi.</p>

  <p>“Bugün bizim çocuğun yirmi birinci yaş günü Ned,” dedi Charley. “Bugün erkek oluyor.”</p>

  <p>“Onun adına sevindim,” dedi Ned. İçkiyi gösterdi. “Kutlamaya değer.”</p>

  <p>“Kutlamaya değer,” dedi Charley de sadece. İçkiye dokunmaya yeltenmedi. Robert gelene kadar içmeyecekti.</p>

  <p>Charley ile Ned’ı tanımayanlar ikisine bakıp Ned’in parasız, Charley’in varlıklı olduğunu zannedebilirdi. Ama çok yanılmış olurlardı. Basit tel raflardan çekip giydiği kırışık spor giysileriyle, tıknaz ve mütevazı bir adam olan Ned, Atlantic House’den yılda otuz bin dolar kazanıyordu. Bıyıklarını İngilizler gibi kesmiş, uzun boylu ve şık bir adam olan Charley ise sattığı pencere ve kapılardan bunun ancak onda birini kazanabiliyordu.</p>

  <p>“Takımın yeni mi Charley?” dedi Ned.</p>

  <p>“Alalı bayağı oldu,” dedi Charley de. Koyu renk, pahalı ve centilmenlere yaraşır bir şey olan takımı aslında on altı yıl öncesinden, Charley’in göründüğü gibi zengin bir adam olduğu zamanlardan kalmaydı. Kişisel vasisi olduğu kişi gibi, o zamanlar Charley’e de yüklü bir miras kalmıştı. Büyük bir girişimden ötekine koşarak bütün mirası batırmıştı. İçlerinde bir panjur fabrikası, dondurma büfeleri zinciri, Japon malı elektrikli süpürgelerin distribütörlüğü, Hyannıs ve Nantucket arasında gidip gelen bir feribot, hatta İtalya’daki volkanlardan sızan buharların gücünden yararlanacak bir düzenek de vardı bu girişimlerin.</p>

  <p>“Sen içkiyi dert etme Ned,” dedi Charley.</p>

  <p>“Ettiğimi kim söyledi?” dedi Ned.</p>

  <p>“Ne düşündüğünü anlamak için fazla hayal gücüne gerek yok,” dedi Charley. Bir alkoliğin düşebileceği en bariz tuzak kutlama yapmaktı ve Charley de bunu gayet iyi biliyordu.</p>

  <p>“Bir haftadır aldığım en güzel iltifat bu,” dedi Ned.</p>

  <p>“Bu sıradan bir kutlama değil,” dedi Charley.</p>

  <p>“Hiçbiri değildir ki Charley,” dedi Ned.</p>

  <p>“Bugün kutladığım şey,” dedi Charley, “Hayatımda başarabildiğimi hissettiğim tek şey.”</p>

  <p>“Hı hı,” dedi Ned. Yüzündeki o neşeli ve muzip ifade değişmedi. “Git nerede, neyi istiyorsan, kutla Charley ama burada olmaz.”</p>

  <p>Charley bardağını kavradı. “Evet,” dedi, “Burada olacak, hem de az sonra.” Bu anlamlı içki içme olayını o kadar uzun zamandır planlıyordu ki şimdi hiç kimsenin onu vazgeçirmesine izin veremezdi, içkinin nasıl bir tehlike arz ettiğinin fazlasıyla farkındaydı. Bundan ölümüne korkuyordu. Niagara Şelalesi’nin üzerine gerilmiş bir halatta yürümek kadar ürkünç bir tehlikeyi temsil ediyordu içki.</p>

  <p>Ama önemli olan da o tehlikeydi zaten.</p>

  <p>“Ned,” dedi Charley, “Ben bu içkiyi yuvarlarken, oğlan dehşet dolu gözlerle beni izleyecek. Peki bana ne olacak, bilmek ister misin?” Charley öne doğru eğildi. <span style="font-style:italic;">“Hiçbir şey.''’</span> Tekrar arkasına yaslandı. “Sen de seyret,” dedi, “İsteyen herkes korka korka izlesin. Bilet sat. Görmek için bayağı bir para vermeleri lazım; çünkü Charley Brewer sekiz sene sonra ilk içkisini içecek - bir dikişte yuvarlayacak - ama alkol ona dokunmayacak bile!”</p>

  <p>“Niçin?” dedi Charley ve bunu öyle yüksek sesle sordu ki bütün salon duydu.</p>

  <p>“Bu meret bugün neden beni zehirlemeyecek?” dedi bardağını göstererek. Kendi sorusunu usulca, ıslık çalar gibi bir sesle, kendisi yanıtladı. “Çünkü bugün aklımda sadece ve sadece tam bir başarı olacak, Ned. Bütün başarısızlıklarımın başıma üşüşüp beni sıkboğaz etmeyeceği tek gün bu.”</p>

  <p>Buna inanamayan bir minnettarlıkla kafasını salladı Charley. “O çocuk... benim tatlı çocuğum,” dedi. “Bugün bir içki içebilirim Ned, çünkü bugün hayal kırıklığına uğramış bir adam değilim.”</p>

  <p>Robert Ryan Jr. arabayı Atlantic House’nin arkasındaki asfalt alana park etti. Evlendikten sonra ilk kez burada konaklayacaklardı ve yeni evlendiği kız bütün ilklerin çetelesini tutuyordu.</p>

  <p>“Burası ilk durduğumuz yer,” dedi Nancy Holmes Ryan. Etrafı hafızasına kazır, ucuzcu bir dükkânın, bir ayakkabıcının, radyocunun ve Atlantic House’nin arka cephelerinde şiirsel bir aşkı bulmaya çalışırmış gibi yaptı. “Burayı ilk durduğumuz yer olarak hep hatırlayacağım,” dedi.</p>

  <p>Robert çabucak arabadan inip Nancy’in tarafına giderek kapısını açtı.</p>

  <p>“Dur biraz,” dedi Nancy. “Artık evli olduğuna göre, biraz beklemeyi öğrenmen gerek.” Kendine bakmak için arabanın aynasını çevirdi. “Bir kadının,” dedi, “Erkekler gibi oradan oraya koşturamayacağını öğrenmelisin. Önce biraz hazırlanmamız gerekir.”</p>

  <p>“Pardon,” dedi Robert.</p>

  <p>“Özellikle de kocasının bir akrabasıyla yeni tanışacaksa,” dedi Nancy. Aynadaki aksine kaşlarını çattı, sonra seri halde bütün yüz ifadelerini deneyerek dışarıdan nasıl göründüklerini kontrol etd. “Ben... onun hakkında neredeyse hiçbir şey bilmiyorum,” dedi.</p>

  <p>“Charley dayı hakkında mı?” dedi Robert.</p>

  <p>“Pek bir şey anlatmadın,” dedi Nancy. “Haydi, biraz bir şeyler anlatsana.”</p>

  <p>Robert omuzlarını silkti. “Hayalcinin tekidir,” dedi Robert.</p>

  <p>Nancy bu sözden bir şey çıkarmaya çalışsa da, pek anlayamadı. “Hayalci mi?” diye tekrarladı.</p>

  <p>“Elindeki her şeyi bir sürü çılgınca iş yaparak kaybetti,” dedi Robert.</p>

  <p>Nancy başını salladı. “Anlıyorum.” Yine de pek bir şey anlamış değildi. “Bob?”</p>

  <p>“Hm?” dedi Robert.</p>

  <p>“Bunun hayallerle ne ilgisi var ki?” dedi.</p>

  <p>“Hiçbir şeyi olduğu gibi göremez,” dedi Robert. Sesi biraz sinirli çıkmıştı.</p>

  <p>“işlerin olduğu gibi olması,” dedi, “Charley dayım için hiçbir zaman yeterli değildir.”</p>

  <p>Sesindeki gerginlik arttı. “Hangi işe kalkışsa, şimdiye kadar duyduğu en muhteşem şey haline getirinceye kadar, kendi hayalinde allayıp pullar.”</p>

  <p>“Bence kulağa çok hoş geliyor.” Robert’e istemsiz de olsa tepki duyan Nancy’in kendi sesi de hafiften tartışır gibi çıkmıştı.</p>

  <p>“Bence berbat geliyor,” dedi Robert hırçın bir sesle.</p>

  <p>“Neden ama? Anlamıyorum,” dedi Nancy.</p>

  <p>“O zavallıcık hayatını tekrar tekrar riske atıyor, hem de...” diyerek hırsla kafasını salladı Robert, “Bir hiç için! Hiç için!”</p>

  <p>Robert’in bu karamsarlığı Nancy’i ürkütmüş, keyfini kaçırmıştı. “Onu sevmiyor musun Robert?” dedi.</p>

  <p>“Tabii ki seviyorum!” dedi Robert neredeyse bağırarak.</p>

  <p>Robert’in ses tonu artık o kadar sert, o kadar somut, romantizmden o kadar uzak ve yalnız, bir düğün gününe öylesine uymayacak bir ses tonuydu ki Nancy sanki bir tokat yemiş gibiydi. Bir anlık bir şokun ardından, gözyaşlarına hakim olamadı. Bunlar sessiz ve cılız gözyaşlarıydı ama apaçık ortada, göz kenarlarında parıldıyorlardı. Gözlerini Robert’ten kaçırdı.</p>

  <p>Robert kıpkırmızı olmuştu. Elleriyle havada beceriksizce bir hareket yaptı. “Özür dilerim,” dedi.</p>

  <p>“Çıldırmış gibisin,” dedi Nancy.</p>

  <p>“Değilim,” dedi Robert.</p>

  <p>“Öyle görünüyorsun,” dedi Nancy. “Ne dedim ki ben?”</p>

  <p>“Hiç, seninle ilgisi yok,” dedi Robert. İçini çekti. “Hazır mısın artık?”</p>

  <p>“Hayır,” dedi Nancy, “Artık değilim, daha yeni ağladım.”</p>

  <p>“Acele etme,” dedi Robert.</p>

  <p><a id="bookmark12"></a></p>

  <p>Lokantanın sahibi Ned Crosby yaşlı görünüyordu. Hâlâ Charley ile birlikte bardaki iki kişilik masadaydı. Eski dostunu içki içmekten vazgeçirememişti. Her itirazında, Charley planının ihtişamıyla daha çok ışık saçmaya başlıyordu.</p>

  <p>Ned ayağa kalkınca, Charley neşe dolu bir sevgiyle ona baktı.</p>

  <p>“Gidiyor musun?” dedi Charley.</p>

  <p>“Gidiyorum,” dedi Ned.</p>

  <p>“Umarım içini rahatlatabilmişimdir,” dedi Charley kaygısızca.</p>

  <p>“Tabii,” dedi Ned. Zoraki gülümsedi. “Şerefe, sağlığına, en kötü günün böyle olsun,” dedi.</p>

  <p>“Oğlanla bana katılıp bir içki içmez misin Ned?” diye takıldı Charley.</p>

  <p>“Canım çekmiyor değil,” dedi Ned, “Ama dünyanın benimle işbirliği yapmayacağından ölesiye korkuyorum.”</p>

  <p>“Ne olabilir ki?” dedi Charley.</p>

  <p>“Bunu ben de bilemem sen de,” dedi Ned. “Ama dışarıda yerinde duramayan, kafalarında kendilerine ait büyük ve parlak fikirleri olan insanlarla dolu, fazlasıyla hareketli bir dünya var. Biz bunun mükemmel bir gün olacağına güvenip ilk içkimizi yuvarlar yuvarlamaz, biri paldır küldür içeriye dalıp en yapılmaması gereken şeyi yapabilir ya da en yanlış şeyi söyleyebilir.”</p>

  <p>Ned sözünün sonuna geldiğinde, Charley’in içkisini elinden almaya çalıştı. Ama yeterince hızlı davranamadı. O içkiyi kapamadan, Charley bardağını başının üstüne kaldırıp kapıda duran Robert’i selamlamış tı bile.</p>

  <p>Bir törene fazlasıyla yaraşacak, üç cesur yudumda, Charley içkiyi içip bitirdi.</p>

  <p>Nancy Holmes Ryan, Charley’in yaptığı şeyi kocasının omzuyla kapı pervazı arasında kalan aralıktan izledi. Sonra aralık gittikçe genişledi ve Nancy kapıda tek başına kaldı. Robert, dayısının yanına gitmişti.</p>

  <p>Yanlarında pasaklı, endişeli görünen üçüncü bir adam daha vardı. Üçüncü adam tabii ki lokantanın sahibi Ned’di. Üçü arasında bir tek Charley mutlu görünüyordu.</p>

  <p>“Endişe etme,” dedi Robert’e Charley.</p>

  <p>“E., etmiyorum,” dedi Robert.</p>

  <p>“İçki âlemine başlıyor falan değilim,” dedi Charley. “Sen gittiğinden beridir içkiye hiç başlamadım. Bu özel bir içki.” Bardağı melodramatik bir finalle masaya bıraktı. “Bir, tek bir tane. Bir içki içtim ve bitti.” Ned’e döndü. “Atlantic House’de utanılacak bir şey yaptım mı?” dedi.</p>

  <p>“Hayır,” dedi Ned usulca.</p>

  <p>‘Yapmayacağım da,” dedi Charley. Karşısındaki sandalyeyi işaret etti. “Otur bakalım, kişi,” dedi.</p>

  <p>“Kişi mi?” dedi Robert.</p>

  <p>“Tam on iki senedir kişisel vasiliğini yaptığım kişi,” dedi Charley. “Ne alırsın?”</p>

  <p>“Charley dayı,” diyerek Nancy’i tanıştırma girişiminde bulundu Robert.</p>

  <p>“Otur, otur!” dedi Charley babacan bir tavırla. “Ne konuşacaksak, rahat rahat konuşalım.”</p>

  <p>“Charley dayı,” dedi Robert, “Ben... seni karımla tanıştırmak istiyorum.”</p>

  <p>“Neyinle?” dedi Charley. O ana kadar Nancy’in farkına bile varmamıştı. Şimdi, Robert başıyla Nancy’i gösterirken de, sandalyesinde kalıp boş gözlerle ona baktı.</p>

  <p>“Karım,” dedi Robert bir kez daha, cılız bir sesle.</p>

  <p>Sonra Charley gözlerini Nancy’den ayırmadan ayağa kalktı. Gözleri garip bir şekilde bomboştu. “Nasılsın?” dedi.</p>

  <p>Nancy başını hafifçe eğerek selam verdi. “Nasılsınız?” dedi.</p>

  <p>“İsmini duyamadım,” dedi Charley.</p>

  <p>“Nancy,” dedi Nancy.</p>

  <p>“Nancy,” dedi Charley.</p>

  <p>“Biz bu sabah evlendik,” dedi Robert.</p>

  <p>“Anlıyorum,” dedi Robert. Sanki görüşünü açmaya çalışır gibi, birkaç kez üst üste, sertçe gözlerini kırpıştırarak yüzünü buruşturdu. Sonra sarhoş olduğunu zannedebileceklerini fark edip yüksek sesle açıklamasını yaptı: “Gözüme bir şey kaçtı da.” Ned’e döndü. “Sarhoş olmadım Ned,” dedi.</p>

  <p>“Sana sarhoşsun diyen olmadı ki Charley,” dedi Ned.</p>

  <p>“Bu masa artık bize yetmez herhalde,” dedi Charley.</p>
</body>
</html>
