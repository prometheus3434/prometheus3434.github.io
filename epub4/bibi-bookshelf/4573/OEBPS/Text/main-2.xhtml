<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u632659d7-e9ac-48bc-80a8-121f89698a74" style="text-align: center;"><a id="bookmark0"></a><span style="font-weight:bold;">ÖLÜMLÜLER UYURKEN</span></p>

  <p>Fred Hackleman ile Noel’in birbirlerinden uzak durabilme ihtimali olsa, dururlardı. Hackleman bekâr bir şehir haberleri müdürü, bir gazetecilik dehasıydı ve üç dayanılmaz yıl boyunca onun yanında muhabir olarak çalışmıştım. Yapabileceğim en yakın benzetme, bir çiftlik kedisiyle Audubon Society<a id="footnote1"></a><sup><a href="#bookmark1">1</a></sup> arasında ne kadar benzerlik varsa, Noel ruhu ile onun arasında da o kadar benzerlik olduğuydu.</p>

  <p>Ve birçok yönden bir çiftlik kedisine benzerdi. Yalnız, öyle olmasa da halinden memnun görünen, tembel, yetkilerini ve zekâsını her an size karşı kullanmaya hazır bir adamdı.</p>

  <p>Onunla birlikte çalışırken kırklı yaşlarının ortasmdaydı ve görünüşe göre bir tek Noel’e değil, hükümete, evliliğe, iş dünyasına, vatanseverliğe ve aklınıza gelebilecek diğer bütün önemli kurumlara olan saygısını da yitirmiş durumdaydı. Adını andığını duyduğum idealler sadece özlü manşetlerle, doğru telaffuzla, haberin doğruluğuyla ve insan ırkının budalalığını en hızlı şekilde rapor etmekle ilgili olanlardı.</p>

  <p>Etrafa, hafiften de olsa, biraz sevinç ve neşe saçtığını hatırladığım tek bir Noel var. Ama o da bir tesadüftü. Yirmi beş aralıkta bir firar olayı yaşanmıştı.</p>

  <p>Başka bir Noel’de de, üstüne yük treni çarpan bir adamla ilgili haberde adamın göçüp gittiğini yazdı diye, redaktör kızı ağlatıncaya kadar kızcağızın üstüne gitti.</p>

  <p>“Adam ayağa kalktı, üstünü başını silkeledi, kıkır kıkır güldü ve lokomotifle yaşadığı bu ufak anlaşmazlıktan önce her nereye gidiyorduysa, oraya mı gitti?” diye sordu Hackleman.</p>

  <p>“Hayır.” Kız dudağını ısırdı. “Öldü ve..</p>

  <p>“Peki neden öyle demedin? Adam öldü. O lokomotif, kömür vagonu, elli beş tane yüklü yük vagonu ve personel vagonu üzerinden geçtikten sonra, adam öldü. Bunu okuyucularımıza korkusuzca ve kafalarını karıştırmadan söyleyebiliriz. Birinci sınıf habercilik: O öldü. Cennete mi gitmiş? Göç ettiği yer orası mı?”</p>

  <p>“Ben... Bilmem.”</p>

  <p>“Ama haberinde bildiğimiz yazılı. Muhabir elinde adamın şu anda cennette ya da cennet yolunda olduğuna dair kesin doğrulanmış bir bilgi olduğunu mu söyledi? Adamın rahibiyle görüşüp içeri girebilmesi için en ufak bir umut ışığı olup olmadığını öğrendiniz mi?”</p>

  <p>Redaktör kız gözyaşlarına boğuldu. “Umarım gitmiştir!” dedi hırsla. “Ben sadece gitmiş olmasını istediğimi söylemeye çalıştım ve bundan pişman da değilim!” Burnunu sümkürerek yürüyüp giderken kapıda durdu ve gözlerinden ateşler saçarak Hackleman’a baktı. “Çünkü Noel!” dedi ve gazetecilik dünyasını sonsuza kadar terk etti.</p>

  <p>“Noel mi?” dedi Hackleman. Şaşkın görünüyor ve bakışlarını sanki binlerinin bu tuhaf sözcüğü ona tercüme etmesini bekler gibi odada dolaştırıyordu. “Noel.” Duvardaki takvime gidip, ayın yirmi beşine gelinceye kadar, parmağını tarihlerin üzerinden geçirdi. “Ha, kırmızı rakamlı olan. Hah.”</p>

  <p>Ama en iyi hatırladığım Noel sezonu Hackleman ile birlikte geçirdiğim son sezondur, Hackleman’ın coşkuyla şehir tarihindeki en yüz kızartıcı suç olarak nitelediği büyük soygunun gerçekleştiği sezon.</p>

  <p>Sabah postasına bakıp, “Lanet olsun, bir adam kısacık ömrü hayatında ne kadar şan ve şeref kazanabilir ki?” dediğini duyduğumda, aralığın biri falandı herhalde.</p>

  <p>Beni masasına çağırdı. “Bu ofise her gün akmaya devam eden bunca onurun sadece yönetim tarafından paylaşılması hiç de adil değil,” dedi. “Bunca onur aslında sizlere, esas işi yapanlara ait.”</p>

  <p>“Çok incesiniz,” dedim tedirgin bir sesle.</p>

  <p>“Bu yüzden, zaten çoktan hak ettiğin terfiye binaen, seni yardımcım yapıyorum.”</p>

  <p>“Şehir haberlerinden sorumlu müdür yardımcısı mı?”</p>

  <p>“Ondan daha büyük bir iş. Evlat, artık Yıllık Noel Dış Aydınlatması Yarışması’nın tanıtım müdür yardımcısısm. Gazete için yaptığın o müthiş, özverili işlerden haberim bile yok sanıyordun herhalde, ha?” Elimi sıktı. “Eh, işte cevabını aldın. Tebrikler.”</p>

  <p>“Teşekkürler. Ne yapacağım?”</p>

  <p>‘Yöneticilerin erken ölme nedeni yetki paylaşımı yapmayı becerememeleridir,” dedi Hackleman. “Şu anda hayatıma yirmi yıl eklenmiş olması gerek çünkü tanıtım müdürü olarak Ticaret Odası tarafından bana tevdi edilmiş olan yetkiyi, bu vesile ile tamamen sana devrediyorum. Fırsat kapısı sonuna kadar açık. Bu seneki Yıllık Noel Dış Aydınlatması Yarışması, senin tanıtımın sayesinde şimdiye kadarki en büyük, en parlak yarışma olursa, gazetecilik dünyasında ne kadar yükselebileceğinin hiçbir üst limiti olamaz. Belki de Milli Kuru Üzüm Haftası’nın bir sonraki tanıtım müdürü sen olursun, kim b<span style="text-decoration:underline;">ilir</span>?”</p>

  <p>“Korkarım bu sanat formuna pek aşina değilim,” dedim.</p>

  <p>“Hiçbir zorluğu yok,” dedi Hackleman. “Yarışmacılar evlerinin ön cephelerinden renkli ışıklar sarkıtır ve ışık ayarı en hızlı çalışan kazanır. Al sana Noel işte.”</p>

  <p>Sorumluluğunu bilen bir tanıtım müdür yardımcısı olarak olayın geçmişini iyice bir araştırdım ve 1938’den beri savaş yılları hariç her yıl düzenlendiğini öğrendim, ilk birinci, yarışmayı evinin ön cephesine ışıklarla çizdiği, iki katlı bir Noel Baba ile kazanmıştı. İkinci yıl birinci olanın kontrplaktan yapıp kenarlarına ışıklar geçirdiği ve çatının saçaklarına astığı bir çift devasa zil ileri geri sallanırken, çalıların içine gizlenmiş bir hoparlörden de ding-dong sesler geliyordu.</p>

  <p>Bu böyle devam etmişti: Her yılın birincisi bir yıl öncekinin biraz daha önüne geçmiş ve sonunda yarışmacıların bir elektrik mühendisinden yardım almadan kazanabilme gibi bir umutları kalmadığı gibi, kararın verileceği gece, yani Noel arifesinde, elektrik şirketinin bütün cihazlarında da vahim bir aşırı yüklenme yaşanmaya başlanmışa.</p>

  <p>Dediğim gibi, Hackleman bu işe hiçbir şekilde bulaşmak istemiyordu. Ancak, Hackleman’ın şansına, gazetenin yayıncısı Ticaret Odası başkanlığına seçilmiş ve çalışanlarından birinin böyle bir yurttaşlık görevinden kaytardığını öğrenince de, adamın bayağı bir canı sıkılmışa.</p>

  <p>Yayıncımız şehir haberlerine pek uğramasa da, nadiren yaptığı ziyaretlerin her biri unutulmaz ziyaretlerdi; özellikle de Noel’den iki hafta önce, Hackleman’ı toplumdaki rolünün iki misli önemli olduğu konusunda eğitmek adına yaptığı ziyaret.</p>

  <p>“Hackleman,” dedi yayıncı, “Buradaki personel sadece gazeteci değil, aynı zamanda aktif birer yurttaştır.”</p>

  <p>“Oy veriyorum ya,” dedi Hackleman. <sup>cr</sup>Vergimi de ödüyorum.”</p>

  <p>“O kadarla da kalıyor,” dedi yayıncı azarlarcasına. “Tam on yıldır şehir haberleri müdürüsün, ve on yıldır bu pozisyondaki bir adamın üstlenmesi gereken yurttaşlık görevlerinden kaytarıp durdun, en yakınındaki muhabire kakalayıverdin.” Parmağıyla beni gösterdi. “Birçok yurttaşın büyük bir şeref addedeceği görevlere onun gibi çocukları göndermek, toplumun suratına atılmış bir tokattır.”</p>

  <p>“Benim zamanım yok,” dedi Hackleman somurtarak.</p>

  <p>‘Yarat. Senden günde on sekiz saatini ofiste geçirmeni isteyen yok ki. Bu senin kendi fikrin. Gerek yok. Arada bir insan dostlarınla dışarıya çık Hackleman, özellikle de şimdi. Noel sezonundayız, adam. Şu yarışmanın başına geç ve...”</p>

  <p>“Noel’den bana ne ki?” dedi Hackleman. “Ben ne dindar bir adamım ne de aile babasıyım ve eggnog gastritimi azdırır, o yüzden Noel’in canı cehenneme.”</p>

  <p>Yayıncı afallamıştı. “Noel’in canı cehenneme mi?” dedi anlayamayan, boğuk bir sesle.</p>

  <p>“Aynen öyle,” dedi Hackleman.</p>

  <p>“Hackleman,” diye diklendi yayıncı, “Sana bu yarışmanın düzenlenmesinde görev almanı emrediyorum, sen de Noel havasına gireceksin. Bu sana iyi gelir.”</p>

  <p>“İstifa ediyorum,” dedi Hackleman, “Ki bunun size iyi geleceğini hiç sanmam.”</p>

  <p>Hackleman haklıydı. İstifası gazeteye hiç yaramadı. Tam bir faciaydı çünkü birçok bakımdan gazete <span style="font-style:italic;">o</span> demekti. Yine de, gazete yöneticilerinin ofislerinde ne ahlanıp vahlandı ne de dişler gıcırdatıldı; sadece sakin, sabır dolu bir özlem vardı. Hackleman daha önce de istifa etmiş fakat gazeteden yirmi dört saatten daha fazla ayrı kalmayı başardığı görülmemişti. Onun bütün hayati gazeteydi ve gazeteden ayrılmaktan söz etmesi, bir alabalığın dağdaki akarsudan ayrılıp ucuzcu bir dükkânda tezgâhtarlık yapacağını söylemesiyle aynı şeydi.</p>

  <p>Gazeteden ayrı kalabilme süresinde yeni bir rekor kırarak, istifa edişinden yirmi yedi saat sonra masasına döndü Hackleman. Hafiften sarhoş, somurtkandı ve kimseyle göz göze gelmiyordu.</p>

  <p>Sessizce ve saygılı bir şekilde masasının yanından geçerken, bir şeyler mırıldandığını duydum.</p>

  <p>“Efendim?” dedim.</p>

  <p>“Mutlu Noeller dedim,” dedi Hackleman.</p>

  <p>“Size de Mudu Noeller.”</p>

  <p>“Evet, efendim,” dedi, “Artık çok kalmadı, değil mi, o uzun beyaz sakallı, akıllara ziyan ihtiyarın şıngır mıngır evlerimizin tepesine inip hepimize yeni ciciler getirmesine.”</p>

  <p>“Evet, galiba öyle.”</p>

  <p>“Küçük ren geyiklerini kırbaçlayan bir adamdan her şey beklenir,” dedi Hackleman.</p>

  <p>“Öyledir, herhalde.”</p>

  <p>“Beni biraz bilgilendir, olur mu evlat? Neymiş bu yarışma?”</p>

  <p>Yarışmayı düzenlemesi gereken komitede, hepsi de yarışma için kılını bile kıpırdatamayacak kadar meşgul ya da mühim olan yerel şöhreder vardı: belediye başkanı, büyük bir imalatçı şirketin başkanı, Emlakçılar Odası başkanı. Hackleman beni yardımcısı konumunda tuttu ve sıkıcı hazırlıkları yapmak ikimizle Ticaret Odası’ndan birkaç çoluk çocuğa düştü.</p>

  <p>Her gece yarışmaya katılan evleri görmek için dışarı çıkıyorduk, ki bu evlerden binlercesi vardı. Komitenin Noel gecesi içlerinden bir birinci seçebileceği en iyi yirmiden oluşan bir liste oluşturmaya çalışıyorduk. Ticaret Odasındaki alt düzey memurlar şehrin güney tarafında keşfe çıkarken, Hackleman’la ikimiz kuzeyde dolaşıyorduk.</p>

  <p>Keyifli bir iş olabilirdi. Hava soğuk olsa da, ayaz yoktu; siyah kadifeden bir gökyüzünde, her gece parıl parıl, sert ve soğuk yıldızlar oluyordu. Sokaklardan temizlenen ama bahçe ve çanlarda kalan karlar, bütün dünyayı yumuşacık ve tertemiz gösteriyor ve arabadaki radyoda Noel ilahileri çalınıyordu.</p>

  <p>Ama keyifli değildi çünkü Hackelman’ın çenesi durmuyor, Noel’e çamur atıp duruyordu.</p>

  <p>Bir seferinde, radyoda ‘Sessiz Gece’yi söyleyen bir çocuklar korosunu dinlerken, günahsız ya da ölü olmayan bir adam cennete ne kadar yaklaşabilirse, ben de o kadar yaklaşmıştım. Hackleman birdenbire kanalı değiştirip arabanın içini bir caz grubunun tangır tungurlarıyla doldurdu.</p>

  <p>“Bunu neden yaptınız ki?” dedim.</p>

  <p>“Artık çok uzattılar,” diye terslendi Hackleman. “Bu gece zaten sekiz kere dinledik. Sigara satar gibi, Noel’i de satıyorlar, aynı teraneyi tekrarla da tekrarla. Kulaklarımdan Noel fışkıracak.”</p>

  <p>“Satmıyorlar,” dedim. “Sadece mutlu oluyorlar.”</p>

  <p>“Bu da akşveriş merkezlerinin başka bir reklam taktiği işte.”</p>

  <p>Düğmeyi tekrar çocuk korosunu yayınlayan kanala çevirdim. “Sakıncası yoksa bunu sonuna kadar zevkle dinlemek istiyorum,” dedim. “Sonra yine değiştirebilirsiniz.”</p>

  <p>“Cennetteymişçesineeeeee hu-zur-la uyu,” diye çınladı o minik, o tatlı sesler. Sonra da spiker araya girdi. “En sevilen Noel şarkılarından oluşan bu on beş dakikalık ara konser,” dedi adam, “Pazarları hariç her gün akşam ona kadar açık olan Bullard Brothers Alışveriş Merkezi tarafından sizler için hazırlanmıştır. Noel alışverişinizi son dakikaya bırakmayın. Aceleye gelmesin.”</p>

  <p>“Al işte!” dedi Hackleman zafer kazanmış bir edayla.</p>

  <p>“Bu ayrı bir konu,” dedim. “Önemli olan Kurtarıcı’nm Noel’de doğmuş olması.”</p>

  <p>“Yine yanlışın var,” dedi Hackleman. “Zamanını kimse bilmiyor. Incil’de buna dair hiçbir şey yok. Tek bir sözcük bile.”</p>

  <p>“Incil hakkında uzman görüşü almaya gideceğim son adam siz olurdunuz,” dedim kızgın bir sesle.</p>

  <p>“Çocukken ezberlemiştim,” dedi Hackleman. “Her gece bir ayet ezberlemek zorundaydım. Tek bir sözcüğü kaçırsam, aman Tanrım, babam bir güzel pataklardı.”</p>

  <p>“Öyle mi?” Bu beklenmedik bir gelişmeydi; beklenmedikti çünkü Hackleman’ın etkileyiciliği bir parça da ketumluğundan, geçmişinden ve iş dışında ne yapıp ne düşündüğünden hiç bahsetmeyişinden geliyordu. Şimdiyse tutmuş çocukluğundan bahsediyor, bana ilk kez sabırsızlık ve alaycıkktan daha derinlerdeki bir duygusunu gösteriyordu.</p>

  <p>“On yıl boyunca Pazar Okulu’ndaki tek bir dersi bile kaçırmadım,” dedi Hackleman. “Yağmurlu günde, güneşli günde; hastalıkta, sağlıkta, hep oradaydım.”</p>

  <p>“Dindardınız, ha?”</p>

  <p>“Babamın kemerinden ödüm kopardı.”</p>

  <p>“Hâlâ hayatta mı babanız?”</p>

  <p>“Bilmem,” dedi Hackleman ilgisizce. “On beş yaşındayken evden kaçtım, bir daha da dönmedim.”</p>

  <p>‘Ya anneniz?”</p>

  <p>“Ben bir yaşındayken ölmüş.”</p>

  <p>“Çok üzüldüm.”</p>

  <p>“Sana üzül diyen oldu mu?”</p>

  <p>Arabayı o gece bakmayı planladığımız son evin önüne çekiyorduk. Sivri uçlu çitleri, demir flamingolarıyla, İspanyol mimarisinin en kötü özelliklerini, elektronik cihazları ve aniden kazanılmış bir serveti tek bir <span style="text-decoration:underline;">hilk</span>at garibesinde toplayan, somon pembesi bir malikâneydi. Görünürde Noel aydınlatması falan yoktu, sadece evin içindeki normal ışıklar.</p>

  <p>Doğru yere gittiğimizden emin olmak için kapıyı çaldık ve bir kâhya evin arka tarafında gerçekten de bir Noel aydınlatması olduğunu ama açmak için ev sahibinden izin almamız gerektiğini söyledi.</p>

  <p>Az sonra kapıda beliren ev sahibi, şişko ve kıllı, üstteki iki dişi öne fırlamış bir adamdı; koyu kırmızı sabahlık giymiş bir kunduza benziyordu.</p>

  <p>“Bay Fleetwood, efendim,” dedi kâhya efendisine, “Bu beyefendiler.</p>

  <p>Ev sahibi bir el hareketiyle adamını susturdu. “Görüşmeyeli nasılsın Hackleman?” dedi. “Ziyaret için oldukça geç bir saat ama kapım eski dosdara her zaman açıktır.”</p>

  <p>“Gribbon,” dedi Hackleman inanamayan bir sesle, “Leu Gribbon. Ne zamandır burada oturuyorsun sen?”</p>

  <p>“Artık adım Fleetvvod, Hackleman. J. Sprague Fleetwood ve kanunlara sonuna kadar uyan bir adamım. Son karşılaşmamızda senin için bir haber vardı ama bu gece öyle bir şey olmayacak. Bir senedir dışarıda, sessiz ve düzgün bir hayat sürüyorum.”</p>

  <p>“Kuduz Köpek Gribbon bir senedir dışarıda ve benim bundan haberim yok, öyle mi?” dedi Hackleman.</p>

  <p>“Hiç bana bakmayın,” dedim. “Benim alanım okullar ve itfaiye.”</p>

  <p>“Topluma olan borcumu ödedim,” dedi Gribbon.</p>

  <p>Hackleman baronlara yaraşır salonun girişinde nöbet tutan bir zırh takımının göz siperliğiyle oynadı. “Topluma olan borcunu dolar başına iki sent ödemişsin gibi geldi bana,” dedi.</p>

  <p>‘"Yatırımlardan,” dedi Gribbon, “Borsadaki yasal yatırımlardan.”</p>

  <p>“Borsacın kupürleri görebilmek için paraların üstündeki kanı nasıl çıkartırdı acaba?” dedi Hackleman.</p>

  <p>“Konukseverliğimi kabaca istismar edeceksen Hackleman, seni dışarı attırırım,” dedi Gribbon. “Şimdi, ne istiyorsun?”</p>

  <p>“Aydınlatmayı görmek istiyorlarmış efendim,” dedi kâhya.</p>

  <p>Görevimiz açıklanınca, Hackleman süklüm püklüm oldu. “Evet,” diye mırıldandı, “Saçma sapan bir komitedeyiz.”</p>

  <p>“Kararın Noel arifesinde verileceğini sanıyordum,” dedi Gribbon. “O zamana kadar açmayı hiç düşünmemiştim, ahaliye hoş bir sürpriz olacaktı.”</p>

  <p>“Hardal gazı jeneratörü mü?”</p>

  <p>“Pekâlâ, zeki çocuk,” dedi Gribbon mağrur bir tavırla, “J. Sprague Fleetvvood’un nasıl bir yurttaş olduğunu bu gece göreceksin.”</p>

  <p>J. Sprague Fleetvvood’un, öteki adıyla Kuduz Köpek Gribbon’un bahçesinde belirsiz şekiller ve mavinin tonlarıyla dolu bir dünya vardı. Gece yarısı olmuştu ve</p>

  <p>Hackleman’la ikimiz üşümemek için ayaklarımızı yere vurup avcumuzun içine hohlarken, Gribbon’la üç hizmetkârı da bahçede koşuşturuyor, elektrik bağlantılarını sıkılaştırıp tornavidalar ve yağ kutularıyla heykele benzeyen bir şeyler üstünde çalışıyorlardı.</p>

  <p>Gribbon, yaratacağı etkiyi bir bütün halinde görebilmemiz için, açılmaya hazır olduğunda, aydınlatmanın uzağında durmamızı tembihledi. Görmek üzere olduğumuz şeyin ne olduğunu anlayamıyorduk ve özellikle kâhyanın yaptığı şey beklentimizi iyice artırıyordu. Bir gaz tankıyla dev bir meteoroloji balonunu şişiriyordu adam. Kâhya bir bocurgatın manivelasını çevirirken, bir kabloya bağlı olan balon da görkemli bir şekilde yükseldi.</p>

  <p>“Bu ne için ki?” diye fısıldadım Hackleman’a.</p>

  <p>“Tanrı nm son talimadanm getirecek,” dedi Hackleman. “Hapse neden girmişti?”</p>

  <p>“Bir ara şehirdeki bahis işlerini yürütüyordu ve işi elinde tutabilmek için yirmi kişiyi falan öldürttü. Onlar da gelir vergisini ödememekten beş yıl içeri tıktılar.”</p>

  <p>“Işıklar hazır mı?” diye avazı çıktığı kadar bağırdı Gribbon bir sundurmanın üzerinden, kolları havada, bir mucizeyi yöneterek.</p>

  <p>“Işıklar hazır,” dedi çalıların içinden bir ses.</p>

  <p>“Ses hazır mı?”</p>

  <p>“Ses hazır efendim.”</p>

  <p>“Balon hazır mı?”</p>

  <p>“Balon havalandı efendim.”</p>

  <p>“Bırak!” diye haykırdı Gribbon.</p>

  <p>Ağaçların tepesinden, iblisler çığlık attı. Güneşler patladı.</p>

  <p>Hackleman’la ikimiz geriye çekilip, kollarımızı içgüdüsel olarak yüzümüze örttük.</p>

  <p>Gözlerimizi yavaş yavaş, korka korkak açınca, karşımızda göz kamaştıran, parlak ışıklarla resmedilmiş, gerçek boyutlarda bir İsa’nın Doğumu sahnesinin uzayıp gittiğini gördük. Dört bir yandaki hoparlörlerden bangır bangır, kulakları sağır eden ilahiler duyuluyordu. Alçıdan yapılmış sığır ve koyunlar orada burada başlarını oynatırken, çobanlar da sağ kollarını demiryolu geçitlerindeki bariyerler gibi kaldırıp indiriyor, sarsak harekederle gökyüzünü gösteriyorlardı.</p>

  <p>Bakire Meryem ile Yusuf tatlı tatlı yemlikteki bebeğe bakarken, mekanik melekler kanat çırpıyor, mekanik bilge adamlar birer piston gibi inip inip kalkıyordu.</p>

  <p>Hackleman o gürültüde, “Bak!” diye bağırarak çobanların gösterdiği, balonun gökyüzünde kaybolduğu yeri gösterdi.</p>

  <p>Orada, Kuduz Köpek Gribbon’un somon pembesi sarayının üstünde, o gökkubbede bir gaz torbasından sarkan, yapay bir Beytüllahim yıldızı parlıyordu.</p>

  <p>Birdenbire, yine her yer karardı ve bütün hareket durdu. Benim beynim durmuştu. Hackleman’ın dili tutulmuş, bön bön yıldızın kaybolduğu yere bakıyordu.</p>

  <p>Gribbon bir koşu yanımıza geldi. “Şehirde bunun yanına yaklaşabilecek birisi daha var mı?” dedi nefes nefese ve gurur dolu bir sesle.</p>

  <p>“Yok,” dedi Hackleman kasvetli bir ses tonuyla.</p>

  <p>“Kazanır mı dersin?”</p>

  <p>“Evet,” diye mırıldandı Hackleman. “Tabii eğer başka birisi de kalkıp Kırmızı Burunlu Geyik Rudolph şeklinde bir atom bombası patlatmazsa.”</p>

  <p>“insanlar binlerce mil uzaktan bunu görmeye gelecek,” dedi Gribbon. “Sen gazetede yıldızı takip etmelerini söyle.”</p>

  <p>“Bak, Gribbon,” dedi Hackleman, “Birincilik ödülünde para falan olmadığını biliyorsun, değil mi? Verecekleri uyduruk belge bir papel ya eder ya etmez.”</p>

  <p>Gribbon gücenmiş görünüyordu. “Elbette,” dedi. “Bunu halka hizmet etmek için yapıyorum, Hackleman.”</p>

  <p>Hackleman homurdandı. “Haydi evlat, bu gecelik bu kadar yetsin, ha?”</p>

  <p>Yarışmayı kesin kazanacak olan kişiyi kararın verilmesinden bir hafta önce bulmuş olmamız işi gerçekten kolaylaştırmıştı. Saatler boyu şehirde dolaşmaktan, yirmi kadar eşit derecede iyi yarışmacı arasından en iyisinin hangisi olduğuna karar vermeye çalışmaktansa, jüri üyelerinin ve benim de içinde olduğum yardımcılarının Noel gecesinin çoğunu aileleriyle birlikte geçirebilecekleri anlamına geliyordu bu. Artık bütün yapmamız gereken Gribbon’un malikânesine gitmek, gözümüzü kör edip kulaklarımızı padatmasına izin vermek, elini sıkıp belgesini takdim etmek ve ağacı süsleyip çorabın içini doldurmak, üst üste eggnog yuvarlamak için eve geri dönmekti.</p>

  <p>Noel ile ilgili düşünceler Hackleman ile çalışan nevrotik personeli nazik ve duyarlı insanlar yapar, Hackleman’ın altından yapılmış bir kalbe sahip olduğu gibi akıl almaz bir söylenti yayıldıkça yayılırken, o da tatil havasına girmiş tipik bir patron gibi davranıyor, Kuduz Köpek Gribbon’un hapisten çıkmış, bir senedir şehirde olduğunu tek bir muhabir bile fark etmediği için, birkaç kellenin uçurulacağını ilan edip duruyordu.</p>

  <p>“Tanrım,” diyordu, “Benim tekrar sokaklara çıkmam lazım, yoksa gazete habersizlikten kapanacak.” Sonraki iki gün boyunca ise, haber ajanslarından gelen haberler olmasa, gazete cidden de kapanabilirdi çünkü Hackleman hemen herkesi Gribbon’un ne işler çevirdiğini araştırmakla görevlendirmişti.</p>

  <p>Hackleman’ın o kadar üstümüze gelmesine rağmen, Gribbon’un hapisten çıktıktan sonraki hayatında tek bir alengirli iş bulamadık. Varılabilecek tek sonuç suç işlemenin fazlasıyla kârlı bir iş olduğu ve Gribbon’un daha kırklı yaşlarının başında emekliye ayrılıp kalan günlerini lüks içinde ve kanunlara saygılı bir vatandaş olarak geçirebileceğiydi.</p>

  <p>“Parası cidden de borsa ve hisse senetlerinden geliyor,” dedim Hackleman’a ikinci günün sonunda, yorgun argın. “Cici bir çocuk gibi vergilerini ödüyor ve eski arkadaşlarıyla hiç görüşmüyor.”</p>

  <p>“Unut gitsin. Boş ver.” Hackleman daha önce hiç görmediğim kadar sinirliydi. Parmaklarıyla masasını tıklatıyor, ani seslerde havalara sıçrıyordu.</p>

  <p>“Ona karşı özel bir garezin mi var?” diye sordum. Birisinin peşine böyle hevesle düştüğü vaki değildi Hackleman’ın. Normalde, ister suçlu ister adalet kazansın, onu pek ilgilendirmezdi. Onu ilgilendiren şey bu çatışmadan çıkacak iyi haberlerdi. “Sonuçta, adam cidden tövbe etmiş.”</p>

  <p>“Unut gitsin,” dedi Hackleman. Birdenbire kalemini kırıp ayağa kalktı ve uzun adımlarla yürüyerek normal çıkış saatinden saatler önce çıkıp gitti.</p>

  <p>Ertesi gün izinliydim. Öğlene kadar uyuyabilirdim ama gazeteci çocuğun biri yatak odası penceremin alünda özel baskı gazetelerini satıyordu. Manşette kocaman ve siyah, ürkünç, tek bir sözcük vardı: KAÇIRILDI! Altındaki haberde İsa, Meryem ve Yusuf’un alçıdan yapılmış suretlerinin Bay J. Sprague Fleetwood’dan çalındığını ve Bay Fleetwood’un Yıllık Noel Dış Aydınlatması Yarışması’nm Noel gecesi yapılacak olan oylamasından önce suretlerin eline geçmesini sağlayacak bilgiyi ulaştırana bin dolarlık ödül teklif ettiği yazıyordu.</p>

  <p>Birkaç dakika sonra Hackleman aradı. Gazeteye akmaya başlayan ipuçlarının peşine düşmek için hemen ofise gitmek zorundaydım.</p>

  <p>Polis birkaç ipucu varsa bile, bir sürü amatör dedektifin hepsini mahvettiğinden şikayetçiydi. Ama soygunun çözülmesi için polis üzerinde hiçbir baskı yoktu. Akşam olduğunda aramalar hiç kimsenin kaçamadığı, kaçmak istemediği, neşeli bir çılgınlığa dönüşmüştü. Ve araştırma<span style="font-style:italic;">yı</span> yapmak polise değil, halka düşmüştü.</p>

  <p>İnsanlar akınlar halinde kapı kapı dolaşıp, bebek Isa’yı gören var mı diye soruyordu.</p>

  <p>Sinemalarda filmler boş salonlara oynuyor, yerel bir radyonun hediyeler dağıtan programı o gece hiç kimsenin evde oturup telefonlara bakmadığından yakınıyordu.</p>

  <p>Binlerce insan şehirdeki tek ahırı aramakta ısrar edince, ahırın sahibi sıcak çikolata ve ponçikler satarak küçük bir servet yaptı. Girişimci bir otel tam sayfalık bir ilan vererek, İsa, Meryem ve Yusuf’u bulan kişinin otellerinde bedavadan kalabileceğini duyurdu.</p>

  <p>Gazetenin bütün baskılarında baş manşeder bu araştırmaya ayrılmış ve bütün gazeteler tükenmişti.</p>

  <p>Hackleman her zamanki gibi sivri dilli, alaycı ve işbilirdi.</p>

  <p>“Bu bir mucize,” dedim. “Bu küçük haberi alıp iyice şişirerek Noel’i canlandırdınız.”</p>

  <p>Hackleman duygusuzca omuzlarını silkti. “Sadece pek fazla haberin olmadığı bir döneme rast geldi. Daha iyi bir şey çıktığı takdirde, ki umarım çıkar, bu haberi hemen unuttururum. Birinin cinnet geçirip elinde tabancayla anaokuluna dalmasının tam zamanıdır, ha?”</p>

  <p>“Keşke hiç ağzımı açmasaydım.”</p>

  <p>“Sana mutlu Saturnalia’lar dilemiş miydim?”</p>

  <p>“Saturnaüa mı?”</p>

  <p>“Evet, eski zamanlarda Aralık sonuna doğru kutlanan feci bir bayram. Romalılar okulları kapatır, patlayincaya kadar yiyip içer, herkese sevgilerini iletir ve birbirlerine hediyeler verirlermiş.” Telefonu açtı. “Hayır hanımefendi, O’nu henüz bulamadık. Evet, bulunduğu takdirde özel bir baskı yapacağız efendim. Evet hanımefendi, ahır zaten iyice aranmış durumda. Teşekkür ederim. Hoşça kalın.”</p>

  <p><a id="bookmark2"></a></p>

  <p>Aramalar kayıp figürlerin peşine düşülen gerçek bir avdan çok, gelişigüzel ve oyun oynar gibi dolaşan bir fener alayı gibiydi. Gerçekçi olmak gerekirse, arama yapan insanların pek fazla şansı da yoktu. Çok gürültü yapıyor ve sadece keyifli ya da ilginç olacağını düşündükleri yerlere gidiyorlardı.</p>

  <p>Ama yine de, kendilerini yaptıkları şeyin alegorik anlamına öylesine kaptırmışlardı ki gazetenin yardımına gerek kalmadan, kendiliğinden, güçlü bir beklenti doğmuştu. Noel gecesi kutsal ailenin bulunacağına herkes inanıyordu.</p>

  <p>Ama o arife gecesi, şehrin üzerinde hırsızlığa kurban giden J. Sprague Fleetvvood, namı diğer Kuduz Köpek Gribbon’un malikânesi üstündeki bir balondan sarkan yıldız dışında, yeni bir yıldız parlamadı.</p>

  <p>Belediye başkanı, büyük bir imalatçı şirketin genel başkanı ve Emlakçılar Odası başkanı, belediye başkanına ait limuzinin arka koltuğunda giderken, Hackleman’la ikimiz de önlerindeki koltuklarda oturuyorduk. Kayıp olan suretlerin yerine yenilerini koymuş olan Gribbon’a birincilik belgesini vermeye gidiyorduk.</p>

  <p>“Şuradaki sokağa mı sapayım?” dedi şoför.</p>

  <p>“Sen yıldızı takip et yeter,” dedim.</p>

  <p>“O sadece bir ışık, parası olan herkesin evinin tepesine asabileceği bir ışık,” dedi Hackleman.</p>

  <p>“Sen şu lanet olası ışığı takip et,” dedim.</p>

  <p>Smokinini giymiş bizi bekleyen Gribbon, kapıyı kendisi açtı. “Beyler, Noel’iniz kutlu olsun.” Gözleri yerde, ellerini huşu içinde yuvarlak göbeğinin üstünde birleştirerek, etrafı halatlarla çevrilmiş, aydınlatmanın çevresinden dolaşıp tekrar sokağa çıkan bir yoldan yürüttü bizi. Malikânenin köşesinden, tam aydınlatmayı göreceğimiz yerden geçti. “Bunu insanların yıldızları takip edip,” dedi, “Kilometrelerce uzaktan geleceği bir mabet olarak görüyorum.” Yana çekilip önden geçmemizi işaret etti.</p>

  <p>Ve inip kalkan, kollarını sallayan, kanatlarını çırpan ifadesiz figürleriyle açık havada yapılan bir beden dersini andıran o dudak uçuklatıcı manzara bir kez daha gözlerimizi kamaştırdı.</p>

  <p>“Gangster cenneti,” diye fısıldadı Hackleman.</p>

  <p>“Aman Tanrım,” dedi belediye başkanı.</p>

  <p>Emlakçılar Odası başkanı afallamış gibi görünse de, bir cesaret boğazını temizleyip kendini toparladı. “İşte, aydınlatma diye buna denir,” dedi azimle kendi bütünlüğüne yapışarak.</p>

  <p>“Yeni figürleri nereden buldun?” dedi Hackleman.</p>

  <p>“Bir alışveriş merkezinin tedarikçisi toptan satış yapıyordu,” dedi Gribbon.</p>

  <p>“Tam bir mühendislik harikası,” dedi şirket başkanı.</p>

  <p>“Dört mühendis birlikte yaptı,” dedi Gribbon gururla. “Figürleri yürüten her kimse, tanrı’ya şükürler olsun, neon haleleri burada bırakmış. Daha iyi görüneceğini düşünürseniz, titreştirebileceğım şekilde ayarlanmışlardı.”</p>

  <p>‘Yo, yo,” dedi belediye başkanı. “Bir de kuş kondurmaya gerek yok.”</p>

  <p>“Ah... kazandım mı yani?” diye sordu Gribbon kibarca.</p>

  <p>“Hmmm?” dedi belediye başkanı. “Ha, kazandınız mı? Şey, müzakere etmemiz lazım tabii. Size bu akşam bildiririz.”</p>

  <p>Başka ne denilebileceğini bilen yokmuş gibi göründüğünden, tıpış tıpış limuzine döndük.</p>

  <p>“Otuz iki elektrik motoru, iki mil kablo, neonlar hariç dokuz yüz yetmiş altı ampul,” dedi Gribbon biz hareket ederken.</p>

  <p>“Belgesini hemen orada vereceğimizi zannetmiştim,” dedi emlakçı adam. “Plan böyleydi, değil mi?”</p>

  <p>“O anda <span style="font-style:italic;">yapmak</span> hiç içimden gelmedi,” diyerek içini çekti belediye başkanı. “Bir yerde durup birer veda içkisi içebiliriz bence.”</p>

  <p>“Adamın kazandığı ortada,” dedi şirket başkanı. “Ödülü başkasına vermeyi göze alamayız. Adamın zevki ne kadar berbat olursa olsun, kaba kuvvetle - kaba dolarlarıyla, kaba kilovatlarla - o kazandı.”</p>

  <p>“Uğrayacağımız bir yer daha var,” dedi Hackleman.</p>

  <p>“Bunun tek duraklı bir oylama olduğunu sanıyordum,” dedi şirket başkanı. “Bu konuda anlaştığımızı sanmıştım.”</p>

  <p>Hackleman elindeki kartı havaya kaldırdı. “Teknik bir sorun yaşandı. Yarışmaya katılma süresi resmî olarak bugün öğlen sona eriyordu. Bu şey özel ulakla sürenin bitiminden iki saniye kadar önce geldi ve gidip bakma fırsatımız olmadı.”</p>

  <p>“Fleetvvood’un zamazingosunu geçemeyeceği kesin,” dedi belediye başkanı. “Kim geçebilir ki? Adres neymiş?”</p>

  <p>Hackleman adresi söyledi.</p>

  <p>“Şehrin neredeyse dışındaki paspal bir mahalle,” dedi emlakçı adam. “Dostumuz Fleetwood’a rakip olamaz.”</p>

  <p>“Unutalım gitsin,” dedi şirket başkanı. “Benim misafirlerim gelecek ve...”</p>

  <p>“Kötü halkla ilişkiler,” dedi Hackleman ciddi ciddi. Bu sözcüklerin onun ağzından, saygıyla telaffuz edilerek döküldüğünü duymak şaşırtıcıydı. Bir seferinde en tiksinç yaşam formlarının fareler, sülükler ve halkla ilişkiler yapan adamlar olduğunu söylemişti... aşağı doğru giden bir sıralamayla.</p>

  <p>Ama arka koltuktaki üç mühim adam için, etkileyici ve can sıkıcı sözcüklerdi bunlar. Homurdanıp huysuzlansalar da, karşı koyacak cesaretleri yoktu.</p>

  <p>Belediye başkanı, “Çabuk olalım,” deyince, Hackleman kartı şoföre verdi.</p>

  <p>Bir trafik ışığında durup kayıp figürleri arayan neşeli bir grupla yan yana geldik ve bize seslenip kutsal ailenin nerede saklı olduğunu bilip bilmediğimizi sordular.</p>

  <p>Belediye başkanı hiç düşünmeden pencereden dışarıya uzandı. “Onun altında bulamazsınız,” diyerek parmağını Gribbon’un evinin üstündeki ışığa doğru salladı.</p>

  <p>Bir başka grup şarkı söyleyerek önümüzde karşıdan karşıya geçti:</p>

  <p>Çünkü İsa Meryem’den doğdu,</p>

  <p>Ve yukarıdaki herkes toplandı,</p>

  <p>Ölümlüler uyurken, melekler</p>

  <p>Muhteşem aşkın başında nöbet tutar.</p>

  <p><a id="bookmark3"></a></p>

  <p>Yeşil yandı ve biz güzel evleri geride bırakır, Gribbon’un malikânesi üstündeki elektrikli aydınlatma kara fabrika bacalarının ardında kaybolurken, pek fazla konuşmadan gitmeye devam ettik.</p>

  <p>“Adresin doğru olduğuna emin misiniz?” dedi şoför kararsız bir sesle.</p>

  <p>‘Adam kendi adresini biliyordur herhalde,” dedi Hackleman.</p>

  <p>“Kötü bir fikirdi,” dedi şirket başkanı saatine bakarak. “Gribbon mu, Fleetwood mu, adı her neyse, şu adamı arayıp kazandığını söyleyelim. Boş verin.”</p>

  <p>“Katılıyorum,” dedi belediye başkanı. “Ama buraya kadar gelmişken, bir bakalım bari ”</p>

  <p>Limuzin karanlık bir sokağa dönüp bir çukurdan geçti ve durdu. “Burası beyler,” dedi şoför.</p>

  <p>Önündeki oturmaya elverişli olmadığını söyleyen tabelasıyla, en sağlam yeri kıymıklara ayrılmış cephe kaplaması olan, boş, yana doğru eğilmiş ve çatısız bir evin önüne park etmiştik.</p>

  <p>‘Yarışmaya farelerle tahtakuruları da katılabiliyor muydu?” dedi belediye başkanı.</p>

  <p>“Adres doğru,” dedi şoför kendini savunur gibi.</p>

  <p>“Dönüp eve gidelim,” dedi belediye başkanı.</p>

  <p>“Durun,” dedi emlakçı adam. “Arkadaki ambarda bir ışık var. Tanrım, buraya oylama yapmak için geldim ve de yapacağım.”</p>

  <p>“Git bak, ambarda kim varmış,” dedi belediye başkanı şoföre.</p>

  <p>Şoför omzunu silkti, arabadan indi ve karla kapk çöplerin üstünden ambara doğru yürüdü. Kapıyı çaldı. Kapı yumruğun gücüyle sonuna kadar açıldı. Şoför içeriden gelen cılız, titrek bir ışıkla silüete dönüşerek dizlerinin üstüne çöktü.</p>

  <p>“Sarhoş muydu?” dedi Hackleman.</p>

  <p>“Sanmam,” diye mırıldandı belediye başkanı. Dudaklarını yaladı. “Dua ediyor galiba... hayatında ilk kez.” Arabadan indi ve biz de onun peşinden sessizce ambara yürüdük. Şoförün yanma geldiğimizde, biz de onun yanında diz çöktük.</p>

  <p>Ortadan kaybolan üç figür karşımızdaydı. Meryem’le Yusuf samanlı beşiğinde yatan bebek Isa’nın üzerine eğilmiş, O’nu binlerce yerden gelen cereyanlardan koruyorlardı. içerideki tek ışık kaynağı bir gaz feneriydi ve fenerin titrek ışığı onları canlı gibi gösteriyor, insanda derin bir huşu ve tapınma isteği yaratıyordu.</p>

  <p><a id="bookmark4"></a></p>

  <p>Noel sabahı, gazete insanlara kutsal aileyi nerede bulacaklarını yazdı.</p>

  <p>insanlar Noel Günü boyunca tapınmak için o soğuk, ıssız ambara akın etti.</p>

  <p>Gazetenin içinde yer alan küçük bir haberle Yıllık Noel Dış Aydınlatması Yarışması’nı otuz iki elektrik motoru, iki mil kablo, neonlar hariç dokuz yüz yetmiş altı ampul ve ordu fazlası bir meteoroloji balonuyla, Bay. Sprague Fleetwood’un kazandığı ilan edildi.</p>

  <p>Hackleman işe gelmiş, her zamanki gibi tenkitçi ve olanlardan etkilenmemiş bir halde, masasında oturuyordu.</p>

  <p>“Bu müthiş, müthiş bir hikâye oldu,” dedim.</p>

  <p>“Ben artık çok sıkıldım,” dedi Hackleman. Avuçlarını birbirine sürttü. “Esas Ocak ayında Noel faturalarının gelmesini bekliyorum. Adam öldürmek için iyi bir ay.”</p>

  <p>“Ama Noel haberinin daha devamı olacak. Kimin yaptığını hâlâ bilmiyoruz.”</p>

  <p>“Nasıl bulacaksın kimin yaptığını? Başvuru formundaki isim sahte ve ambarın sahibi adam on yıldır şehre uğramamış”</p>

  <p>“Parmak izlerinden,” dedim. “Figürlerin üstündeki parmak izlerini araştırabiliriz.”</p>

  <p>“Böyle bir teklifle daha gelirsen, kovulduğunun resmidir.”</p>

  <p>“Kovulur muyum?” dedim. “Neden ki?”</p>

  <p>Hackleman çalımlanarak, “Kutsal şeylere saygısızlıktan!” deyince, konu kapanmış oldu. Onun aklı, dediği gibi, gelecekteki haberlerdeydi. Asla arkasına bakmazdı.</p>

  <p>Hackleman’nın hırsızlık, aramalar ve Noel konusunda yaptığı son şey, Noel gecesi beni bir fotoğrafçıyla birlikte ambara yollamak oldu. Bu, formalite icabı yapılan ve onun için çok sıkıcı bir işti.</p>

  <p>“Figürler kameraya bakarken, kalabalığı arkadan çekin,” dedi Hackleman. “Etrafta sürtüp duran bütün o günahkârların sayesinde, artık bayağı bir tozlanmışlardır. Fotoğrafı çekmeden önce ıslak bir bezle üstlerini silin en iyisi.”</p>

  <p style="text-align: center;"><b>SÖN, KISACIK MUM</b></p>

  <p id="ue8a56610-e625-4102-ae33-924deaab711e">Annie Cowper, Schenectady’den gelen mektupları yaşamının günbatımında esen tatlı, ılık bir rüzgâr olarak görüyordu. Aslında mektuplar gelmeye başladığında hâlâ kırklı yaşlarının ortasmdaydı ve yaşamının günbatımına daha çok vardı. Bütün dişleri hâlâ yerli yerindeydi ve çelik çerçeveli gözlüklerine bir tek okurken ihtiyaç duyuyordu.</p>

  <p>Kendisini yaşlı hissediyordu çünkü gerçekten yaşlı olan kocası Ed ölmüş, onu Kuzey Indiana’daki domuz çiftliğinde tek başına bırakmıştı. Ed ölünce hayvanları satmış, o dümdüz, kapkara, verimli araziyi komşulara kiralamış, kendisi de Incil’ini okumaya, saksıdaki bitkilerini sulamaya, tavuklarını beslemeye, küçük sebze bahçesiyle ilgilenmeye ya da sadece koltuğunda sallanmaya, sabırla ve sitem etmeden Ölümün Parlak Meleği’ni beklemeye başlamıştı. Ed çok para bıraktığı için, daha fazlasını yapmaya zorlayan da yoktu ve bölgedeki, Annie’nin bildiği tek bölgedeki insanlar doğru olanı, yapılması gelenekten olanı, yapılacak tek şeyi yaptığını hissettiriyordu ona.</p>

  <p>Akrabası olmasa da, arayıp soranı yok denemezdi. Çiftçilerin eşleri kek yiyip çay içerek gizliden gizliye acımak için bir-iki saatliğine sık sık ona uğrardı.</p>

  <p>“Benim Will gitmiş olsa, ne yapardım bilmem,” dedi uğrayanlardan biri. “Şehirdekiler tek vücut olmanın ne demek olduğundan habersiz bence. İstedikleri gibi koca değiştiriyorlar ve yeni gelenin de eskisinden bir farkı olmuyor onlar için.”</p>

  <p>“Evet,” dedi Annie de, “Hiç bana göre değil doğrusu. Bir tane daha şeftalili tatlı alsana Doris June.”</p>

  <p>Yani şehirdeki erkeklerle kadınların birbirine pek ihtiyacı yok, şey dışında...” Doris June cümleyi zarif bir şekilde yarım bıraktı.</p>

  <p>“Evet, çok doğru,” dedi Annie. Dul bir kadın olarak görevlerinden birinin de komşusu kadınlara, kocaları zaman zaman ne kadar kötü olursa olsun, onlarsız bir hayatın daha da kötü olacağı konusunda gayet tesirli bir kanıt teşkil etmek olduğunu öğrenmişti.</p>

  <p>Ona mektuplardan, kadın muduluğuna dair yaşamının bu kadar geç bir döneminde öğrendiği şeyden değilse de, en azından ta Schenectady kadar uzaklardan onu mudu edebilen bir adam olduğundan bahsederek, Doris June’nin bu hayalini yıkmadı Annie.</p>

  <p>Bazen karılarının yapılması gerektiğini fark ettiği bir erkek işini yapmak - bir damı onarmak, pompaya yeni conta takmak, ahırdaki gereksiz bir makineyi yağlamak -için, öteki kadınların kocaları da, sevimsiz ve resmî tavırlarla çiftliğe gelirdi. Onun iffetli bir dul olduğunu bilir ve bu yüzden feci şekilde saygı duyarlardı. Pek konuşmazlardı.</p>

  <p>Mektupları bilseler, bu kocaların nasıl davranacağını merak ederdi bazen Annie. O zaman onun hafifmeşrep bir kadın olduğunu düşünecek, reddedileceğini bilerek yaptığı resmî kahve tekliflerini kabul edeceklerdi belki de. Başka anlama çekilebilecek, kasabadaki lokantanın kahve tezgâhında duran edepsiz kıza söyledikleri türden şeyler söyleyip utana sıkıla kur yapacaklardı.</p>

  <p>Mektupları adamlara gösterse, içlerinde müstehcen bir şeyler bulacaklarını düşünürdü, ki mektuplar hiç de öyle değildi aslında. Ruhaniydiler, birer şiirdiler ve onları yazan adamın neye benzediğini ne biliyor ne de umursuyordu.</p>

  <p>Annie’nin ölüme benzer dinginliği ve sağlam ahlakından ziyadesiyle memnun, kasvetli, kupkuru, toz rengi bir adam olan rahip de gelirdi bazen ziyaretine.</p>

  <p>“Devam etme isteğini bana siz veriyorsunuz Bayan Cowper,” derdi. “Keşke bir ara gençlerimizle konuşmanız mümkün olsa. Onlar günümüzde ve bu modern devirde iyi bir Hıristiyan gibi yaşamanın imkânsız olduğuna inanıyorlar.”</p>

  <p>“Çok kibarsınız,” derdi Annie de. “Bütün gençler biraz vahşi oluyor ve sonradan akılları başlarına geliyor bence. Bir dilim daha ahududulu pasta almaz mıydınız? Sonra bozulup çöpe gidecekler.”</p>

  <p>“Siz hiçbir zaman vahşi olmadınız, değil mi Bayan Cowper?”</p>

  <p>“Şey... Ed ile evlendiğimde on altı yaşımı dolduralı daha çok az olmuştu tabii. Gezip tozmaya pek fırsatım olmadı.”</p>

  <p>“Ama fırsatınız olsa, yine de yapmazdınız,” derdi rahip bir zafer kazanmış gibi.</p>

  <p>Annie de ona karşı çıkmak ve mektuplardan gururla söz etmek için garip bir arzu duyardı. Ama bu fena arzuyla savaşır, vakur bir ifadeyle başını sallardı.</p>

  <p>Ciddi niyederi ve toprağına duydukları güçlü bir hırsla, bazı âşık adayları da uğrardı çiftliğe. Ama, bu adamlar Annie’nin tarlalarına beceriksizce methiyeler düzerken, bir teki bile aynada gördüğü şeyden - kaba saba ve çalışmaktan şişmiş elleri, ucu ayaz ısırığından sürekli kırmızı</p>

  <p>kalmış uzun bir burnu olan, uzun boylu, ince, telgraf direği kadar süssüz bir kadın - biraz da olsa fazlası olduğunu hissettiremiyordu ona. Aynen Ed gibi, onlar da böyle bir şeye kalkışmıyordu bile.</p>

  <p>Buz gibi geçen bir ziyaretin ardından, âşık adaylarından biri hava ve ekinler hakkında bir şeyler mırıldanıp şapkasını elinde burarak gider gitmez, Schcnectady’dan gelen mektuplara fazlasıyla gereksinim duyardı Annie. Kapıyı kilitler, panjurları indirir, yatağa uzanır ve ya karnı acıktığı, ya uykusu geldiği ya da kapı çalındığı için bir dahaki sefere kadar yine saklamak zorunda kalıncaya kadar, tekrar tekrar okurdu o mektupları.</p>

  <p>Ed Ekim ayında ölmüş, Annie de ilkbahara - ya da ilkbahar olması gereken zamana - kadar Ed ve mektuplar olmadan gayet güzel idare etmişti. Ancak Mayıs başında, nergis filizleri ani ve şiddetli bir donla öldüğünde yazmıştı o mektubu:</p>

  <p>“Sevgili 5587: Hiç tanımadığım birine ilk kez mektup yazıyorum. Eczanede sinüs problemim için bir reçete doldurulmasını beklerken, elime bir <span style="font-style:italic;">Western Romance</span> dergisi almıştım. Genelde böyle dergiler okumam. Saçma bulurum. Ama tesadüfen mektup arkadaşlığı bölümünü açtım ve ne kadar yalnız olduğunuzu, bir mektup arkadaşı istediğinizi yazdığınız yeri okudum.” Kendi aptallığına güldü. “Biraz kendimden bahsedeyim,” diye yazdı. “Hâlâ genç sayılırım, kumral saçlı, yeşil gözlü ve..i</p>

  <p>Mektubuna bir hafta içinde yanıt gelmiş ve derginin kullandığı kod numarası bir isme dönüşmüştü: Joseph P. Hawkins, Schenectady, New York.</p>

  <p>“Sevgili Bayan Cowper,” diye yazmıştı Hawkins, “Mektup arkadaşlığı ricam için çok fazla yanıt aldım ama hiçbiri beni sizinki kadar derinden etkilemedi. Dost ruhların buluşması, ki bizim ruhlarımızın öyle olduğuna inanıyorum, bu gözyaşları denizinde gerçekten nadir yaşanan bir olay ve en mükemmel fiziksel birleşmelerden bile daha gerçek bir saadetle dolu. Artık sizi bir melek addediyorum çünkü mektubunuzu okurken duyduğum, bir meleğin sesi. Melek ortaya çıktığı an, yalnızlığım dağılıverdi ve bu engin, bu kalabalık gezegende hiç de yalnız olmadığımı anladım. .</p>

  <p>Annie ilk mektubu okurken sinirli sinirli kıkırdamış ve zavallı adamcağızı böyle kandırdığı için suçluluk duymuş, mektubun ateşli havasından da biraz şoka uğramışü. Ama mektubu her gün defalarca, her seferinde artan bir acıma duygusuyla okurken buldu kendini. Sonunda, merhametinin ateşine kapılarak, zavallı adama istediği şeyi verdi ve onun için özene bezene bir melek daha yaratmaya çalışü.</p>

  <p>Bu noktadan sonra artık geriye dönüş de, dönmek isteyen de yoktu.</p>

  <p>Hawkins konuşmayı iyi bilen, şair ama her şeyin ötesinde, bir kadının hâle tir uhiye sine karşı aşırı duyarlı bir adamdı. Annie hiç bahsetmese de, canının sıkkın olduğu zamanlarda bunu hemen anlıyor ve onu neşelendirecek en doğru sözcükleri bulup söylüyordu. Sevinçli olduğu zamanlardaysa sevincini körüklüyor, sadece birkaç dakika değil, haftalarca sürmesini sağlıyordu bu sevincin.</p>

  <p>Annie de onun için aynısını yapmaya çalışıyordu ve beceriksizce yaptığı bu denemeler mektup arkadaşında şaşırtıcı derecede iyi sonuçlar veriyor gibiydi.</p>

  <p>Hawkins bir kez olsun kabalık etmemiş, kendisinin erkek, Annie’nin kadın olduğu gerçeğinin üzerinde bile durmamıştı. Bunun bir önemi olmadığını söyleyip duruyordu hararede. Öylesine muhteşem bir uyum sağlamışlardı ki önemli olan şey ruhlarının bir daha asla yalnız olmayacağıydı. Bu çok üst düzeydeki, hatta o kadar üst düzeydeki bir iletişimdi ki Annie ile Hawkins bütün bir yıl boyunca para, iş, yaş, fiziksel görünümler, din kurumu ve politika dahil, hiçbir dünyevi konuya değinmediler. Doğa, Kader ve ruhun o tanımsız, tatlı sızıları, ikisinin de yazmasına, yazmasına ve yazmasına yetecek kadar derin konulardı. Ed’siz geçen ikinci kış da serin geçen bir Mayıs’tan daha kötü gelmedi Annie’ye çünkü hayatında ilk kez, gerçek dostluğun nasıl bir şey olduğunu keşfetmişti.</p>

  <p>Mektuplar sonunda dünyevi konulardan bahsetmeye başladığında, onları dünyaya indiren Hawkins değil, Annie oldu. Yeniden ilkbahar geldiğinde, Hawkins’in ona yazdığı gibi, o da baş veren milyonlarca minik ve körpe filizden, kuşların eşleşmek için söylediği şarkılarla ağaçların tomurcuklanmasından, bir bitkiden ötekine polen taşıyan arılardan bahsediyordu ki birden Hawkins’in yasakladığı bir şeyi yapmak geldi içinden.</p>

  <p>“Lütfen,” diye yazmıştı Hawkins, “Resim değiş tokuşu dedikleri şey var ya, onu yapacak kadar bayağılaşmayalım. Cennettekiler dışında hiçbir fotoğrafçı mektuplarınızdan çıkıp gözlerimi hayranlıktan kör eden o meleğin resmini çekemez.”</p>

  <p>Ama aklının bir karış havada olduğu, ılık bir ilkbahar akşamı, Annie yine de zarfa bir resmini koydu. Resim beş yıl önceki bir piknikte Ed tarafından çekmiş ve o zamanlar kendisine hiç benzemeyen, berbat bir fotoğraf olduğunu düşünmüştü. Ama şimdi, zarfı kapatmadan önce incelerken, resimdeki kadında daha önce hiç görmediği birçok şey, bütün keskin hadarı yumuşatan ruhani bir güzellik bulutuyla sarılı olduğunu görmüştü.</p>

  <p>Sonraki iki gece, beklemek kâbus gibiydi. Resmi gönderdiği için kendinden nefret ediyor, kendi kendine dünyadaki en çirkin kadın olduğunu, Hawkins ile aralarındaki her şeyi berbat ettiğini söyleyip duruyordu. Sonra da resmin bir şeyleri değiştirmesinin pek de mümkün olmadığını söyleyerek avutmaya çalışıyordu kendini; aralarındaki ilişkinin tamamen ruhani olduğunu, zarfa boş bir kâğıt bile koymuş olsa, ister güzel olsun isterse de çirkin, resmin yaratacağından daha farklı bir etki yaratmayacağını. Ama resmin nasıl bir etki yarattığını ancak Joseph P. Hawkins söyleyebilirdi.</p>

  <p>Ha\vkins bunu özel ulakla gönderdiği bir mektupla yaptı. “Parlak melek, elveda!” diye yazdığını görünce, gözyaşlarına boğuldu Annie.</p>

  <p>Ama sonra, kendini zorlayarak okumaya devam etti. “Hayalimdeki zayıf, cılız taklit, kenara çekil, hayallerimin kanlı canlı, hayat dolu gelini Annie’in - gerçek yüzüyle -tahtını devirdi senin! Elveda, hayalet! Yaşama yer aç, çünkü ben de, hayattayım Annie de, ve şimdi ilkbahar!”</p>

  <p>Annie sevinçten havalara uçtu. Resmi yollayarak hiçbir şeyi berbat etmiş değildi. O ruhani güzellik bulutunu Hawkins de görmüştü işte.</p>

  <p>ilişkilerinin ne kadar değişmiş olduğunu ancak mektup yazmaya oturduğunda fark edebildi. Sadece ruh değil, kanlı canlı birer beden de olduklarını itiraf etmişlerdi ve bunu düşündükçe Annie’nin içi tatlı tatlı ürperiyor, bir zamanlar kanatlı olan kalem yerinden oynamıyordu. Geçmişte benzeri cümleler yeterince tatminkâr gelirken, şimdi aklına gelen her cümle aptalca, abartılı geliyordu Annie’ye.</p>

  <p>Sonra kalem kendi iradesiyle hareket etmeye başladı. Annie’nin daha önce yazdığı yüzlerce sayfadan daha çok şey anlatan iki sözcük yazdı:</p>

  <p>“Oraya geliyorum.”</p>

  <p>Gözleri aşktan kör olmuş, muhteşem hisler içinde kontrolünü yitirmişti.</p>

  <p><a id="bookmark6"></a>***</p>

  <p>Hawkins’in yanıt olarak gönderdiği telgraf da bir o kadar kısaydı: “LÜTFEN GELME. ÖLÜMCÜL HASTAYIM.”</p>

  <p>Son mesajı da bu oldu. Annie’nin telgraflarına ve özel ulakla yolladığı mektuplara Joseph P. Ha\vkins’den bir cevap gelmedi. Şehirlerarası bir arama yaparak Ha\vkins’in telefonu olmadığını öğrendi. Annie yıkılmış, hayalinin hayat dolu gelininden yedi yüz mil uzakta, onunla ilgilenecek, <span style="font-style:italic;">gerçekten ilgilenecek</span> hiç kimsesi olmadan eriyip giden o tatlı, yalnız adamdan başka bir şey düşünemez olmuştu.</p>

  <p>Hawkins’in derin sessizliğiyle geçen çileli bir haftanın ardından, yüzü aşktan al al, yeni korsesi yüzünden bunalmış bir halde, külotlu çorabının ve sutyenindeki boşlukların içinde katır kutur bir yerlerine batarak işkence eden birikimleriyle birlikte, uzun adımlar atarak Schenectady tren garından çıktı Annie. Elinde küçük bir valiz ve ecza dolabının içindeki her şeyi içine attığı örgü torbası vardı.</p>

  <p>Daha önce hiç trene binmemiş, Schenectady’daki o duman bulutlarının ve çınlayan karmaşanın yakınma bile yaklaşan hiçbir şey görmemiş olduğu halde korkmuyordu, hatta şaşkın bile değildi. Görev aşkı ve aşkla hissizleşmiş bir halde, insanların gözüne çarpacak denli uzun boyuyla, saldırgan bir tavırla öne doğru eğilip uzun adımlar atarak yürüyordu.</p>

  <p>Taksi durağı boştu ama bir hamala Hawkins’in adresini söyleyince, adam Annie’yi oraya götürecek bir otobüse yönlendirdi.</p>

  <p>“Şoföre nerede inmeniz gerektiğini sorun, yeter,” dedi hamal.</p>

  <p>Annie de öyle yapü, iki dakikada bir. Şoförün hemen arkasına oturup, mütevazı bagajını kucağına koydu.</p>

  <p>Otobüs çukurların ve tren raylarının üzerinde sarsıla sarsıla, gürültülü ve bacaları tüten fabrikalarla kenar mahallelerden bir labirentin içinde ilerlerken, Hawkins’i zayıf ve beyaz tenli, uzun boylu, zarif ve mavi gözlü, <span style="font-style:italic;">ucuz</span> ve kiralık bir odadaki daracık yatağında eriyip giden bir adam olarak görebiliyordu Annie.</p>

  <p>“İneceğim yer burası mı?”</p>

  <p>“Hayır efendim. Daha gelmedik. Ben size haber vereceğim.”</p>

  <p>Fabrikalarla kenar mahalleler azalmaya, yerlerini temiz, yeşil, posta pullarına yaraşır arsalar içindeki küçük ve hoş evler almaya başladı. Annie otobüsün önünden geçtiği pencerelerden içeriye bakarak, Hawkins’i küçük, tertipli bekâr evlerinden birindeki yatağına yatmış, bir zamanlar güçlü kuvvetli olsa da artık bitkin, bedeni hastalığa yenik düşmüş bir adam olarak hayal etmeye başladı.</p>

  <p>“Burada mı ineceğim?”</p>

  <p>“Daha var efendim. Ben size haber vereceğim.”</p>

  <p>Küçük evlerden sonra büyük olanlar, onlardan sonra da malikâneler, Annie’nin hayatında gördüğü en büyük evler başladı. Artık otobüsteki tek yolcu oydu ve ağarmış saçlarıyla minik bir bıyığı olan, kendi sebze bahçesi kadar büyük bir yatakta çürüyüp giden, yaşlı ve saygın bir beyefendiyi gördüğü yeni bir Hawkins hayaliyle şaşkına dönmüştü.</p>

  <p>“Mahalle burası mı?” dedi Annie kuşkulu bir sesle.</p>

  <p>“Burada bir yerde.” Otobüs yavaşladı ve şoför evlerin numaralarına bakındı. Bir sonraki köşede otobüsü durdurup kapıyı açtı. “Bu blokta bir yerde efendim. Gözüm oradaydı ama kaçırdım herhalde.”</p>

  <p>“Belki de bir sonraki bloktur,” dedi yüreği tir tir titrerken, kendi gözü de evlerin o çok iyi bildiği numaraya gitgide yaklaşan numaralarında olan Annie.</p>

  <p>“Değil. Bunda olması lazım. İleride mezarlıktan başka bir şey yok ve altı blok boyunca devam ediyor.”</p>

  <p>Annie sessiz ve gölgeli sokağa indi. “Çok teşekkür ederim.”</p>

  <p>“Bir şey değil efendim,” dedi şoför. Kapıyı kapatmaya yeltendi ama sonra duraksadı.</p>

  <p>“Şuradaki mezarlıkta kaç kişi ölü biliyor musunuz?”</p>

  <p>“Ben şehirde yabancıyım,” dedi Annie.</p>

  <p>“Hepsi,” dedi şoför bir zafer kazanmış gibi. Kapı bir takırtıyla kapandı ve otobüs homurdanarak uzaklaştı.</p>

  <p>Bir saat sonra, Annie bütün zilleri çalmış ve bloktaki bütün köpekler ona havlamıştı.</p>

  <p>Joseph P. Hawkins’in adını duyan hiç kimse yoktu. Öyle bir adres varsa bile, bir sonraki bloktaki bir mezar taşının adresi olduğu konusunda herkes hemfikirdi.</p>

  <p>Annie perperişan, koca ayaklarına sular inmiş bir vaziyette, mezarlık çitinin önündeki çimlerin üzerinde ağır ağır ilerledi. Sersemlemiş ve araştıran bakışlarına karşılık verebilecek bir tek taş melekler vardı. Sonunda mezarlığın girişini gösteren taş kemere geldi. Yenilgiye uğramış bir halde, gelecek otobüsü beklemek için valizinin üstüne oturdu.</p>

  <p>“Birini mi aramıştınız?” dedi aksi ve boğuk bir ses arkasından.</p>

  <p>Arkasına dönünce, kemerin alünda duran yaşlı bir cüce gördü. Adamın kör olan tek gözü haşlanmış yumurta gibi bembeyazdı ve kurnaz bakışlarla oynayıp duran öteki gözünün de parıl parıl bir göz bebeği vardı. Elinde üstüne taze toprak yapışmış bir kürek tutuyordu.</p>

  <p>“Ben, Bay Hawkins’i arıyordum,” dedi Annie. “Bay Joseph P. Hawkins.” Ayağa kalkarak, nasıl bir dehşet içinde olduğunu gizlemeye çalıştı.</p>

  <p>“Mezar işi mi vardı?”</p>

  <p>“Burada mı çalışıyor?” “Çalışıyordu,” dedi cüce. “Öldü.”</p>

  <p>“Yo!”</p>

  <p>“Evet,” dedi cüce duygusuzca. “Bu sabah gömüldü.”</p>

  <p>Annie tekrar valizin üstüne oturuncaya kadar yere doğru çöktü ve usulca ağladı. “Çok geç, artık çok geç.”</p>

  <p>“Dostunuz muydu?”</p>

  <p>“Bir kadının sahip olabileceği en candan dost,” dedi Annie tutkuyla, kesik kesik. “Onu tanır mıydınız?”</p>

  <p>“Hayır. O hastalanınca, burada beni işe aldılar. Duyduğum kadarıyla, tam bir beyefendiymiş ama.”</p>

  <p>“Öyleydi, öyleydi,” dedi Annie. Yaşlı adama bakıp, huzursuz gözlerle küreğini süzdü. “O... mezar kazmıyordu, değil mi?”</p>

  <p>“Peyzaj mimarı ve mezarlık sorumlusuydu.”</p>

  <p>“Ah,” dedi Annie gözyaşları içinde gülümseyerek. “Buna sevindim.” Başını iki yana salladı. “Artık çok geç, çok geç. Şimdi ben ne yapabilirim ki?”</p>

  <p>“Çiçeklerden pek hoşlanırmış.”</p>

  <p>“Evet,” dedi Annie, “Onların onu hiç terk etmeyen ve hayal kırıklığına uğratmayan dostlar olduğunu söylerdi. Nereden bulabilirim?”</p>

  <p>“Şey, aslında yasalara aykırı ama kimse görmediği sürece, şu kapının iç tarafındaki çiğdemlerden biraz toplamanızın bir sakıncası olmaz herhalde. Evinin orada birkaç menekşe de olacak.”</p>

  <p>“Evi mi?” dedi Annie. “Evi nerede?”</p>

  <p>Yaşlı adam kemerin öteki tarafındaki küçük, alçak ve sarmaşıklarla çevrili taş bir binayı gösterdi.</p>

  <p>“Ah, zavallı adamcağız"’ dedi Annie.</p>

  <p>“Çok da kötü sayılmaz,” dedi yaşlı adam. “Şimdi orada ben oturuyorum ve o kadar da fena değil. Haydi. Siz çiçek toplayın, ben de sizi kamyonede onun gömüldüğü yere götüreyim. Yürüyerek hem çok uzun sürer hem de yolu kaybedersiniz. Yeni açtığımız bölümde. Oraya ilk gömülen kişi o oldu, aslına bakarsanız.”</p>

  <p>Mezarlığın küçük kamyoneti o kıpırtısız, serin mermerler ormanının içindeki asfalt şeriderini takip ederken, Annie bir yerde artık nerede olduklarını anlayamaz oldu. Yaşlı adamın kısa bacakları pedallara yetişebilsin diye, kamyonetin koltuğu iyice öne doğru itilmişti. Bu yüzden Annie’nin uzun bacakları da acılar içinde ön panele dayanmıştı. Kucağında çiğdem ve menekşelerden oluşan bir buket vardı.</p>

  <p>ikisi de konuşmuyordu. Annie bakmaya bile dayanamadığı yol arkadaşına söyleyecek hiçbir şey bulamıyor, adam da onunla pek ilgili görünmüyordu; rutin ve sıkıcı, angarya bir iş yapıyordu sadece.</p>

  <p>Sonunda bir koruluğa giden çamurlu yoldaki lastik izlerinin önünü kapatan, demir bir kapıya geldiler.</p>

  <p>Yaşlı adam kapının kilidini açtı. Birinci vitese aldığı kamyonet, koruluğun kenarlarından dallar ve çalılar fırlayan alacakaranlığına doğru ilerledi.</p>

  <p>Annie nefesini tuttu. İlerideki huzur dolu, yapraklarla kaplı açıklığa vuran bir parça güneş ışığının altında yeni bir mezar vardı.</p>

  <p>“Mezarbaşı daha gelmedi,” dedi cüce.</p>

  <p>“Joseph, Joseph,” diye fısıldadı Annie. “Ben geldim.”</p>

  <p>Cüce kamyoneti durdurdu, topallayarak Annie’nin tarafına yürüdü ve saraylılara yaraşır bir hareketle kapısını açtı. İlk kez gülümsedi ve bir dizi ölüm beyazı, korkunç, takma dişi gözler önüne serdi.</p>

  <p>“Yalnız kalabilir miyim?” dedi Annie.</p>

  <p>“Ben burada beklerim.”</p>

  <p>Annie çiçekleri mezarın üstüne bıraktı ve bir saat boyunca mezarın yanında oturup, Joseph’in söylemiş olduğu bütün o harika, tatlı şeyleri içinden tekrarladı.</p>

  <p>Küçük adam kibar bir öksürükle kesmemiş olsa, saatlerce sürüp gidebilirdi bu düşünce zinciri.</p>

  <p>“Gitsek iyi olacak,” dedi adam. ‘Yakında güneş batacak.”</p>

  <p>“Onu burada tek başına bırakmak yüreğimi parçalıyor.”</p>

  <p>“Başka zaman tekrar gelirsiniz.”</p>

  <p>“Evet,” dedi Annie. “Geleceğim.”</p>

  <p>“Nasıl bir adamdı?”</p>

  <p>“Nasıl mı?” dedi Annie saygılı bir tavırla ayağa kalkarken. “Onu hiç görmedim. Sadece mektuplaştık. O çok, çok iyi bir adamdı.”</p>

  <p>“Bu kadar iyi ne yaptı ki?”</p>

  <p>“Kendimi güzel hissetmemi sağladı,” dedi Annie. “Artık bunun nasıl bir şey olduğunu biliyorum.”</p>

  <p>“Nasıl bir tip olduğunu biliyor musunuz?”</p>

  <p>“Hayır. Pek sayılmaz”</p>

  <p>“Uzun boylu ve geniş omuzlu olduğunu duydum. Mavi gözleri ve dalgalı saçları varmış. Siz de böyle mi hayal etmiştiniz?”</p>

  <p>“Ah, evet!” dedi Annie mudulukla. “Aynen öyle. Anlamıştım zaten.”</p>

  <p><a id="bookmark7"></a></p>

  <p>Tek gözlü cüce Annie’yi yabancılar konusunda uyarıp trene bindirdikten sonra mezarlığa döndüğünde güneş batmak üzereydi. Tekrar yalnız şairin koruluktaki mezarına giderken, mezar taşları yoluna uzun gölgeler düşürdü.</p>

  <p>içini çekerek mezardan Annie’nin buketini aldı.</p>

  <p>Kamyonede taş duvarlı evine dönüp çiçekleri suya, yazı masasının üstündeki bir vazoya koydu.</p>

  <p>ilkbahar başlarında yaşanan o akşamın nemini almak için şöminede hazır duran odunları yaktı, kendine bir fincan kahve koydu ve yazmaya oturdu, otururken de öne doğru eğilip Annie’nin buketini kokladı.</p>

  <p>“Sevgili Bayan Draper,” diye yazdı. “Mektup arkadaşım ve ruhumun en candan dostu olarak, Ingiliz Kolumbiyası’ndaki bir tavuk çiftliğinde, benim büyük ihtimalle hiç göremeyeceğim bir ülkede olmanız ne tuhaf. Ingiliz Kolumbiyası’ndaki hayata dair siz ne derseniz deyin, çok güzel bir yer olsa gerek, çünkü siz orada dünyaya geldiniz, değil mi? Lütfen, lütfen, lütfen,” diye yazıp bu üç sözcüğün altını çizerken empatiyle hırıldadı, “Resim değiş tokuşu dedikleri şey var ya, onu yapacak kadar bayağılaşmayalım. Cennettekiler dışında hiçbir fotoğrafçı mektuplarınızdan çıkıp gözlerimi hayranlıktan kör eden o meleğin resmini çekemez.”</p>

  <p id="u1f982ace-3249-497e-92fe-27a7751b5f11" style="text-align: center;"><a id="bookmark8"></a><span style="font-weight:bold;">TANGO</span></p>

  <p>Doldurduğum her iş başvurusu formunda yetişkin hayatımda şimdiye kadar neler yaptığımın, tarihleriyle birlikte, bir listesi isteniyor ve taviz vermeyen bir dille hiçbir dönemi atlamamam söyleniyor. Pisquontuit denen bir köyde özel öğretmenlik yaptığım son üç ayı liste dışında bırakmama izin vermeleri için neler vermezdim. Biri kişiliğimi değerlendirmesi için oradaki işverenime mektup yazacak olsa, kulakları bayağı bir çınlardı.</p>

  <p>Bütün başvuru formlarında, Pisquontuit hikâyesini kendi açımdan anlatabileceğim, <span style="font-style:italic;">açıklamalar</span> başlıklı küçük bir boşluk oluyor. Ama Pisquontuit’i görmemiş birinin, hikâyeyi benim açımdan anlayabilmesi de pek mümkün görünmüyor. Ki sıradan bir insanın Pisquontuit’i görmüş olma şansı, aynı elde iki kez maça floş royal gelmesi kadar denebilir.</p>

  <p>Pisquontuit 'parıltılı sular’ anlamına geldiği söylenen ve köyün var olduğunu bilen bir avuç imtiyazlı kişi tarafından <span style="font-style:italic;">Ponit</span> olarak telaffuz edilen, Kızılderili dilinden gelme bir sözcük. Deniz kenarına toplanmış bir grup gizli malikâneden oluşur. Tabelasız girişi ana yoldan bir çamlığa giden, dikkat çekmeyecek kadar sıradan ve dar bir yolun başındadır. Ormanın içinde, yoldaki bir dönüşte yaşayan bekçi, Pisquontuit’ten olmayan bütün arabaları döndürüp geldikleri yoldan geri gönderir. Pisquontuit’ten olan arabalarsa ya çok büyük ya da çok küçüktür.</p>

  <p>Orada kolej giriş sınavlarına hazırlanan ve yardıma ihtiyacı olan, dost canlısı, aklı beş karış havada bir gence, Robert Brewer’e özel dersler veriyordum.</p>

  <p>Pisquontuit’tekilerin Amerika’daki en dışa kapalı topluluk olduğunu hiç çekinmeden söyleyebilirim sanırım. Ben oradayken, bir bey komşularının ‘bayağı kasıntı tipler’ olduğunu ileri sürerek evini sattı. Geldiği yere, Boston-Beacon Hill’e geri döndü. Robert’in babası olan patronum Herbert Clewes Brewer zamanının çoğunu yelkenli yarışlarında ve Washington’a kızgın ve sitemkâr mektuplar yazarak geçirirdi. Kızgınlığının nedeni herkesin satın alabileceği Amerika Birleşik Devlederi Jeodetik Etüt Haritaları’nda köydeki bütün malikânelerin gösterilmiş olmasıydı.</p>

  <p>Sessiz bir topluluktu. Topluluğun üyeleri bu huzuru satın almak için kucak dolusu para vermişti ve minik dalgacıklar orada insana koca tsunamiler gibi gelirdi. Derderimin merkezindeyse tango kadar şiddet dolu ve barbarca olan bir tanesi daha yoktu.</p>

  <p>Tango, elbette, Latin Amerikan kökenli, genelde dört-dört tempolu, bacaklar iyice kırılarak ve parmak uçlarında dönerek yapılan adımlarıyla göze çarpan bir danstır. Bir Cumartesi gecesi, Pisquontuit Yat Kulübü’nün haftalık dansında, on sekiz yıllık yaşamında hiç tango izlememiş olan genç öğrencim Robert Brewer bacaklarını iyice kırmaya ve parmak uçlarında dönmeye başladı. Harekederi ilk başta ürkek, birer ürperme kadar istenç dışı yapılan hareketlerdi. Bu olduğunda, Robert’in zihni ve yüzü bomboştu. İnsanı sarhoş eden Latin müziği havada gezine gezine kulaklarından içeri girmiş, asker tıraşlı başının içinde kimseyi bulamamış ve ince uzun bedeninin kontrolünü ele geçirmişti.</p>

  <p>Bir şeyler tetiklenmiş, Robert’i müziğin mekanizması içine kilitlemişti. Üç milyon doları ve dağınık bir ağırlık merkezi olan, sade, erdemli ve genç partneri utanç içinde karşı koymaya çalıştıysa da, Robert’in gözlerindeki vahşi bakışları görünce kendini bıraktı. İkisi yekvücut, hızla hareket eden tek bir vücut haline geldi.</p>

  <p>Böyle bir şey Pisquontuit’te olamazdı.</p>

  <p>Pisquontuit’te dans etmek demek, ayakları yerden hiç ayırmadan, beş ila on santim arasında aralık tutarak, ağırlığınızı neredeyse hiç fark ettirmeden birinden ötekine aktarmak demekti. Bu usturuplu ağırlık aktarma hareketi sambadan valse, gavota, fokstrota, tavşan dansına ya da hokeypokey’e kadar, bütün müziklerle edilen tek danstı. En son nasıl çılgınca bir dans çıkmış olursa olsun, Pisquontuit onu kolayca etkisiz hale getirirdi. Balo salonu omuz hizasına kadar şeffaf jöleyle doldurulsa bile, dansçıların hareketi kısıtlanmış olmazdı. Hatta burun deliklerine kadar da doldurulabilirdi çünkü her konuda öyle kesin bir fikir birliği vardı ki tartışmalar da astıma benzer sözel bir stenografiye indirgenmiş durumdaydı.</p>

  <p>Şimdiyse Robert kalkmış balo salonunu Chtis-Craft marka bir hız motoru gibi boydan boya kat edip duruyordu.</p>

  <p>Robert ile partneri bir o yana, bir bu yana savrulurken, hiç kimse en ufak bir ilgi göstermedi. Başka zamanlarda ve başka yerlerde bir adamı çarka bağlayıp döndürmeye ya da yeraltı zindanına atmaya eşdeğer bir kayıtsızlıktı bu. Robert’i Pisquontuit tarihindeki, yelkenlisinin altını is karasına boyatan zavallıcıkla, insanların sabah on birden önce <span style="font-style:italic;">asla</span> yüzmeye gitmediğini fark edebildiğinde artık çok geç olan bir başkasıyla ve telefonda eyvallah deme alışkanlığından bir türlü vazgeçemeyen bir başkasıyla aynı sınıfa sokuyordu.</p>

  <p>Müzik bitince, Robert’in partneri alı al moru mor bir şaşkınlıkla izin isteyip gitti ve babası sahnenin yanında duran Robert’e katıldı.</p>

  <p>Bay Brewer öfkeli olduğunda dilini dişlerinin arasına dayayıp öyle konuşur, bir tek <span style="font-style:italic;">s</span> seslerini çıkartmak için geriye çekerdi. “Aman Tanrım, Bubs!” dedi Robert’e. “Kendini ne sandın sen, jigolo mu?”</p>

  <p>“Nasıl oldu bilmiyorum,” dedi Robert kıpkırmızı bir şurada. “Daha önce doğru dürüst dans etmişliğim yok ama bir anda çıldırıverdim sanki. Havada uçar gibiydim.”</p>

  <p>“Kendini rezil ettin,” dedi Bay Brewer. “Burası Coney Island değil ve Coney Island olmayacak. Şimdi git annenden özür dile.”</p>

  <p>“Baş üstüne,” dedi Robert, sarsılmış bir sesle.</p>

  <p>“Futbol oynayan lanet olası bir flamingoya benziyordun,” dedi Bay Brewer. Başını salladı, dilini içeri çekti, dişleri bir takırtıyla birleşti ve sert adımlarla yürüyüp gitti.</p>

  <p>Robert de annesinden özür dileyip dosdoğru eve döndü.</p>

  <p>Robert ile ikimiz Brewer malikânesi olarak bilinen evin üçüncü katındaki, bir banyo, oturma odası ve iki yatak odasından oluşan bir süiti paylaşıyorduk. Gece yarısından hemen sonra eve döndüğümde, Robert uyumuş gibi görünüyordu.</p>

  <p>Ama sabahın üçünde oturma odasından gelen hafif bir müzikle ve odada atılan heyecanlı adımların sesiyle uyandım. Kapımı açıp Robert’in tek başına tango yaptığım görerek şaşkına döndüm. Beni görmeden bir an önce burun</p>

  <div>
    <p>delikleri titreşiyor, kısılmış gözleri bir şeyhin alevler saçan gözlerine benziyordu.</p>

    <p>Şöyle bir yutkunup gramofonu kapattı ve divanın üstüne yığıldı.</p>

    <p>“Devam etsene,” dedim. “İyiydim.”</p>

    <p>“Hiç kimse zannettiği kadar medeni değilmiş sanırım,” dedi Robert.</p>

    <p>“Tango yapan çok insan var,” dedim.</p>

    <p>Yumruklarını sıkıp tekrar açtı. “Bayağı, budalaca, grotesk bir şey!”</p>

    <p>“İyi görünmesi gerekmiyor,” dedim. “Kendini iyi hissettirmesi yeterli.”</p>

    <p>“Pisquontuit’te yapılmaz,” dedi.</p>

    <p>Omzumu silktim. “Pisquontuit de neymiş?”</p>

    <p>“Kabalık etmek istemem,” dedi, “Ama senin bunu anlaman mümkün değil.”</p>

    <p>“Neler döndüğünü görebilecek kadar uzun zamandır buradayım,” dedim.</p>

    <p>“Senin için ahkâm kesmek kolay,” dedi Robert. “Sorumlulukların yoksa, istediğin her şeyle dalga geçebilirsin.”</p>

    <p>“Sorumluluklar mı?” dedim. “Senin sorumlulukların mı var? Hangi konuda?”</p>

    <p>Robert karamsar gözlerle etrafa bakındı. “Bu... Bütün bunlar. Büyük olasılıkla, bir gün bütün bunları ben devralacağım. Sense, canının istediği gibi gelip gitmekte ve istediğin şeye kahkahalarla gülmekte, kuşlar kadar özgürsün.” “Robert!” dedim. “Burası sadece bir ev. Eğer seni sıkıyorsa, miras kaldığı zaman neden satmayasın ki.”</p>

    <p>Robert afallamıştı. “Satmak mı? Burayı benim büyükbabam yapü.”</p>

    <p>“İyi bir tuğlacıymış,” dedim.</p>

    <p>“Bu bütün dünyada hızla kaybolmakta olan bir yaşam tarzı,” dedi Robert.</p>

    <p>“Uğurlar olsun,” dedim.</p>

    <p>“Pisquontuit bozulursa,” dedi Robert ciddi ciddi, “Hepimiz gemiyi terk edersek, o zaman eski değerleri kim koruyacak?”</p>

    <p>“Hangi eski değerleri?” dedim. “Tenis ve yelkencilik konusundaki katı kurallara uymak gibi mi?”</p>

    <p>“Uygarlık!” dedi. “Liderlik!”</p>

    <p>“Ne uygarlığı?” dedim. “Annenin, okumak onu öldürse bile, bir gün mudaka okuyacağını söyleyip durduğu o kitap mı? Hem burada kim neyin liderliğini yapıyor ki?”</p>

    <p>“Büyük büyükbabam,” dedi Robert, “Rhode Island’ın vali muaviniydi.”</p>

    <p>Bu bomba habere bir yanıt bulma isteğiyle gramofonu açıp odayı yeniden tango müziğiyle doldurdum.</p>

    <p>Hafifçe tıklatılan kapıyı açınca, karşımda sabahlığıyla, üst katın genç ve güzel hizmetçisi Marie’yi buldum.</p>

    <p>“Sesler duydum,” dedi. “Hırsız olabileceğini düşündüm.” Omuzları müziğin ritmine uygun olarak hafifçe oynuyordu.</p>

    <p>Onu rahatça kollarıma aldım ve birlikte tango yaparak oturma odasına girdik. “Attığımız her adımda,” dedim</p>

    <p>Marie’ye, “Aşağı orta sınıftan gelen köklerimize ihanet ediyor ve uygarlığın kalbindeki kazığı biraz daha derine gömüyoruz.”</p>

    <p>“Ha?” dedi Marie kapalı gözlerle.</p>

    <p>Omzumda bir el hissettim. Robert, kesik kesik nefesler alarak, dansımızı yarıda bölüyordu.</p>

    <p>“Bizden sonra tufan,” diyerek plağı değiştiren kolu çektim.</p>

    <p>Robert’in ve Marie ile benim gizli günahımız böyle başladı. Bu ritüel hemen her gece tekrarlandı. Marie sese bakmak için odaya geliyor ve Robert asık bir suratla bizi izlerken, Marie ile ikimiz dans ediyorduk. Sonra Robert acılar içinde, eklemleri kireçlenmiş bir ihtiyar gibi divandan kalkıp tek bir söz etmeden onu benden alıyordu. Pisquontuit’te yapılan bir şeytana tapınma ayini.</p>

    <p>Robert üç hafta içinde mükemmel bir dansçı olmuş ve Marie’ye deliler gibi âşık olmuştu.</p>

    <p>“Bu nasıl oldu?” dedi bana. “Nasıl <span style="font-style:italic;">olabildi?”</span></p>

    <p>“Sen bir erkeksin, o da kadın,” dedim.</p>

    <p>“Tamamen farklı dünyaların insanlarıyız,” dedi.</p>

    <p>“Yaşasın tamamen farklılık,” dedim.</p>

    <p>“Ne yapacağım ben, ne yapacağım?” dedi üzgün üzgün.</p>

    <p>“Aşkını ilan et,” dedim.</p>

    <p>“Bir hizmetçiye mi?” dedi kulaklarına inanamayan bir sesle.</p>

    <p>“Soyluların hepsi ya kapılmış ya da kiminle evlenecekleri zaten en başından belli Robert,” dedim. “Rhode</p>

    <p>Island vali muavininin soyundan gelenler halk tabakasından kişilerle evlenecek, başka çareleri yok. Müzikli sandalye oyunu gibi bir şey bu.”</p>

    <p>“Hiç komik değilsin,” dedi Robert acı acı.</p>

    <p>“Pisquontuit’ten birisiyle evlenemezsin ki, değil mi?” dedim. “Ormanda üç nesildir bir bekçi var ve artık içerideki herkes en az ikinci dereceden kuzen. Şoförler ve üst kat hizmetçileriyle karışmaya gönüllü olmadığı sürece, sistem kendi kendini yok edecek tohumları taşıyor.”</p>

    <p>“İçeri sürekli taze kan giriyor,” dedi Robert.</p>

    <p>“Gitti o,” dedim. “Beacon HilFe döndü.”</p>

    <p>“Öyle mi? Bilmiyordum,” dedi Robert. “Marie dışında pek bir şeyin farkında değilim artık.” Elini göğsüne koydu. “Bu güç,” dedi, “Seninle ne yapmak isterse onu yapıyor, sana ne hissettirmek isterse onu hissettiriyor.”</p>

    <p>“Sakin ol evlat, sakin ol,” diyerek Marie’ye lafı hiç dolandırmadan Robert’i sevip sevmediğini sormaya gittim.</p>

    <p>Elektrikli süpürgenin gürültüleri arasında, cilveli ve kaçamak cevaplar verdi bana. “Sanki onu kendim yaratmışım gibi hissediyorum,” dedi, “Sıfırdan başlayarak.”</p>

    <p>“Ona içindeki vahşi adamı senin gösterdiğini söylüyor,” dedim.</p>

    <p>“Ben de onu kast etmiştim,” dedi. “İlk başta içinde vahşi bir erkek falan olduğunu hiç zannetmiyorum.”</p>

    <p>“Çok yazık,” dedim, “Vahşileri dışarıda tutabilmek için onca masrafa girdikten sonra. Eğer onunla evlenirsen, çok zengin bir vahşi erkeğin olacak, bunu biliyorsun.”</p>

    <p>“Şu anda sadece kuvözde yatan bir bebek o,” dedi Marie hain bir sesle.</p>

    <p>“Hayat Robert için bütün anlamını yitiriyor,” dedim. “Ona neler yaptığını bilmiyorsun. Artık tenis ve yelkende kazanmış ya da kaybetmiş, umurunda bile değil.”</p>

    <p>Başka birinin aşkından bahseder, Marie’nin ruhunun geniş ve mavi pencerelerinden içeriye bakarken, dolu dolu, ısrarcı bir arzu bütün hislerimi ele geçirdi. “Birisi Pisquontuit’i doğru telaffuz ettiğinde, bir tebessüm etmeyi bile beceremiyor artık,” diye mırıdandım, cümlenin sonuna doğru alçalan bir sesle.</p>

    <p>“Çok üzgünüm, eminim öyledir,” dedi Maire de büyüleyici bir yüz ifadesiyle.</p>

    <p>Aklım başımdan gitti. Bileğine yapıştım. “Beni seviyor musun?” diye fısıldadım boğuk bir sesle.</p>

    <p>“Olabilir,” dedi.</p>

    <p>“Seviyor musun, sevmiyor musun?”</p>

    <p>“insanlara dostça ve sevgiyle davranacak şekilde yetiştirilmiş bir kız için,” dedi, “Bunu söylemek çok zor. Şimdi bırak da o dürüst kız işini yapsın.”</p>

    <p>Kendi kendime hayatımda bu kadar dürüst ve güzel bir kız görmediğimi söyleyerek Robert’in yanma döndüğümde, onun için artık kıskanç bir rakiptim.</p>

    <p>“Bir şey yiyemiyorum, uyuyamıyorum,” dedi Robert.</p>

    <p>“Bana ağlama,” diye tersledim. “Git babanla konuş. Duygularına <span style="font-style:italic;">onu</span> ortak et.”</p>

    <p>“Hayatta olmaz!” dedi. “Ne fikir ama!”</p>

    <p>“Onunla <span style="font-style:italic;">herhangi</span> bir şey hakkında konuştuğunuz oldu mu hiç?” dedim.</p>

    <p>“Şey, bir aralar, <span style="font-style:italic;">çocuğu tanımak</span> dediği şeyler vardı,” dedi Robert. “Çarşamba gecelerini bana ayırırdı, ben küçükken.”</p>

    <p>“Pekâlâ,” dedim, “Demek ki böyle bir konuşma geleneğiniz var. O günlerin ruhunu yeniden canlandır.” Onun divandan kalkmasını istiyordum ki <span style="font-style:italic;">ben</span> uzanıp gözlerimi tavana dikebileyim.</p>

    <p>“Ha, tam olarak konuşuyor sayılmazdık,” dedi Robert. “Kâhya odama gelip film projektörünü kurardı; sonra da babam gelip bir saat boyunca Mickey Mouse’yi oynatırdı. O şey tıkır tıkır çalışırken, biz sadece karanlıkta otururduk.”</p>

    <p>“Pek de sıkı f ikiymiş siniz!” dedim. “Bu duygu dolu birliktelikler niye sona erdi?”</p>

    <p>“Birçok neden yüzünden,” dedi Robert. “Daha çok savaş. Pisquontuit’in baş hava gözcüsüydü ve bu iş ondan çok şey götürdü. Ben de filmi makaradan makaraya sarmayı falan, hep kendi başıma öğrendim.”</p>

    <p>“Buradaki çocuklar erken olgunlaşıyor,” dedim hoş bir ikilem üzerinde düşünerek. Öğretmeni olarak Robert’i olgun bir yetişkin yapmak benim görevimdi. Ancak, Marie için girişeceğimiz rekabette onun çocuk kalmışlığı bana en büyük avantajı sağlıyordu. İyice düşündükten sonra, Robert’i bir erkek yapmayı ve Marie’yi tereyağından kıl çeker gibi benim kollarıma atmayı vadeden bir plan geliştirdim.</p>

    <p>“Marie,” dedim Marie’yi koridorda yakalayıp, “Robert mi, ben mi?”</p>

    <p>“Hşşşşşt!” dedi. “Sessiz ol. Alt katta kokteyl var ve sesler merdiven boşluğundan olduğu gibi aşağıya iniyor.”</p>

    <p>“Bütün bunlardan kurtarılmak istemez miydin?” diye fısıldadım.</p>

    <p>“Neden ki?” dedi. “Mobilya cilasının kokusunu seviyorum, uçak fabrikasındaki kız arkadaşımdan daha çok kazanıyorum ve üst sınıftan birçok insanla tanışıyorum.”</p>

    <p>“Sana evlenme teklif ediyorum Marie,” dedim. <span style="font-style:italic;">“Ben</span> senden asla utanmazdım.”</p>

    <p>Bir adım geri çekildi. “Şimdi, böyle haince bir şeyi neden söyledin ki? Kimmiş benden utanan, bilmek isterim?”</p>

    <p>“Robert,” dedim. “Sana âşık olsa da, utancı aşkından daha büyük.”</p>

    <p>“Benimle dans etmekten gayet memnun,” dedi Marie. “Birlikte çok hoş vakit geçiriyoruz.”</p>

    <p>“Baş başayken,” dedim. “Bütün bu cazibene rağmen, Yat Kulübü’nde seninle birlikte tek bir adım atar mıydı dersin? Katiyen atmaz.”</p>

    <p>“Atardı,” dedi usulca, “Eğer isteseydim, gerçekten isteseydim.”</p>

    <p>“Ölür de atmaz,” dedim. “Gizli içkicileri hiç duymuş muydun? Al işte, senin de gizli bir âşığın oldu.”</p>

    <p>Onu bu sinir bozucu düşünceyle baş başa bıraktım ve o gece dans etmeye geldiğinde, gözlerindeki meydan okuyan bakışları görerek mest oldum. Ama Robert dansımızı kesinceye kadar, alışılmışın dışında bir şey yapmadı. Her zamanki gibi, gözlerini açmadan ve tek adım bile kaçırmadan benden Robert’e geçti. Ama bu sefer durdu ve gözlerini kocaman açtı.</p>

    <p>“Ne oldu?” dedi Robert, Marie demir bir direk kadar kıpırtısız dururken, bacaklarını kırıp parmak uçlarında dönerek. “Bir şey mi var?”</p>

    <p>“Yo,” dedi Marie soğuk bir sesle. “Neden bir şey olduğunu düşündün ki?”</p>

    <p>Robert güvenini yeniden kazanarak bacak kırıp biraz daha dönmeye başlasa da, yine Marie’yi yerinden oynatamadı.</p>

    <p><span style="font-style:italic;">“Var</span>bir şey,” dedi.</p>

    <p>“Beni çekici buluyor musun Robert?” dedi Marie sakin sakin.</p>

    <p>“Çekici mi?” dedi Robert. “Çekici mi? Tanrım, evet! demem gerekir. Bunu bütün dünyaya haykırırım.”</p>

    <p>“Pisquontuit’teki yaşıtım bütün kızlar kadar çekici miyim?”</p>

    <p>İçtenlikle, “Daha da çok!” diyerek tekrar dansa başladı ama yine bir yere varamadı Robert. “Daha da, daha da çok,” dedi gitgide yavaşlayarak.</p>

    <p>“Peki oturup kalkmasını bilen biri miyim?”</p>

    <p>“En iyisisin!” dedi Robert kafası karışmış bir halde. “Kesinlikle en iyisisin Marie.”</p>

    <p>“Öyleyse neden beni Yat Kulübün’deki dansa götürmüyorsun?” dedi Marie.</p>

    <p>Artık Robert de Marie kadar kıpırtısızdı. ‘Yat Kulübüne mi?” dedi. <span style="font-style:italic;">“Pıscjuonlmt</span> Yat Kulübüne mi?”</p>

    <p>“Tam üstüne bastın,” dedi Marie.</p>

    <p>“Sorduğu şey şu ki Robert,” dedim anlamasına yardımcı olmaya çalışarak, “Sen bir erkek misin yoksa fare mi? Onu Yat Kulübü’ndeki dansa götürecek misin yoksa hayatından sonsuza kadar çıkıp uçak fabrikasına <span style="font-style:italic;">mı</span> girecek?”</p>

    <p>“Uçak fabrikasında iyi bir kıza ihtiyaçları var,” dedi Marie.</p>

    <p>“Ben daha iyisini görmedim,” dedim.</p>

    <p>“Uçak fabrikasındakiler kızlardan utanmıyor,” dedi Marie. “Piknikler, Noel partileri, yeni gelinlere hediye verme partileri falan düzenliyorlar ve ustabaşılar, başkan yardımcıları, işletme müdürleri, komptrolörler, herkes bu partilere gidip kızlarla dans ederek eğleniyor. Komptrolör kız arkadaşımı sürekli bir yerlere götürüyor.”</p>

    <p>“Komptrolör nedir?” dedi Robert zaman kazanmaya çabalayarak.</p>

    <p>“Bilmiyorum,” dedi Marie, “Ama hayatını <span style="font-style:italic;">çalışarak</span> kazanan ve gizli âşık olmayan birisi.”</p>

    <p>Robert’in, bu iğneyle, nutku tutuldu.</p>

    <p>“Erkek misin, fare mi?” diyerek sözü tekrar konuya getirdim.</p>

    <p>Robert dudağını ısırıp, sonunda anlayamadığımız bir şeyler mırıldandı.</p>

    <p>“Ne dedin?” dedi Marie.</p>

    <p>“Fare,” diyerek içini çekti Robert. “Fare dedim.”</p>

    <p>“Fareymiş,” dedi Marie usulca.</p>

    <p><span style="font-style:italic;">“0</span> şekilde söyleme,” dedi Robert yalnız bırakılmış bir sesle.</p>

    <p>“Fare başka nasıl söylenir ki?” dedi Marie. “İyi geceler.”</p>

    <p>Ben de onun peşinden koridora çıktım. “Eh,” dedim, “Biraz sert oldu ama...”</p>

    <p>“Marie,” dedi Robert kapıda belirerek, solgun bir yüzle. “Hiç sevmezsin. Nefret edersin. Berbat zaman geçirirsin. Orada herkes berbat zaman geçirir. Onun için fare dedim.”</p>

    <p>“Müzik olduğu,” dedi Marie, “Ve bir bey yanındaki hanımla onur duyduğu sürece, başka hiçbir şeyin önemi yoktur.”</p>

    <p>“Hm,” dedi Robert. Tekrar oturma odasına girerek gözden kayboldu ve divandaki yayların gıcırdadığını duyduk.</p>

    <p>“Sen bir şey diyordun?” dedi Marie.</p>

    <p>“Ona çok sert geleceğini söylüyordum,” dedim, “Ama uzun vadede dünyalar kadar işine yarayacak. Yıllar boyu içi içini yiyecek ve büyük ihtimalle Pisquontuit tarihindeki ilk gerçek insan o olacak. Uzun, yavaş ve derinden gerçekleşen bir tepkime.”</p>

    <p>“Dinle bak,” dedi Marie. “Kendine kendine konuşuyor. Ne diyor öyle?”</p>

    <p>“Fare, fare, fare,” diyordu Robert. “Fare, fare...”</p>

    <p>“Ruhani bir saatli bombanın,” dedim, “Fitilini ateşledik.”</p>

    <p>“Fare, erkek, fare, erkek..dedi Robert.</p>

    <p>“Bundan birkaç yıl sonra,” dedim,</p>

    <p>“Erkek!” diye bağırdı Robert. “Erkek, erkek, erkek!” Ayaklanmış, bir hışım koridora çıkıyordu. Vahşi bir edayla, “Erkek!” diyerek Marie’yi arkaya doğru yatırıp şehvede öptü. Sonra doğrultup peşinden çekerek merdivenlerden ikinci kata indirdi.</p>

    <p>Ben de afallamış bir halde arkalarından gittim.</p>

    <p>“Robert,” dedi Marie nefes nefese. “Lütfen, neler oluyor?”</p>

    <p>Robert annesiyle babasının kapısını yumrukladı. “Göreceksin,” dedi. “Senin bana ait olduğunu bütün dünyaya haykıracağım!”</p>

    <p>“Robert, bak,” dedim, “Belki önce biraz sakinleşip..</p>

    <p>“Ah-ha! Büyük fare avcısı!” dedi çıldırmış gibi. Beni bir yumrukta yere serdi. “Bu fare nasıl pençeliyormuş bakalım?” Tekrar kapıyı yumrukladı. “Kalkın haydi, içeridekiler!”</p>

    <p>“Ben sana ait olmak istemiyorum ki,” dedi Marie.</p>

    <p>“Baüda bir yere gidip,” dedi Robert, “Hereford sığırı ve soya fasulyesi yetiştiririz.”</p>

    <p>“Ben sadece Yat Kulübü’nün dansına gitmek istemiştim,” dedi Marie incecik ve korkulu bir sesle.</p>

    <p>“Anlamıyor musun?” dedi Robert. “Ben şeninim.”</p>

    <p>“Ama ben ona aidim,” dedi Marie beni göstererek. Kolunu Robert’ten kurtarıp alt kattaki odasına doğru koşarken, Robert da hemen peşinden koştu. Kapısını çarpıp kilitledi Marie.</p>

    <p>Morarmış yanağımı ovuşturarak yavaşça ayağa kalktım.</p>

    <p>Bay ve Bayan Brewer’in yatak odalarının kapısı aniden açıldı. Bay Bre\ver kapıda durmuş, dili dişlerinin arasında, gözlerinden ateşler saçarak bana bakıyordu. “Evet?” dedi.</p>

    <p>“Ben şey ah,” dedim. Donuk bir tebessüm gönderdim. “Yok bir şey efendim.”</p>

    <p>‘Yok bir şey mi!” diye kükredi Bay Brewer. “Dünyanın sonu gelmiş gibi kapıyı yumruklayıp, sonra da bir şey yok diyorsun. Sarhoş musun sen?” “Hayır efendim.”</p>

    <p>“Eh, ben de değilim,” dedi. “Zihnim apaçık ve sen kovuldun.” Kapıyı suratıma çarptı.</p>

    <p>Robert ile paylaştığımız süite gidip toparlanmaya başladım. Robert yine divana uzanmış, gözlerini tavana dikmişti.</p>

    <p>“O da toplanıyor,” dedi.</p>

    <p>“Öyle mi?”</p>

    <p>“Herhalde evlenirsiniz, ha?”</p>

    <p>“Öyle görünüyor. Başka bir iş bulmam gerekecek.”</p>

    <p>“Haline şükret,” dedi. “Burada yatan sen de olabilirdin, şükret.”</p>

    <p>“Sakinleştin, öyle mi?” dedim.</p>

    <p>“Yine de Pisquontuit’le işim bitti artık,” dedi.</p>

    <p>“Akıllılık edersin bence,” dedim.</p>

    <p>“Acaba,” dedi, “Marie ile ikiniz gitmeden önce bana küçük bir iyilik yapar mısınız?”</p>

    <p>“Söyle.”</p>

    <p>“Merdivenlerden inerken, onunla dans etmek isterdim.” Onu tek başına tango yaparken yakaladığımda olduğu gibi, gözleri yine kısılmış, için için yanıyordu Robert’in. “Bilirsin,” dedi, “Fred Astaire gibi.”</p>

    <p>“Kesinlikle,” dedim. “Bunu dünyada kaçırmam.”</p>

    <p>Gramofonun sesi iyice açıldı ve Brewer malikânesindeki yirmi altı oda birden şafak vakti tango ritimleriyle sarsıldı. Hoş bir çift oluşturan Robert ile Marie, bacaklarını kırıp parmak uçlarında dönerek spiral merdivenden</p>

    <p>aşağı indi. Ben de Marie ile ikimizin valizleriyle birlikte onları takip ettim.</p>

    <p>Bay Brewer, dili dişlerinin arasında, yine odasından dışarı fırladı. “Bubs! Ne demek oluyor bu?”</p>

    <p>Robert ise babasına verdiği cevapta, doldurduğum her iş başvurusu formunda bir kez daha anladığım gibi, gereksiz yere kahramanlık etti. Hani o sözler söylenmeden bırakılmış olsa, Bay Brewer’in bana karşı tavrı zamanla yumuş ayabilir di. Ama şimdi, son işverenim olarak onun ismini her yazışımda, avucumun kenarıyla mürekkebi dağıtıp, gelecekteki işverenlerimin dürüst tebessümümü referans olarak yeterli bulmalarını umuyorum.</p>

    <p>“Bu iki dostuma, efendim,” dedi Robert, “Oğlunuzu mezardan kaldırdıkları için teşekkür etmeniz lazım, demek oluyor.”</p>

    <p id="u4b32d99e-07fa-49bc-8180-c49fe9ef637d" style="text-align: center;"><a id="bookmark9"></a><span style="font-weight:bold;">BOMAR</span></p>

    <p>Amerikan Demir Döküm Şirketi’nin Mali İşler Müdürlüğü, Hissedar Kayıdarı Bölümü’nde hiç pencere yoktu. Ama yeşil duvarda asılı saatin yanındaki hoparlörden gelen hafif, tatlı bir müzik, bölümün verimliliğini yüzde üç oranında artırırken, bu arada mevsimlere de ayak uydurur ve personel için - Bud Carmody, Lou Sterling ve Nancy Daily - bir çeşit pencere işlevini görürdü.</p>

    <p>Carmody ile Sterling Ofisi Miss Daily’e bırakıp sabah kahvesi için dışarı çıktıklarında, hoparlörden ilkbahar şarkıları dökülüyordu.</p>

    <p>Fabrika sokağından ana kapıya, dışarıdaki Acme Grille’ye doğru salına salına yürüyen adamların ikisi de gamsız, hırsa yenik düşmemiş adamlardı. Üst düzey yöneticilerin yapıldığı o paha biçilmez malzemeden onlarda olmadığı ikisine de gayet net olarak gösterilmişti. Bu yüzden, etraflarındaki gözlerini kocaman açmış didişip duran bir sürü adamın aksine, onlar rahat ve pahalı olmayan şeyler giymekte, istedikleri zaman kahve içmeye gitmekte özgürdü.</p>

    <p>Kurumda büyük bir geleceği olanlara kapalı, mizah yapabildikleri bir alan da vardı. Amerikan Demir Döküm Şirketi, şirket ürünleri, yöneticileri ve hissedarlarıyla ilgili espriler yapabiliyorlardı.</p>

    <p>Kırk beşinde olan Carmody teoride bölümün, genç Sterling’in, Miss Daily’in ve dosyaların başındaydı. Ama</p>

    <p>anarşist bir ruhu vardı ve asla emir vermezdi. Otoriter değil, yaratıcı olmakla gururlanan, uzun boylu, zayıf bir hayalperestti ve bütün enerjisini öneri kutusunu doldurmaya, tatillerde ofisi dekore etmeye ve masasında kilitli tuttuğu bir dosyanın içinde mâniler biriktirmeye harcardı.</p>

    <p>Girişimci gençler başarı merdiveninde dalga dalga önüne geçerken, Carmody yalnız ve biraz suratsız bir adam olmuştu. Ama sonra, başka bölümlerdeki takdir görmemiş performanslarının ardından, yine uzun boylu, zayıf ve hayalperest bir genç olan, yirmi sekiz yaşındaki Sterling bölüme gelmiş ve ofisteki hayat canlanmıştı. Carmody ve Sterling birbirlerinin yaratıcılıklarını kamçılayarak yeni doruklara taşımış ve bu inanılmaz derecedeki verimli birliktelikten, en muhteşemi III. Bomar Fessenden efsanesi olan, bir sürü şey çıkmıştı.</p>

    <p>III. Bomar Fessenden diye biri cidden de vardı ve şirketin hissedarlarından biriydi ama ne Carmody ne de Sterling, sahip olduğu hisse sayısı yani yüz, bir de adresi, 5889 Seaview Terrace, Great Neck, Long Island, New York, dışında adam hakkında hiçbir şey bilmiyordu. Fakat Bomar’ın görkemli ismi Sterling’in ilgisini çekmişti. Fessenden’in bölümden postayla aldığı kâr paylarıyla sürdüğü sefih yaşam hakkında bilgiç yorumlar yapmaya, Fessenden’in eski bir dostu, üniversitedeki cemiyetten kalma, dünyadaki bütün sefahat merkezlerinden -Acapulco, Palm Beach, Nice, Capri... - ona düzenli olarak yazan bir kardeşi olduğunu söylemeye başlamıştı. Carmody de bu efsanenin büyüsüne kapılmış, yaratılmasına fazlasıyla katkıda bulunmuştu.</p>

    <p>“Ne güzel bir gün!” dedi Carmody ana kapıdan geçerlerken. “Böyle bir günde III. Bomar Fessenden’in burada olmaması çok kötü.”</p>

    <p>“Bomar’ın yerinde olmak istemeyişimin birçok nedeninden biri de bu,” dedi Sterling. “Bütün o servet, konfor ve güzel kadınlar için bile istemem. Mevsimlerin gelip geçtiğini hiç göremiyor.”</p>

    <p>“Yaşamdan kopmuş, Bomar böyle biri,” dedi Carmody. “Ölse daha iyi. Kış geldiğinde ne yapıyor ki?”</p>

    <p>“Bomar hemen kaçar,” dedi Sterling. “Çok acıklı. Her şeyden kaçıyor. Daha yeni nemli hava yüzünden Buenos Aires’ten ayrılacağını yazdığı bir kart aldım ondan.”</p>

    <p>“Ki aslında, Bomar’ın sürekli kaçtığı şey kendisi, varoluşunun baştan sona nasıl da anlamsız bir şey olduğu,” dedi Carmody, Acme Grille’deki bölmelerden birinin koltuğuna kayarak. “Ama içindeki boşluk da, kâr payı için aldığı çekler gibi, onu her yerde takip edivordur mutiaka.”</p>

    <p>“İki kırıntılı kekle iki filtre kahve, sütsüz,” dedi Sterling garson kıza.</p>

    <p>“Tanrım,” dedi Carmody, “Bomar şu anda burada bizimle birlikte olup sıradan ve sahici insanlarla sıradan ve sahici bir şeyler yiyerek sıradan ve sahici birkaç laf edebilmek için neler vermezdi acaba?”</p>

    <p>“Çok şey verirdi,” dedi Sterling. “Yazdığı mektuplardaki satır aralarını okuyabiliyorum. İşte o Bomar, şimdi her neredeyse, her gün içkiyle güzel kadınlara ve pahalı oyuncaklara bir servet harcarken, burada bizimle sadece yirmi sente huzur bulabilir.”</p>

    <p>“Adam başı yirmi beş sent olacak,” dedi garson kız.</p>

    <p>“Yirmi beş mi!” dedi Carmody kulaklarına inanamayan bir sesle.</p>

    <p>“Kahveye beş sent zam geldi,” dedi garson kız.</p>

    <p>Carmody hafifçe gülümsedi. “Demek, huzur bulmak için, Bomar beş sent daha ödeyecek.” Masaya bir çeyreklik attı. “Onca masrafa ne gerek var!”</p>

    <p>“Bugün eğleniyoruz,” dedi Sterling. “Bir kek daha al.”</p>

    <p>“Bomar kim?” diye sordu garson kız. “Durmadan Bomar’dan bahsediyorsunuz.”</p>

    <p>“Bomar kim mi?” dedi Sterling. Acıyan gözlerle kıza baktı. “Bomar? III. Bomar Fessenden? Onu herkes tanır!”</p>

    <p>“Miss Daily’e sor,” dedi Carmody neşeyle. “Bomar hakkında en son dedikoduları almak istersen, Miss Daily’e sor. Kadın ondan başka bir şey düşünemiyor.”</p>

    <p>“Bomar’ın son sevgilisi hakkında ne düşündüğünü sor ona,” dedi Sterling.</p>

    <p>Carmody Miss Daily gibi dudaklarını sarkıtıp, onun sesini taklit etti. “Copacabanalı şu aşüfte!”</p>

    <p>Otuz dokuz yıldır şirkette olan zavallı Miss Daily, bir ay önce Hissedar Kayıdarı Bölümü’ne verilmiş ve Sterling’le Carmody’in Bomar hakkında söylediği her şeye inanmıştı.</p>

    <p>Miss Daily’i ustaca taklit etmeye devam etti Carmody. “Her yerde bu kadar çok aç insan varken, Bomar gibi birinin onca paraya sahip olmasına ve su gibi para harcamasına karşı kanunlar olmalı,” dedi kızgın bir sesle. “Ben erkek olsam, Bomar her neredeyse gidip bulur, o kibirli ihtiyar kâhyasını kenara iter ve hayatında yemediği bir dayak atardım ona.”</p>

    <p>“Kâhyanın adı neydi?” dedi Sterling.</p>

    <p>“Dawson mu?” dedi Carmody. Başını iki yana salladı. “Redfıeld? Yok, yok, Redfield de değildi.”</p>

    <p>“Haydi abi, düşün,” dedi Sterling. “Adamı sen uydurdun.”</p>

    <p>“Perkins? Yok, hayır. Aklımdan tamamen çıkmış.” Gülümseyerek omuzlarını silkti. “Her neyse. Miss Daily hatırlar. Bomar Fessenden IIFün hayatıyla ilgili bütün o berbat hikâyenin tek bir kırıntısını dahi unuttuğu görülmemiştir.”</p>

    <p>Carmody belli belirsiz, “Ah,” diyerek liderliğini ortaya koydu, Sterüng’le birlikte kahveden bodrum kattaki ofise döndüklerinde. “Gelmişler. Biz de işe koyulsak iyi olacak herhalde, ne dersin?”</p>

    <p>Ofis şirketin binlerce hissedarının şimdi nerede yaşadıklarına ve kaç tane hisse sahibi olduklarına dair en güncel bilgilerin bölüm tarafından kontrol edilmesi için, kâr payı çeklerini taşıyan karton kutularla dolmuştu. Miss Daily, ufak tefek ve ürkek, bir tavuk kadar tetikte, kutulardan birinin içindekileri gözden geçiriyordu.</p>

    <p>“Hepsini gözden geçirmemiz gerekmiyor Miss Daily,” dedi Carmody “Sadece adresleri ve hisse payları değişenler.”</p>

    <p>“Biliyorum,” dedi Miss Daily. “Liste masamın üstünde.”</p>

    <p>“Güzel. Pekâlâ,” dedi Carmody. “Bakıyorum ‘F’ye gelmişsiniz bile. Bay Sterling’le yokluğumuzda, bu kısacık bir zamanda bu kadar ilerlediniz mi yani?”</p>

    <p>“Bizim Bay Bomar Fessenden IIFü arıyordum,” dedi Miss Daily sert bir ses tonuyla.</p>

    <p>“Eski dostumun işleri yolunda mı?” dedi Sterling.</p>

    <p>Miss Daily’in yüzü kızgınlıktan bembeyaz oldu. “Evet,” dedi çabucak, “Oldukça. İki yüz elli dolar.”</p>

    <p>“Okyanusta bir damla,” dedi Sterling. “Bu öyle küçük bir pay ki, Bomar’ın şirkette hisse sahibi olduğundan haberi bile yoktur herhalde. Esas para Standart Oil, DuPont, General Motors’dan falan geliyor.”</p>

    <p>“Yüz hisse!” dedi Miss Daily. “Buna az mı diyorsunuz?”</p>

    <p>“Eh, sonuçta sadece on bin dolar değerinde,” dedi Carmody sabırla, “Yüz eksik, yüz fazla. Buenos Aires’te Carmella’ya verdiği kolyenin fiyatı bundan daha fazlaydı.”</p>

    <p>“Juanita demek istiyorsunuz,” dedi Miss Daily.</p>

    <p>“Pardon,” dedi Carmody. “Juanita’yı kast ettim.”</p>

    <p>“Carmella Mexico City’deki boğa güreşçisinin kızı,” dedi Miss Daily. “Cadillac’ı alan.”</p>

    <p>“Tabii ya,” dedi Sterling, Carmody’e sitem eder gibi, “Carmella ile Juanita’yı nasıl karıştırırsın?”</p>

    <p>“Ne aptalım,” dedi Carmody.</p>

    <p>“Benzemiyorlar bile,” dedi Miss Daily.</p>

    <p>“Her neyse, zaten artık Juanita’yla işi bitti,” dedi Sterling. “Buenos Aires’ten ayrıldı. Çok nemliymiş.”</p>

    <p>“Vah yazık, nemliymiş!” dedi Miss Daily keskin bir alaycılıkla. “İnsanın vücudu buna nasıl dayanır!”</p>

    <p>“Bomar başka neler anlaüyor?” dedi Carmody.</p>

    <p>“Ah, şu anda Monte Carlo’da. Uçakla gitmiş. Yeni bir sevgilisi var. Fifi. Onunla rulet oynarken tanışmış. Aklını oyuna vereceği yerde onu izlediği için beş bin kaybettiğini söylüyor,” dedi Sterling.</p>

    <p>Carmody halden anlar bir tavırla kıs kıs güldü. “Ne kart yazmışsın, Bomar.”</p>

    <p>Miss Daily burnundan bir ses çıkardı.</p>

    <p>“Haydi, haydi, Miss Daily, Bomar’a kızmamaksınız,” dedi Sterling. “O sadece oyun oynamayı seven ve yerinde duramayan bir adam. Elimizde olsa, hepimiz de hızlı yaşardık.”</p>

    <p>“Kendi adınıza konuşun,” dedi Miss Daily hararetli bir ses tonuyla. “Bu duyduğum en feci şey. Ah o edepsiz çocuk. Bizse burada ona daha çok para, farkına bile varmayacağı paralar yolluyoruz ki havaya savurabilsin. Bu Hıristiyanlığa yakışmaz. Keşke emekli olsaydım da, bu işi yapmak zorunda kalmasaydım.”</p>

    <p>“Sıkın dişinizi, Bay Sterling’le benim yaptığımız gibi,” dedi Carmody.</p>

    <p>“Ha gayret, Bayan Daily,” dedi Sterling.</p>

    <p>İki hafta sonra, Carmody ve gözdesi Sterling Acme Grille’delerdi ve Carmody ilişkileri boyunca ilk kez Sterling’le sert konuşuyordu.</p>

    <p>“Abi, altın yumurtlayan tavuğu öldürdün,” dedi Carmody. “Çok zayıfsın. Hırsına yenik düştün.”</p>

    <p>“Haklısın, haklısın,” diye sızlandı Sterling de. “Şu anda görebiliyorum. Abarttım. Aklım neredeymiş. Gelip geçici bir şeydi işte.”</p>

    <p>“Abartmış!” dedi Carmody. “Bomar’ı <span style="font-style:italic;">Queen Eliıçabetti’c</span> bindirdin.”</p>

    <p>“Zıpır Bomar,” dedi Sterling pişmanlık dolu bir sesle. “Miss Daily şüphelenince, işi şakaya vurmaya çalıştım.”</p>

    <p>“Bütün hikâyeyi bir şakaya dönüştürdün. Seni Bomar’la ilgili anlatüğımi2 her konuda sıkıştırmaya başlayınca, resmen gümledin.”</p>

    <p>“Hatırlamam gereken o kadar çok şey vardı ki,” dedi Sterling. Özür diledikten sonra, başka ne diyebilirim? Esas beni çarpan şey, onu bu kadar etkilemesi oldu.”</p>

    <p>“Tabii ki etkilenir. Hem kendini aşağılanmış hissetti hem de hayatının büyük bir bölümü elinden gitmiş oldu. Bir yamyam şişko bir Baptist misyonerini nasıl görürse, onun o yalnız ve yaşlı ruhu da Bomar’ı aynen öyle görüyordu. Onun sayesinde kendini öyle erdemli bir kadın gibi hissediyordu ki Bomar’a âşıktı. Şimdi Bomar’ı onun elinden almış oldun, bizim elimizden de evlat.”</p>

    <p>“Bütün hikâyeyi uydurduğumuzu itiraf etmedim.”</p>

    <p>“Zaten ortadaydı. Artık onu bir tek Bomar’ın kanlı canlı ortaya çıkması ikna edebilir.”</p>

    <p>Sterling düşünceli düşünceli kahvesini karıştırdı. “Şey... bu <span style="font-style:italic;">tamamen</span> olanaksız mı?”</p>

    <p>“Tamamen değil,” diyerek kabul etti Carmody.</p>

    <p>“İşte, gördün mü?” dedi Sterling. “Şafaktan önceki an, hep en karanlık andır. III. Bomar Fessenden’e haddini, yüzüne karşı bildirmek Miss Daily için nasıl bir şey olur,</p>

    <p>düşünsene! Kırk yıllık hizmetin ardından, üç ay sonra emekli oluyor. Mükemmel bir son!”</p>

    <p>Carmody ilgiyle başını sallayarak lokmasını çiğnedi. “Kırıntılı kekinin tadı biraz tuhaf mı?”</p>

    <p>“Kırıntılı kek ısmarlarsan, kırıntılı kek gelir,” dedi Sterling. “Şimdi, Bomar’a gelirsek: Şişko ve hovarda, kısa boylu ve küstah bir adam olmalı...”</p>

    <p>“Spor ceketi dizlerine kadar inmeli,” dedi Carmody, “Kravatı Liberya bayrağı gibi, ayakkabılarının meyveli kek kadar kalın ve kauçuk tabanları olmalı.”</p>

    <p><a id="bookmark1"></a><a href="#footnote1">1</a></p>

    <p>Özelikle kuşların korunmasını amaçlayan çevreci bir grup (ç.n.)</p>
  </div>
</body>
</html>
