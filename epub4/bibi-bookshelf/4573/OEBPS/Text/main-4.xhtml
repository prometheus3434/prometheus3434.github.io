<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a></p>

  <p>Ben, Rose’nin torbasını Kilraine’nin kır evinin uçsuz bucaksız mutfağına bıraktı. Yemeklik malzemeler porselen ve çelikten oluşan kanyonların arasında kayboldu.</p>

  <p>Şişesinden iki içki hazırlayıp giriş holüne gitti. Rose, paltosu hâlâ üstünde, spiral merdivenlere uzanmış, ta yukarıdaki düğün pastası tavanına bakıyordu.</p>

  <p>“Kalorifer kazanını yaktım,” dedi Ben. “Ama sıcağı hissetmemiz biraz zaman alır.”</p>

  <p>“Bir daha hiçbir şey hissedebileceğimi zannetmiyorum,” dedi Rose. “Artık hiçbir şeyin anlamı yok. Her şeyden o kadar çok var ki.”</p>

  <p>“Nefes almaya devam et,” dedi Ben. “Şu anda önemli olan bu.”</p>

  <p>Rose canlı canlı nefes alıp verdi.</p>

  <p>Hissettiği şey biraz biraz Ben’in iliklerine de işlemeye başlamıştı. Evde üçüncü birinin - Joel Kilraine’nin gölgesinin değil de, on iki milyon doların hayaletinin - olduğuna dair ürkünç bir his vardı içinde. Rose de, Ben de, Kilraine’nin servetine kibarca, tedirgin bir baş selamı vermeden konuşamıyordu. Ve o on iki milyon, günde bin doların üçte biri, bu ürkekliklerini sonuna kadar kullanıyordu. Bir yorum yapmadan - sohbederine sert sözlerle, terbiyesizce burnunu sokmadan - tek bir laf ettirmiyordu.</p>

  <p>“Eh, işte buradayız,” dedi Ben, Rose’ye içkisini vererek.</p>

  <p>“Ve işte <span style="font-style:italic;">ben de</span> buradayım,” dedi on iki milyon dolar.</p>

  <p>“Uykusu gelmiş iki insan..dedi Ben.</p>

  <p>“Ben hiç uyumam,” dedi Kilraine’nin serveti.</p>

  <p>“Kader ne garip şey,” dedi Ben, “Bizi bu gece böyle bir araya getirdi.”</p>

  <p>“Heh heh heh,” dedi on iki milyon. <span style="font-style:italic;">Heh</span>’lerin arası uzarken, içerdikleri alaycı ima paslı menteşeler misali gıcırdadı.</p>

  <p>“Bu evin ve bütün bunların benimle ne alakası var ki?” dedi Rose. “Ben sıradan, normal bir insanım.”</p>

  <p>“Ve sıradan, normal bir on iki milyon papelin var,” dedi Kilraine’nin serveti.</p>

  <p>“Elbette öylesin,” dedi Ben. “Lisedeyken gezdiğim kızlarla aynısın.”</p>

  <p>“Çil çil on iki milyon farkla,” dedi Kilraine’nin serveti.</p>

  <p>“Elimdekiler bana yetiyordu,” dedi Rose. “Hemşirelik okulundan mezun olmuştum, kendi hayatımı kazanıyordum. iyi arkadaşlarım ve neredeyse bütün borcu bitmiş, yeşil bir ’49 Chevy’m vardı.”</p>

  <p>On iki milyon dudaklarıyla uzun, ıslak bir ses çıkardı.</p>

  <p>“İnsanlara<span style="font-style:italic;">yardım</span> ediyordum,” dedi Rose.</p>

  <p>“On iki milyon kapik için Kilraine’ye <span style="font-style:italic;">yardım</span> ettiğin gibi,” dedi on iki milyon.</p>

  <p>Ben kana kana içkisini içti. Rose de öyle.</p>

  <p>“Bu şekilde hissetmen, seninle ilgili çok şey anlatıyor bence,” dedi Ben.</p>

  <p><span style="font-style:italic;">“Ve</span> kendisi toparlamazsa, birileri onu kafesleyecek,” dedi on iki milyon.</p>

  <p>Ben gözlerini çevirdi. “Ee, dert sahibi olmak acayip bir şey" dedi. “Sen dertlisin, ben dertliyim, parası az da olsa, çok da, hiç parası olmasa da, herkesin bir derdi var. İşin özüne indiğinde, sevgi, dosduk ve iyilik yapmak, esas olay <span style="font-style:italic;">bu</span> bence.”</p>

  <p>‘^Yine de, parayı şöyle bir etrafa serpiştirmek enteresan olabilir,” dedi on iki milyon, “Bakalım binleri daha mudu olacak mı.”</p>

  <p>Ben’le Rose aynı anda kulaklarını kapadılar.</p>

  <p>“Bu türbeyi biraz müziklendirelim,” dedi Ben. Salona gidip koca gramofona birkaç plak koydu ve sesini sonuna kadar açtı. Bir an için, Kilraine’nin servetini kovabildiğim zannetti. Bir an için, Rose’yi olduğu gibi - pespembe, tatlı ve şefkatli bir kız olarak - görebilmenin keyfini çıkartmakta özgürdü.</p>

  <p>Sonra on iki milyon dolar müziğe eşlik ederek şarkı söylemeye başladı. “Arpa, balya ve belde,” diye şakıdı. “Dolma, döviz ve tıngır; mangır, sipali ve yeşil; mangiz, teklik ve trink.”</p>

  <p>“Dans edelim mi?” dedi Ben çıldırmış gibi. “Rose... dans etmek ister misin?”</p>

  <p><a id="bookmark1"></a></p>

  <p>Dans etmediler. Salonun bir köşesinde birbirlerine sokulup müziğe uyarak sallandılar. Rose’nin kollarında olmasına öyle minnettardı ki Ben’in kolları sızlıyordu. İhtiyacı olan şey Rose’ydi. Artık dükkânıyla kredisi gittiğine göre, kendisini bütünlenmiş hissetmesini ancak bir kadın sağlayabilirdi.</p>

  <p>Rose’nin de ona ihtiyacı olduğunu biliyordu. Kendini sert ve adaleli bir erkek yapmak için kas üstüne kas bindirdi. Rose de Ben’in yarattığı bu kayaya yaltaklandı.</p>

  <p>Başları öne eğik, öyle sarmaş dolaş bir haldeyken, Kilraine’nin servetinin dırdırlarını neredeyse duymazdan gelebileceklerdi. Ama on iki milyon dolar - partinin gözdesi olmaya kararlı - hâlâ etraflarında hoplayıp zıplıyor, şarkı söylüyor, espriler yapıyordu sanki.</p>

  <p>Ben ve Rose mahremiyetlerini biraz olsun koruyabilmek umuduyla fısıldayarak konuşuyorlardı.</p>

  <p>“Zaman çok acayip,” dedi Ben. “Bilimin bundan sonra ele alacağı konu belki de zaman olacak diye düşünüyorum.”</p>

  <p>“Nasıl yani?” dedi Rose.</p>

  <p>“Şey, <span style="font-style:italic;">sen de</span> bilirsin,” dedi Ben. “Bazen iki yıl on dakika gibi gelir. Bazen de on dakika iki yıl gibi.”</p>

  <p>“Ne zaman mesela?” dedi Rose.</p>

  <p>“Mesela şimdi,” dedi Ben.</p>

  <p>“Şimdi nasıl?” dedi Rose ses tonuyla bunu zaten bildiğini hissettirerek. “Ne demek istiyorsun?”</p>

  <p>“Demek istediğim,” dedi Ben, “Sanki saaderdir dans ediyoruz. Sanki seni bütün hayatim boyunca tanıyordum.”</p>

  <p>“Çok acayip,” dedi Rose.</p>

  <p>“Nasıl yani?” dedi Ben.</p>

  <p>“Ben de öyle hissediyorum,” diye mırıldandı Rose.</p>

  <p>Ben zamanda geriye karambol ederek lisedeki mezuniyet törenine, çocukluğun sona erdiği, yetişkinliğin yıpratıcı lanetinin başladığı o zamana gitti. Mezuniyet balosu gerçekdışı bir cümbüştü. Şimdi o his geri gelmişd. Ben önemli biriydi. Çıktığı kız dünyadaki en güzel şeydi. Her şey güzel olacaktı.</p>

  <p>“Rose,” dedi Ben. “Ben, kendimi sanki yuvaya dönmüş gibi hissediyorum. Ne demek istediğimi anlıyor musun?”</p>

  <p>“Evet,” dedi Rose.</p>

  <p>Başını arkaya yatırdı, gözleri kapandı.</p>

  <p>Ben öpmek için ona doğru eğildi.</p>

  <p>“İyi çalış,” dedi Kilraine’nin serveti. “Bu on milyon dolarlık bir öpücük.”</p>

  <p>Ben’le Rose donup kaldılar.</p>

  <p>“Dört dudağa on iki milyon dolar, dudak başı üç milyon eder,” dedi Kilraine’nin serveti.</p>

  <p>“Rose, bak... Ben...” dedi Ben. Söyleyecek bir şey bulamadı.</p>

  <p>“Anaparaya hiç dokunmadan,” dedi on iki milyon, “Eline günde bin dolar geçiyor <span style="font-style:italic;">olmasaydı</span>, seni yine de seveceğini söylemeye çalışıyor. Anaparan boğa piyasasında tavanı delip geçiyor <span style="font-style:italic;">olmasaydı,</span> kendi cebinde de üç-beş kuruş <span style="font-style:italic;">olsaydı,</span> çalışmaktan gına getirmiş <span style="font-style:italic;">olmasaydı</span> da sevecekti seni. Parayı neredeyse tadını damağında hissedecek kadar çok <span style="font-style:italic;">istemeseydi,</span> hayatı boyunca kendi Crosby Striper’iyle, Jacobson olta, Strozier makara, Matthews ip ve bir kasa soğuk Schlitz’le beraber lüfer avına çıkmayı istememiş olsaydı da <span style="font-style:italic;">sevecektir</span></p>

  <p>Kilraine’nin serveti nefeslenmek için ara verir gibi oldu.</p>

  <p>Ben’le Rose ayrıldı. Elleri cansız bir harekede yanlarına düştü. “Çok para kazanmanın yolunun,” dedi on iki milyon dolar, “Tanrı da biliyor ya, evlenmek olduğunu yüzlerce kez <span style="font-style:italic;">söylememiş</span> olsaydı da sevecekti.” Kilraine’nin serveti son hamle için etraflarını kuşattı. Ama buna hiç gerek yoktu. Aşkla dolu o mükemmel an çoktan ölmüş, pörtlemiş gözlerle, kaskatı, yere serilmişti.</p>

  <p>“Artık iyi geceler desek iyi olacak sanırım,” dedi Rose, Ben’e. “Kaloriferleri falan yaktığın için, çok sağ ol.”</p>

  <p>“Yardım edebildiysem, ne mutlu,” dedi Ben üzgün üzgün.</p>

  <p>On iki milyon dolar öldürücü darbeyi indirdi. “Seni seviyor, Rose,” dedi, “Hiç kimsenin baş döndürücü bir güzellik ya da kişilikli bir kız diyeceği bir tip olmasan da, sana şimdiye kadar <span style="font-style:italic;">sadece</span> hasta bir adam âşık olmuş olsa da.”</p>

  <p>“İyi geceler,” dedi Ben. “İyi uykular.”</p>

  <p>“İyi geceler,” dedi Rose. “Renkli rüyalar.”</p>

  <p><a id="bookmark2"></a></p>

  <p>Ben bütün gece, o dağınık, daracık yatağında, Rose’nin iyi yönlerinin - on iki milyondan daha çekici olabilecek bütün iyi yönlerinin - bir envanterini çıkardı. O gerginlikle, yatağın yanındaki duvar kâğıdarını soydu.</p>

  <p>Şafak söktüğünde, on iki milyonun sesini bastırmanın ancak bir öpücükle mümkün olabileceğinden emindi artık. Rose ile ikisi, Kilraine’nin servetinin yapabileceği pis yorumların hepsini duymazdan gelerek öpüşebilirlerse, aralarında her şeyden önce bir aşk olduğunu birbirlerine kanıdayabileceklerdi. Sonra da sonsuza dek mutlu yaşayacaklardı.</p>

  <p>Rose’nin kalbini fethetmeye, onu erkekliğiyle etkisi altına almaya karar verdi Ben. Sonuçta, her şeyin ötesinde, bir <span style="font-style:italic;">erkek</span> ve bir <span style="font-style:italic;">kadındılar.</span></p>

  <p>O sabah saat dokuzda, Ben Kilraine’nin kır evinin devasa kapı tokmağını kaldırdı. Bıraktı. O <span style="font-style:italic;">güm</span> sesi on dokuz odada birden yankılandı ve kesildi.</p>

  <p>Kalçalarına kadar gelen balıkçı çizmeleri, üst üste iki pantolon, dört kazak ve kötü kahramanların giydiği türden siyah bir kepten oluşan midye toplama kıyafetiyle, Paul Bünyan<a id="footnote1"></a><sup><a href="#bookmark3">1</a></sup> gibi kocaman bir adam olmuştu Ben. Midye tırmığını savaş baltası gibi tutuyordu. Yanında duran kovaya çuval bezinden bir torba tıkıştırılmıştı.</p>

  <p>Kapıyı, üzerine yarım metre arayla papatyalar dizilmiş bir sabahlıkla, Kilraine servetinin vârisi açtı. “Evet?” dedi Rose. Bir adım geriye çekildi. “Ah, sen misin,” dedi. “Seni çizmeli görmeye alışkın değilim.”</p>

  <p>Ben giysilerinin de desteğiyle o ağır ve kayıtsız erkek havasını korudu. “Plajınızda midye toplamak isterdim, sizin için sakıncası yoksa,” dedi.</p>

  <p>Rose çekimser görünse de, ilgilenmişti. ‘Yani orada midyeler mi var, diyorsun?”</p>

  <p>“Evet efendim,” dedi Ben. “Kiraz çekirdeği midyeler.”</p>

  <p>“Şey, hiç duymamıştım,” dedi Rose. “Lokantalardaki gibi mi?”</p>

  <p>“Satın alan onlardır zaten,” dedi Ben.</p>

  <p>“Bak sen, Tanrı Cape Codlulara ne kadar iyi davranmış, değil mi,” dedi Rose, “İhtiyacı olan herkesin alabileceği o kadar çok yiyecek vererek?”</p>

  <p>“Evet,” dedi Ben. Kepine dokundu. “Neyse, her şey için teşekkürler.” Arkasına dönüşünün zamanlamasını özenle, o anda hayatından da çıkıp gittiğini, Rose’nin çok iyi anlayabileceği bir şekilde yaptı. Sonra birdenbire geri dönüp tutkuyla sarıldı ona.</p>

  <p>“Rose, Rose, Rose,” dedi Ben.</p>

  <p>“Ben, Ben, Ben,” dedi Rose.</p>

  <p>Kilraine’nin serveti kır evinin derinliklerinden bir yerden bağırdı sanki. Daha öpüşemeden, yine yanlarında bitmişti. “Bunu görmem lazım, bakalım on iki milyon dolarlık öpücük nasıl bir şeymiş,” dedi.</p>

  <p>Rose başını kurtardı.”Yo, yo, yo, Ben, hayır,” dedi.</p>

  <p>“Başka her şeyi unut,” dedi Ben. “Önemli olan biziz.”</p>

  <p>“Eski bir şapkayı unutur gibi, on iki milyon doları da unutuver gitsin,” diye dalga geçti Kilraine’nin serveti. “On iki milyon için çoğu erkeğin söyleyeceği yalanları unut gitsin.”</p>

  <p>“Neyin önemli olduğunu bir daha asla bilemeyeceğim,” dedi Rose. “Bir daha hiçbir şeye ve hiç kimseye inanamayacağım.” Sessizce gözyaşları dökerek, kapıyı Ben’in suratına kapattı.</p>

  <p>“Elveda Romeo,” dedi on iki milyon Ben’e. “Böyle hüzünlü görünme. Dünya Rose kadar iyi ve ondan daha güzel kızlarla dolu. Hepsi de aşk, aşk ve sadece aşk için, senin gibi bir erkekle evlenmeyi beliyor.”</p>

  <p>Ben ağır ağır, kırık bir kalple, evden uzaklaştı.</p>

  <p>“Ve dünyayı döndüren şey,” diye seslendi Kilraine’nin serveti arkasından, “Hepimizin bildiği gibi, aşktır.”</p>

  <p><a id="bookmark4"></a></p>

  <p>Ben çuval bezinden torbayı Kilraine’nin kır evinin önündeki plaja bırakıp, kovası ve tırmığıyla, bata çıka denizin içine girdi. Tırmığın dişlerini körfezin tabanına gömüp kumların içinde sürükledi.</p>

  <p>İspiyoncu bir takırtı tırmığın sapından geçerek Ben’in eldivenli parmaklarına ulaştı. Ben sapını aşağı doğru bastırıp, tırmığı sudan çıkardı. Dişlerin üzerinde üç tane tombul midye vardı.</p>

  <p>Aşkı ve parayı düşünüp durmaya bir son vermiş olmaktan memnundu Ben. Kalın yünlülerin verdiği o güzel hisse sarınmış, bir tek denizin sesini dinleyerek, kendini deniz altında hazine aramaya kaptırdı.</p>

  <p>Bir saat boyunca kaptırdı ve bu süre içinde yaklaşık on kilo midye topladı.</p>

  <p>Suyun içinde yürüyerek plaja döndü, kovasındakileri torbanın içine boşalttı ve bir sigara içerek dinlendi. Kemikleri erkeksi bir doyum hissiyle, tatlı tatlı sızlıyordu.</p>

  <p>iki yıldır ilk kez, o günün ne kadar güzel bir gün olduğunu, dünyanın ne kadar güzel bir yerinde yaşadığını fark etti.</p>

  <p>Sonra zihni sayılarla oynamaya başladı: Yirmi kilo başına altı dolar... üç saatte yirmi kilo... günde altı saat... haftada alü gün... odanın kirası, haftada sekiz dolar... yemek, günde bir buçuk dolar... sigara, günde kırk sent... banka borcunun faizi, ayda on beş dolar...</p>

  <p>Para; bu sefer büyük bir para değil, küçük paralar, yine Ben’le konuşmaya başlamıştı. Kız kurusu bir cadı gibi korkularla dolu ve hırçın, Ben’in başını ütüleyip beynini didikledi, dırdır edip mızmızlandı.</p>

  <p>Ben’in ruhu eski bir elma ağacı gibi burkulup boğumlandı. Markette iki yıl boyunca onu esir alan, lisedeki güllük gülistanlık günlerden sonra ettiği bütün tebessümlerini ekşiten o aynı sesi duyuyordu yine.</p>

  <p>Dönüp Kilraine’nin kır evine baktı Ben. Rose’nin süzgün yüzü üst kadardaki pencerelerin birinden ona bakıyordu.</p>

  <p>Ben o tutsak düşmüş genç kızı görüp kendi tutsaklığını hatırlayınca, paranın başında milyar dolar, kuyruğunun ucunda tek bir peni olan, koca bir ejderha olduğunu anladı. Dünyada ne kadar kadın ve erkek varsa, onun da o kadar çok sesi vardı ve ona kulak asacak kadar budala olan herkesi tutsak alıyordu.</p>

  <p>Ben midye torbasını omzuna atıp bir kez daha Kilraine’nin kır evinin kapısına gitti.</p>

  <p>Kapıyı yine Rose açtı. “Lütfen, lütfen git buradan,” dedi cılız bir sesle.</p>

  <p>“Rose,” dedi Ben, “Belki biraz midye istersin dedim. Buharda pişirilip eritilmiş tereyağı ya da margarine batırıldıklarında çok lezzetli olurlar.”</p>

  <p>“İstemem, teşekkürler,” dedi Rose.</p>

  <p>“Sana <span style="font-style:italic;">bir şey</span> vermek istiyorum Rose,” dedi Ben. “Midyeden başka hiçbir şeyim yok. On iki milyon tane midye değil ama yine de midye işte.”</p>

  <p>Rose irkildi.</p>

  <p>“Tabii,” dedi Ben Rose’nin yanından geçip uzun adımlarla salona girerek, “Birbirimize âşık olup evlenirsek, o zaman ben de senin kadar zengin olacağım, ihtiyar Kilraine’nin sana hediye ettiği gibi çılgınca bir tatil kazanmış olacağım ben de.”</p>

  <p>Rose şok içindeydi. “Buna gülmem mi gerekiyor?” dedi. “Böyle konuşarak komiklik mi yaptığını zannediyorsun?”</p>

  <p>“Gerçek bu,” dedi Ben. “Önemli olan bundan ne çıkardığın. Tanrı’nm da bildiği bir gerçek.” Nemlendirici kutusundan eski bir puro aldı. Dıştaki yapraklar parmakları arasında ufalanıp halıya döküldü.</p>

  <p>“Sana güzel güzel gitmeni söyledim,” dedi Rose öfkeyle. “Şimdi de yanılgıya yer bırakmayacak şekilde, lütfen defol, diyorum. Ne kadar haklı olduğumu görebiliyorum, seni hiç tanımıyormuşum.” Tir tir titriyordu. “Kaba, küstah. ..”</p>

  <p>Ben midyelerini bırakıp purodan geriye kalan şeyi vakti. Tek ayağını pencere eşiğine dayayıp kalçasını yana çıkartarak mükemmel bir kibirli erkek pozu aldı. “Rose,” dedi, “Senin şu lanet olasıca, budala talih kuşun nerede biliyor musun?”</p>

  <p>“Bütün ülkede yatırımları var,” dedi Rose.</p>

  <p>Ben purosuyla salonun bir köşesini gösterdi. “Ait olduğu yerde, şu köşede durmuş somurtuyor,” dedi, “Çünkü <span style="font-style:italic;">onun</span> söyleyeceği her şeyi <span style="font-style:italic;">ben</span> söyledim.”</p>

  <p>Rose şaşkın gözlerle köşeye baktı.</p>

  <p>“Parayla ilgili bildiğim bir şey varsa,” dedi Ben, “O da ona nazik davranılamayacağıdır. İkircikli bir şey söylemesine izin ver; hemen söyler.” Penceredeki ayağını yere indirdi. “Harisçe bir şey söylemesine izin ver, söyler.” Purosunu bir kül tablasına bıraktı. “Ürkünç bir şey söylemesine izin ver, söyler.”</p>

  <p>“Ona elini verirsen,” dedi Ben, “Kolunu kurtaramazsın.” Eldivenlerini çıkartıp ellerini pencere eşiğine dayadı. “Tek söyleyebileceğim, seni sevdiğim Rose,” dedi. “Seni mudu etmek için elimden geleni yaparım. Sen de seviyorsan, öp ve rüyamda bile göremeyeceğim kadar zengin et beni. Ondan sonra da, şu midyeleri pişirelim.”</p>

  <p>Rose gözlerini o köşeden ayırmadan bir an düşündü. Sonra Ben’in istediği şeyi yapa.</p>

  <p>Kilraine’nin serveti bir kez daha konuştu sanki. “Hizmetinizdeyim,” dedi.</p>

  <p style="text-align: center;"><b>ŞARLATANLAR</b></p>

  <p style="text-align: center;"></p>

  <p id="uf9023aab-5eb6-4493-ae6d-e132a0941b62">Hayat Durling Stedman’a iyi davranmıştı. Istakoz çorbası renginde bir Cadillac kullanırdı. Cadillac’ın arka tamponunda Stedman’ın gümüş rengi, tekerlekli evini ilkbaharda Cape Cod’a, sonbaharda Florida’ya çeken koca bir bağlantı kancası vardı. Stedman bir sanatçıydı, resimler yapardı. Ama ressama benzemezdi. Sermayesinin bir bölümü ayakları yere basan bir iş adamı, maaş ödemenin ne demek olduğunu bilen bir serbest yatırımcı, çoğu sanatçının hayalperest, çoğu sanat eserinin saçmalık olduğuna inanan, adam gibi bir adam gibi görünmekti. Altmış yaşındaydı ve George Washington’a çok benzerdi.</p>

  <p>Florida, Seminole Highlands’daki sanatçılar kolonisinde, stüdyosunun üstüne astığı tabela her şeyi anlatıyordu: ‘Durling Stedman-Halis Muhlis Sanat’. Hayat mücadelesi veren soyut ressamların ortasına dükkân açmıştı. Böyle yaparak kurnazlık etmişti çünkü turistlerin çoğu soyutçuları anlamıyor ve onlara öfke duyuyordu. Sonra da, bütün o zırvalıkların ortasında canları sıkılmış, söylenip duran turisder Stedman’la ve onun eserleriyle karşılaşırlardı. Stedman’ın tabloları birer kartpostal kadar güzeldi. Stedman ise kendi şehirlerinden bir dosdarı gibiydi.</p>

  <p>“Ben çöldeki bir vahayım,” derdi sık sık.</p>

  <p>Her gece bir gösteri düzenler, stüdyosunun önündeki bir şövalede resim yapardı. Kalabalık bir seyirci önünde, tam bir saatte bitirirdi resmini, işinin bittiğini tabloya altın</p>

  <p>bir çerçeve takarak gösterirdi. Seyirciler o zaman konuşup alkışlayabileceklerini anlarlardı. Ani bir gürültü o başyapıtı bozamazdı artık çünkü başyapıt bitmiş olurdu.</p>

  <p>Çerçeveye tutturulmuş bir kartta başyapıtın fiyatı yazardı: “Çerçeve dahil, 65.000. Taksit planı için bize danışınız.” Karttaki bu ‘biz’ Stedman ve eşi Corneüa demekti. Cornelia sanattan pek anlamaz ama kocasının yeni Leonardo da Vinci olduğuna inanırdı.</p>

  <p>Böyle düşünen bir tek Cornelia da değildi.</p>

  <p>“Yemin ederim,” dedi gösteriyi izleyenler arasındaki, yıldırım çarpmış gibi görünen bir kadın, “O huş ağaçlarını yaparken, sanki huş ağacı kabuğundan yapılmış bir boya kullanıyordunuz, insanın tek yapması gereken boyayı alıp sürmekti ve huş ağacı beliriveriyordu. Buludar da aynı; sanki buluttan yapılmış bir boya kullanıyordunuz ve insanın tek yapması gereken boyayı üst tarafa şöyle bir sürüvermekti.”</p>

  <p>Stedman paletiyle fırçasını muzip bir tavırla kadına uzatü. “Buyurun öyleyse hanımefendi,” dedi. Yüzünde sakin ama boş bir tebessüm belirdi, bunun da gösterinin bir parçası olduğu belliydi. Çünkü her şey yolunda değildi. Programında olan bu gösteriyi yapmaya gelirken, karısını gözyaşları içinde bırakmıştı.</p>

  <p>Stüdyonun arkasındaki karavanda kalan Cornelia’nm, hâlâ akşam gazetesinde çıkan yazı yüzünden ağladığını zannediyordu. Gazetede yazan bir sanat eleştirmeni Stedman’a göz kamaştıran bir şarlatan demişti.</p>

  <p>“Dünyada olmaz!” dedi Stedman’ın palede fırçayı uzattığı kadın. “Ben hiçbir şeyi bir şeye benzetemem.” Geri çekilip ellerini arkasına koydu.</p>

  <p>Sonra, bembeyaz bir suratla ve tir tir titreyerek, Cornelia ortaya çıktı, stüdyodan çıkıp kocasının arkasında durdu. “Bütün bu insanlara bir şey söylemek istiyorum,” dedi.</p>

  <p>Bütün o insanlar onu daha önce hiç görmemişti. Ama o anında kendisiyle ilgili bir sürü şey öğrenmelerini sağladı. Ürkek, mütevazı ve çekingendi, daha önce topluluk önünde hiç konuşmamıştı. Açıkçası, dilini ancak birinci dereceden bir felaket çözebilirdi. Cornelia Stedman bir anda evrenselleşti, yılların ev kadını olan bütün o tatlı, sessiz, sevgi dolu, şaşkına dönmüş kadınların temsilcisi oldu.</p>

  <p>Stedman’ın dili tutulmuştu. Böyle bir şeyi hiç beklemiyordu.</p>

  <p>“Kocam bundan on gün sonra,” dedi Cornelia titrek bir sesle “Altmış yaşında olacak. Dünyanın en sonunda uyanıp onun gelmiş geçmiş en büyük ressamlardan biri olduğunu kabul etmesi için daha ne kadar beklememiz lazım, merak ediyorum.” Dudağını ısırarak gözyaşlarına engel olmaya çalıştı.</p>

  <p>“Gazetedeki çokbilmiş bir sanat eleştirmeni kocamın bir çeşit şarlatan olduğunu söylüyor.” Artık gözyaşlarını tutamadı. “Bütün hayatını sanata adamış bir adam için ne hoş bir yaş günü armağanı,” dedi.</p>

  <p>Bu düşünce onu öyle sarsmıştı ki bir sonraki cümlesine başlamakta zorlandı. “Kocam,” dedi sonunda, “Seminole Highlands Sanat Derneği denen derneğin yıllık sergisine on tane güzelim tablo verdi ve hepsi de reddedildi.” Sokağın karşısındaki bir stüdyonun penceresinde duran tabloyu gösterdi. Dudakları oynadı. Devasa, insanı şok eden bir soyutlama olan tablo hakkında bir şeyler söylemeye çalıştı ama gırdağmdan anlamlı bir ses çıkartamadı.</p>

  <p>Cornelia’nın konuşması bitmişti. Stedman onu tatlı tatlı avutarak stüdyoya götürüp kapıyı kapattı.</p>

  <p>Karısını öpüp ona bir içki hazırladı Stedman. Tuhaf bir duruma düşmüştü çünkü gerçekten de şarlatan olduğunu çok iyi biliyordu. Resimlerinin berbat olduğunu, iyi bir resmin nasıl olması gerektiğini, iyi bir ressamın nasıl olması gerektiğini biliyordu. Ama bu bilgiyi eşine hiç aktarmamıştı nedense. Cornelia’nm berbat bir zevki vardı ama kocasının yeteneğini böyle göklere çıkarması Stedman’ın hayatındaki en değerli şeydi.</p>

  <p>Cornelia içkisini bitirirken son sözünü de söyledi. “Senin güzelim resimlerinin hepsi reddedildi,” dedi. Artık titremeyen ve ölümcül bir silaha dönüşmüş olan eliyle sokağın karşısındaki tabloyu gösterdi. “Sokağın karşısındaki şu pislikse birincilik ödülü aldı.”</p>

  <p>“Eh, balım,” dedi Stedman, “Her zaman dediğim gibi, iyi şeylerin yanında kötü olanları da kabul etmeliyiz, ki iyi olanları da yabana atamayız.” Sokağın karşısındaki resim, muazzam bir hayal gücüyle yapılmış, güçlü, yapmacıksız bir resimdi. Ve Stedman bunu biliyor, iliklerine kadar hissediyordu.</p>

  <p>“Bir sürü resim tarzı var balım,” dedi, “Ve bazı insanlar bir tarzı, bazıları da başka bir tarzı sever; hayatin cilvesi bu.”</p>

  <p><span style="font-style:italic;">Cornelia</span> sokağın karşısına bakmaya devam etti. “Ben bu şeyi evimden içeriye bile sokmazdım,” dedi karanlık bir yüzle. “Sana karşı kurulmuş büyük bir komplo var,” dedi, ‘Ve artık buna bir dur deme zamanı geldi.”</p>

  <p>Yavaşça, tehlikeli bir havayla, gözlerini sokağın karşısından ayırmadan ayağa kalktı Cornelia. “Bu kadın pencereye ne yapıştırıyor öyle?”</p>

  <p><a id="bookmark6"></a></p>

  <p>Sokağın karşısındaysa, Sylvia Lazarro kocasına ait stüdyonun ön penceresine bir gazete yazısı bantlıyordu. Stedman’a şarlatan diyen gazete yazısını.</p>

  <p>Yazıyı şarlatan olayı yüzünden değil, kocası John Lazarro hakkında yazılanları herkesin görebilmesi için bantlıyordu Sylvia. Lazarro’nun Florida’da resim yapan soyutçular arasındaki en heyecan verici genç ressam olduğu söyleniyordu yazıda. Lazarro’nun karmaşık duyguları inanılmaz derecede basit unsurlarla ifade edebildiği söyleniyordu. Lazarro’nun resimlerini dünyadaki en nadir bulunan boyayla yaptığı, Lazarro’nun ruhuyla resim yaptığı, söyleniyordu.</p>

  <p>Ayrıca Lazarro’nun Chicago’nun kenar mahallelerinden birinde keşfedildiği, sanat kariyerine mucize çocuk olarak başladığı söyleniyordu. Daha yirmi üç yaşındaydı. Akademiye gitmemişti. Kendi kendini eğitmişti.</p>

  <p>Bütün övgülerle birlikte iki yüz dolarlık birincilik ödülünü de kazanan tablo, gazeteden kesilmiş olan yazının yanında, pencerede duruyordu.</p>

  <p>Lazarro tabloda fırtınadan hemen önceki o gebe durağanlığı, dev sızıyı ve soğuk terleri tuvale hapsetmeye çalışmıştı. Buludar gerçek bulut gibi değildi. Büyük ve gri -granit kadar sert ama yine de süngerimsi ve ıpıslak - kayalara benziyorlardı. Yeryüzü de gerçek yeryüzüne benzemiyordu. Sıcak, leke leke olmuş, bakır bir yüzey gibiydi.</p>

  <p>Görünürde sığınacak bir yer yoktu. Tanrı’nın unuttuğu o yerde Tanrı’nın unuttuğu o ana yakalananlar o dev ve ıpıslak kayaların altındaki sıcak bakırın üstüne sinmek zorundaydı, Doğanın az sonra üzerlerine savuracağı şey her neyse, ona kadanmak zorundaydılar.</p>

  <p>İnsanın içini karartan, ancak bir müzenin ya da bu işi ciddiye alan bir koleksiyoncunun kapısından içeri sokabileceği bir resimdi. Lazarro pek fazla satış yapabilen bir ressam değildi.</p>

  <p>Lazarro’nun kendisi de insanın içini karartan - görünüşte yontulmamış ve öfkeli - bir adamdı. Tehlikeli görünmek, kıl payı kaçırdığı serseriliği dış görünümünde yaratmak hoşuna gidiyordu. Ama tehlikeli değildi. Korkuyordu. Dünyadaki en büyük şarlatan olmaktan korkuyordu.</p>

  <p>Karanlıkta, elbiseleriyle yatağa uzanmışü. Stüdyosunda bir tek yolun karşısındaki Stedman’ın müsrif aydınlatma düzeninden gelen ışık vardı. Suratını asmış, iki yüz dolarlık birincilik ödülüyle almayı ümit ettiği hediyeleri düşünüyordu. Hediyeler karısının olacaktı ama alacaklılar bütün ödül parasını hemen kapıvermişti.</p>

  <p>Sylvia pencerenin başından ayrılıp yatağın ucuna oturdu. Lazarro ona kur yapmaya başladığında şen şakrak, dertsiz tasasız bir garsondu Sylvia. Karmaşık ve dahi bir kocayla geçen üç yılın ardından gözlerinin etrafında çizgiler oluşmuştu. Şen şakraklığı da fatura tahsildarları tarafından azimli ve mutiu bir çaresizliğe dönüştürülmüştü. Ama Sylvia’nın pes etmeye niyeti yoktu. Kocasının yeni Raphael olduğunu düşünüyordu.</p>

  <p>“Adamın gazetede senin için neler dediğini niye okumuyorsun?” dedi.</p>

  <p>“Sanat eleştirmenlerinin dilinden hiç anlamıyorum,” dedi Lazarro.</p>

  <p>“Onlar senin dilinden iyi anlıyor ama,” dedi Sylvia.</p>

  <p>“Yihuu,” dedi Lazarro duygusuz bir sesle. Eleştirmenler onu övdükçe, o da kayalarla dolu bir gökyüzünün altındaki sıcak bakırın üstüne daha fazla siniyordu gizliden gizliye. Elleriyle gözlerindeki disiplin o kadar azdı ki en basit şeyi bile olduğu gibi çizemiyordu. Vahşi resimler çizmesi vahşeti resmetmek istemesinden değil, başka türlü resim yapmayı beceremeyişindendi. Yüzeyde, Stedman’ı sadece hor görüyordu Lazarro. En derinlerinde bir yerdeyse, Stedman’ın elleriyle gözlerine hayranlık duyuyordu; Stedman ne isterse onu yapan ellerle gözlerdi onlar.</p>

  <p>“On gün sonra Lord Stedman’ın yaşgünü,” dedi Sylvia. Zengin oldukları için - Lazarro’larsa çok fakir olduğu için</p>

  <p>- Stedman’lara ‘Lord ve Leydi Stedman’ ismini takmıştı. “Leydi Stedman az önce karavandan çıkıp bununla ilgili bir konuşma yaptı.”</p>

  <p>“Konuşma mı?” dedi Lazarro. “Leydi Stedman’ın dili yok zannederdim.”</p>

  <p>“Bu gece vardı,” dedi Slvia. “Gazetede kocasına şarlatan dendi diye küplere binmiş.”</p>

  <p>Lazarro sevgiyle karısının elinden tuttu. “Biri bana böyle dese, sen de beni korur muydun bebeğim?”</p>

  <p>“Sana öyle bir şey diyeni öldürürüm,” dedi Sylvia.</p>

  <p>“Sigaran yok, değil mi?” dedi Lazarro.</p>

  <p>“Bitti,” dedi Sylvia. Sigaraları öğleyin bitmişti.</p>

  <p>“Belki bir yerlerde saklı bir paket bulursun demiştim,” dedi Lazarro.</p>

  <p>Sylvia ayaklandı. “Komşudan bir tane ödünç alayım,” dedi.</p>

  <p>Lazarro eline yapıştı. “Yo, hayır, hayır,” dedi. “Artık komşudan bir şey alma.”</p>

  <p>“Canın çok sigara çektiyse...” dedi Sylvia.</p>

  <p>“Önemli değil. Unut gitsin,” dedi Lazarro biraz hırçınlaşarak. “Zaten bırakıyorum, ilk birkaç gün en zorudur. Hem paradan tasarruf, kendini de daha iyi hissedersin.”</p>

  <p>Sylvia kocasının elini sıkıp bıraktı, ahşap görünümlü duvara girip yumruklarıyla vurdu. “Haksızlık bu,” dedi sitem dolu bir sesle. “Onlardan nefret ediyorum.”</p>

  <p>“Kimden nefret ediyorsun?” dedi Lazarro doğrularak.</p>

  <p>“Lord ve Leydi Stedman’dan!” dedi Sylvia sıkılmış dişlerinin arasından. “Orada paralarıyla gösteriş yapıyorlar. Lord Stedman ağzına o yirmi beş sentlik, kocaman, tombul purosunu sokmuş - çuvalla o aptal tablolarından satıyor - sense dünyaya yepyeni, muhteşem ve özgün bir şey getirmeye çalışıyor, istediğin zaman bir sigara bile içemiyorsun!”</p>

  <p>Biri sertçe kapıya vurdu. Stedman’ın gösterisini izleyen seyirciler sokağın karşısına geçmiş gibi, küçük bir kalabalığın sesleri duyuldu.</p>

  <p>Sonra kapının önünde Stedman’ın kendisi konuştu ve “Haydi ama balım!” dedi.</p>

  <p>Sylvia gidip kapıyı açü. Dışarıda pek mağrur bir Leydi Stedman, pek zavallı bir Lord Stedman ve olayla pek ilgili bir kalabalık vardı.</p>

  <p>“Şu rezil şeyi pencerenden hemen kaldırıyorsun,” dedi Cornelia Stedman, Sylvia Lazarro’ya.</p>

  <p>“Neymiş o penceremden kaldıracağım şey?” dedi Sylvia.</p>

  <p>“O gazete yazısını kaldır pencerenden,” dedi Cornelia.</p>

  <p>“Ne varmış o yazıda?” dedi Sylvia.</p>

  <p>“O yazıda ne olduğunu çok iyi biliyorsun,” dedi Cornelia.</p>

  <p>Lazarro kadınların seslerinin yükseldiğini duydu. Sesler ilk başta yeterince zararsız - sadece amaca yönelik - gibiydi. Ama her bir cümle bir öncekinden daha yüksek bir tonda bitiyordu.</p>

  <p>Lazarro stüdyonun kapısına tam zamanında giderek, iki tatlı kadın - üstlerine fazla gidilmiş iki tatlı kadın - arasında bir kavganın patlak vermesinden hemen önceki o ana tanıklık edebildi. Cornelia ile Sylvia’nın tepesine asılı kalmış gibi görünen buludar dev ve yağmura gebe bulutlar değildi. Fosforlu, zehir yeşili bir renkteydiler.</p>

  <p>“Yani,” dedi Sylvia canlı bir sesle, “Senin kocanın şarlatan olduğunu söyleyen bölümü mü, yoksa benim kocamın harika olduğunu söyleyen bölümü mü diyorsun?”</p>

  <p>Fırtına o anda koptu.</p>

  <p>İki kadın birbirine hiç dokunmadı. Sadece karşılıklı durup birbirlerinin yüzüne korkunç gerçekleri haykırdılar. Ve haykırdıkları şey her ne olursa olsun, birbirlerini hiç incitemiyorlardı. Nihayet patlak vermiş bir savaşın o çılgınca sevinci, ikisini de kendine getirmişti.</p>

  <p>Asıl ayaklar altına alınan şey kocalarının gururuydu. Cornelia’nın her laf sokuşunda, Lazarro yumruk yemişe dönüyordu. Onun nasıl da beceriksiz bir sahtekâr olduğunu çok iyi biliyordu bu kadın.</p>

  <p>Stedman’a baktığında, Sylvia ne zaman iyi bir hamle yapsa, Stedman’ın da yüzünü buruşturup nefesini tuttuğunu gördü Lazarro.</p>

  <p>Kavga durulma aşamasına geçdğinde, kadınların sözleri de daha net, daha kasıtlı sözlere dönüştü.</p>

  <p>“Kocamın huş ağacından yapılmış bir kanoda ya da vadideki bir kulübede oturan aptal bir Kızılderili resmi yapamayacağını mı zannediyorsun sen cidden?” dedi Sylvia Lazarro. “Bunu yapmak için düşünmesine bile gerek yok! Onu tarzı öyle çünkü eski takvimleri kopya etmeyecek kadar dürüst bir insan.”</p>

  <p>“Sen benim kocamın koca koca fasa fısolar yapıp şık şık isimler koyamayacağını mı sandın?” dedi Cornelia Stedman. “Çokbilmiş eleştirmen arkadaşlarınızdan biri gelip, ‘İşte ben gerçek ruh diye buna derim,’ desin diye boyaları alıp oraya buraya bulaştıramayacağmı mı zannettin? Cidden böyle mi düşünüyorsun?”</p>

  <p>“Öyle düşündüğümden emin olabilirsin,” dedi Sylvia. “O zaman küçük bir yarışmaya ne dersin?” dedi Cornelia.</p>

  <p>“Nasıl dersen, öyle olsun,” dedi Sylvia.</p>

  <p>“Pekâlâ,” dedi Cornelia. “Bu gece kocan cidden bir şeylere benzeyen bir resim yapacak; benim kocam da sizin ruh dediğiniz o şeyle resim yapacak.” Kır saçlarla dolu başını arkaya attı. “Bakalım yarın kim tükürdüğünü yalıyor.” “Anlaştık,” dedi Sylvia mudu mesut. “Anlaştık.”</p>

  <p>“Bildiğin boya işte, sık gitsin,” dedi Cornelia Stedman. Kendini harika hissediyor, yirmi yaş gençleşmiş görünüyordu. Kocasının omzunun üstünden bakıyordu.</p>

  <p>Stedman karamsar bir yüzle boş bir tuvalin karşısına oturmuştu.</p>

  <p>Cornelia bir boya tüpü alıp iyice sıkarak tuvalin üstünde lâl rengi bir solucan bıraktı. “Pekâlâ,” dedi, “Buradan başla işte.” Stedman cansız bir harekede fırçayı alsa da, bir şey yapmadı. Başaramayacağını biliyordu.</p>

  <p>Sanattaki başarısızlığıyla yıllar boyu mudu mesut yaşayıp gitmişti. Başarısızlığın üzerine hazır paranın şekerini serpmeyi becerebilmişti. Ama şimdi başarısızlığının ona en ham, en çarpıcı haliyle gösterileceğinden, elinden bu korkunç gerçeği kabul etmekten başka bir şey gelmeyeceğinden emindi.</p>

  <p>Lazarro’nun şu anda, sokağın karşısında, Cornelia’yı ve gösterilerini izleyen seyircileri bile hayrette bırakacak kadar iyi çizilmiş ve capcanlı bir tablo yarattığından hiç kuşkusu yoktu. Stedman ise öyle bir utanç yaşayacaktı ki bir daha eline asla fırça alamayacaktı.</p>

  <p>Tuval hariç her yere göz gezdiriyor, daha önce hiç görmemiş gibi stüdyonun duvarlarındaki resimlerle tabelaları inceliyordu. ‘Yüzde onluk depozitle Stedman’ın yaptığı her şeyi ayırtabilirsiniz,” diyordu bir tabelada. “Ekstra ödeme yapmanıza gerek yok,” diyordu başka bir tabelada, “Stedman müşterinin perdelerini, halısını ve döşemelik kumaşlarını günbatımı renklerinde resmedebilir.” “Stedman,” diyordu başka bir tabelada da, “Herhangi bir fotoğraftan gerçek bir yağlıboya tablo yapabilir.” Bu pek hamarat Stedman’ın kim olduğunu düşünürken buldu kendini Stedman.</p>

  <p>Stedman şimdi Stedman’ın çalışmalarını inceliyordu. Bütün tablolarda ortak bir tema vardı, yontulmamış taştan yapılmış bacasından dumanlar çıkan, şirin bir kulübecik. Hiçbir kurdun bir üfleyişte yıkamayacağı kadar sağlam bir kulübeydi bu. Ve Stedman nereye yerleştirmiş olursa olsun, kulübe sanki diyordu ki, “Gir içeri, bitkin yabancı, her kim olursan ol, gir içeri de, kemiklerini dinlendir.”</p>

  <p>Stedman kendi bedenini kulübenin içine sürükleyip, kapılarla kepenkleri kapatıp ateşin önüne sokulabilmeyi istedi. Aslında, son otuz beş yılı orada geçirmiş olduğunu, belli belirsiz de olsa, anlar gibi oldu.</p>

  <p>Şimdiyse onu dışarıya sürüklüyorlardı.</p>

  <p>“Hayatim?” dedi Cornelia.</p>

  <p>“Hm?” dedi Stedman.</p>

  <p>“Buna memnun olmadın mı?” dedi Cornelia.</p>

  <p>“Memnun mu?” dedi Stedman.</p>

  <p>“Kimin gerçek sanatçı olduğunu ortaya çıkartacağımız için?” dedi Cornelia.</p>

  <p>“Olmaz mıyım hiç,” dedi Stedman. Yüzünde zoraki bir tebessüm belirdi.</p>

  <p>“Öyleyse neden bir an önce resme başlamıyorsun?” dedi Cornelia.</p>

  <p>“Neden olmasın?” dedi Stedman. Fırçasını kaldırıp lâl rengi solucana fiskeleme darbeler indirdi. Birkaç saniye içinde bir grup lâl rengi huş ağacı yaratmıştı. Hiç düşünmeden onlarca fırça darbesi daha yaptı ve ağaçların yanına lâl rengi küçük bir kulübe dikildi.</p>

  <p>“Kızılderili, bir Kızılderili yap,” diyerek bir kahkaha attı</p>

  <p>Sylvia çünkü Stedman hep Kızılderililer yapardı. Lazarro’nun şövalesine yeni bir tuval koyup parmak ucuyla bir taslak çizdi. “Parlak kırmızı olsun,” dedi, <span style="font-style:italic;">“Ve</span> bir de kartal gagası olsun. Arka plandaki bir dağın üstüne batan güneş yap, dağın yamacına da küçük bir kulübe koy.”</p>

  <p>Lazarro’nun bakışları donuktu. “Hepsi tek bir resimde mi?” dedi kasvet dolu bir sesle.</p>

  <p>“Tabii ki,” dedi Sylvia. Yeniden kabı kabına sığmayan, taze bir gelin olmuştu. “İçine ne koyabilirsen koy, ki çocuklarının bile senden daha iyi resim yaptığını söyleyip duran insanların çenesi sonsuza kadar kapanmış olsun.”</p>

  <p>Lazarro kamburunu çıkartıp gözlerini ovuşturdu. Çocuk gibi resim yaptığı kesinlikle doğruydu, insana parmak ısırtacak, çılgın bir hayal gücüne sahip bir çocuk gibi, ama yine de çocuk gibi, resim yapıyordu. Aslında, şu anda yaptığı bazı şeyler, çocukken yaptıklarından neredeyse ayırt edilemeyecek şeylerdi.</p>

  <p>ilk çalışmasının belki de yaptığı en müthiş şey olduğunu düşünürken buldu Lazarro kendini. Önemli denebilecek ilk çalışmasını, Chicago’daki yükseltilmiş bir demiryolunun gölgesinde, bir kaldırımın üstüne, çalıntı renkli tebeşirlerle yapmıştı. O zaman on iki yaşındaydı.</p>

  <p>İlk çalışmasına kenar mahalle kurnazlığıyla, yarı gırgırına, yarı eşek şakası olarak başlamıştı. Renkli tebeşirle yaptığı resim büyüdükçe büyümüş, gitgide daha da çılgınlaşmış tı. Siyah şimşeklerden bir dantelin ardında, karman çorman piramiderin üstüne, çarşaf çarşaf, yeşil bir yağmur yağıyordu. Bir yerde gündüz, bir yerde gece, açık gri bir ayın altı geceyken, kıpkırmızı ve alev alev bir güneşin altı geceydi.</p>

  <p>Resim büyüyüp çılgınlaştıkça, resmi beğenen insanlar da gitgide çoğalmıştı. Kaldırıma bozuk paralar yağmıştı. Yabana insanlar bu ressama daha çok tebeşir getirmişti. Polis gelmişti. Gazeteciler gelmişti. Fotoğrafçılar gelmişti. Belediye başkanı bile gelmişti.</p>

  <p>Küçük Lazarro sonunda elleriyle dizlerini yerden ayırıp ayağa kalkmış, hiç olmazsa bir yaz için, kendisini Orta Batı’nm en şöhretli ve en sevilen ressamı yapmıştı. Şimdiyse çocuk değildi artık. Hayatini çocuk gibi resimler yaparak kazanan bir erkekti ve karısı ondan Kızılderiliye benzeyen bir Kızılderili resmi yapmasını istiyordu.</p>

  <p>“Senin için çok kolay,” dedi Sylvia. “İçine ruhunu katman falan gerekmiyor.” Alnını kırıştırıp elini gözlerine siper ederek, bir Stedman Kızılderilisi gibi ufku taradı. “Var sen hepsini kocaman yapmak manitu,” dedi.</p>

  <p><a id="bookmark7"></a></p>

  <p>Saat sabahın biri olduğunda, Durling Stedman neredeyse keçileri kaçırmak üzereydi. Karşısındaki tuvale tonlarca boya sürülmüştü. Tonlarcası da kazınıp temizlenmişti. Stedman resme ne kadar soyut başlarsa başlasın, yaşamı boyunca yalama olmuş temalar tekrar tekrar ortaya çıkıp duruyordu. Bir küpün kulübeye, bir koninin zirvesi karla kaplı bir dağa, bir kürenin dolunaya dönüşmesini engelleyemiyordu. Ve her yerden, kimi zaman Custer’in Son Savaşı’ndan bir manzara çizmeye yetecek kadar çok sayıda, Kızılderililer fırlayıp duruyordu.</p>

  <p>‘Yeteneğinin öne çıkıp durmasına engel olamıyorsun,” değil mi?” dedi karısı Cornelia.</p>

  <p>Stedman artık padadı ve ona yatmasını söyledi.</p>

  <p><a id="bookmark8"></a></p>

  <p>“Aslında seyretmesen bayağı bir yardımın dokunmuş olurdu,” diye tersledi John Lazarro karısını.</p>

  <p>“Ben sadece sıkı çalışmaya devam etmeni sağlamak istiyorum,” dedi Sylvia. Esnedi. “Seni tuvalle yalnız bırakırsam, korkarım içine ruh katmaya başlayıp iyice karmaşıklaştıracaksın. Bir Kızılderili yap, yeter.”</p>

  <p>“<span style="font-style:italic;">Yapıyorum</span>diyen Lazarro’nun sinirleri iyice gerildi.</p>

  <p>“Şey, bir soru sormamın sakıncası var mı?” dedi Sylvia.</p>

  <p>Lazarro gözlerini kapadı. “Yok,” dedi.</p>

  <p>“Kızılderili nerede?” dedi Sylvia.</p>

  <p>Lazarro dişlerini gıcırdatarak tuvalin ortasını gösterdi. “Al sana Kızılderili işte,” dedi.</p>

  <p>‘Yeşil Kızılderili mi?” dedi Sylvia.</p>

  <p>“O astarı,” dedi Lazarro.</p>

  <p>Sylvia kollarını boynuna sarıp, kocasına bir bebek gibi davrandı. “Hayatım,” dedi, “Lütfen astar falan yapma. Dosdoğru bir Kızılderili yapıver gitsin.” Bir tüp boya aldı. “İşte, bu Kızılderili için gayet uygun bir renk. Kızılderili’yi çiz, sonra da bununla boya; aynı Mickey Mouse’li boyama kitabındaki gibi.”</p>

  <p>Lazarro fırçasını odanın öteki ucuna fırlattı. “Arkamda beni izleyen biri varken, Mickey Mouse resmi bile boyayamam!” diye bağırdı.</p>

  <p>Sylvia gen çekildi. “Özür dilerim. Ben sadece sana ne kadar kolay olabileceğini göstermeye çalışıyordum,” dedi.</p>

  <p>“Git yat!” dedi Lazarro. “Lanet olası Kızılderili’ni alacaksın! Git yat artık.”</p>

  <p>Lazarro’nun bağırışını duyan Stedman, bunu bir sevinç çığlığı zannetti. Çığlığın iki anlama gelebileceğini düşündü Stedman: Lazarro ya tabloyu bitirmişti ya da tablo iyice şekillenmiş ve bitmek üzereydi.</p>

  <p>Lazarro’nun resmini hayal etti, kâh parıltılı bit Tintoretto, kâh gölgeli bir Caravaggio, kâh döngülerle dolu bir Rubens olarak.</p>

  <p>Azimle, ölse de umursamayacak bir halde, Kızılderilileri spatulasiyla öldürmeye başladı Stedman. Kendine olan güvensizliği artık doruk noktasındaydı.</p>

  <p>Güvensizliğinin ne kadar derin olduğunu fark ettiği anda çalışmayı tamamen bıraktı. O kadar derindi ki hiç utanmadan sokağın karşısına geçip Lazarro’dan ruhu olan bir tablo satın almaya karar verebilirdi. Bir Lazarro tablosu için, tabloya kendi imzasını atabilmek, Lazarro’nun bu sefil anlaşma konusunda dilini tutması için çok fazla para verebilirdi.</p>

  <p>Stedman bu kararı aldıktan sonra, yeniden resim yapmaya başladı. Artık hiç çekinmeden, o bildik, bayağı, ruhsuz Stedman gibi resim yapmanın keyfini çıkartıyordu.</p>

  <p>Beş-on kılıç darbesiyle bir sıradağ yarattı. Fırçasını dağların üstünden geçirince, fırça geride bulutlar bıraktı. Fırçayı dağın eteklerine doğru salladı ve yerden Kızılderililer bitiverdi.</p>

  <p>Kızılderililer hemen vadideki zavallı bir şeye saldırmak için mevzilendi. O zavallı şeyi ne olduğunu biliyordu Stedman. Onun o değerli kulübesine saldıracaklardı. Kulübeyi yapmak için öfke içinde ayağa kalktı. Kapıyı aralık çizdi. Kulübenin içine kendini resmetti. “İşte Stedmanin özü!” diyerek dudağını kıvırdı. Acı acı kıkırdadı. “İşte o yaşlı budala burada.”</p>

  <p>Stedman, Cornelia’nın derin uykuda olduğundan emin olmak için karavanına gitti. Cüzdanındaki parayı saydı, sonra sessizce stüdyosundan dışarıya çıkıp sokağın karşısına geçti.</p>

  <p>Lazarro bitkin düşmüştü. Son beş saattir kendini resim yaparmış gibi hissetmiyordu. Tütüncü dükkânlarının önünde duran heykellere benzeyen bir Kızılderili’yi bataklıktan kurtarmaya çalışırmış gibi hissediyordu. Bataklık Lazarro’nun tuvalindeki boyalardı.</p>

  <p>Kızılderiliyi yüzeye çekmeye çalışmaktan vazgeçmişti artık Lazarro. Sonunda Kızılderili’nin toprağa gömülüp Mutlu Avlak’a<a id="footnote2"></a><sup><a href="#bookmark9">2</a></sup> gitmesine izin vermişti.</p>

  <p>Kızılderili’nin üstüne kapanırken, Lazarro’nun öz saygısının üstüne de kapanmıştı tablonun yüzeyi. Hayat Lazarro’nun blöfünü görmüştü, ki bunun olacağını hep biliyordu zaten.</p>

  <p>Bir mafya üyesi gibi gülüp, kendini matrak bir ayak oyunuyla yıllar boyu paçayı kurtarmış biri gibi hissetmeyi ümit etti. Ama öyle hissedemedi. Resim yapmayı deliler gibi önemsiyor, devam etmeyi deliler gibi istiyordu. Eğer bir mafya üyesiyse, mafyanın en zavallı kurbanı da oydu.</p>

  <p>Lazarro beceriksiz ellerini kucağına düşürürken, Stedman’ın hünerli ellerinin o anda neler yapıyor olabileceğini düşündü. Stedman o sihirli ellere, Picasso’nun elleri gibi dünyevi olmalarını söylese, dünyevi olurlardı. O ellere, Mondrianin elleri gibi sıkı sıkıya doğrusal olmalarını söylese, sıkı sıkıya doğrusal olurlardı. Klee’nin elleri gibi hınzır ve çocuksu olmalarını söylese, hınzır ve çocuksu olurlardı. Lazarro’nun elleri gibi hantal ve öfke dolu olmalarını söylese, o sihirli eller hantal ve öfke dolu olurdu.</p>

  <p>Lazarro o kadar düşmüştü ki aklından bir an için resmen Stedman’ın tablolarından birini çalmak, tabloya kendi imzasını atmak, zavallı ihtiyarı - tek bir söz söylediği takdirde - şiddet kullanmakla tehdit etmek bile geçti.</p>

  <p>Lazarro bundan daha fazla düşemezdi. Sonra kendini ne kadar aşağılık hissettiğini, Lazarro’nun ne kadar sahtekâr, yontulmamış, pislik bir adam olduğunu, betimlemeye başladı. Yaptığı yoğunluklu olarak siyah bir tabloydu. Lazarro’nun yapıp yapacağı son tabloydu ve adı <span style="font-style:italic;">Hiç de iyi Değil</span> olacaktı.</p>

  <p>Stüdyonun kapısından, dışarıda hasta bir hayvan varmış gibi bir ses geldi. Lazarro hummalı bir çalışmayla resmini yapmaya devam etti.</p>

  <p>O ses tekrar geldi.</p>

  <p>Lazarro gidip kapıyı açtı.</p>

  <p>Dışarıda Lord Stedman vardı. “Asılmak üzere olan bir adam gibi görünüyor olabilirim,” dedi Stedman, “Çünkü kendimi aynen öyle hissediyorum.”</p>

  <p>“Gelsene,” dedi Lazarro. “Gel haydi.”</p>

  <p>Durling Stedman sabahın on birine kadar uyudu. Daha çok uyumaya çalıştıysa da, başaramadı. Yataktan kalkmayı hiç istemiyordu.</p>

  <p>Uyanmak istememe nedenlerini gözden geçirirken, o günü yaşamaktan korkmadığını gördü Stedman. Sonuçta, dün geceki sorununu, Lazarro ile birer resim değiş tokuş ederek, temiz bir şekilde halletmişti. Artık küçük düşmekten korkmuyordu. Ruhu olan bir resmin altına kendi imzasını atmıştı. Dışarıdaki tuhaf dinginlikte onu bekleyen şey büyük ihtimalle bir zaferdi.</p>

  <p>Stedman’ın uyanmak istemeyişine neden olan şey o çılgın gecede paha biçilmez bir şey kaybetmiş olduğu hissiydi.</p>

  <p>Tıraş olup aynada kendini incelerken, kaybettiği paha biçilmez şeyin kendi bütünlüğü olmadığını biliyordu. Hâlâ o eski, cana yakın şarlatandı. Parası da gitmemişti. Lazarro ile eşit bir değiş tokuş yapmışlardı.</p>

  <p>Karavanından çıkıp stüdyosundan geçerken etrafta kimsecikler yoktu. Turisderin gelmesi için, vakit çok erkendi. Daha öğlene kadar ortada görünmezlerdi. Cornelia da ortalıkta değildi.</p>

  <p>Önemli bir şey kaybettiği hissi artık o kadar güçlenmişti ki, Tanrı bilir neden, stüdyodaki dolaplarla çekmecelerin altını üstüne getirmek için duyduğu dayanılmaz isteğe karşı kovamadı. Karısından da yardım istedi.</p>

  <p>“Balım!” diye seslendi.</p>

  <p>“işte buradaymış!” diye haykırdı Cornelia dışarıdan. Neşeyle içeriye girdi ve kocasını kolundan tutup gösterilerini yaptığı şövalenin önüne doğru çekiştirdi. Şövalede Lazarro’nun siyah tablosu vardı. Stedman altına kendi imzasını atmıştı.</p>

  <p>Tablo gün ışığında tamamen yepyeni bir nitelik kazanmıştı. Siyahlar parıl parıl, capcanlıydı. Siyah haricindeki renkler de artik sadece siyah fon üstündeki bulanık çeşitlemeler gibi görünmüyorlardı. Tabloya vitraylı bir pencerenin yumuşak, kutsal, zamansız yarısaydamlığını kazandırmışlardı. Üstelik Lazarro olduğu ilk bakışta anlaşılmayan bir tabloydu. Bir Lazarro tablosundan çok daha iyiydi çünkü korkunun resmi değildi. Güzelliğin, onurun ve coşku dolu bir olumlamanın resmiydi.</p>

  <p>Cornelia etrafa ışıklar saçıyordu. “Kazandın balım, <span style="font-style:italic;">kalandın”</span> dedi.</p>

  <p>Tablonun önünde, vakur bir yarım daire halinde, Stedmanin alışkın olduğundan tamamen farklı, küçük bir kalabalık toplanmışü. Ciddi görünen ressamlar sessizce Stedmanin ne yaptığını görmeye gelmişlerdi. Şaşkın, pişman ve saygılıydılar çünkü o yüzeysel, budala Stedman hepsinin ustası olduğunu kanıtlamıştı. Yeni ustayı acı-tatlı tebessümlerle selamladılar.</p>

  <p>“Bir de şuradaki saçmalığa bak!” diye gakladı Cornelia. Sokağın karşısını gösterdi. Stedmanin dün gece yaptığı tablo Lazarro’ya ait stüdyonun penceresinde duruyordu. Altında Lazarro’nun imzası vardı.</p>

  <p>Resme hayran kaldı Stedman. Kesinlikle bir Stedman tablosu gibi değildi. Kartpostala benziyordu, tamam, ama tek kişilik bir cehennemden yollanmış bir kartpostala.</p>

  <p>Kızılderililer, kulübe, kulübenin içine sinmiş yaşlı adam, dağlar, bulutlar, bu sefer bir araya gelip ağdalı bir romantizm ve güzellik yaratmamışlardı. Brueghel tarzı bir hikâye anlatıcılığıyla, bir Turner tablosunun geniş hareketiyle, Giorgione’nin renkleriyle, yaşlı bir adamın çileli ruhunu anlatıyordu resim.</p>

  <p>Stedman’ın dün gece kaybettiği paha biçilmez şey o resimdi. Hayatında yaptığı en iyi şey oydu.</p>

  <p>Lazarro şimdi karşıdan karşıya geçiyor, çıldırmış gibi bakan gözlerle Stedman’a doğru geliyordu.</p>

  <p>Sylvia Lazarro da yanından yürüyerek, onu vazgeçirmeye çalışıyordu. “Seni hiç böyle görmemiştim,” dedi Sylvia. “Ne oldu sana böyle?”</p>

  <p>“O resmi istiyorum,” dedi Lazarro bağırır gibi, kızgın bir sesle. “Ne kadar istersin?” diye hırladı Stedman’a. “Şu anda hiç param yok ama olunca veririm, ne kadar istersen. Sen fiyatını söyle.”</p>

  <p>“Delirdin mi sen?” dedi Sylvia. “Berbat bir resim. Evimden içeri sokmam onu ben.”</p>

  <p>“Kes sesini!” dedi Lazarro.</p>

  <p>Sylvia sesini kesti.</p>

  <p>“Eşit... eşit bir değiş tokuşu düşünme olasılığın var mı?” dedi Stedman.</p>

  <p>Cornelia Stedman bir kahkaha attı. “Bu güzel şeyi, o pislik yığınıyla mı değiştireceksin?” dedi.</p>

  <p>“Sus!” dedi Stedman. Hayatında ilk kez göründüğü kadar heybetli bir adam olup çıkmıştı. Dostça bir harekede Lazarro’nun elini sıktı. “Anlaştık,” dedi.</p>

  <p id="ufaf77bc3-ecf6-4f82-86a2-5f0ad553e7e3" style="text-align: center;"><a id="bookmark3"></a><span style="font-weight:bold;">İÇİNDEKİLER</span></p>

  <p><span style="font-style:italic;">Dave Eggers’in Önsözü</span></p>

  <p><span style="font-style:italic;">Jenny</span></p>

  <p><span style="font-style:italic;">Epizootik</span></p>

  <p><span style="font-style:italic;">Yüz Dolarlık Öpücükler</span></p>

  <p><span style="font-style:italic;">Kişisel Vasi</span></p>

  <p><span style="font-style:italic;">Eli Gaz Pedalında</span></p>

  <p><span style="font-style:italic;">Kız Havuzu</span></p>

  <p><span style="font-style:italic;">Ruth</span></p>

  <p><span style="font-style:italic;">Ölümlüler Uyurken</span></p>

  <p><span style="font-style:italic;">Sön, Kısacık Mum</span></p>

  <p><span style="font-style:italic;">Tango</span></p>

  <p><span style="font-style:italic;">Bomar</span></p>

  <p><span style="font-style:italic;">Börreksiz Adam</span></p>

  <p><span style="font-style:italic;">Bay Z</span></p>

  <p><span style="font-style:italic;">Yılda 10.000 $, Çocuk Oyuncağı</span></p>

  <p><span style="font-style:italic;">Paranın Sözü Geçer</span></p>

  <p><span style="font-style:italic;">Şarlatanlar</span></p>
</body>
</html>
