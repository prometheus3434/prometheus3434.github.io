<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="181" id="page181"></span><st c="0">Bil ki her nesne ermez ehlinin eline</st></p>
			<p><st c="37">Tam olmak için parçalananda hüner yine...</st></p>
			<p><st c="79">MEVLÂNÂ</st></p>
		</article>
		<div></div>
		<p><st c="87">Tam da Halil İbrahim Hoca’nın tahmin ettiği, ama boştan yere uğraştığını bildiği için tahmin etmezmiş gibi yaptığı gibi olmuş, Aşut, İplikçi Camiinin kaptan köşkünü ele geçirmişti. </st><st c="269">O okudu muydu cami dolup dolup taşıyor, okumadı mıydı, Allahu âlem, Hoca gölgelere namaz kıldırıyordu. </st><st c="372">Konya ahalisi ağız birliği etmiş de Halil İbrahim Hoca’ya bir ders veriyordu sanki. </st><st c="456">“Kibiri bırak. </st><st c="471">Ezanı Aşut’a okut, gelelim.”</st></p>
		<p><st c="499">Ona eyvallahtı. </st><st c="516">Bir şey dediği yoktu Halil İbrahim Hoca’nın. </st><st c="561">“Okusun kevâşe.” diyordu içinden. </st><st c="595">Ama okuyacak olan kevâşe Aşut olunca, durum bu kadar basit değildi.</st></p>
		<p><st c="662">“İyi tamam. </st><st c="675">Bundan sonra sen oku madem.”</st></p>
		<p><st c="703">“Okuyum okumasına da... </st><st c="728">Biliyon... </st><st c="739">İşgalaman’da otururum... </st><st c="764">Gelmesi ayrı dert, gitmesi ayrı dert... </st><st c="804">Ağşamı, yatsıyı da okuduğuma göre eve de geç gidiyom malum...”</st></p>
		<p><st c="866">“Ülen? </st><st c="874">Bi de yol parası mı isteyecen utanmadan?”</st></p>
		<p><st c="915">“Yok... </st><st c="924">Tövbe... </st><st c="933">Biliyon, bugün gazanıyoz, bugün yiyoz... </st><st c="974">Ben geç gidince evde ekmek olmuyo... </st><st c="1011">Zabahınan çıkmazdan para bırakmam lazım... </st><st c="1054">Nirde para? </st><st c="1066">Gazanacan ki virecen... </st><st c="1090">Diyom ki şinci... </st><st c="1108">Şo tezgâhı büyüdeyim ben... </st><st c="1136">Elim para görsün, zabahtan bırakayım hanıma, yapsın döksün, çor çocuk yimeeni yisin, ben de yatsıyı okur dönerim raat raat.”</st></p>
		<p><span epub:type="pagebreak" title="182" id="page182"></span><st c="1260">Bir iki höt möt demiş, sonra boyun eğmişti Halil İbrahim Hoca. </st><st c="1324">Rüya gibiydi ama hakikatti; Aşut ezan okuduğundan beri İplikçi Camii kendi asr-ı saadetini yaşıyordu. </st><st c="1426">Bu durum, başlangıçta dalgasını geçen, Şerafettin Camiinin imamı Mustafa Kumrucuzade’yi bile dize getirmişti. </st><st c="1536">Arkasında saf tutan Bedesten esnafının çokluğuyla övünen Mustafa Hoca, günün birinde o meşhur safların namaz vakitlerinde nereye kayboluverdiğini merak edip az biraz soruşturmuştu. </st><st c="1717">“Hiiç.” demişti Züccaciyeci Faruk, kazağından iplik sökülmüş de onu baş parmağıyla işaret parmağından meydana getirdiği hayali çıkrığa sarıyormuş gibi yaparak.</st></p>
		<p><st c="1876">“Arada bi İplikçi’ye de gidelim diyoz argadaşlarla. </st><st c="1929">Yazık. </st><st c="1936">Boş galmasın diyoz.”</st></p>
		<p><st c="1956">Az biraz daha soruşturmuştu bu cevap üzerine. </st><st c="2003">Güya boş kalmasın diyeymişti. </st><st c="2033">Bak bak bak. </st><st c="2046">Madem öyle, Kapı Camiine de gidindi, Selim Sultan’a da gidindi, Üçler’e de gidindi. </st><st c="2130">Niye ille ki de İplikçi? </st><st c="2155">Lâkin ser vermiş, sır vermemişti esnaf.</st></p>
		<p><st c="2194">“Hiç canım. </st><st c="2207">O da cami bu da cami sonuçta. </st><st c="2237">Ara sıra da ona gitsez noolur?”</st></p>
		<p><st c="2268">Çaresiz, son zamanlarda “Namaza gittim. </st><st c="2309">Geleceğim.” yazısını dükkanın camına taktıktan sonra usul usul Kimene Halil’in meyhanesine sızan, namaz vaktinden sonra da çakır keyif dönen Tuhafiyeci Nurettin’i sıkıştırmak zorunda kalmıştı.</st></p>
		<p><st c="2501">“Nurettin... </st><st c="2515">Allah günah yazmasın, esnafa Kimene Halil camiinde yidiğin haltları bir bir anladırım şerefim hakkı için. </st><st c="2621">Ne diye herkes İplikçi’ye gidiyo len? </st><st c="2659">Mevlid şekeri filan mı dağıtıyo bizim Halil İbo? </st><st c="2708">Gül suyuylan aptes mi aldırıyo? </st><st c="2740">Nooluyonuz oolum?”</st></p>
		<p><st c="2758">Tuhafiyeci Nurettin imân dolu gözlerle bakmıştı Mustafa Hoca’ya. </st><st c="2824">“Hocam... </st><st c="2834">Bi öğle ezanı vakti İplikçi’nin önünden bi geç hele...”</st></p>
		<p><st c="2889">Ee? </st><st c="2894">Ne olacaktı ki geçse?</st></p>
		<p><st c="2915">“Ezanı bi dinle... </st><st c="2935">Hepimize hak virecen.”</st></p>
		<p><st c="2957">Aşut maşut aklından çıkıp gitmişti Mustafa Kumrucuzade’nin. </st><st c="3018">Geçerdi geçmeye de, namazı kim kıldıracaktı Bedesten esnafına? </st><st c="3081">Gerçi yetişirdi. </st><st c="3098">Neydi ki iki caminin arası? </st><st c="3126">Bisiklet</st><span epub:type="pagebreak" title="183" id="page183"></span><st c="3134">le gitti miydi... </st><st c="3153">Tamam işte... </st><st c="3167">Bunun müzezzini ezanı okuyasıya, bu İplikçi’nin ezanını dinler, iki kelime dinlese yeterdi, basar pedala dönerdi ondan sonra.</st></p>
		<p><st c="3292">Aynen de öyle yapmak niyetiyle gitmişti ertesi gün İplikçi’ye. </st><st c="3356">Ama öyle yapamamıştı. </st><st c="3378">Çünkü hoparlörlerden yükselen o inanılmaz daveti işitir işitmez aklı üstünden gitmiş, bisikletini kenara yatırıp kendini İplikçi Camiinin yekpâre desenli halısının üstünde secdeye atmıştı. </st><st c="3567">Şevkinden, bisiklet pedalı dalamasın diye pantalon paçasına taktığı tahta çamaşır mandallarını çıkartmayı da unutmuş, pantolonu yeni yıkanmış da kurutmak için götüne asmış gibi mandallı mandallı kılmıştı namazını. </st><st c="3781">O derece.</st></p>
		<p><st c="3790">Namaz biter bitmez Halil İbrahim Hoca’nın cüppesine yapışmış, “Neydi o Halil İbo?” demişti.</st></p>
		<p><st c="3882">“Ne neydi Mısdavam?” Ne sorulduğunu bal gibi biliyordu Halil İbrahim Hoca.</st></p>
		<p><st c="3957">“Ezanı diyom aslanım. </st><st c="3980">Neydi o ses? </st><st c="3993">Sûr sesi miydi? </st><st c="4009">İsrâfil Aleyhisselâm senin camiye müezzin oldu da, tövbe hâşâ, bizim mi haberimiz olmadı hay Halil İbo?”</st></p>
		<p><st c="4113">Halil İbrahim Hoca daha fazla gıcıklaşmamıştı. </st><st c="4161">“Hani senin şu beğenmediğin Aşut varıdı ya...” diye başlamış, oturup anlatmıştı ona bir güzel. </st><st c="4256">Mustafa Kumrucuzade, hâlâ Aşut’un okuduğu ezanın tesirinde, dizlerini dövmekten fırsat bulduğu anlarda sakallarını sıvazlayarak vecd içinde dinlemişti hikâyeyi. </st><st c="4417">Sonra beraber caminin önüne çıkmışlardı Aşut’a bakmak için. </st><st c="4477">Zaten Halil İbrahim Hoca Aşut’a her fırsatta çıkıp çıkıp bakıyor, sair zamanlarda göremediği bir güzellik, bir eşreflik bulmaya çalışıyordu mütemadiyen. </st><st c="4630">Bir kere de Mustafa Kumrucuzade’yle beraber bakmıştı... </st><st c="4686">Ee? </st><st c="4690">Bakmışlardı işte. </st><st c="4708">Odun gibi bir herifti. </st><st c="4731">Üstelik ezan okurken kükreyen, tüm reddedişleri yerle bir eden o muazzam sesi, müşteriye gelberi yaparken sobaya atılmış ıslak odun gibi hıs hıs ediyordu. </st><st c="4886">Dolayısıyla hiç bakmamış gibi olmuştu Mustafa Hoca. </st><st c="4938">Onun yerine tezgâha kaymıştı dikkati. </st><st c="4976">Bisikletle geçerken ezan sesini duyar duymaz çarpıldığı için girişte fark edemediği garabeti de böylece çıkışta fark etmişti. </st><st c="5102">İplikçi Camiinin önü çıfıt çarşısı gibiydi. </st><st c="5146">Don lastiğin</st><span epub:type="pagebreak" title="184" id="page184"></span><st c="5158">den bebelere balona, horozlu aynadan hamam otuna, namaz ilmihâlinden Yeni Konya ve Yeni Meram gazetelerine kadar her bir halt vardı işporta tezgâhında... </st><st c="5313">Tezgâhlarında... </st><st c="5330">Bu manzaraya tezgâh demek de olmazdı... </st><st c="5370">Panayır gibi bir şeydi.</st></p>
		<p><st c="5393">“Nooluyo len?” demişti. </st><st c="5418">“İşporta fuarı mı açtın caminin önüne?”</st></p>
		<p><st c="5457">Halil İbrahim Hoca yedi basamak yukarıda cır cır öten Aşut’u göstererek duruma açıklık getirmişti. </st><st c="5557">“Müsaade etmeyeydim okumayacağıdı kevâşe.”</st></p>
		<p><st c="5599">“Şo sesten o ezan çıkıyo he?”</st></p>
		<p><st c="5629">“Hee. </st><st c="5636">Didiydim de inanmadıydın.”</st></p>
		<p><st c="5662">Mustafa Kumrucuzade’nin içi cız etmişti. </st><st c="5704">Bir Aşut’a sahip olmak bu kadar kolaydı demek. </st><st c="5751">İşporta tezgâhına müsaade et, camin dolsun taşsın. </st><st c="5802">Hem o sesi tekrar tekrar duymak ne güzel olurdu.</st></p>
		<p><st c="5850">“Aman...” demişti iç çekerek. </st><st c="5881">“Elleşme.. </st><st c="5892">Ne hâli varısa görsün... </st><st c="5917">Yüce Rabbim bok böceğini bile hikmetile yaradıyor... </st><st c="5970">Demek bu haşereyi yaratmasının hikmeti de buyumuş... </st><st c="6023">Aman elleşme.”</st></p>
		<p><st c="6037">“Elleşmiyom zaten.” demişti Halil İbrahim Hoca. </st><st c="6086">“... </st><st c="6091">da, öyle bi tamahkâr ki itnenin evlâdı, yakında ikizlere takke de satar bu.”</st></p>
		<p><st c="6167">“Zabıtayı nasıl savuşturuyo ya?”</st></p>
		<p><st c="6200">“O ne savuşturacak? </st><st c="6221">Ben savuşturuyom.”</st></p>
		<p><st c="6239">“Nasıl?”</st></p>
		<p><st c="6248">“Zabıta geldi miydi, ‘Camiyi guvvetlendirecez; tezgâh bize çalışıyo. </st><st c="6318">İdare idin.’ diyom, dokanmayorlar. </st><st c="6353">Günah münah amma... </st><st c="6373">Yalan söylüyom, nööreyim?”</st></p>
		<p><st c="6399">“Nesi yalan bunun?” demişti Mustafa Kumrucuzade. </st><st c="6449">“Cami guvvetleniyo işte.”</st></p>
		<p><st c="6474">“He? </st><st c="6480">Ne din len sen? </st><st c="6496">Nasıl guvvetleniyomuş cami?”</st></p>
		<p><st c="6524">“İçinde namaz gılanlar sayesinde.”</st></p>
		<p><st c="6559">Halil İbrahim Hoca Mustafa Hoca’ya hak vererek yutkunmuş, “Ülen?” diye sormuştu kendi alnına bir şaplak atarak. </st><st c="6672">“Sen öğle namazını kime bıraktın ya?”</st></p>
		<p><st c="6709">“Valla ben de bilmiyom.” demişti Mustafa Kumrucuzade. </st><span epub:type="pagebreak" title="185" id="page185"></span><st c="6764">“Zaten üç beş kişi galdıyıdı cemaattan. </st><st c="6804">İdare itmişlerdir inşallah.”</st></p>
		<p><st c="6832">Etmişlerdi. </st><st c="6845">O gün Şerafettin Camiine düşen tek tük esnaf, Mustafa Hoca’nın olmadığını görünce sünnetini kendi kendine kıldıktan sonra, farz kısmında Atlas Kuru Temizleme’nin oğlu Ethem’in imametinde saf tutmuştu. </st><st c="7046">Ethem, İmam Hatip Üç’e gidiyordu.</st></p>
		<p><st c="7079">Mustafa Kumrucuzade; “Varayım gideyim.” deyip Halil İbrahim Hoca’yla vedalaştıktan sonra bisikletine binerken alıcı gözle bir daha bakmıştı caminin önünde yayılıp giden işporta sergisine. </st><st c="7268">Çıngıraklı tekerleğinden tut yorgan iğnesine, harita metod defterinden tut çamaşır ipine, tebeşirinden tut çivitine kadar her bok vardı. </st><st c="7405">“Halil İbo’nun işi zor. </st><st c="7429">Durmayacak bu gavat. </st><st c="7450">Tövbe Ya Rabbim.”</st></p>
		<p><st c="7467">Haklıydı Mustafa Kumrucuzade. </st><st c="7498">Aşut durmayacaktı.</st></p>
		<p><st c="7516">Durmamıştı.</st></p>
		<p><st c="7528">Kısa zamanda, Halil İbrahim Hoca’nın hadis tahtasına da el koymuştu.</st></p>
		<p><st c="7597">“Hocam... </st><st c="7608">Ben diyom ki... </st><st c="7624">Hadisleri de ben yazayım, sen yorulma.”</st></p>
		<p><st c="7663">Sahih hadis bulup da haftada bir gün yazacağım diye canı çıkan Halil İbrahim Hoca ters ters bakmıştı Aşut’a. </st><st c="7773">“Hadisi müdüsü ne bilin len sen?”</st></p>
		<p><st c="7806">“Ne diyi bilmeyeceğimişsim? </st><st c="7835">Sına inanmayorusan.”</st></p>
		<p><st c="7855">Halil İbrahim Hoca sınamış, Aşut ‘pekiyi’ ile geçmişti. </st><st c="7912">Geçmemesine de imkân yoktu, çünkü pezevengin hem inci gibi bir el yazısı vardı ki, tahtada Hattat Râkım Efendi’nin elinden çıkmış kadar güzel duruyordu yazdıkları, hem de zaten Halil İbrahim Hoca’nın sahihliğinden emin olduğu kırk tane hadisi çoktan veresiye defteri gibi ufak bir deftere yazıp ezberlemişti.</st></p>
		<p><st c="8220">“İyi tamam.” demişti Halil İbrahim Hoca, adi herifin bunu gene ezan okumamakla tehdit edeceğinden korkarak. </st><st c="8329">“Noktasına virgülüne tikkat idecen amma. </st><st c="8370">Hadis-i Şerifin altına Hazreti Muhammed yazdıktan sonra da yanına parantez içinde büyük harflerlen...”</st></p>
		<p><st c="8472">“Biliyom canım. </st><st c="8489">Sallalahü Aleyhi Vesellem yazacam.”</st></p>
		<p><span epub:type="pagebreak" title="186" id="page186"></span><st c="8524">“Oğadar uzun boylu değil. </st><st c="8551">Büyük haflerlen...”</st></p>
		<p><st c="8570">“Biliyom. </st><st c="8581">‘S” nokta, ‘A’ nokta ‘V’ nokta yazacam.”</st></p>
		<p><st c="8621">“Afferim. </st><st c="8632">Hadi tikkat it. </st><st c="8648">Cumadan Cumaya bitenini silip sıradakını yazacan... </st><st c="8700">Biliyon.”</st></p>
		<p><st c="8709">“Biliyom biliyom.”</st></p>
		<p><st c="8728">Üç hafta kadar defterden çalışmıştı Aşut. </st><st c="8771">Dördüncü hafta tahtadaki sözde hadis şuydu: “Her kim öğle ve ikindi namazlarını yol üstü bir camide edâ eder, cami civarındaki esnafın hayır duasını alırsa, kıldığı rekât sayısı kadar günahı affolunur.” Halil İbrahim Hoca’ya saygısından, Hoca’nın artık tahtaya bakmaz olduğu zamanı seçmiş, Peygambere olan saygısından ise uydurduğu ‘şeyin’ altına kimin sözü olduğunu yazmamıştı. </st><st c="9150">Nasıl olsa Konyalılar o tahtaya her yazılanı hadis sanıyorlardı. </st><st c="9215">Söz kendi sözüydü elbette, ama onun akıllara durgunluk veren sesini işitip camiye koşanlar bunun böyle olduğunu bilemezlerdi. </st><st c="9341">Hâttâ her hafta bir hadis görmeye o kadar alışmışlardı ki, altında ‘Hz. </st><st c="9413">Muhammed (S.A.V.)’ yazmadığını bile görmemişlerdi. </st><st c="9464">Daha doğrusu, yazılıymış gibi görmüşlerdi.</st></p>
		<p><st c="9506">O günden tezi yok, Aşut’un zaten kabarmış satışları art arda patlamalarla ocakta unutulmuş süt tenceresi gibi köpürmeye başlamıştı.</st></p>
		<p><st c="9638">Nitekim; “Tespih taşımak ne sevaptır; ne güzel bir hatırlatıcıdır o.” uydurmasyonunu yazdığı hafta satmaya tespih yetiştirememiş, “Takkeyle kılınan bir namaz, yirmi beş namaza denktir.” atmasyonunu yazdığı hafta Konya’nın bütün trikotaj makineleri ona çalışmış, “Akikten yüzük takınız. </st><st c="9925">Çünkü gerçekten akik bereketlidir.” fasaryasını yazdığı hafta kendi parmağındaki yüzüğe kadar akik mükük tezgâhta ne kadar yüzük varsa satmış savmıştı. </st><st c="10077">Ok saplı kalp şeklindeki demir yüzükler bile haraç mezat kapışılmıştı.</st></p>
		<p><st c="10147">Araya, muhtelif sebeplerle, ki bu muhtelif sebepler çoğunlukla Halil İbrahim Hoca’nın tahtaya bakıvereceği tutarsa, bu da yakayı ele verirse korkusundan kaynaklanıyordu, gayri ticari uydurmalar da katıyordu.</st></p>
		<p><st c="10355">“Dini olmayanın aklı da yoktur.” Bunu iyi niyetle uydurmuştu meselâ.</st></p>
		<p><span epub:type="pagebreak" title="187" id="page187"></span><st c="10424">“Mescitte konuşmak, hayvanın yeşilliği yiyip bitirmesi gibi sevapları yer bitirir.” Bunu da iyi niyetle uydurmuştu.</st></p>
		<p><st c="10540">“Hiç ölmeyecekmiş gibi dünya, yarın ölecekmiş gibi ahiret için çalış. </st><st c="10611">Hz. </st><st c="10615">Muhammed (S.A.V.)” Ki bunu gayet iyi niyetle; kendini Halil İbrahim Hoca’ya borçlu hissettiğinden, “O kadar kendimize çalıştık. </st><st c="10743">Biraz da Hoca’ya çalışalım.” diye düşündüğünden yazmıştı ve Peygambere izafe edilen bu sözün sahihliği tespit edilememiş müteşabih hadislerden olduğunu o da bilmiyordu.</st></p>
		<p><st c="10911">“Bu dünyada çok gülen, ahirette çok ağlar.” Yerli yersiz gülen yeni yetme kızına göz dağı olsun diye yazmıştı.</st></p>
		<p><st c="11022">“Örümcek şeytandır. </st><st c="11043">Dolayısıyla onu öldürünüz.” Ki kendisi örümcekten ölümüne korkardı. </st><st c="11111">Zaten lüzumsuz bir hayvandı.</st></p>
		<p><st c="11139">“Doğrusu, ancak camide kılınan namaz kabul olunur.” Bunu da gayet iyi niyetle, öbür camilere de bir hayrı olsun diye uydurmuştu.</st></p>
		<p><st c="11268">“Kadınlara muhalefet ediniz. </st><st c="11298">Onlara sık sık hadlerini bildiriniz.” O hafta karısına gıcık kapmıştı.</st></p>
		<p><st c="11368">İyiydi hoştu, stadyum dolusu mümine namaz kıldırabilmenin gönenciyle Halil İbrahim Hoca’nın dünyadan haberi yoktu da, son zamanlarda iki kişiyle başı dertteydi Aşut’un. </st><st c="11538">Biri Hüdai Ağa’ydı, ki herif dinsizin imansızın önde gideniydi.</st></p>
		<p><st c="11601">Hüdai Ağa’nın, Aşut’un çelikten yapılmış sinirlerini keman teli gibi germesinin haricinde pek ziyanı yoktu bu tuhaf ticarete.</st></p>
		<p><st c="11727">“Aşuut, kaç kişiye tebliğ ettin şimdiye kadar?”</st></p>
		<p><st c="11775">“Buyur?”</st></p>
		<p><st c="11784">“Şu senin yeni dinini diyorum. </st><st c="11816">Kaç kişiye tebliğ ettin? </st><st c="11841">Hani ‘Örümcekleri öldürünüz, karafatmaları tedavi ediniz’ falan... </st><st c="11908">Bu hadisler senin eserin olduğuna göre yeni peygamber sensin demektir. </st><st c="11979">Onu soruyorum.”</st></p>
		<p><st c="11994">Bıraksan bir kaşık suda boğardı şu Hüdai Ağa’yı Aşut. </st><st c="12049">Öyle bir kızıyordu. </st><st c="12069">Ama herif dev anası gibiydi. </st><st c="12098">Güç yetmezdi. </st><st c="12112">Bi de tuhaf bi adamdı bu Hüdai Ağa denilen adam. </st><st c="12161">Doğma büyüme pepemeliği durduk yerde geçeyazmış, dudu gibi ötmeye başlamıştı. </st><st c="12239">Cinli miydi şeytanlı mıydı ne boktu...</st></p>
		<p><span epub:type="pagebreak" title="188" id="page188"></span><st c="12277">“Yav tövbe di... </st><st c="12295">Delirdin ni sen Hüdai Ağa? </st><st c="12322">O nası söz? </st><st c="12334">Halil İbrahim Hocamız rica idiyo, ben de yazıyom. </st><st c="12384">Yazım okunaklı diyerekten...”</st></p>
		<p><st c="12413">Aşut, Hüdai Ağa’nın Konya İl Halk Kütüphanesindeki bütün kitapları, din kitabıymış, resimli romanmış demeden, borçlar hukuku, fıkıh, hadis, tefsir, kelâm kitabı demeden okuduğunu bilmiyordu tabii. </st><st c="12611">İlaveten, çok kurnaz olduğundan herkesi salak zannediyor, yerde bulduğu gazete parçasını bile okuyan Hüdai Ağa’nın yıllardır Halil İbrahim Hoca’nın dönüp dönüp yazdığı hadisleri ezberlemiş olabileceğini hesaba katmıyordu.</st></p>
		<p><st c="12832">“Ee? </st><st c="12838">Sizde ibadetler nasıl? </st><st c="12861">Günah çıkarma, günah sokma falan?”</st></p>
		<p><st c="12895">“Yav tövbe di... </st><st c="12913">Günaa giriyon valla...”</st></p>
		<p><st c="12936">“Haftaya da bana bir hadis çakarsın sen artık. </st><st c="12984">‘Ne mutlu o mü’mine ki Aşut’a lâf edenin evini taşlar.’ meselâ. </st><st c="13048">Nasıl?”</st></p>
		<p><st c="13055">“Yav bi git Hüdai Ağa allâsen... </st><st c="13089">İşim gücüm var, görmüyon nu?”</st></p>
		<p><st c="13118">Aşut’u ter içinde bıraktıktan sonra gidiyordu Hüdai Ağa. </st><st c="13176">En azından içeriye koşturup Halil İbrahim Hoca’ya şikâyet etmiyordu yani. </st><st c="13250">O gene neyseydi de, öbürü fenaydı.</st></p>
		<p><st c="13284">Konya Müftüsü, Derbentli Hasan Tahsin Hoca.</st></p>
		<p><st c="13328">Fena.</st></p>
		<p><st c="13334">Aşut’un tekerine çomak sokan bu iki adama kadar ne demeye o kadar hacının hocanın, bilhassa da İplikçi Camii imamı Halil İbrahim Hoca’nın şu uydurma lâfları sineye çektiği meselesine gelince; mesele hiç de öyle değildi.</st></p>
		<p><st c="13554">Bir kere, Halil İbrahim Hoca, yıllar yılı sadece sahihliğinden emin olduğu hadisleri yazdığı için artık cemaat ezberlemişti; caminin Aşut ezan okusa da gelen okumasa da gelen tek tük müdavimi merak edip de bakmıyordu tahtada ne yazılı. </st><st c="13791">Halil İbrahim Hoca desen, yaza yaza artık hangi hafta ne yazılmış olacağını bildiği ve yazıldığını zannettiği için hiç mi hiç bakmıyordu. </st><st c="13929">Tahtaya bakanlar; Aşut’un ezana asıldığı o güne kadar bayram namazı hariç camiye uğramayan ahalidendi; zaten baksalar da anlamıyorlardı. </st><st c="14066">Nitekim bakıyorlar, “Takke alınız”, “Akik taşlı yüzük takınız”, “Tespih şaklatınız” gibi ti</st><span epub:type="pagebreak" title="189" id="page189"></span><st c="14157">carete, “Eve gider gitmez karınızla zıtlaşınız” gibi mecelleye, “Nerde bir örümcek görseniz terlikle eziniz” gibi ziraate mahsus ögeleri gayet iyi anladıkları için kendilerini dini anlamış sanıp bundan pek hoşlanıyor, huzurla dolmuş göğüslerini kabartarak namaz çıkışı seve seve yerine getiriyorlardı vecibelerini. </st><st c="14473">Akik taşlı yüzük takmayla cennete giriliyorsa... </st><st c="14522">Ooo-hooo, ondan kolay ne vardı? </st><st c="14554">Karıya iki höt zöt et, iki de tespih çevir, tamam. </st><st c="14605">İnanıyorlardı, çünkü inanmak istiyorlardı. </st><st c="14648">Kabahat onlarda değildi. </st><st c="14673">Aşut’ta da değildi. </st><st c="14693">Önce kâlü belâda yalnız ve yalnız güzelliğe, hoşluğa ve huzura ermek üzere kodlanan, sonra da elest bezminde yine bunlara koşmak üzere tembihlenen insanoğlu, bu üçünü bir arada bulduğu zaman tabana kuvvet koşuyordu doğal olarak. </st><st c="14922">Aşut’un sesi güzeldi; koşuyordu, cennetin bir akik taşlık uzaklıkta olması hoştu; koşuyordu, huzur, güzellik ve hoşluğun olduğu yerdeydi; koşuyordu.</st></p>
		<p><st c="15070">Ama Derbentli Hasan Tahsin Hoca onlardan değildi. </st><st c="15121">Yere çok sağlam basan, ışıl ışıl aydın adamlardandı o. </st><st c="15176">Konya’nın muhtelif köy ve kasabalarında yirmi sekiz sene muallimlik yapmış aydın bir adam. </st><st c="15267">Üstüne üstlük, Konya Müftülüğü ile iştigâl ettiği zaman zarfında Esbâb-ı Nüzul adlı on dört ciltlik bir Kur’an Tefsiri yazmış, müellifi olarak sevabına, topyekün haklarını bilâ bedel Diyanet İşleri Başkanlığına devretmiş bir aydın adam. </st><st c="15504">Ömrü yeterse Kurtubi Tefsirinin tercümesini de yapıp yine Başkanlığa miras olarak bırakacak bir aydın adamdı o. </st><st c="15616">Konya Müftüsü olarak vazifelerinden birinin, bazı cami imamlarının kapı önündeki kara tahtalara yazdıkları hadislerin sahihliğini denetlemek olduğunu düşünen bir aydın adam. </st><st c="15790">Eli arkasında uydurma hadis avına elbette çıkmayan ve fakat denk getirip de bir yakalarsa o caminin imamını hop hop hoplatacak kudrette bir aydın adamdı aynı zamanda.</st></p>
		<p><st c="15956">“Hoop!” demişti nitekim o gün.</st></p>
		<p><st c="15987">Aşut’un, Konya kaldırım ticaretine katkıda bulunmaya karar verip ticari hadis yazmaya karar verdiği gündü.</st></p>
		<p><st c="16094">“Bu ne ulan?”</st></p>
		<p><st c="16108">Bu şuydu:</st></p>
		<p><span epub:type="pagebreak" title="190" id="page190"></span><st c="16118">‘Her kim öğle ve ikindi namazlarını yol üstü bir camide edâ eder, alışveriş yaparak esnafın hayır duasını alırsa kıldığı rekât sayısı kadar günahı affolunur.’</st></p>
		<p><st c="16277">Konya’nın yüzde doksanını tanıyan Aşut, ne hikmetse Konya Müftüsünü tanımıyordu henüz.</st></p>
		<p><st c="16364">“Buyur hacım. </st><st c="16379">Zemzemle yıkanmış seccadeleri mi soruyon?”</st></p>
		<p><st c="16421">“Zemzemle yıkanmış seccade mi?”</st></p>
		<p><st c="16453">“He. </st><st c="16459">Bak zemzeme yatırılmış tespihlerimiz de var. </st><st c="16504">İsten ni?”</st></p>
		<p><st c="16514">Derbentli Hasan Tahsin Hoca, kollarını savura savura yedi basamak merdiveni bir hışımla inmiş, yüz küsür kiloluk öküz derisi sarkma kapıyı oyalı mendil gibi sıyırıp İplikçi Camiine dalmış ve haykırmıştı: “İmam Efendii!” Sonrasında fena karışmıştı ortalık.</st></p>
		<p><st c="16770">Derbentli, evvelemirde Halil İbrahim Hoca’yı tabiri caizse cüppesinin yakasından tutup yaka paça caminin önüne sürüklemiş ve “Bu nedir?” diye sormuştu Aşut’un uydurma hadisini göstererek. </st><st c="16959">Yıllar yılı aynı sırayla yaza yaza ezberleyen Halil İbrahim Hoca, o hafta da sıranın hangi hadiste olduğunu biliyordu elbette. </st><st c="17086">Daha bakmadan söylemişti.</st></p>
		<p><st c="17111">“Kim bilerek bana yalandan bir söz isnat ederse, cehennemdeki yerine hazırlansın. </st><st c="17194">Hz. </st><st c="17198">Muhammed. </st><st c="17208">Sallallahü Aleyhi Vesellem.”</st></p>
		<p><st c="17236">Derbentli, sağ elinin işaret ve orta parmaklarını burnunu sıkacakmış gibi makas yapıp usulca Halil İbrahim Hoca’nın iki gözünün ortasına uzatmış, sonra nişan alır gibi parmaklarını açıp namlu şekline sokarak tahtayı hedeflemiş ve göz gez arpacık, tetiğe asılmıştı:</st></p>
		<p><st c="17501">“Âlâ. </st><st c="17508">Ezberindekinin ne olduğunu anladık. </st><st c="17544">Şimdi bir de bakarak oku bakalım.”</st></p>
		<p><st c="17578">Başından beri “Nerde bi terslik oldu acaba?” diye düşünüp duran Halil İbrahim Hoca, tersliğin Aşut kevâşesine emanet ettiği tahtada olduğunu anlamış, korka korka okumuştu rezilliği:</st></p>
		<p><st c="17760">“Her kim öğle ve ikindi namazlarını yol üstü bir camide edâ eder, alışveriş yaparak esnafın hayır duasını alırsa kıldığı rekât sayısı kadar günahı affolunur.”</st></p>
		<p><span epub:type="pagebreak" title="191" id="page191"></span><st c="17919">Tepesi yere gelmiş gibi kalakalmıştı filiz gibi Halil İbrahim Hoca. </st><st c="17988">Olur şey değildi. </st><st c="18006">İnanamıyordu. </st><st c="18020">Donakalmıştı. </st><st c="18034">O an Derbentli Hasan Tahsin Hoca’nın huzurunda olmasa, cüppesinin eteklerini çemreyerek taş merdiveni çıkar, Aşut’u boğazlardı. </st><st c="18162">Şaşkınlığından; “Ben yazmadım.” bile diyememiş, “Vay itne vay!” diyebilmişti. </st><st c="18240">Derbentli saatine bakıp dudaklarını ısırmıştı.</st></p>
		<p><st c="18286">“Şu pisliği sil, öğle namazını kıldır, sonra üstünü değiş, Vilayet’e gel.”</st></p>
		<p><st c="18361">Müftü gider gitmez Aşut’u sıçtığı yere kadar kovalayıp öğle ezanını kendi okuduktan ve kıldıra kıldıra sekiz kişiye namaz kıldırdıktan sonra soluğu Vilayet Konağındaki müftü makamında almıştı Halil İbrahim Hoca. </st><st c="18574">İplikçi Camiinin önünde diyemediğini orada diyebilmişti ancak.</st></p>
		<p><st c="18636">“Hocam, vallahi ben yazmadım. </st><st c="18667">Yazıldığından da haberim yoğudu and olsun.”</st></p>
		<p><st c="18710">“Orasını anladık.” Derbentli zehir gibi adamdı. </st><st c="18759">“Sen yazdın, esnaftan biri geldi değiştirdi. </st><st c="18804">Anladık. </st><st c="18813">Ama mesele bu kadar basit değil. </st><st c="18846">Konya’nın camileri kime emanet?”</st></p>
		<p><st c="18878">“Sana Hocam.”</st></p>
		<p><st c="18892">“İplikçi kime emanet?”</st></p>
		<p><st c="18915">“Bana Hocam.”</st></p>
		<p><st c="18929">“Kimin mesuliyetinde o tahta?”</st></p>
		<p><st c="18960">“Benim Hocam.”</st></p>
		<p><st c="18975">“Benim kimin yakasına yapışmam lâzım? </st><st c="19014">Emanetçiyi kandıranın mı, emanetçinin mi?”</st></p>
		<p><st c="19056">“Emanetçinin... </st><st c="19073">Hocam...”</st></p>
		<p><st c="19082">“Şimdi git... </st><st c="19097">Namazlarını kıldır... </st><st c="19119">O tahtayı da kaldır kapının ağzından. </st><st c="19157">Bu seferlik mazur görüyor, tahkikat açmıyorum. </st><st c="19204">Emanete sahip çıkacaksın kardeşim. </st><st c="19239">Haydi uğurlar olsun.”</st></p>
		<p><st c="19260">Halil İbrahim Hoca boynunu bükmüş, “Ezana devam edebilir mi peki?” diye sormak gafletinde bulunmuştu.</st></p>
		<p><st c="19362">“Kim?”</st></p>
		<p><st c="19369">“Aşut.”</st></p>
		<p><st c="19377">“Aşut kim?”</st></p>
		<p><st c="19389">“O rezilliği yazan kev... </st><st c="19416">herif... </st><st c="19425">Gapının ağzındaki işportacı...”</st></p>
		<p><span epub:type="pagebreak" title="192" id="page192"></span><st c="19456">“Alâkası ne? </st><st c="19470">Müezzin mi o Aşut denen?”</st></p>
		<p><st c="19495">“Yok. </st><st c="19502">Değil... </st><st c="19511">de...”</st></p>
		<p><st c="19517">“Ben de ne soruyorum Allah aşkına? </st><st c="19553">Adam müezzin olsa daha fena ya. </st><st c="19585">İşportacılık yapan, işporta tezgâhı daha çok iş yapsın diye uydurma hadis yazan müezzin. </st><st c="19674">Şimdi anlaşıldı. </st><st c="19691">Tövbe Ya Rabbi... </st><st c="19709">Ee? </st><st c="19713">Ezan dediydin?”</st></p>
		<p><st c="19728">“Ezanlarımızı pek güzel okuyodu da... </st><st c="19767">Ben de tahtayı emaneten onun vicdanına...”</st></p>
		<p><st c="19809">Derbentli, gözlüğünün üstünden bakarak kesmişti Halil İbrahim Hoca’nın sözünü. </st><st c="19889">“Vazgeçtim mazur görmekten. </st><st c="19917">Tahkikat geçireceksin, hazır ol.” Burnundan soluyordu. </st><st c="19972">“Çıkabilirsin.”</st></p>
		<p><st c="19987">Vilayet Konağından süklüm püklüm, sükût-u hayâl ve eşşed-i gazâb ile çıkan Halil İbrahim Hoca’nın ağır bir intikam için Konya Belediyesine giden ayakları yol üstünde çark etmişti. </st><st c="20168">Çark etmeyeydi Zabıta Müdürünün kapısına dayanacak, Aşut’u Konya haritasından silmesini talep edecekti.</st></p>
		<p><st c="20271">Gelgelelim...</st></p>
		<p><st c="20285">Benzetmek gibi olmasın, İplikçi Camii, Aşut’un birkaç günlük yokluğuyla gariban mezarına dönüvermişti. </st><st c="20389">Halil İbrahim Hoca, Aşut’un ezanı susunca, üç gün içinde öğle, hadi bilemedin bir de ikindi namazlarını yedi ilâ on kişiye kıldırdığı, sabah, akşam ve yatsı namazlarında yalnızlıktan ürperdiği günlere geri dönmüş, ilk iki gün sıcağı sıcağına kendi boynu büküklüğüne, üçüncü gün de anlı şanlı İplikçi Camiinin boynu büküklüğüne yanıp yakılmaya başlamıştı. </st><st c="20744">Şu Aşut karşısına hiç çıkmayaydı iyiymişti. </st><st c="20788">Alışmış gitmiştiydi üstünde secdeye varılmayan cami halılarına. </st><st c="20852">Ama itnenin evlâdı o ilahî sesiyle o alışkanlığı öyle bir altüst etmiş, düzene öyle bir darbe indireyazmıştı ki, istediğin yerini istediğin kadar tamir et - tadil et, cami denilen gönül evinin ancak alnı secdeye varanlarla dolduğu zaman dört başı mâmur olabileceğini, hâttâ olduğunu görmüştü adamcağız. </st><st c="21155">Çoğunu gören azına nasıl kanaat edecek, güzelliğin bizatihi kendisiyle meşk etmenin tadına varan, güzelin gölgesinden ne tad alacaktı?</st></p>
		<p><st c="21289">Durmuş durmuş, üçüncü günün sonunda sabah namazını kendi imametinde bir tek kendine kıldırdıktan sonra soluğu </st><span epub:type="pagebreak" title="193" id="page193"></span><st c="21400">Şerafettin Camiinde almıştı. </st><st c="21429">Vilayet Konağından istimini almış şimendifer gibi üstüne üstüne gelen tahkikat umurunda değildi. </st><st c="21526">Bu Aşut meselesi tatlıya bağlanmalı, İplikçi Camii yeniden tatlanmalıydı. </st><st c="21600">Şerbet kâsesi ise Mustafa Kumrucuzade’nin usûl ve füruunda mahfuzdu.</st></p>
		<p><st c="21668">“Selamın Aleyküm Mısdava.”</st></p>
		<p><st c="21695">Kumrucuzadeler, Konya’nın ağır eşrafındandı ve bir uçları Derbent’e dayanırdı. </st><st c="21775">Açıkçası, Derbentli Hasan Tahsin Hoca, Mustafa Kumrucuzade’nin halazâdesiydi. </st><st c="21853">O anda elinden bir şey gelebilecek tek adam Mustafa Kumrucuzade’ydi dolayısıyla. </st><st c="21934">Kan bağından mütevellit.</st></p>
		<p><st c="21958">“Ben görüşürüm muhteremle.” demişti, Halil İbrahim Hoca’yı dinledikten sonra. </st><st c="22037">“Tahkikatı durdurur. </st><st c="22058">Canını sıkma.”</st></p>
		<p><st c="22072">Halil İbrahim Hoca, kendini istekleri hiç bitmeyen Aşut gibi hissederek; “Mesele o değil hay Mısdava.” demişti. </st><st c="22185">“Tahkikatsa çoktan hak itmişsim. </st><st c="22218">Müftü Beyin yirden göğe hakkı var. </st><st c="22253">Ona bişiy didiğim yok. </st><st c="22276">Benim derdim başka... </st><st c="22298">Bin senelik İplikçi Camii bomboş galıvırdı da...”</st></p>
		<p><st c="22347">“Ee?”</st></p>
		<p><st c="22353">“Müftü Bey diyom, sen bi gonuşsan da... </st><st c="22394">Aşut’un ezan okumasına da müsaade itse?”</st></p>
		<p><st c="22434">“Tet, bekir!” demişti Mustafa Kumrucuzade, Halil İbrahim Hoca’nın sırım gibi boyunu kasıtla. </st><st c="22528">“Aklın üstünden ni gitti len senin?”</st></p>
		<p><st c="22564">“Ne’bleyim hay Mısdava... </st><st c="22591">Akıl mı bıraktı bizde kevâşe?” Arkadaşından müsaade isteyip ayrılmıştı Halil İbrahim Hoca.</st></p>
		<p><st c="22681">Bu, Aşut’un İplikçi Camii önündeki geniş kaldırımda süt dökmüş kedi gibi yalanıp durduğunun da üçüncü günüydü.</st></p>
		<p><st c="22792">Aşut, Halil İbrahim Hoca’nın geldiğini görünce reis-i cumhur geliyormuş gibi ayaklanmış, olmayan ceketinin önünü ilikliyormuş gibi yapmış, sanki adamın geçeceği yolu kapatıyormuş gibi kendini az kaldı aşağı yuvarlanasıya kenara atmıştı. </st><st c="23030">Halil İbrahim Hoca da rolünü iyi oynamış, buz gibi bir ‘Selamın Aleyküm’ü müteakip orada naylon sele, don lastiği ve kilteli iğne gibi ucuz nesnelerden daha kıymetli bir şey yokmuş gibi merdivenlerden inerek camiye girmişti.</st></p>
		<p><span epub:type="pagebreak" title="194" id="page194"></span><st c="23254">Öküz derisinin arkasına geçtiğinde kendini enikonu rahatlamış hissediyordu.</st></p>
		<p><st c="23330">Ne hikmetse, Aşut yakında yine o muhteşem sesiyle ezana asılmaya başlayacakmış gibiydi sanki. </st><st c="23425">Sanki bu, zehirini Mustafa Kumrucuzade’ye akıtmış da rahatlamıştı... </st><st c="23494">Kara kara düşünme sırasını savmıştı sanki. </st><st c="23537">Öğleyi kaç kişiye kıldıracaktı bakalım? </st><st c="23577">Bu çatlak zurna gibi sesle ezan okumak yakışır mıydı Allah aşkına? </st><st c="23644">“Ben de vatandaş olsam ben de icabet etmem o davete.” diye düşünüp tövbe istiğfar etti.</st></p>
	</section>
  <div id="charCountTotal" value="23731"></div></body>
</html>
