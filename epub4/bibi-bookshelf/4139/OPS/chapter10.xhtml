<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="61" id="page61"></span><st c="0">Huriye eş eyledi,</st></p>
			<p><st c="18">Hatrını hoş eyledi,</st></p>
			<p><st c="38">Kuluna kanat verdi,</st></p>
			<p><st c="58">Havada kuş eyledi.</st></p>
			<p><st c="77">DAİMİ</st></p>
		</article>
		<div></div>
		<p><st c="83">Aşut, itin önde gideniydi. </st><st c="111">Allah vergisi sesi olmasa, İplikçi Camiinin İmamı Halil İbrahim beş dakika tutmazdı onu orada, ama öyle böyle değildi pezevengin sesi. </st><st c="246">Buna ezan okut, millet ağlaya ağlaya camiye koşsun. </st><st c="298">Öyleydi. </st><st c="307">Nitekim, bunun okuduğu ezanı duyan her Konyalı bir anda mümin kesilir, soluğu İplikçi Camiinde alırdı. </st><st c="410">Kendi hariç.</st></p>
		<p><st c="422">Herifin ne mal olduğunu iyi bilen Halil İbrahim Hoca, o –maalesef– muhteşem sesi yeri ve zamanı geldiğinde kullanma karşılığında, Aşut’a caminin önünde işporta tezgâhı açma izni vermişti. </st><st c="611">İlk başlarda musibetin ipini sıkı tutmuş, zaman içinde tavsatmış, daha da ilerleyen zamanda kendi ipini onun eline vermiş, daha da bir ilerleyen zamanda bir caminin tapusunu vermediği kalmıştı.</st></p>
		<p><st c="804">Bu durumun muhtelif sebepleri vardı ama bütün sebepler aynı kapıya çıkıyordu sonuçta: Aşut’un Allah vergisi sesi.</st></p>
		<p><st c="918">Misâl; Aşut’u bir defa ezan okurken dinle, İplikçi’ye dar atardın kendini.</st></p>
		<p><st c="993">Salâ verirken dinle, “Yeter ki arkamdan okusun.” diye bir an evvel ölmeye bakardın.</st></p>
		<p><st c="1077">Buydu. </st><st c="1085">Aşut’sa okuyan, hazırola geçer, iki dünya arasında nasıl bir fırtınayla savrulduğunu dünya değiştirene kadar anlayamazdın.</st></p>
		<p><span epub:type="pagebreak" title="62" id="page62"></span><st c="1207">Fi tarihinde bir Perşembe günü, Halil İbrahim Hocanın sigaradan çatlamış sesi o gün itibariyle bastırıveren bir öksürük krizinden mütevellit ilaveten bir de patlayınca, Hoca mikrofona öksürmekten imtina edip kapının önüne çıkmış, “Ezan okumayı bilen var mı?” diye seslenmişti orta yere. </st><st c="1495">O zaman Aşut, alesta vaziyette hep bu anı bekliyormuş gibi parmak kaldırmıştı.</st></p>
		<p><st c="1573">“Ben!”</st></p>
		<p><st c="1580">Hoca didişir dururdu bu işportacı milletiyle. </st><st c="1627">Biri don lastiği, horozlu ayna, naylon tarak satar, biri camiyi ziyarete gelen turistlere şırıngayla koku püskürtüp kaçırtır, camiye geleni de önünden geçeni de pişman ederlerdi. </st><st c="1806">Bunlara yüz vermeye gelmezdi yani. </st><st c="1841">Gelgelelim, o anda bir Kokucu Dursun, bir de Genel İşportacı Aşut vardı Hocanın elinin altında ve denize düşen yılana sarılacaktı.</st></p>
		<p><st c="1971">Dolayısıyla sarılmıştı Hoca.</st></p>
		<p><st c="2000">“Aptezin var mı len?”</st></p>
		<p><st c="2022">Daha taze osurmuştu Aşut. </st><st c="2049">Hamsili tahin helvasının buğusu hâlâ burnundaydı. </st><st c="2099">“Var tabii.” demişti. </st><st c="2121">“Caminin önünde aptessiz ticaret mi yapacağıdık?”</st></p>
		<p><st c="2170">“Gel madem. </st><st c="2183">Şo kilimin altında bi oku bağalım bana. </st><st c="2223">İdare edebileceğisen, bu seferlik bi hayrın oluvırsın. </st><st c="2278">Buğadar ekmeğini yidin camimizin.”</st></p>
		<p><st c="2312">İplikçi Camiinin cümle kapısı sabah namazından yatsı sonuna kadar açık durur, yazın sıcak, kışın da soğuk hava içeri girmesin diye taş kirişe çelik mıhla raptedilmiş öküz derisinden, takriben yüz kiloluk bir perde sarkardı tepeden. </st><st c="2545">Hoca, örtüyü kıyısından kaldırıp içeri ittirmişti Aşut’u. </st><st c="2603">Kendi de girip örtüyü geri saldıktan sonra “Önce bana bi oku bağalım.” demişti. </st><st c="2683">Başına belâ almak istemiyordu.</st></p>
		<p><st c="2713">Cümle kapısının öküz derisi loşluğunda ilkin hiçbir şey göremeyen Aşut, sağ elini sağ kulak memesinin altına koyup asılmıştı.</st></p>
		<p><st c="2839">“Allâhü ekber - Allâhü ekber</st></p>
		<p><st c="2868">Allâhü ekber - Allâhü ekber</st></p>
		<p><st c="2896">Eşhedü en lâ ilâhe illallah - Eşhedü en lâ ilâhe illallah</st></p>
		<p><span epub:type="pagebreak" title="63" id="page63"></span><st c="2954">Eşhedü enne Muhammeden Resûlullah - Eşhedü enne Muhammeden Resûlullah</st></p>
		<p><st c="3024">Hayye ale’s-salâh - Hayye ale’s-salâh</st></p>
		<p><st c="3062">Hayye ale’l-felâh - Hayye ale’l-felâh</st></p>
		<p><st c="3100">Allâhü ekber - Allâhü ekber</st></p>
		<p><st c="3128">Lâ ilâhe illallâh.”</st></p>
		<p><st c="3148">Olaya yakından şahit olan Kokucu Dursun tarafından, Aşut’un Halil İbrahim Hoca’yı oracıkta kataleptik vaziyette bırakıp büyük bir vazife şuuruyla minarenin girişindeki mikrofona seğirttiği ve sağ elini sağ kulak memesinin altına yaslayıp ezana bir daha, bu defa cemaati daveten asıldığı rivayet edilir. </st><st c="3452">Aynı esans şişesinin adını müşterinin talebine göre don değiştirir gibi değiştiren Dursun, bu hikâyeyi uzun seneler boyunca değiştirmeden anlatmış ve şöyle demiştir: “Aşut bi asıldı, evvelâ ben donagaldım yirimde. </st><st c="3666">Soona caminin önünde toplaşmaya başladı millet. </st><st c="3714">Herkeş guş avlayacağımış gibi yokarı, minareye bakıyorudu. </st><st c="3773">Dirken efendim, merdivana uğradılar. </st><st c="3810">Ordan da dooru şadırvana. </st><st c="3836">Aptezini alan içeri goşuyo, alan goşuyo, alan goşuyo. </st><st c="3890">Aptessiz goşan bile varıdı günahı boynuna. </st><st c="3933">Ülen Cuma disen gene neyse... </st><st c="3963">Cuma da deyil argadaş. </st><st c="3986">Cami adam almadı. </st><st c="4004">En son Halil İbo Hocamız deri gapıyı teravideki gibi galdırıp mıha astı da avluya gadak yayıldı cemaat. </st><st c="4108">Ben böyle Perşembe gormedim. </st><st c="4137">Bi gıldılar, bi gıldılar, kâfir olsan canın çeker. </st><st c="4188">Valla aptezim olaydı ben de goşup gılacağıdım. </st><st c="4235">Amma yoğudu.”</st></p>
		<p><st c="4248">Bu olay gerçektir.</st></p>
		<p><st c="4267">O gün itibariyle Aşut’un mikrofonsuz okuduğu ezana yüz kiloluk öküz derisinin altında can kulağıyla şahadet eden Halil İbrahim Hoca, deneme mahiyetinde, aynı günün ikindi ve akşam ezanlarını da okutmuştu it herife.</st></p>
		<p><st c="4482">“Ulan argadaş...” diyecekti birkaç gün sonra Şerafettin Camiinin imamı Mustafa Kumrucuzade’ye. </st><st c="4578">“Teravide öyle dolmaz bizim cami... </st><st c="4614">Herif öğlen ezanını okudu, cami doluvırdı, ikindin ezanını okudu, cami doluvırdı.”</st></p>
		<p><st c="4696">Mustafa Kumrucuzade dalgasını geçecekti. </st><st c="4738">“Hafız Burhan mübarek diyon he?”</st></p>
		<p><span epub:type="pagebreak" title="64" id="page64"></span><st c="4770">“Eh, inanmayacağısan sen bilin.” diye cevap verecekti ona Halil İbrahim Hoca. </st><st c="4849">“Yarın - bürsü gün Aşut ezana asılınca minareden filan düşüvirme de.”</st></p>
		<p><st c="4918">Mesele hem hoş, hem nahoştu aynı anda ve Halil İbrahim Hoca’nın altından kalkabileceği bir meseleye benzemiyordu pek. </st><st c="5037">Mesele Aşut olsaydı gene neyseydi. </st><st c="5072">Bir iki itişirdin, bir iki zabıtaya toplattırırdın, bir iki göz yumardın, olur biterdi. </st><st c="5160">Ama öyle olmuyordu işte. </st><st c="5185">Mesele Aşut gibi pis bir herifin, her ne kadar Mustafa Kumrucuzade dalgasına söylemiş idiyse de, Halil İbrahim Çanakkaleli, Kâni Karaca, hâttâ Mustafa’nın dediği gibi Hafız Burhan’ı da aşan, sûr sesi kadar davetkâr bir sesinin olmasıydı. </st><st c="5423">O ki, adam okuduğu zaman işi gücü bırakıp camiye koşturan Konyalılar, ertesi gün Cuma salâsını ve ezanını Halil İbrahim Hoca okudu diye gelecekleri vardıysa da gelmemişlerdi misâl.</st></p>
		<p><st c="5603">Azâsı noksan birkaç ihtiyarın önünde; “Safları sıklaştıralım müslümanlar.” diyerek utanç içinde namaza duran Halil İbrahim Hoca, rükûda da secdede de “Nooluyo lan? </st><st c="5768">Bu cami sabah namazında bile böyle boş olmazıdı. </st><st c="5817">Cuma namazında ne bu hâl? </st><st c="5843">Nooluyo? </st><st c="5852">Semi Allahu Limen Hamideh...” diye düşünmekten kendini alamamıştı. </st><st c="5919">Günaha da girmişti bi angıç. </st><st c="5948">Namazda düşünülecek şey miydi bu? </st><st c="5982">“Allahu Ekber...”</st></p>
		<p><st c="5999">Aslında ne olduğunu bal gibi biliyordu. </st><st c="6040">Olan şuydu; Aşut’un davetkâr sesi milleti mest etmiş, hayır, bundan da öte büyülemiş, tutmuş kulaklarından döve döve camiye getirmişti. </st><st c="6176">Buydu. </st><st c="6183">Bunu bilmeyecek bir şey yoktu. </st><st c="6214">Kendi bile yanıp tutuşuyordu adi şerefsizin sesinden bir ezan daha dinlemek için. </st><st c="6296">Âr etmese para verip söyletirdi. </st><st c="6329">Bu hâli de an be an aşk gibi bir şeye dönüşüyordu üstelik. </st><st c="6388">Öküz derisi örtünün dışına hiç çıkmadığı kadar sık çıkıp kendi kendine “Nooluyon hay Halil İbrahim?” diye celâllenerek alttan alttan kesip durmaya başlamıştı Aşut’u. </st><st c="6554">Tip desen tip yoktu herifte, adamlık desen adamlık yoktu. </st><st c="6612">Anasını boyar, babasına satardı denk getirse. </st><st c="6658">Öyle bir yallı gidiydi. </st><st c="6682">Ama o ses yok muydu o ses. </st><st c="6709">Allah Allaaah! </st><st c="6724">Sen tut, bir vakit namazını sırf ezan okuyarak bayram namazına çevir.</st></p>
		<p><span epub:type="pagebreak" title="65" id="page65"></span><st c="6793">Bakıyordu alttan alttan. </st><st c="6819">Sokur sokur sokurdanıyordu.</st></p>
		<p><st c="6846">“Nöörüyon hay Halil İbo? </st><st c="6872">Bi gendine gel ooolum!”</st></p>
		<p><st c="6895">Bakıyordu.</st></p>
		<p><st c="6906">Dürbün gibi gözlükleri vardı yavşağın. </st><st c="6946">“Onu da doktordan almamıştır bu kevâşe. </st><st c="6986">Gitmiştir bit pazarına, sınaya sınaya bulmuştur.” Tulum peyniri gibi kokuyordu üstelik. </st><st c="7074">“Belki de çalmıştır hayvan.” Kokusu tee merdivenin tepesinden caminin kapısına kadar geliyordu rüzgâr ters estiğinde. </st><st c="7192">Kokucu Dursun’un hacı yağları bile bastıramıyordu adamın ekşimik kokusunu. </st><st c="7267">“Ne len bu? </st><st c="7279">Allah belanı versin len... </st><st c="7306">Selâmın kavlen...” Allah’ın işine bak ki, herifin ezan okurken kâh kükreyen, kâh inleyen, kâh şakıyan sesi, gelip geçenlere lâf yetiştirirken kâh cırtlıyor, kâh pırtlıyordu. </st><st c="7480">“Şona bak şona... </st><st c="7498">Bundan o ses nasıl çıkar hay argadaş?” Dedikodu desen bundaydı, gıybet desen bunda, iftira desen gene bunda. </st><st c="7607">Değil ezan okutmak, caminin yakınından geçirtmemek lâzımdı esasen bunu.</st></p>
		<p><st c="7678">Bakıyordu Halil İbrahim Hoca.</st></p>
		<p><st c="7708">Akla mantığa yatan bir izah bulmaya çalışıyordu, ama bulamıyordu. </st><st c="7775">Neredeyse aşık olacaktı herife. </st><st c="7807">De, nesine? </st><st c="7819">Neydi şu mayışmalar? </st><st c="7840">Düşünüp duruyordu yılbaşı hindisi gibi. </st><st c="7880">Bulamıyordu nesine aşık olunabilir bir götü boklu Aşut’un. </st><st c="7939">Suratına tükürülecek adam değildi yallı. </st><st c="7980">Hayırsızın bu kadarını Kemalettin Tuğcu yazamazdı. </st><st c="8031">Yani Allah korkusu olmasa, yarın rûz-i mahşerde ellerini de beline dayayıp Allah’ın karşısına dikilir; “Bula bula bunu mu buldun kerâmetinden nasiplendirecek? </st><st c="8190">O sesi bize vereydin olmaz mıydı?” diye sual ederdi yani. </st><st c="8248">O kadar yani. </st><st c="8262">“Estağfirullah, Estağfirullah, Estağfirullah. </st><st c="8308">El- azim el- kerim ellezi lailahe illahu el- hayyül kayyum ve etubü ileyhi ve nes´elühüt tevbete vel mağfirete vel hidayete lena.” İkide bir tövbe et dur ondan sonra.</st></p>
		<p><st c="8474">Bakıyordu.</st></p>
		<p><st c="8485">İplikçi Camiinden taşıp avluda saf mı tutmuş müminler? </st><st c="8541">Anla ki ezanı Aşut okumuş.</st></p>
		<p><st c="8567">“Hocaaam... </st><st c="8580">Ben diyom ki şinci...”</st></p>
		<p><st c="8602">“Ne diyon Aşut?”</st></p>
		<p><st c="8619">“Diyom ki... </st><st c="8633">Para mara istemez. </st><st c="8652">Ezanı her vakit ben okuyum diyom.”</st></p>
		<p><span epub:type="pagebreak" title="66" id="page66"></span><st c="8686">“Olur mu len öyle şey? </st><st c="8710">Müezzin misin sen aslanım?” Aslında nasıl da içi gidiyordu. </st><st c="8770">Para da istemiyordu ne güzel kevâşe. </st><st c="8807">Bir şey derler miydi ki? </st><st c="8832">Amaan, Yıldıray Çınar’dan türkü mü okutacaktı? </st><st c="8879">Ezan okutacaktı işte. </st><st c="8901">Ne diyeceklerdi? </st><st c="8918">“Olmaz olmaz. </st><st c="8932">Cık. </st><st c="8937">Valla olmaz! </st><st c="8950">Delirme len Halil İbo!” Niye olmasındı ki? </st><st c="8993">Birkaç defa olmuştu ve gayet de güzel olmuştu. </st><st c="9040">Boş mu kalaydı cânım cami? </st><st c="9067">Herifin kokusu sinerdi az buçuk oraya buraya ama... </st><st c="9119">Nasıl da pis kokuyordu mendebur. </st><st c="9152">“Hem oğlum, Aşut, sen hiç yıkanman nı len?”</st></p>
		<p><st c="9195">Halil İbrahim Hoca malını iyi tanırdı. </st><st c="9235">Bu Aşut’a herhangi bir surette bir kapı açmak, Allah günah yazmasın, cehennemin kapısını açmak gibi bir şeydi. </st><st c="9346">Biliyordu. </st><st c="9357">“Tamam, ezanlarımızı sen oku bundan sonra.” dedin miydi, Aşut’un zebanileri beşer onar sökün edecekti cehennemden. </st><st c="9472">İstekleri bitmeyecekti hayırsızın. </st><st c="9507">Hem istekleri bitmeyecekti, hem de bu o iti tanıyorduysa eğer, söke söke alacakları bitmeyecekti itin. </st><st c="9610">Aşut, Hocayı şah damarından yakalamıştı ve bu şansı tepmeyecekti.</st></p>
		<p><st c="9675">Boştan yere kendini dolduruşa getirip Aşut’a kin tutmaya çalışıyordu Hoca. </st><st c="9751">Beceremiyordu.</st></p>
		<p><st c="9765">“Boştan yire uğraşıyom Allah canımı alsın...”</st></p>
		<p><st c="9811">Yakındı. </st><st c="9821">Sıçılacak ağız göte yakın gezerdi ve bu da göte yakın gezmeye başlamıştı. </st><st c="9895">Kendisi için değil. </st><st c="9915">Camiye müminler dolup taşsın da nur insin diye. </st><st c="9963">Maalesef o nurun kandilini nursuz herifin biri tutuyordu: Aşut.</st></p>
		<p><st c="10026">Bunun iliğini kemiğini sömürecekti Aşut. </st><st c="10068">Biliyordu Hoca. </st><st c="10084">Kendini daha lojmanı olmadığı günlerde Lalebahçe’deki evinin damını çinkoyla kapladığı günkü gibi hissediyordu. </st><st c="10196">O gün de aynen bu vaziyet, dama çinko sermekle elek sermek arasında pek bir fark olmadığını, güneşle rutubetin çinkoyu eninde sonunda eleğe çevireceğini biliyordu. </st><st c="10360">Biliyordu ama ne yapacaksın; fakirliğin gözü kör olsun.</st></p>
		<p><st c="10415">Evet.</st></p>
		<p><st c="10421">Bu Aşut bunu eleğe çevirecekti. </st><st c="10454">Hem de su eleğine.</st></p>
		<p><st c="10472">Biliyordu.</st></p>
		<p><st c="10483">“Tamam len. </st><st c="10496">Bi iki daha oku bağalım. </st><st c="10521">Noolacağısa... </st><st c="10536">Bak, gapılanmak yok yalnız. </st><st c="10564">Öksüreğim geçesiye gadak. </st><st c="10590">Ona göre.”</st></p>
	</section>
  <div id="charCountTotal" value="10600"></div></body>
</html>
