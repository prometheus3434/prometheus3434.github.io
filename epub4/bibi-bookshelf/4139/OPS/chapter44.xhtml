<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="363" id="page363"></span><st c="0">Tıpatıp sana benzeyenim ben...</st></p>
			<p><st c="31">Ağlarsan ağlayan,</st></p>
			<p><st c="49">Gülersen gülen...</st></p>
			<p><st c="67">MEVLÂNÂ</st></p>
		</article>
		<div></div>
		<p><st c="75">Hüdai Ağa suratını ekşitti. </st><st c="104">Şu katranın mucidi Muzaffer Hoca dahi bir bardakta pes ettiği hâlde komiser üst üste ikinci bardağını içiyordu. </st><st c="216">Odaya, kaynar pekmez kazanında kavrulmuş susam kokusu hâkimdi. </st><st c="279">Muhtemelen evin her tarafına da hakimdi. </st><st c="320">Kimbilir, belki bahçeye de hakimdi. </st><st c="356">Korkunçtu. </st><st c="367">Çaydanlıkta kaynattığın suyu doğrudan çay kutusunun üstüne döksen, bu kesâfette bir koku elde etmen gene zordu. </st><st c="479">Muzaffer Hoca’yı takdir etmek lâzımdı yani, iyi iş çıkarmıştı. </st><st c="542">Şu komiser de enteresan bir adamdı. </st><st c="578">Bardaktaki o erimiş kamyon lastiğinin çay olduğuna inanabiliyor, Ömer’in Şeref Çavuş’u hastanelik ettiğine inanamıyordu.</st></p>
		<p><st c="698">Sessizliği ‘şu komiser’ bozdu.</st></p>
		<p><st c="729">“Bu bahsi kapatıyorum şimdilik... </st><st c="764">Bir evveliyâtınız yoktu anladığım kadarıyla. </st><st c="809">Birbirinizi nasıl buldunuz, onu anlatın siz bana asıl.”</st></p>
		<p><st c="864">Önce Hüdai Ağa anlattı.</st></p>
		<p><st c="888">Ömer yalan nedir bilmiyordu. </st><st c="918">Geri dönmek istemediği, zor şer dönse bile bir yolunu bulup tekrar kaçacağı kati olduğu hâlde Karaaslanlı olduğunu hiç saklamadan söylemişti. </st><st c="1060">Babasının adını, anasının adını, oğlan kardeşini, dilinden düşürmediği Muzaffer Hocasını bir çırpıda, okulunu, okulda uğradığı mu</st><span epub:type="pagebreak" title="364" id="page364"></span><st c="1189">amelâtı, cetvelli iblis Mehmet Çetin’i, sabah akşam horoz gibi dövüştüğünü - dövüştürüldüğünü Hüdai Ağa sordukça, sonra sonra anlatmıştı. </st><st c="1328">İlkin Hüdai Ağa da inanmamıştı el kadar çocuğun babasını dövdüğüne, ama o anlatıp bu dinledikçe, nasıl olup da inandığına şaşıra şaşıra bal gibi de inanmaya başlamıştı... </st><st c="1499">İnandıktan sonra da kaşınmaya... </st><st c="1532">İlle de gidip çocuğun büyüdüğü, yaşadığı –ona yaşamak denirse– ve nihâyet terk ettiği yeri görmek, şu meşhur Muzaffer Hoca’yla irtibata geçmek için yanıp tutuşuyordu adam. </st><st c="1704">Sanki o korkunç hayat hikâyesine ancak o zaman biraz daha inanacak, ancak o zaman her şeyi göze alıp çocuğu o hayattan kurtarmak için harekete geçecekti.</st></p>
		<p><st c="1857">Geldiğinde gülmeyi bilmiyordu çocuk. </st><st c="1895">Oynamayı bilmiyordu. </st><st c="1916">Masada oturup kahvaltı etmeyi, yemek yemeyi bilmiyordu. </st><st c="1972">“Bıçaktan, adâb-ı muaşeretten geçtim, çatal kullanmayı bilmiyordu.” Ağlamayı bilmiyordu. </st><st c="2061">“Onu hâlâ bilmiyor. </st><st c="2081">Öğreneceği de şüpheli bu saatten sonra.” Sevmesini, merhamet etmesini, acımasını, yüreğinin sızlamasını bilmiyordu. </st><st c="2197">“Canının acımasını da bilmiyor. </st><st c="2229">Kafasındaki dikişlerle katkütleri, suntadan çivi söker gibi kanırta kanırta, deriye gömülmüş yerlerini çakıyla oya oya çıkarttım, yaralarının kabuklarını çatır çatır yoldum, oralı bile olmadı.”</st></p>
		<p><st c="2422">Neticede dayanamamış, Karaaslan’ın yolunu tutuvermişti bir gün. </st><st c="2487">Keşke de tutmasaydı. </st><st c="2508">Şimdi belki köydeki durumu, çocuğun hakikati noksansız anlattığını bilmiyor olacak, ama polis baskınına da uğramayacaktı. </st><st c="2630">“İnsâniyet nâmına iş yaptım diye sorgulanacak, tevkif de edileceğim büyük ihtimâlle, mühim değil de, olan çocuğa olacak. </st><st c="2751">Başını çamurun üstüne çıkarmıştı iyi kötü. </st><st c="2794">Ben de hasbelkader uzanmış, tutmuştum elini. </st><st c="2839">Şimdi tekrar batacak... </st><st c="2863">Keşke gitmeseydim Karaaslan’a... </st><st c="2896">Keşke...”</st></p>
		<p><st c="2905">Menderes, iki üç dakika kadar sessizce bekledi Hüdai Ağa’nın konuşmasını. </st><st c="2980">Devam etmediğini görünce “Bu kadar mı?” diye sordu.</st></p>
		<p><st c="3031">Hüdai Ağa sıkkın sıkkın omuz silkti.</st></p>
		<p><st c="3068">Hoca, Menderes ona doğru dönerken kendiliğinden girdi lâfa. </st><st c="3129">“Sen şimci inanmayon ya bizim inandığımıza...”</st></p>
		<p><st c="3175">Menderes’in aklı, Hüdai Ağa’nın feryâdındaydı. </st><st c="3223">“Haksız mı </st><span epub:type="pagebreak" title="365" id="page365"></span><st c="3234">yani?” diye düşünüyordu. </st><st c="3259">“Burada suçlanması gereken o mu? </st><st c="3292">Yanlış bir şey mi yapmış? </st><st c="3318">Ben ne yapardım onun yerinde olsaydım? </st><st c="3357">Arkamı dönüp gider miydim? </st><st c="3384">Paketleyip karakola koşar mıydım? </st><st c="3418">Ne yapardım? </st><st c="3431">Ne?”</st></p>
		<p><st c="3435">Daha neler duyacaktı bakalım.</st></p>
		<p><st c="3465">“Evet, inanmıyorum.” dedi Muzaffer Hoca’ya. </st><st c="3510">“İnanamıyorum. </st><st c="3525">İstesem de olmuyor.”</st></p>
		<p><st c="3545">“Bak bağalım şo anladacağıma inanacan nı...”</st></p>
		<p><st c="3590">“Bir dakika...” deyip kalktı, odayı iki adamın da içini kaldıran pekmez kokularına boğarak kendine yeni bir çay doldurdu Menderes. </st><st c="3722">“Şimdi dinliyorum.”</st></p>
		<p><st c="3741">Hüdai Ağa, Muzaffer Hoca’nın ilave bir şey anlatabileceğini zannetmiyordu. </st><st c="3817">Ama adam, “Ömer’in gaybolduğunun devrisi gece bi rüya gördüm...” diye başlayınca heyecanlandı.</st></p>
		<p><st c="3911">“Evimde, pencire kenarında oturup dururmuşsum...”</st></p>
		<p><st c="3961">Geceymiş... </st><st c="3974">Oturduğu yerde hem tespih çeker, hem de Karaaslan’la Meram yolunun arasını çizen kavak sırasına bakıp dururmuş bu. </st><st c="4089">Derken, Ömer’in her gün girdiği iki kavak arasından dev gibi bir adamın girdiğini görmüş köye.</st></p>
		<p><st c="4183">“Aynı gavak... </st><st c="4199">Andossun Ömer’in köye gapı bellediği her zamanki iki gavak...”</st></p>
		<p><st c="4261">Bu hemen fırlayıp çıkmışmış dışarı. </st><st c="4298">Adam, gitmeye hiç de niyeti yokmuş, zaten camiye gelmişmiş gibi dikilip dururmuş bakarak. </st><st c="4388">Allah’ın selâmını da vermiş mi güzelce? </st><st c="4428">Selâmı alıp; “Buyur hemşerim, birine mi baktıydın?” demişmiş bu da. </st><st c="4496">O ‘Yo-oo’ deyince de namaza geldi sanmışmış bu. </st><st c="4544">Ama adam gene ‘Yo-oo.’ demişmiş. </st><st c="4577">Bu ne diye geldiğini ısrarla sorunca da adam buna; “Şeref Çavuş iyi mi?” diye sormuşmuş.</st></p>
		<p><st c="4665">“Aklım üstümden gidivirdi Şeref’in adını duyunca.”</st></p>
		<p><st c="4716">İlkin, ‘Bu koca adam dövmüştür Şeref’i. </st><st c="4757">Şimdi de merak edip sormaya gelmiştir.” diye düşünmüşmüş, ama sonra kendi kendine vazgeçmişmiş bu düşüncesinden.</st></p>
		<p><st c="4869">“Şeref’i o döğdüyse bile yingeylen güçüğoğlanı kim döğdü ya?.. </st><st c="4933">de mi canım?”</st></p>
		<p><st c="4946">Böylece, Ömer’in bu adama sığındığını anlamış ve o da ona Ömer’i sormuşmuş.</st></p>
		<p><span epub:type="pagebreak" title="366" id="page366"></span><st c="5022">“Ben de ona didim ki; ‘Ömer nası?’ Allah seni inandırsın, yaprak gibi titireyeyazdı goca adam.”</st></p>
		<p><st c="5118">Pek güzel anlaşmışlarmış ondan sonra. </st><st c="5157">Adam buna Ömer’in emniyette olduğunu söylemişmiş, bu da ona ‘İnşallah hep emniyette galır.’ demişmiş. </st><st c="5259">Sonra bu ona ne diye gece gece geldiğini sormuşmuş, o da buna ‘Daa öğlen bile olmadı.’ demişmiş. </st><st c="5356">Sonra uyanmışmış.</st></p>
		<p><st c="5373">Hocanın “Rüyamda gördüğüm dev adam Hüdai Ağa’ydı.” demediği kalmıştı bir tek. </st><st c="5452">Dur bakalım nereye varacaktı bu işin sonu. </st><st c="5495">“Allah hayıra çıkarsın...” dedi Menderes.</st></p>
		<p><st c="5536">“Allah’ın işi olur da hayıra çıkmaz olur mu?” dedi Muzaffer Hoca. </st><st c="5603">“Zülcelâl’in şerilen işi olur mu? </st><st c="5637">Hayıra çıkardı hazar.”</st></p>
		<p><st c="5659">Hüdai Ağa, Muzaffer Hocan’nın rüyasını dinlemeye başladığından beri “Yoksa?” diye sormak istiyordu. </st><st c="5760">Hepsi o... </st><st c="5771">Yoksa? </st><st c="5778">Ama o kadar kaptırmıştı ki, soramıyordu. </st><st c="5819">Onun yerine Menderes sordu.</st></p>
		<p><st c="5846">“Yoksa?” Biliyordu alacağı cevabı. </st><st c="5882">“Meğer Hüdai Ağa’ymııış.” diyecekti sonunda Hoca.</st></p>
		<p><st c="5931">Göz bebekleri titrer gibiydi Muzaffer Hoca’nın. </st><st c="5980">“O goca adam, senin de tahmin ittiğin gibi, Hüdai Efendi’ydi gomser...” Menderes’e acıdığını çok fazla belli ederek usul usul kafa salladı.</st></p>
		<p><st c="6119">Menderes tam da “Evet, bunu tahmin etmiştim.” diyecekti ki devam etti Muzaffer Hoca.</st></p>
		<p><st c="6204">“Yalınız... </st><st c="6217">o goca adam, bigaç gün soora, rüyamda gördüğüm o iki gavağın arasından girivirdi Garaaslan’a...”</st></p>
		<p><st c="6313">İşte bunu tahmin etmemişti Menderes.</st></p>
		<p><st c="6350">“Ee?” dedi heyecanlandığını göstermemeye çalışarak.</st></p>
		<p><st c="6402">“Ee’si, rüyamda ne gonuştuksa o gün de aynını gonuştuk o adamlan... </st><st c="6471">Elifi elifine... </st><st c="6488">Sankı ben öğretmişsim...”</st></p>
		<p><st c="6513">“Yaa?” Olur muydu ki?</st></p>
		<p><st c="6535">“Yaa... </st><st c="6544">Hanı en sonu ‘Daa öğle bile olmadı.’ didiydi ya o gece rüyamda?”</st></p>
		<p><st c="6608">“Evet?”</st></p>
		<p><st c="6616">“Garaaslan’a girdiğinde daa öğle bile olmamışıdı.” Döndü Hüdai Ağa’ya, ama hâlâ Menderes’e anlatıyordu. </st><st c="6721">“Bu goca </st><span epub:type="pagebreak" title="367" id="page367"></span><st c="6730">adam... </st><st c="6738">gomser.. </st><st c="6747">İyi diğne... </st><st c="6760">Bana tee gaç gün evvelinden rüyamda görüküp ziyaretime geleceeni diyivirirmiş meğer... </st><st c="6847">Görüyon nu bir?” Menderes’e döndü. </st><st c="6882">“Çıkmış mı hayıra?”</st></p>
		<p><st c="6901">Menderes, “Bir çay mı doldursam ki kendime?” diye düşünüyordu o anda. </st><st c="6972">Kilitlenmişti. </st><st c="6987">Masal gibiydi, ama Hoca’nın yalan söylemediğinden emindi. </st><st c="7045">En azından buna çok inanası vardı. </st><st c="7080">“Çıkmış...” dedi kırık bir sesle. </st><st c="7114">Fena sarsılmıştı.</st></p>
		<p><st c="7131">Ötede Hüdai Ağa da iyi sayılmazdı. </st><st c="7167">“Sen bana tanıdık birine bakar gibi bakıyordun...” dedi dalgın dalgın. </st><st c="7238">Onu dinleyip dinlemediklerinin farkında bile değildi. </st><st c="7292">O anda odada yalnız başına oturuyor da olabilirdi ve gene aynı soruyu sorardı. </st><st c="7371">“Rüya yüzünden miydi o okunaklı bakmalar? </st><st c="7413">Rüyandan mı tanımıştın beni?”</st></p>
		<p><st c="7442">“Hee.” dedi dopdolu bir genizle Muzaffer Hoca. </st><st c="7490">Sakalları da titriyordu şimdi. </st><st c="7521">“Allah...” Bir nefes alıp verdi, “... </st><st c="7559">bizi bi hesap üzerine toplayor Hüdai Efendi...” Daha derin bir nefes aldı, “... </st><st c="7639">amma şo gomseri ne diyi musallat idiyor? </st><st c="7680">Ne diyi? </st><st c="7689">Günaha giriyom amma...” Soluğunu gürültüyle bırakıp Menderes’e döndü. </st><st c="7759">“Nirden çıktın hay gomser?” dedi hıçkırarak. </st><st c="7804">“Vali-i Kâinat, biz iki fakıra bi vazife bahşitmiş besbelli... </st><st c="7867">Bak, kimseciklerin bilmediği cilvelerle gavuşturuvırmış yollarımızı O... </st><st c="7940">Sen ne işe yaran madem hay Menderes? </st><st c="7977">Ne işe yaran?”</st></p>
		<p><st c="7991">Menderes metânetini muhafaza etti. </st><st c="8027">“Ne demek istediğini anlamadım Hoca Efendi.” Aslında anlamıştı.</st></p>
		<p><st c="8090">Hoca izah etti.</st></p>
		<p><st c="8106">“Bize ‘Düzeldin, hâllidin şo işi!’ dimiş Allah. </st><st c="8155">Hâlâ da dir durur. </st><st c="8174">Sana ne didi ya? </st><st c="8191">‘Hüdai’yle Mızaffer’in düzelttiğini boz!’ mu didi? </st><st c="8242">Ne didi gardaşım? </st><st c="8260">Ne işin var len senin burda?”</st></p>
		<p><st c="8289">Menderes metânetini daha da zorlanarak muhafaza etti. </st><st c="8344">Şimdi ‘vazife’ dese, Muharrem Kılıç’tan yediği küfürü bunlardan da yerdi büyük ihtimâlle. </st><st c="8434">‘Ne bileyim ben’ dese, ‘Kalk git o zaman’ derlerdi. </st><st c="8486">En iyisi susmaktı. </st><st c="8505">Başını omuzlarının arasına gömüp fırtınanın geçmesini bekledi.</st></p>
		<p><st c="8567">Hüdai Ağa dalgın dalgın kalkıp kendine bir bardak kömür suyu doldurdu o arada. </st><st c="8647">Hoca ona rüyasını anlatmamıştı daha evvel. </st><st c="8690">Şimdi anlatıyordu. </st><st c="8709">Hem ona, hem de komisere.</st></p>
		<p><span epub:type="pagebreak" title="368" id="page368"></span><st c="8734">“O zaman ben de kendi rüyamı anlatayım size.” dedi bardağa bir araba şeker boca ederken. </st><st c="8824">“Gördüm ve o gecenin sabahında Ömer’i kapımda buldum.. </st><st c="8879">Kanlar içinde...”</st></p>
		<p><st c="8896">Anlattı.</st></p>
		<p><st c="8905">Tümü kefenli üç, bilemedin dört yüz kişilik bir kalabalığın ortasında bulmuştu kendini o gece. </st><st c="9001">O kalabalığın, kendisi hariç her ferdinin elinde sarı çiçeklerden örülmüş birer çember vardı. </st><st c="9095">Aralarına karışmış gibi değil de dokularına karılmış gibi hissediyordu kendini. </st><st c="9175">Basar da basmaz gibiydi yere. </st><st c="9205">Yürür de yürümez gibi... </st><st c="9230">Onlarla beraber hem duruyor, hem de su gibi akıyordu bir taraftan bir tarafa...</st></p>
		<p><st c="9309">“Neden sonra, nereye aktığımızı gördüm.”</st></p>
		<p><st c="9350">Hem gerçeğe, hem de seraba benzeyen bir varlığa doğru gidiyorlardı. </st><st c="9419">Bir an bakıyordun bir siluetten ibaretti o varlık, bir an bakıyordun kanlı canlı bir insana, bir ‘kişi’ye dönüşmüş.</st></p>
		<p><st c="9534">“İçimden bir his, onun bir kadın olduğunu söylüyordu. </st><st c="9589">Siluetken de kadın, kişiyken de kadın.”</st></p>
		<p><st c="9628">Sonra içine karıldığı kalabalık, o varlığın önünde sıraya giriyor, ilerleyip de karşısına gelen her bir kefenli, elinde taşıdığı sarı çiçek çemberini onun boynuna takıyordu.</st></p>
		<p><st c="9802">“Elim boş diye üzülüyordum ben. </st><st c="9835">Hayıflanıyordum.”</st></p>
		<p><st c="9852">Sıra yavaş yavaş ona gelirken, rüya görmekte olduğunu anlıyor, uyanmak istiyordu.</st></p>
		<p><st c="9934">“Ama uyanamıyordum.”</st></p>
		<p><st c="9955">Birden o varlığın karşısında buluyordu kendini. </st><st c="10004">Evet, yüzü yoktu o varlığın... </st><st c="10035">Gözlerinin olması gereken yerde iki derin, ateş dolu çukur vardı.</st></p>
		<p><st c="10100">“Kesin olarak ‘vardı’ demeyeyim ben gene... </st><st c="10145">‘Var gibiydi’ diyeyim.”</st></p>
		<p><st c="10168">Evet, kadındı... </st><st c="10186">Belki de değildi... </st><st c="10206">Ama kadındı.. </st><st c="10220">Evet. </st><st c="10226">“Benim çiçeğim yok.” diyordu ona utanıp sıkılarak. </st><st c="10277">“Eli boş geldim.” diyordu.</st></p>
		<p><st c="10303">Varlık, elini boynunda asılı duran çiçek çemberine atıyor, bir sarı çiçek koparıp uzatıyor ve “Al!” diyordu buna. </st><st c="10418">Bu uzanıp alıyordu ve...</st></p>
		<p><st c="10442">“Tam da aldığım anda şekil değiştiriyordu çiçek. </st><st c="10492">Sarı saçlı, </st><span epub:type="pagebreak" title="369" id="page369"></span><st c="10504">siyah gözlü bir oğlan çocuğuna dönüşüveriyordu. </st><st c="10552">Çıplak, küçücük, ışıl ışıl bir oğlan çocuğuna... </st><st c="10601">O bana bakıyordu kucağımdan, ben ona bakıyordum.”</st></p>
		<p><st c="10650">Sonra kadına, “Benim mi bu şimdi?” diye soruyordu. </st><st c="10702">Kadın, artık kadın olduğundan emindi, çünkü sesi de kadın sesiydi, “Senin değil.” diyordu kesin bir dille. </st><st c="10809">“Sana emanet.”</st></p>
		<p><st c="10823">Rüyada olduğunu bildiği için oğlanın simsiyah gözlerini yadırgamıyordu. </st><st c="10896">Sonra birden, yüksekçe bir yerden yatağa atmışlar kadar âni ve sert, uyanıyordu.</st></p>
		<p><st c="10976">Bardaklara elleri titreye titreye çay doldurmakta olan Menderes, talaş yutmuş gibi bir sesle sordu kuzinenin yamacından. </st><st c="11098">“Ve?.. </st><st c="11105">Ve sabah kapında kan revân içinde bulduğun o çocuk... </st><st c="11159">Yani Ömer?”</st></p>
		<p><st c="11170">Hüdai Ağa Menderes’i dudaklarını yalayarak dinlemişti. </st><st c="11226">Noktayı koydu.</st></p>
		<p><st c="11240">“O yüzü olmayan kadının rüyamda bana emanet ettiği çocuktan başkası değildi.”</st></p>
		<p><st c="11318">Sivil kıyafetli polis komiseri ve yaba elli dev adam, bir şakırtı işittiler. </st><st c="11396">Dişbudak tespih, oturduğu yerde öne geriye sallanarak dua eden Muzaffer Hoca’nın parmaklarından biri gibiydi.</st></p>
		<p><st c="11505">“Lâ Havle Velâ Kuvvete...”</st></p>
	</section>
  <div id="charCountTotal" value="11532"></div></body>
</html>
