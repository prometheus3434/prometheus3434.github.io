<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="270" id="page270"></span><st c="0">Ömür; kimine uzun, kiminde bir kelebek,</st></p>
			<p><st c="40">Ömür; tıpkı huy gibi, özünde sendelemek,</st></p>
			<p><st c="81">Ömür; bazen de gölge, velînin sükûtunda,</st></p>
			<p><st c="122">Ömür; kefeni biçip zamanı rendelemek...</st></p>
			<p><st c="162">ÖMER EKİNCİ MİCİNGİRT</st></p>
		</article>
		<div></div>
		<p><st c="184">Eski adresine gelen mektubu da alıp Yeşilbayır’a öyle gelmişti Gülsüm. </st><st c="256">“Babam geliyor... </st><st c="274">Sonunda...” Pencerenin önüne koydurduğu masaya oturmuş babasına cevap yazıyor, ara ara kafasını kaldırıp mezarlıktaki hummalı faaliyete bir göz atıyordu. </st><st c="428">Kendisi için bile hatırı sayılır bir parayken Rahmi Dayı açısından bir servet olsa gerekti şu işe dökülen. </st><st c="535">“Hidayet’in yüzü suyu hürmetine...” demişti ihtiyar. </st><st c="588">Kayınpederinin Ankara’daki en iyi dostuydu. </st><st c="632">“Şu mezarlığı Naci Kalaycı denilen o kahpe evlâdından kurtar kızım. </st><st c="700">Benim de vakit erdiğinde yatmaya geleceğim yer orasıdır. </st><st c="757">Rahmetli babamın sağ yanı. </st><st c="784">Benim oğlan bilmez. </st><st c="804">Babam gül ağacının altında yatar. </st><st c="838">Şemsi Beşikçi. </st><st c="853">Ben başucu taşını bulamadım ama yeri belli hiç olmazsa. </st><st c="909">Başucuna ismiyle ‘Hüvel Bâki’ yazdırırsın, kâfi. </st><st c="958">Babam dikmiş o ağacı. </st><st c="980">Daha çocukken. </st><st c="995">Benden yaşlıdır o piç.” Gül ağacına dokunulmayacaktı. </st><st c="1049">Bahçıvanlar tembihlenmişti; ayrıca aşı yapılacak, piçlikten kurtarılacaktı.</st></p>
		<p><st c="1124">Mektubu katlayıp zarfa, zarfı da askılı çantasına yerleştirdi. </st><st c="1188">Akşam son kez şehre dönecekti. </st><st c="1219">O zaman atardı. </st><st c="1235">Kendine bir çay doldurdu. </st><st c="1261">Hamam zaten hazırdı ama ufak tefek değişiklikler için külhanı söndürülmüştü. </st><st c="1338">Tuttuğu adamlar evi taşımayı bitirirlerdi bugün; o da yerleştirirdi kadınlarla. </st><st c="1418">Ortalık kaldırılsın, işler hâle yola konulsun, ateşlerdi külhanı.</st></p>
		<p><span epub:type="pagebreak" title="271" id="page271"></span><st c="1483">Mezarlığa baktı. </st><st c="1501">Çıtaların dörtte birine yakını yerleştirilmişti. </st><st c="1550">Lahitler akşama doğru gelecekti. </st><st c="1583">Kırıkkale Asfaltının sağ tarafındaki iki taşçı ona çalışıyordu iki haftadır. </st><st c="1660">Mezarların tümünün başucu taşlarında Rahmi Dayı’nınki gibi ‘Hüvel Bâki’ yazacaktı, çünkü yatanların ne adı vardı ne sanı. </st><st c="1782">Olanları da zaten muhtarın yeğenleri kırıp dökmüş, götürüp çöpe atmışlardı. </st><st c="1858">Bir Ayşegül adındaki kızcağızın yeri belliydi, bir de Rahmi Dayının babası Şemsi Beşikçi’nin. </st><st c="1952">Gerisi... </st><st c="1962">‘Hüvel Bâki’.</st></p>
		<p><st c="1975">“Ah muhtar, ah.” dedi yüksek sesle.</st></p>
		<p><st c="2011">Muhtar döktürüyordu dükkânda. </st><st c="2042">Derken, birisi kendisine seslenmiş gibi kulak kabarttı, göbek atmayı kesip alnının terini elinin tersiyle sildi. </st><st c="2155">“Bi durun oğlum.” dedi yeğenlerine. </st><st c="2191">Zaten hepsi de aynı anda düğmelerine basılmış gibi durmuştu. </st><st c="2252">“Amma oynadık lan. </st><st c="2271">Noolduysa sabah sabah. </st><st c="2294">Deli miyiz oğlum biz?” Yorgunluktan geberiyordu. </st><st c="2343">Saatine baktı. </st><st c="2358">“Allah canını almasıııınnn...” dedi, “Öğlen olmuuuuş. </st><st c="2412">Naaptık lan biz?”</st></p>
		<p><st c="2429">Belini yanını tuta tuta dükkânın kapısına doğru yürüdü, dükkânın kapısını açtı, dükkânın kapısının önüne çıktı, dükkânın kapısının önünde gerindi, dükkânın karşısındaki mezarlığa baktı.</st></p>
		<p><st c="2615">Arefe ziyareti gibi insan kaynıyordu maşallah.</st></p>
		<p><st c="2662">Duygulandı. </st><st c="2675">Basbayağı da güpgüzel bir mezarlıktı işte.</st></p>
		<p><st c="2717">Hâli vakti yerinde, çiçekli çubuklu adam gibi bakılıp çekilmiş bir mez...</st></p>
		<p><st c="2791">Jeton nihayet düştü.</st></p>
		<p><st c="2812">“Nooluyo laaaan!”</st></p>
		<p><st c="2830">Emir, Adnan, Ekmel, Hacer, Gıyas, İlhami ve Hilâl de dükkânın kapısının önündelerdi. </st><st c="2916">Hacı Naci Kalaycı’nın neden öyle bar bar bağırdığını anlayamadılar. </st><st c="2984">Bayırdaki şu arazinin ne olduğunu da bilmiyorlardı zaten. </st><st c="3042">“Ne güzel...” dedi Hacer. </st><st c="3068">Kendini evinin kapısında zannediyordu. </st><st c="3107">“Belediye burayı park yaparsa bizim evin önü hayatta kapanmaz. </st><st c="3170">Oh oh oh... </st><st c="3182">Çiçek miçek de ekmişler.”</st></p>
		<p><st c="3207">“Yalnız...” diyerek müdahale etti Hilâl. </st><st c="3249">“Burası bizim ev, sizin değil.”</st></p>
	</section>
  <div id="charCountTotal" value="3280"></div></body>
</html>
