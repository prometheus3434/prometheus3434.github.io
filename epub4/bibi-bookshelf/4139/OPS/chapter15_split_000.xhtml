<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="81" id="page81"></span><st c="0">Neden öyleyse matemlerle eyyamın perişandır,</st></p>
			<p><st c="45">Niçin bir katrecik göğsünde bir umman hurûşândır?</st></p>
			<p><st c="95">MEHMET AKİF ERSOY</st></p>
		</article>
		<div></div>
		<p><st c="113">Konya’nın, Üçler Mezarlığından Şeker Fabrikasına kadar hepi topu beş kilometre çapında bir şehir olduğu zamanlardı. </st><st c="230">Bir uçtan esen rüzgârın Akyokuş’tan Musalla Mezarlığına kadar ne var ne yok kaldırıp götürdüğü dümdüz bir ova, Ahmet Hilmi Nalçacı’nın orta üçe yeni geçtiği, şehirlerarası otobüs terminalinin Alaaddin Tepesinin eteğinde gururla dikilen Teksas Pavyonun kaldırımından ibaret olduğu zamanlar.</st></p>
		<p><st c="519">Meram uzak bir semt sayılır, Tavusbaba’ya gidebilmek için günler süren hazırlıklar yapmak gerekirdi. </st><st c="621">Daha Yeni Meram Yolu açılmamıştı. </st><st c="655">Her ne hâl ise Meram bir semt olarak Konya’dan sayıldığı hâlde, Eski Meram Yolu üzerindeki Karaaslan Köyü bir köy sayılır, zinhar Konya’dan sayılmazdı. </st><st c="807">Konya’ya yedi kilometre mesafedeki Meram’da elektrik vardı, su vardı, her bok vardı misâl, ikisinin ortasında, Konya’ya iki buçuk kilometre mesafede, tam da yol üstündeki Karaaslan’da bir bok yoktu. </st><st c="1006">Yanlış anlaşılmasın; bokla alâkalı her şey vardı. </st><st c="1056">Ahır vardı yani, ağıl vardı, gübre şerbeti çukurları vardı, tezek vardı, kubur vardı, ama medeniyet yoktu. </st><st c="1163">Medeniyet, Karaaslan için koca Konyamızdan güzeller güzeli Meramımıza gidip gelen tek tük Magirus belediye otobüsüyle Tavusbabamıza ziyaretçi taşıyan Skoda kamyonetlerden, uzun ve havalı amerikan </st><span epub:type="pagebreak" title="82" id="page82"></span><st c="1359">arabalarından, pırpır adı verilen motoguzzilerden ibaretti. </st><st c="1419">Karaaslan, bu büyük medeniyete yol kıyısından çekine çekine bakan güdük bir köydü. </st><st c="1502">Buydu. </st><st c="1509">Daha Anadol Vehbi Koç’un rüyasına bile girmemişti. </st><st c="1560">Beş kilometre çapındaki koca Konya, bir uçta Üçler Mezarlığı, bir uçta Araböldüren Mahallesi, bir uçta Musalla Mezarlığı, bir uçta da Şeker Fabrikası kolonisiyle hudutlanmış bir şehirdi. </st><st c="1747">Herkesin herkesi bilip tanıdığı, yüzölçümü büyük, kendi küçük bir şehir. </st><st c="1820">Tekke bile köydü o zamanlar daha.</st></p>
		<p><st c="1853">Karaaslan köyünde Karaaslan camii vardı elbet. </st><st c="1901">Sakalına çoktan ak düşmüş Muzaffer Hoca, kız oğlan ayırt etmeden dinimizi öğrenmeye gelen köy çocuklarının elinden tutuverir, iki ayda Arap alfabesinin seslerini öğretip surelerin hepsini ezberletir, cüzü bitirip Kur’an’a geçen çocuklara yarım kilo güllü lokum alarak iltifat ederdi. </st><st c="2185">“Afferin gızım/oğlum. </st><st c="2207">Hadi şimci bu lokumu arkadaşlarıya dut bağalım.” İyi huylu bir adamdı. </st><st c="2278">Çor çocuğu ne zaman sıra dayağına çekeceğini iyi bilir, dayakta eşitlik gözetir, adaletsizlik etmezdi.</st></p>
		<p><st c="2380">Beri yandan, Karaaslan, hiçbir yere ait olamamanın hasediyle Konya ile Meram arasında kararsız kararsız dingilder, sakinleri itilip kakılmanın tabii bir sonucu olarak Konya’ya da Meram’a da diş bilerlerdi.</st></p>
		<p><st c="2586">Karaaslan’ın kara talihli ahalisi, beğenirsin veya beğenmezsin, götü boklu köylü gibi değil, zat gibi, hâttâ zat-ı muhterem gibi davranırdı birbirine. </st><st c="2738">Bu davranış bütünlüğü her yerde hissettirirdi kendini. </st><st c="2793">Muzaffer Hoca bile sıra dayaklarında iltimas geçiverirdi “Bu çocuklar zaten feleğin sillesini yimiş.” diyerek. </st><st c="2904">Veletlerin kollarının etli kısmına toz alacakmış gibi hafifçe vurur, geçer giderdi misâl.</st></p>
		<p><st c="2993">Madem adam gibi dövmeyeceksin, dövmesen olmaz mı? </st><st c="3044">Olmaz! </st><st c="3051">Dayak, Muzaffer Hoca’da Karaaslanlı olmanın var ettiği bir insiyaktı. </st><st c="3121">Köyde okul olmadığından, ilkokuldan başlayıp İmam Hatip’i bitiresiye kadar yayan yapıldak Konya’ya gitmiş, her Allah’ın günü sopasını yiyip Karaaslan’a geri dönmüştü. </st><st c="3288">Tabii yayan yapıldak. </st><st c="3310">Karaaslanlı olmak böyle bir şeydi. </st><st c="3345">O kadar semti, mahallesi vardı Konya’nın Karaaslan’dan uzak, </st><span epub:type="pagebreak" title="83" id="page83"></span><st c="3406">ama gene köy, gene köydü Karaaslan. </st><st c="3442">İşgalaman, Dutlukır, Hocacihan, Ordu Çeşmesi, Uluırmak; hepsi de cehennemin dibindeydi, ama hepsi mahalle, hepsi semt, hepsi içerlikliydi. </st><st c="3581">Ya Karaaslan? </st><st c="3595">Konya’nın burnunun dibindeydi canım. </st><st c="3632">Meram’dan dört buçuk kilometre daha yakındı Konya’ya, çünkü Meram yolu üzerindeydi, ama gene köy, gene köydü. </st><st c="3742">Yolun sonundaki Meram, sen semt olacaksın, Karaaslan gene köy, gene köy olacak... </st><st c="3824">Ulan arkadaş!</st></p>
		<p><st c="3837">Konya ahalisi, nerde bir Karaaslanlı görse hemen tanır, sanki heriflerin alnında “Bu Karaaslanlıdır.” yazarmış gibi görür görmez bilirdi. </st><st c="3976">Bu yüzden Karaaslan’dan göçüp de Konya’ya konan, orada iş tutan yoktu. </st><st c="4047">Nasıl olsun, ekmeksiz günde bedava ekmek dağıtsa, acından ölür, gene de “Karaaslan ekmeği” diye Karaaslanlı’dan ekmek almazdı Konyalı. </st><st c="4182">Bütün Konya cenabet, şehirde tek hamam da Karaaslanlının olsa, millet cünup cünup gider Sille Barajına banıp çıkar, Karaaslanlı’nın hamamına gene gitmez, gene gitmezdi. </st><st c="4351">Konya’da ekmek yoktu bu ırka. </st><st c="4381">Karaaslan en çok Almanya’ya, ondan sonra Ankara’ya, ondan sonra da İstanbul’a göç verirdi. </st><st c="4472">İngiltere’de, Londra’da, hâttâ ücralık Northamptonshire’da bile vardı iş tutmuş Karaaslanlı, Konya’da tutamazdı. </st><st c="4585">Karaaslanlıydı çünkü.</st></p>
		<p><st c="4606">Karaaslanlılar belli bir yaşa kadar, eğer ki okumak gibi bir mecburiyet hissederlerse, ilkokul, ortaokul ve lise boyunca Konyalılardan sopa yer, belli bir yaştan sonra da her ne suretle işleri düşmüş olursa olsun, devlet dairesi, bakkal çakkal dahil, her mecrada itilip kakılırlardı. </st><st c="4891">Bir Karaaslanlıyı itip kakmak ata sporu, hâttâ sevap gibi bir şeydi. </st><st c="4960">En boktan işlere yazılabilirlerdi yalnız. </st><st c="5002">Konya’da gördüğün çöpçülerin alayı Karaaslanlıydı meselâ. </st><st c="5060">Konya Belediyesinin Fen İşlerindeki her çöpçü günü gelir kamyon çöpçülüğünden sokak süpürgeciliğine, hâttâ çavuşluğa yükselir, Karaaslanlı çöpçü ise bilakis kamyon çöpçülüğünden fosseptik temizlikçiliğine, oradan da tıkalı kubur açma ekibine alçalırdı.</st></p>
		<p><st c="5312">Ömer’in yıldızı o sıralar parlamamıştı henüz; oğlan Konya’dan eve ağzı burnu darmadağın, suratı çizik içinde, kulak memesi sünüp şişmiş geldikçe millet buna bakkaldan gelmiş</st><span epub:type="pagebreak" title="84" id="page84"></span><st c="5486">miş gibi bakar, o morlukların, sökük önlüklerin, yırtık yakaların hep olduğu gibi Karaaslanlı olmanın doğal sonucu olduğunu, hepsinin aynı yoldan geçtiğini, eh, bunun da dayağını yiye yiye büyüyeceğini takdir ederdi.</st></p>
		<p><st c="5703">Bir Karaaslanlı’nın yolunun Konya’ya düşmesi, bir Türk erkeğinin yolunun asker ocağına düşmesi gibi bir şeydi. </st><st c="5815">Bu hem bir mecburiyetti, hem vazife, hem itibar, hem de dayak.</st></p>
		<p><st c="5877">Bilemezdi o zamanlar Karaaslanlılar; Ömer farklıydı.</st></p>
		<p><st c="5930">Farklıydı o.</st></p>
		<p><st c="5943">Evde Şerefsiz’den dayak yerdi Ömer, okulda öğretmeninden, okuldan sonra da gün boyunca bütün teneffüslerde dövdüğü sınıf arkadaşlarının ağabeylerinden, babalarından. </st><st c="6110">Ki onlar, bir Karaaslanlının nasıl güç yetirip de kardeşlerini, oğullarını dövdüğünü bir türlü anlayamazlardı. </st><st c="6221">Sanki Karaaslanlı olmak, marazlı, güçsüz kuvvetsiz, salyalı sümüklü, akıntılı kokuntulu, hastalıklı sıçmıklı, hâttâ ibne olmak demekti. </st><st c="6357">Ee, bu oğlan bir Karaaslanlı değil miydi? </st><st c="6399">Nasıl olurdu da aslan gibi bir koca Konyalıyı dövmüş olabilirdi? </st><st c="6464">Nasıl yani? </st><st c="6476">Anlayamazlardı. </st><st c="6492">Oysa Ömer anlardı dayak yemek nedir ve dayak atmak nasıl bir şeydir. </st><st c="6561">Misâl; dayak yemek, onun için su içmek kadar doğal bir şeydi ve bu iş onun için ne kadar doğalsa dayağını yiyen Konyalı okul arkadaşları için de o kadar doğal olmalıydı. </st><st c="6731">Anladığı buydu. </st><st c="6747">Anlamadığı ise; dayağını yiyen arkadaşlarının niye koşa koşa gidip öğretmene, müdür muavinine, müdüre veya abilerine, ana babalarına şikâyet ettikleriydi. </st><st c="6902">Anladığı; dayağın yerken kötü, yedirirken güzel bir şey olduğuydu. </st><st c="6969">Anladığı, bütün dünyanın dayak yemeyi Konya’ya yolu düşmüş bir Karaaslanlı’nın kaderi kabul ettiği, anlamadığı ise bu kader denen naneydi.</st></p>
		<p><st c="7107">“Hocam, kader ne?” Okulda “Hocam” demek yasaktı, camide “Öğretmenim”. </st><st c="7178">Ömer hiç karıştırmamıştı. </st><st c="7204">Arkadaşları habire şaşırıyordu ama.</st></p>
		<p><st c="7239">“Alnımızın yazısı. </st><st c="7259">Ona gelecez daa. </st><st c="7276">Acele itme.”</st></p>
		<p><st c="7288">“Alnımızın yazısını kim yazmış?”</st></p>
		<p><st c="7321">“Allah Allaaah. </st><st c="7338">Ona gelecez didim oğlum. </st><st c="7363">Dur bi... </st><st c="7373">Şimci...”</st></p>
		<p><st c="7382">“Niye?”</st></p>
		<p><span epub:type="pagebreak" title="85" id="page85"></span><st c="7390">“He?”</st></p>
		<p><st c="7396">“Niye yazmış?”</st></p>
		<p><st c="7411">“O ne dimek? </st><st c="7425">Hesap mı soracağıdık?”</st></p>
		<p><st c="7447">“Beni abiler hep dövüyodu geçen sene okulda. </st><st c="7493">Bu kader mi meselâ?”</st></p>
		<p><st c="7513">“Bak şimci... </st><st c="7528">Evet... </st><st c="7536">Kader... </st><st c="7545">Allah yazdıysa...”</st></p>
		<p><st c="7563">“Yazdıysa?”</st></p>
		<p><st c="7575">“Değişmez. </st><st c="7587">Allah’ın yazdığını kimse bozamaz yani.”</st></p>
		<p><st c="7626">“E ben bu sene hepsini dövüyorum. </st><st c="7661">Allah’ın yazdığını bozdum mu bozmadım mı?”</st></p>
		<p><st c="7703">“Otur cüzünü ezberle de... </st><st c="7731">Hergele.”</st></p>
		<p><st c="7740">Muzaffer Hoca zaten Karaaslanlı çocukları dövmeye kolay kolay heves etmezdi, o ayrı, Ömer’e hiç eli kalkmazdı, o daha ayrı. </st><st c="7865">Sarı saçları ve korkutucu derecede siyah gözleriyle Ömer, Karaaslan’ın içinde Konya’ya yolu düşmüş bir Karaaslanlı kadar dışarlıklıydı çünkü. </st><st c="8007">Dahası, Ömer kendi evinde de dışarlıklıydı. </st><st c="8051">Babası Şeref Çavuş, handeyse buğday kadar, anası desen kahve kadar esmer, oğlan kardeşi Önder desen marşandiz kadar esmerdi. </st><st c="8176">Hâl böyle olunca Ömer hem ailede sarı saçlı bir Allah kulu olmadığı için saç renginden, hem de sarışın bir insanda siyah göz hiç görülmediği için göz renginden kaybediyor, okula gittiğinde Karaaslanlı diye, Karaaslan’a döndüğünde ise ayan beyan nesebi gayri sahih diye dışlanıyordu. </st><st c="8459">Köy yerinde Muzaffer Hoca’dan başka bu çocuğun suratına bakan yoktu. </st><st c="8528">Konu komşu de, hısım akraba de, akran arkadaş de, ne dersen de, Ömer yapayalnızdı Karaaslan’da. </st><st c="8624">Anasının bile görmezden geldiği bir çocuktu.</st></p>
		<p><st c="8668">Şöyle:</st></p>
		<p><st c="8675">Babası Şeref Çavuş aslında herhangi bir Karaaslanlı kadar idare eder bir adamken, Ömer doğar doğmaz zıvanadan çıkmış, bu âni darbeye rağmen idare eder bir adam olma azmini muhafaza edip şurasına kadar gelen cinnetini zar zor zaptederek soluğu camide, Muzaffer Hocanın kapısında almıştı.</st></p>
		<p><st c="8962">“Hocam... </st><st c="8973">hanım doğurdu.”</st></p>
		<p><st c="8988">“Hadi gademli olsun. </st><st c="9010">Allah analı babalı böyütsün. </st><st c="9039">Gız, oğlan?”</st></p>
		<p><span epub:type="pagebreak" title="86" id="page86"></span><st c="9051">“Oğlan.”</st></p>
		<p><st c="9060">“Maşallah.”</st></p>
		<p><st c="9072">“Valla zor biraz maşşallah muşşallah. </st><st c="9111">Anasını mezara yollayacam çünkü.”</st></p>
		<p><st c="9144">“Tövbe. </st><st c="9153">Bu ne şimci? </st><st c="9166">Gaç!”</st></p>
		<p><st c="9171">“Oğlan sapsarı Hocam. </st><st c="9194">Bayaa sarı. </st><st c="9206">Altından da sarı, sarıdan da sarı. </st><st c="9241">Derisini görsen, dosya kiyadı gadak beyaz. </st><st c="9284">Gözleri disen nemne şekil bi şey. </st><st c="9318">Gosgoyu.”</st></p>
		<p><st c="9327">Ürpermiş, ama kendine hakim olup rahatmış izlenimi vermeyi başararak gülmüştü Muzaffer Hoca.</st></p>
		<p><st c="9420">“Şereeef...” demişti duydukları çok vakâyı âdiyeden şeylermiş gibi. </st><st c="9489">“Bebeler ya simsiyah çıkar analarıyın rahminden, ya bembeyaz. </st><st c="9551">Gözleri de gosgoyu mavi olur. </st><st c="9581">Hiç duymadın nı?”</st></p>
		<p><st c="9598">“Siyah.”</st></p>
		<p><st c="9607">“He?”</st></p>
		<p><st c="9613">“Gözleri diyom. </st><st c="9630">Sipsiyah.”</st></p>
		<p><st c="9640">Muzaffer Hoca bir kere daha ürpermişti. </st><st c="9681">Siyah gözlü bebek mi? </st><st c="9703">Kör değilse siyah göz olmazdı, o kadarını biliyordu. </st><st c="9756">Vakit kazanmak için çenesini kütletmiş, boynunu çıtlatmış, parmaklarını usul usul kıtlatarak olabildiğince itidalli görünmeye gayret etmiş, “Vallaha de!” demeyeyim diye kendini fena sıkmıştı. </st><st c="9948">“O da çok sıkça görülür yani... </st><st c="9980">Siyah göz diyom...”</st></p>
		<p><st c="9999">Onun yerine Şeref Çavuş demişti:</st></p>
		<p><st c="10032">“Vallaha de?”</st></p>
		<p><st c="10046">“And olsun.” Haydi bakalım. </st><st c="10075">Bir de yalan yere yemin etmişti durduk yerde. </st><st c="10121">“Allah’ım, günah yazma!”</st></p>
		<p><st c="10145">“Gözleri siyah da olur mu diyon bebelerin?”</st></p>
		<p><st c="10189">“Tabii ki de.” Yalanı bir de katmerliyordu iyi mi? </st><st c="10241">“Ya mavi olur ya siyah olur göz. </st><st c="10274">Hiç duymadın nı hay Şeref? </st><st c="10301">Çok olur. </st><st c="10311">Çoook. </st><st c="10318">Boş boş bakarlar öyle. </st><st c="10341">Böyüdükçe ya analarıyın göz rengine çalar gözleri, ya babalarıyın.”</st></p>
		<p><st c="10408">Şeref Çavuş, Muzaffer Hocanın ellerine kapanıp zorla üç dört defa öpmüştü.</st></p>
		<p><st c="10483">Muzaffer Hoca ise Şeref Çavuş’u evine geri saldıktan sonra yüz yüz tövbe istiğfar etmiş, ürperdikçe ürpermiş, dediği çıkmazsa üç beş ay sonra neler olabileceğini kara kara düşünme</st><span epub:type="pagebreak" title="87" id="page87"></span><st c="10663">ye koyulmuştu. </st><st c="10679">Sarı bebek mi? </st><st c="10694">Karaaslan’da mı? </st><st c="10711">Siyah gözü hiç sorma zaten.</st></p>
		<p><st c="10738">Gelgelelim, cinnet, geldi miydi kaçırılmaması gereken, taze taze tattın tattın, tatmadın da bayatlattın mıydı aynı tadı hayatta vermeyen bir şeydi ve Şeref Çavuş Muzaffer Hocaya gitmek suretiyle bu lezzeti kaçırmıştı. </st><st c="10957">Kaçırış o kaçırış, hırsını rakıya vurarak kendinden, Nurten’e vurarak Nurten’den ve büyüdükçe de Ömer’e vurarak Ömer’den çıkarmaya başlamıştı. </st><st c="11100">Arkadan Ömer’in kardeşi Önder yetişmişti kara kuru, ama ne fayda; Şeref Çavuş artık kara sarı ayrımı gözetemeyecek durumdaydı. </st><st c="11227">Onu da dövüyordu onu da.</st></p>
		<p><st c="11251">Muzaffer Hoca, yalan yere yemin ederek hayatiyetinin mesuliyetini üstlendiği Ömer’e hep hoş bir muhabbet duymuştu. </st><st c="11367">Merhamet gibi de değil gibi hem de. </st><st c="11403">Hem hayatta kalmasının sebebiydi Ömer’in, hem de araba yüküyle sopa yemesinin. </st><st c="11482">O gün “Olmaz öyle şey.” dese, belki çocuk da anası da ölüp gidecekti ama ne anası bu kadar eziyet görecekti, ne de oğlan. </st><st c="11604">Hâttâ Şeref’in sünger gibi içmesinin müsebbibi bile Muzaffer Hocaydı bir bakıma.</st></p>
		<p><st c="11684">Ne yapsa, ne etse, oğlanı kendi doğurmuş gibi hissetmekten geri duramaz olmuştu Muzaffer Hoca. </st><st c="11780">Kendi çocukları olmadığından karısı Nesibe de çok severdi çocukları ama Ömer’in şöhreti kötüydü; kadın oğlana ısınamamıştı. </st><st c="11904">Muzaffer Hoca Kur’an kursu olduğu günlerde ne zaman şaşırıp da “Hanıım, bi bazlama vir hele.” diyecek olsa “Ölsem virmem.” diye ayak direyecekti Nesibe. </st><st c="12057">“O pije götürecen de mi?” diyecekti.</st></p>
		<p><st c="12093">Öte yandan Ömer, Karaaslan’ın gelmiş geçmiş en çok baba dayağı yiyen çocuğu olarak tarihe geçerken arkadan gelen oğlan kardeşi Önder’e, zaman farkı nedeniyle bırak kırmayı, rekorunu egale etme şansını bile vermeyecekti.</st></p>
		<p><st c="12313">Oğlanın işi zordu, ama kendini bildi bileli dayak yediği için bunu kıçının kaşınması, karnının acıkması, işemek, sıçmak, burun karıştırmak kabilinden bir şey gibi algılayabiliyordu. </st><st c="12496">Ne kırılıyordu babasına, ne darılıyordu. </st><st c="12537">Korkmuyordu da üstüne üstlük. </st><st c="12567">İnsan, başına gelmesini istemediği şeyden korkar; bu garip, dayağı don giymek, çorap çıkarmak gibi bir şey zannet</st><span epub:type="pagebreak" title="88" id="page88"></span><st c="12680">tiği için ille de başına gelmesi gerektiğini zannediyordu çünkü. </st><st c="12746">Muzaffer Hoca uzaktan uzağa seyrediyor ve çok hicranlanıyordu. </st><st c="12809">Hani olmaz ya, Allah buna verse Ömer gibi nesebi gayri sahih bir çocuk, döver miydi ki hiç? </st><st c="12901">Dövmezdi hazar. </st><st c="12917">“Mevlâm neylerse güzel eyler.” der, bağrına basardı muhakkak.</st></p>
		<p><st c="12978">Ömer, estek köstek büyüyüp ilkokul çağına geldiğinde, Şeref Çavuş, Karaaslan ahalisinin yaptığının hilafına, oğlan Konya’nın içinde daha çok yol gitsin de Karaaslanlı olduğu için çor çocuktan daha fazla dayak yesin diye, hemen Eski Meram yolunun ağzındaki İstasyon İlkokulu yerine, Beyhekim Mahallesindeki Devrim İlkokuluna yazdırdığı için serisini sürdürmeye devam etti. </st><st c="13351">Aslına bakarsan Şeref Çavuş çocuğu taa Çayır’ın oralardaki Mahmut Şevket Paşa İlkokuluna yazdırmayı arzu ederdi ama adam Karaaslanlı olduğu için “O kadar da değil.” diyen İl Milli Eğitim taş koymuştu. </st><st c="13552">Neyse bari, Beyhekim Mahallesi de az buz uzak sayılmazdı şükür. </st><st c="13616">Muzaffer Hoca çok kızmıştı Şeref’e, çok bağırıp çağırmıştı ama bırak lâfı, kurşun bile işleyecek gibi değildi herife.</st></p>
		<p><st c="13733">Yaşı büyüdükçe, ki bu ilkokul ikinin ortalarına falan denk geliyordu, okulda daha az, ama daha şiddetli dövülmeye, buna mukabil bunu sopalamayı vazife addeden çocuklarla gırtlak gırtlağa dövüşmeye başladı Ömer. </st><st c="13945">Her yaz Kur’an kursunda otururdu dizinin dibine, Muzaffer Hocaya elifi elifine anlatırdı okul günlerini. </st><st c="14050">Eli ayağına dolanırdı Muzaffer Hocanın. </st><st c="14090">Görürdü ki oğlanın yediği sopanın şiddeti artmaktadır, çünkü kendinden önceki Karaaslanlılar gibi dayak yemesini bilmemekte, düşmanlar buna beş vurursa bu da ne yapıp ne edip düşman ordusunun her bir ferdine bir iki vurmaktadır. </st><st c="14319">Çok içlenirdi o zaman Hoca. </st><st c="14347">Bir biçimde kendi dahliyle oluyordu her ne oluyorsa. </st><st c="14400">Kendini mesul hisseder, hani; “Yapma oğlum. </st><st c="14444">Sen uyma onlara. </st><st c="14461">Günah.” falan diyerek tembihleyecek olsa oğlanın her Karaaslanlı gibi kuzu kuzu dayağını yiyip evine döneceğini bilir, ama tembihleyemezdi. </st><st c="14601">“Korusun kendini.” diye düşünürdü galiba. </st><st c="14643">O da pek emin değildi ne düşündüğünden. </st><st c="14683">Kuru kuru dinliyor, Nesibe’ye sezdirmeden evden getirdiği bazlamaydı, gözlemeydi kırıp oğlanı besleyerek bir nevi teşvik de ediyordu bu dövüşkenliğe. </st><st c="14833">“Allah’ım günah yazma!”</st></p>
		<p><span epub:type="pagebreak" title="89" id="page89"></span><st c="14856">Ömer de teşvikin hakkını veriyor, dayak yerken denk getirip bir iki tane vurma mertebesinden, çatır çatır dövüşme mertebesine terfi ediyordu usul usul.</st></p>
		<p><st c="15008">Bu suretle Devrim İlkokulunun Karaaslanlı düşmanı talebeleri, Ömer’i dövmek için hem kuyruğa giriyor, fakat hem de kendilerini günden güne daha isteksiz hissediyor, ama dövmeye karar verdilerse de bir taraftan döverken bir taraftan dayak yedikleri için her zamankinden daha fazla hırslanıp etraflıca dövüyorlardı. </st><st c="15323">Muzaffer Hoca bu gelişmeleri de kendine yakıştıramadığı bir gururla dinliyordu birinci ağızdan. </st><st c="15419">“Allah’ım günah yazma!”</st></p>
		<p><st c="15442">Az zaman geçmiş geçmemiş, okulun üst sınıflarındaki dövüşken veletlerden kapışma daveti almaya başlamıştı Ömer.</st></p>
		<p><st c="15554">Hayhay!</st></p>
		<p><st c="15562">İlk davet çok tuhafına gitmişti gerçi. </st><st c="15602">Gene her zaman olduğu gibi “Bakalım bu teneffüs kaç kişi çullanacak?” diye temkinli adımlarla sınıftan çıkmıştı ki iki tane abi karşısına dikilmiş ve; “Arkaya gel aslanım.” demişlerdi. </st><st c="15787">“Senle biz dövüşçeez.” Ömer; “Olsun.” deyip omuz silkmiş, tıpış tıpış gitmişti. </st><st c="15867">Sonuçta epey hırpalanmıştı ama, davet edenler çivili tokaçla tozu silkilmiş Ladik halısı gibi arkasında kalıp; kendisi dimdik, sadece yakası kopmuş, önlüğünün eteği yırtılmış, kulağı tırmalanmış olarak sınıfa geri dönünce okulda da devran bir anda dönüvermişti. </st><st c="16129">Nitekim, sonraki teneffüsten itibaren bu pis Karaaslanlıya çarpıp çatıp çullanıp geldiğine geleceğine pişman etmeye çalışma fakat muvaffak olamama süreci sona ermiş, onu hak ettiği gibi, hak ettiği şekilde er meydanında kepaze etmeye çalışma ve fakat gene muvaffak olamama süreci başlamıştı. </st><st c="16421">Bir beyhude süreç daha yani.</st></p>
		<p><st c="16449">Çünküüü...</st></p>
		<p><st c="16460">Çünkü bu pis Karaaslanlıyı öyle yeke yek, hadi bilemedin iki kişiyle bir temiz pataklayıp ellerini çırpa çırpa yürüyüp gitmek artık pek mümkün görünmüyordu. </st><st c="16618">Gene de çocukluk işte, okulun bütün hergeleleri, “Siz dövemediniz ama biz muhakkak döveriz.” deyip teneffüs teneffüs üstüne, Ömer’i arka bahçeye davet eder olmuşlardı. </st><st c="16786">Ömer’se ev ödevi titizliğiyle onla</st><span epub:type="pagebreak" title="90" id="page90"></span><st c="16820">rı da dövmüş ve kendi sınıf arkadaşlarını dövdüğü için o güne kadar okuldayken Mehmet Çetin Öğretmenden, okul çıkışı velilerden, dövdüğü sınıf arkadaşlarının abilerinden nasıl dayak yediyse, okul arkadaşlarını dövdüğü için de diğer öğretmenlerden öyle dayak yemeye başlamıştı. </st><st c="17098">Başka bir çocuk olsa garibine gider, kendisi on beş kişiden dayak yerken görmeyeceği tutan öğretmenlerin, bunun, üstelik davetli icabetli dövdüğünü görüverecekleri tutuyor diye içlenirdi ama o oralı değildi. </st><st c="17306">Hâl böyle olunca ‘bir müddet’ daha Ömer okuldaşlarını, öğretmenleri de Ömer’i lâyığıyla dövmeye devam etmişlerdi. </st><st c="17420">Evdeki dayak desen, zaten her akşam hazırdı. </st><st c="17465">Şerefsiz için dayak atmanın herhangi bir gerekçesi yoktu. </st><st c="17523">Adama sorsan vardı bir şeyler; bir şeyler vardı yani var olmasına ama, unutmuştu sanki yani.</st></p>
		<p><st c="17615">Muzaffer Hoca nedenini bilemeden dikkatle takip ediyordu safahatı.</st></p>
		<p><st c="17682">Şerefsiz...</st></p>
		<p><st c="17694">Şeref Çavuş...</st></p>
		<p><st c="17709">Ömer’in babası oluyordu Şeref Çavuş. </st><st c="17747">Ama Ömer’in annesinin ağzında adamın adı her zaman ‘Şerefsiz’ olduğundan, çocuklar, Ömer ve Önder, babalarının adını sahiden “Şerefsiz” zannediyorlardı. </st><st c="17900">Bırak Ömer’le Önder’i, Nesibe bile zaman zaman dalıp ‘Şerefiz’ diye bahsediyordu Şeref Çavuş’tan. </st><st c="17998">Nurten’le Nesibe’nin düşüp kalktığından daha ziyade düşüp kalkan Karaaslan kadınları adamın adını hepten unutmuşlardı. </st><st c="18117">‘Şerefsiz aşağı - Şerefsiz yukarı’.</st></p>
		<p><st c="18152">Şerefsiz’e, bak Muzaffer Hocanın da diline dolanmıştı, Şeref Çavuş’a bir şey olduğu yoktu. </st><st c="18244">Veya olan olmuştu, geçmiş olsun. </st><st c="18277">Asıl mesele, Ömer’e çok fena bir şeyler oluyordu. </st><st c="18327">Ayan beyan görebiliyordu bunu Hoca.</st></p>
		<p><st c="18362">Dayak pişkinleştirmiyor, pişiriyordu Ömer’i. </st><st c="18408">Evet, devran sahiden dönüyordu. </st><st c="18440">Artık Karaaslanlı olmak, tüm Konya indinde olmasa da Devrim İlkokullu sidiklilerin indinde ‘Ömer’ olmak anlamına gelmeye başlıyordu. </st><st c="18573">Ve ‘Ömer’ olmak tehlikeli bir şey olmaktı. </st><st c="18616">Çok tehlikeli bir şey olmak. </st><st c="18645">Belki Muzaffer Hoca’nın bile farkına varamadığı kadar tehlikeli bir şey.</st></p>
		<p><st c="18717">Nihayetinde olacak olan olmuş, Devrim İlkokulunda Ömer’e </st><span epub:type="pagebreak" title="91" id="page91"></span><st c="18775">bulaşacak yiğit kalmamış, buna mukabil oğlanın şanı yürüdüğü için civar okulların dövüşkenleri akın etmeye başlamıştı Devrim İlkokuluna. </st><st c="18912">Ki bu da ilkokul üçün ortaları oluyordu. </st><st c="18953">Ömer’in hiç umurunda değildi ama, bunun dayağını yemekten gına getirmiş okul arkadaşları zart diye birer Ömer taraftarı olmuşlardı. </st><st c="19085">Muzaffer Hoca bunu duyunca pek gülmüştü. </st><st c="19126">“Allah’ım günah yazma!”</st></p>
		<p><st c="19149">“Dimek taraftarların var he Ömer?”</st></p>
		<p><st c="19184">“Evet. </st><st c="19192">Beni tutuyolar.”</st></p>
		<p><st c="19208">Okulun arka bahçesinde, mazot tankının gömülü olduğu, etrafı çamaşır ipiyle çevrilmiş dikdörtgen alanı iştahla temizlemişti taraftarlar. </st><st c="19346">Takım aşkı. </st><st c="19358">Hâttâ okulun müstahdemi Azmi’ye yalvarıp sinema salonu olarak kullanılan bodrumdan ödünç aldıkları tabureleri çapraz köşelere yerleştirerek ring bile hazırlamışlardı. </st><st c="19525">Bu dövüşlerin tabure kullanmayı gerektirecek kadar uzun sürdüğü hiç olmamıştı gerçi. </st><st c="19610">Zaten olsaydı da olmazdı çünkü raund diye bir şey yoktu. </st><st c="19667">Dövüş ne kadar uzun sürerse sürsün, tek celsede biterdi, ama olsun. </st><st c="19735">Çocuk... </st><st c="19744">İllâ ki ringi hazırlayacak, etrafına sıralanıp müsabaka seyredecek, tezahürat edecek.</st></p>
		<p><st c="19829">Tezahürat kültürü bugünlerdeki olgunluk ve çeşitliliğinden çok uzaktı henüz. </st><st c="19907">Emekleme aşamasındaydı. </st><st c="19931">“Ne diyolar sana Ömerim?”</st></p>
		<p><st c="19956">“Diyolar ki; ‘Fiiş fiiş fiişekleer - Yeeşil beeyaz şiimşekler’... </st><st c="20023">Bi de şey diyolar... </st><st c="20044">‘Biir baba hiindi - Heeeey Allah’...”</st></p>
		<p><st c="20081">“Tamam tamam. </st><st c="20096">Sesiyi kıs. </st><st c="20108">Duyan iden olur, ayıbolur.”</st></p>
		<p><st c="20135">Kafiye mantığına dayalı tezahürat seneleriydi. </st><st c="20183">Yeter ki kafiye tutsun yani.</st></p>
		<p><st c="20211">Casius Clay hâlâ haşefesiyle dolaştığı için henüz Muhammed Ali olamamış, olamadığı için de Fraiser’dan sopa yiyip Foreman’dan unvanını geri alamamıştı henüz. </st><st c="20370">Boks dedin miydi Konyalının aklına bir Celâl Sandal’ın, bir de Cemal Kamacı’nın geldiği zamanlardı.</st></p>
		<p><st c="20469">“Nası yapıyon şimci Ömerim? </st><st c="20498">Bi anlat bağalım.”</st></p>
		<p><st c="20516">Ömer, dövüş almanağı geliştikçe yeni teknikler geliştiriyor, rakiplerinin kimini ‘Biir - kiii - üüüüüççç’ komutuyla beraber </st><span epub:type="pagebreak" title="92" id="page92"></span><st c="20641">üstüne uçarak indiriyor, kimini elense sırasında beyaz yakasını kopartıp dikkatini dağıtarak indiriyor, kimini Teksas - Tommiks’te gördüğü şekilde suratına toz atıp kör ederek indiriyor, kimini, ki bu ‘kimi’ genelde güç yetireceğine gözünün kesmediği bir çocuk irisi olurdu, hayalarından tutarak indiriyordu. </st><st c="20950">Çocuk can havliyle bunun hayalarını bursa bile oralı olmuyor, sırıtıyor, “Acımadı kiii!” deyip “Pes mi, pes mi?” diye hırlayarak bir vites daha buruyordu. </st><st c="21105">Hakikaten de öyleydi yani; acımıyordu ki.</st></p>
		<p><st c="21146">“Hiç mi acımıyo didin Ömerim?”</st></p>
		<p><st c="21177">“I-ıh. </st><st c="21185">Acımıyo.”</st></p>
		<p><st c="21194">Bu hakikatti. </st><st c="21209">Kim neresini burarsa bursun, boştu. </st><st c="21245">Oğlan, dövülünce canının yanması gerektiğini unutalı neredeyse beş sene oluyordu.</st></p>
		<p><st c="21326">Karaaslan’da Muzaffer Hoca, Beyhekim Mahallesi’nde topyekün Devrim İlkokulu mevcudu, bir yiğidin doğuşuna şahitlik ediyordu. </st><st c="21452">Çor çocuk, bilhassa ilk üçün talebeleri, kovboyculuk, dövüşçülük, kahramancılık oynadıkları zaman Ömer olmak için birbirleriyle yarışıyor, “Endo - Endorobo...” diye sayıyor ve Ömer olamadılarsa bile rol icabı Ömer’in Karaaslanlı kavga arkadaşlarından biri olmak için yeni baştan sayıyorlardı. </st><st c="21745">Bu, Ömer’in hışmına uğrayıp kırık diş saymaktan iyiydi.</st></p>
		<p><st c="21800">Çocuğumuzun ününü duyup onu indirmeye gelen bütün çocuklar inip de gidiyordu nitekim. </st><st c="21887">Pos pos gelen kös kös dönüyor, kabadayı edalarıyla yalpalaya yalpalaya gelen karizmayı sıfırlayıp çampalaya çampalaya dönüyor, şöhretine hayran hempalarını peşine takıp kostak kostak gelen, ağzı burnu dağılıp estek köstek dönüyordu.</st></p>
		<p><st c="22119">Muzaffer Hoca farkındaydı artık; Ömer dövüyor, dünya usul usul Ömer’in etrafında dönüyordu.</st></p>
		<p><st c="22211">Devrim İlkokulunda dörtler de “Biz aslında Karaaslanlıyız.” demeye başlamışlardı. </st><st c="22294">Ömer bir bir anlatıyordu Muzaffer Hoca’ya.</st></p>
		<p><st c="22336">Azmi’nin, ardından herifin karısının ve yetişkin kızlarının, devamında nöbetçi öğretmenlerin taraftar olmaya, Ömer’i kum torbası olarak kullanmaktan vazgeçip çocuğa ‘okulumu</st><span epub:type="pagebreak" title="93" id="page93"></span><st c="22510">zun yiğidi’ muamelesi çekmeye başlamaları bu döneme denk geliyordu.</st></p>
		<p><st c="22578">Bir taraftan tövbe istiğfar ede ede bir hâller oluyor, her gece “Allah’ım günah yazma!” diye yalvarıp devrisi gün “Acaba bugün ne oldu?” diye Ömer’in yolunu gözlüyor, bir taraftan kendine, bir taraftan da Mehmet Çetin Öğretmene acayip kızıyordu Muzaffer Hoca. </st><st c="22839">Bir canavar yetişiyordu yahu! </st><st c="22869">O öğretmeni olacak kevâşe ne iş yapıyordu akşama kadar okulda? </st><st c="22932">‘Dur’ demeyecek miydi hâlâ?</st></p>
		<p><st c="22959">Mehmet Çetin, Ömer’in sınıf öğretmeni, Devrim İlkokulundan bir koçyiğit çıkmış olmasını kendi muamelâtına bağlıyordu ister istemez. </st><st c="23092">Havaya girmişti. </st><st c="23109">Öğretmenler odasında ne zaman Ömer bahsi açılsa, ki zaten pek kapandığı yoktu, Mehmet Çetin, sağ elinin yumruğunu sol avucunun içine tatlı tatlı vurmaya başlıyor, “İdmanını ben yaptırıyom da ondan.” diyordu. </st><st c="23317">“Ben onu pişirmeseydim, daha ilk kakışmada ağlamaya başlar, er meydanından kaçardı. </st><st c="23401">Onu öyle bi yetiştirecem ki Celâl Sandal’ı geçecek inşallah. </st><st c="23462">Zaten adı ne? </st><st c="23476">Ömer. </st><st c="23482">Aslandan emsâl. </st><st c="23498">Görüyonuz.”</st></p>
		<p><st c="23509">Makam olduğu için, okulun arka bahçesine bakmazdı öğretmenler odası; ön bahçesine bakardı. </st><st c="23601">Bu nedenle dövüş vaktinde öğretmenler odasının boşalıp okulun bütün öğretmenlerinin arka bahçeye bakan koridordaki pencere pervazlarına sirke sinekleri gibi sıralanmaları da gene aynı döneme denk gelmekteydi. </st><st c="23810">Bir de görünmez müdavimi vardı o pencerenin; Muzaffer Hoca. </st><st c="23870">Ömer’den dinleye dinleye bir nevi Mikrofonda Tiyatro tiryakisi olmuştu adam. </st><st c="23947">Salı geceleri Türkiye Radyolarına yapıştırırdı kulağını, sair günler, her okul çıkışı Ömer’in ağzına. </st><st c="24049">“Allahım günah yazma!”</st></p>
		<p><st c="24071">Giderek daha ateşli bir taraftar olmaya başlayan okul müdürü başta olmak üzere Devrim İlkokulunun bütün öğretmen kadrosu Mehmet Çetin Öğretmene “Yav yapma bu kadar. </st><st c="24237">Oğlanın her teneffüs bir müsabakası oluyor. </st><st c="24281">Suyunu çıkartma. </st><st c="24298">Bi gün dayak yiycek, sahamızda mağlubiyet alacaz. </st><st c="24348">Dövme bu kadar.” diyerek usulünce yalvara, Mehmet Çetin ise kerameti kendinden bildiği için Ömer’e uyguladığı mukavemet çalışma</st><span epub:type="pagebreak" title="94" id="page94"></span><st c="24475">larının dozunu hunharca artıradursun, işin aslını aklına getirmek Muzaffer Hoca’dan başka kimselerin aklına gelmiyordu.</st></p>
		<p><st c="24595">“Naapıyoz lan biz?” demiyordu hiç kimse. </st><st c="24637">“Oğlan canavara döndü. </st><st c="24660">Ya bizi de yirse?”</st></p>
		<p><st c="24678">Kimsenin sormadığı soru tam da buydu. </st><st c="24717">Gerçi Muzaffer Hoca kendi kendine sorup duruyordu ama kime ne fayda?</st></p>
		<p><st c="24785">Evet, talebe dediğinin dayakla akıllandığına iman edildiği senelerdi. </st><st c="24856">İlkokul talebesinin küçük baş hayvan, ortaokul talebesinin düve, lise talebesinin büyük baş hayvan, üniversite talebesinin hayvan oğlu hayvan, yani anarşist sayıldığı seneler.</st></p>
		<p><st c="25031">Evet, talebe mamelekti ve ebeveyninin değil, okuldaki öğretmeninin mamelekiydi. </st><st c="25112">Tabiatıyla da, insan gibi dayak yemeyi ve ne yerse yesin sineye çekmeyi bilmesi gereken bir mahlûktu.</st></p>
		<p><st c="25213">Evet.</st></p>
		<p><st c="25219">Hele bu talebe bir de Karaaslanlıysa, evet kere evet. </st><st c="25274">O kadarını Muzaffer Hoca da biliyordu. </st><st c="25313">Evet yani.</st></p>
		<p><st c="25323">Evet de, bu nasıl Karaaslanlılıktı ki okulun yarısı şimdiden kendini Karaaslanlı ilan etmişti yani? </st><st c="25424">Tuhaftı.</st></p>
		<p><st c="25432">Çok tuhaf.</st></p>
		<p><st c="25443">Bu tuhaflığın hiçbir öğretmenin tuhafına gitmemesi ise daha tuhaf.</st></p>
		<p><st c="25510">Ömer’in namı yürüyordu. </st><st c="25535">Tuhaf muhaf.</st></p>
		<p><st c="25547">Evet. </st><st c="25554">Gıda bitmişti, hadin bakalım. </st><st c="25584">Okul sıra dayağından geçmiş, muhtemel ve müstakbel rakiplerin herbiri adeta zamanda yolculuk ederek zamanından önce Ömer’e çarpılmış, çükü olan kim varsa teneffüslerde Ömer’in gölgesinden kıyı bucak kaçar olmuştu. </st><st c="25798">Şimdi sınıf ve okul arkadaşları el mecbur, şehrin dört yanından Ömer’e rakip aramak zorundalardı. </st><st c="25896">Olur da Ömer rakip bulamazsa dönüp bunlardan tarafa bakabilirdi çünkü. </st><st c="25967">Çünkü artık, Ömer’in zulmünden anca Ömer ringdeyse kurtulunabileceğini düşünüyorlardı. </st><st c="26054">Bu da gerek korku boku, gerekse bizim oğlanın öbür okullardaki oğlanları kafa göz demeden dümdüz ediyor olmasının gururu nedeniyle kuvvetli bir takımdaşlık rüzgârının esmesine sebep oluyordu. </st><st c="26246">Devrim İlkokulunun bebeleri de taraftar olma evresini bu suretle bir vites daha yükseltiyor, sürü olmaya başlıyorlardı. </st><st c="26366">Ta</st><span epub:type="pagebreak" title="95" id="page95"></span><st c="26368">kım tutmak, taraftar olmak, devâmen sürü olmak hoşlarına gidiyordu veletlerin. </st><st c="26448">O zifir karası gözleriyle senden tarafa baktığı anda korkudan altına sıçmak gibi bazı meşakkatleri olsa da, Ömer’le aynı okulda okumak bir ayrıcalıktı. </st><st c="26600">Evet.</st></p>
		<p><st c="26605">“Neydi Ömer’im?”</st></p>
		<p><st c="26622">“Fiiş fiiş fiişekleer - Yeeşil beeyaz şiimşekler...”</st></p>
		<p><st c="26675">Talebe önlüklerinin papaz urbası kadar siyah olduğu zamanlardı. </st><st c="26740">Yeşille beyazla alâkasının olmadığı zamanlar. </st><st c="26786">Ama Konya İdmanyurdu’nun rengi yeşil beyazdı. </st><st c="26832">Takımsan, bir rengin olacaktı.</st></p>
		<p><st c="26862">Takım tutmayan Muzaffer Hoca bile korka korka Konya İdmanyurdunun maçlarını takip etmeye başlamıştı ajanstan. </st><st c="26973">Yeşil beyaz ya...</st></p>
		<p><st c="26990">Yeşil meşil, Ömer’deki değişim kendi hızından hız alarak devam ediyordu. </st><st c="27064">Ringdeki fazla mesaiyi saymazsan, rahata da alışıyordu çocuk usul usul. </st><st c="27136">Muzaffer Hoca bu teşhisleri koyduğu zamanlarda Allah korkusuyla yutkunuyordu. </st><st c="27214">“Allahım günah yazma!”</st></p>
		<p><st c="27236">Şöyle ki; oğlan gece yatıncaya ve sabah kalkıp evden çıkıncaya kadar Şerefsiz’den rutin dayağını yiyor, bunu sopalamaktan nefes nefese kalmış Şerefsiz bahçede köhür köhür öksürüp balgamını atmaya çalışırken, o, bir kamyon sopayı yiyen başkasıymış gibi herifin yanından geçip gidiyor, hızla ırıyor ve annesinin Maarif zoruyla hazırladığı rutubet kokulu yufka, bok kokulu turşu tuzu ve ter kokulu lordan ibaret, Yeni Meram Gazetesine sarılı rasyonunu Karaaslan hudutlarına gelir gelmez köpekler yesin diye bir ağacın dibine bırakıyor, yolda kendisine rastlayıp dalkavukluk etmek için yarışan ilkokul bebelerinin cân-ı gönülden ikram, hâttâ teslim ettikleri simitlerini, sefer taslarını ala ala, bu aldıklarını yiye yiye yolunu buluyordu. </st><st c="27973">Ancak bir pürüz vardı. </st><st c="27996">Ömer, kendisine mal mülk ikram edenleri dövmemesi gerektiğini bilemiyordu. </st><st c="28071">Bu da o yağlı ballı ikramların azalmasına sebep oluyordu giderek. </st><st c="28137">Evet. </st><st c="28143">Güzergâhındaki oğlan çocukları, giderek bu ikram yarışından, daha doğrusu Ömer’in güzergâhında bulunma hevesinden imtina etmeye başlıyorlardı. </st><st c="28286">Bu durum, o vakitler İstasyon Mahallesi bebele</st><span epub:type="pagebreak" title="96" id="page96"></span><st c="28332">rinin ne demeye İstasyonu arkalarına alıp heykelin oraya kadar gidip sola dönüp sonra heykeli de arkalarına alıp düpdüz giderek Devrim İlkokuluna varacakları yerde İstasyonu sağlarına alıp Yatağanlı Ekmek Fırınının oraya kadar düpdüz gidip orada Yatağanlı Ekmek Fırınını sağ taraflarına, İhsaniye Mahallesini sol taraflarına alarak düpdüz gittikten epey sonra sağa kıvrayıp Hüsn-ü Aşk Sokağından geçerek Abdülezelpaşa Caddesi üstünden Devrim İlkokuluna vardıklarını açıklıyordu. </st><st c="28812">Velâkin, bu, artık rahata alışmaya başlamış bulunan Ömer’in tepesini attırıyordu. </st><st c="28894">Ki o da o zaman, normalde sefer taslarını boşaltıp yemeğe daldığı için nispeten az döveceği oğlanları, okulda yakaladığı anda nispeten fazla dövmek zorunda kalıyordu. </st><st c="29061">Ee, her şey sıraylaydı ve epey uzun bir süre Karaaslanlı olmanın ceremesini çeken Ömer, şimdi Karaaslanlı olmanın semeresini yiyordu.</st></p>
		<p><st c="29194">Helâl-i hoş olsun.</st></p>
		<p><st c="29213">Ama Muzaffer Hoca böyle demiyordu. </st><st c="29249">“Haram oğlum. </st><st c="29263">Yapma bi daha.”</st></p>
		<p><st c="29278">“Dövmeyeyim mi?”</st></p>
		<p><st c="29295">“Onu dimiyom. </st><st c="29310">Kimsenin rızkını alma elinden. </st><st c="29341">Haram. </st><st c="29348">Çok günah.”</st></p>
		<p><st c="29359">“Ama onlar kendileri veriyorlar. </st><st c="29393">O zaman da mı haram?”</st></p>
		<p><st c="29414">“Sevdiklerinden virmiyolar ya... </st><st c="29448">Sen az döv diye viriyolar.”</st></p>
		<p><st c="29475">“Hiç dövmezsem de verirlerse? </st><st c="29506">Gene günah mı o zaman?”</st></p>
		<p><st c="29529">“Yok. </st><st c="29536">İkram olur o. </st><st c="29550">Hani biz cüzü geçince lokum ikram idiyoz ya.”</st></p>
		<p><st c="29595">“Anladım.”</st></p>
		<p><st c="29606">Akıllı da oğlandı. </st><st c="29626">Gerçekten anlıyordu. </st><st c="29647">Git gel, İstasyon Mahallesinde av mevsiminin kapandığını anlayınca o da güzergâh değiştirmeye başlamıştı. </st><st c="29753">Bir gün Lalebahçe, Öğretmenevleri üzerinden dümen kırıp Sanat Okulunu sağına alıyor, Stadyumun oradan sarkıyordu, bir gün stadyumu soluna alıp Çocuk Esirgeme Yurdunun, bir gün Muhacir Pazarının oradan dolanıyordu. </st><st c="29967">Bu iki mühim avantaj temin ediyordu kendisine. </st><st c="30014">Bir kere, şerrinden kaçıp o taraflara dümen kıranlar, kaçışları olmadığını anlayınca ‘ikrama’ çok daha gönüllü oluyor, hâttâ yakında bakkal çakkal varsa gazoz bile ısmarlıyorlardı. </st><span epub:type="pagebreak" title="97" id="page97"></span><st c="30195">İkincisi, Öğretmenevleri zengin semtiydi; yemekleri çok güzel oluyordu.</st></p>
		<p><st c="30266">O dönem, artık Azmi’den kapı giriş dayağı yememeye, canının istediğini zil çalıncaya kadar nöbetçi öğretmenin gözünün önünde rahat rahat dövdüğü hâlde nöbetçi öğretmen tarafından her nasılsa görülmemeye, buna mukabil Mehmet Çetin Öğretmenden ifratın ötesinde dayak yemeye başladığı dönemdi. </st><st c="30558">Mehmet Çetin Öğretmeni de ‘büyüyünce dövülecekler’ listesine altın harflerle kaydettiği dönem. </st><st c="30653">Öleceğini bilse vasiyetine ‘Bunu dövün!’ yazacağı dönem.</st></p>
		<p><st c="30709">“Az büyüyim, ben de seni dövücem.”</st></p>
		<p><st c="30744">“Kimi dövüyon lan sen!”</st></p>
		<p><st c="30768">“Seni. </st><st c="30776">Ben de senin suratında cetvel kırıcam büyüyünce.”</st></p>
		<p><st c="30825">“Oğlum, adam gibi ye dayağını lan! </st><st c="30861">Sohbet etme lan benle!”</st></p>
		<p><st c="30884">Muzaffer Hoca az buz kızmıyordu Mehmet Çetin Öğretmene ama ona da hak vermek lâzımdı belki. </st><st c="30977">O, Ömer’i beş sebepten dövüyordu. </st><st c="31011">Öğrenci dediğin dayakla adam olurdu, bu bir. </st><st c="31056">Alışmıştı adam. </st><st c="31072">Ömer’i dövmek bir çeşit tik hâlini aldığı için eli kendiliğinden gidiyordu artık, bu iki. </st><st c="31162">Her insan gibi o da havalara giriyor ve Ömer’in giderek daha da yenilmez bir cengâver oluşunu kendisinin yaptırdığı idmanlara bağlıyordu, dövmesindi de ne yapsındı, böyle bir yeteneğin kaybolup gitmesine göz mu yumsundu, bu üç. </st><st c="31390">Bu oğlan ürpertiyordu adamı. </st><st c="31419">Hiç çalışkan gibi değildi, ama fazla hızlı öğrenebiliyor gibiydi... </st><st c="31487">Fazla biliyormuş, okula gelmese de bilecekmiş gibi... </st><st c="31541">Bu dört... </st><st c="31552">İlaveten, bu oğlanı dövmeye sebep aranmazdı. </st><st c="31597">Meselâ;</st></p>
		<p><st c="31604">“Babanın adı neydi Ömer?”</st></p>
		</section>
  <div id="charCountTotal" value="31630"></div></body>
</html>
