<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="236" id="page236"></span><st c="0">Baktı ki yok hiç tabipten faide,</st></p>
			<p><st c="33">Koştu Sultan yalınayak mescide...</st></p>
			<p><st c="67">MEVLÂNÂ</st></p>
		</article>
		<div></div>
		<p><st c="75">Henüz Güzin ile Baha’nın ‘Gençlik Başımda Duman - İlk Aşkım İlk Heyecan’ı patlatmadığı senelerdi. </st><st c="174">Gökben ‘Şiribim Şiribom’u daha söyleyememiş, Anne Marie David ‘a’ ve ‘o’ları yumuşata yumuşata ‘Bir Pantâââlôn Bir Gôômleeek’ diyememişti. </st><st c="313">Özay Gönlüm’ü tanısa tanısa Acıpayamlılar tanıyor, millet şarkı ihtiyacını akşam olup da Arap radyosu karışıncaya kadar transistörlü radyoların karşısına oturup Zeki Müren’le, Yaşar Özel’le, Mustafa Sağyaşar’la, türkü ihtiyacını Hacer Buluş’la, Nuri Sesigüzel’le, Yıldıray Çınar’la gideriyordu.</st></p>
		<p><st c="607">Konya küçücük bir şehirdi.</st></p>
		<p><st c="634">İkinci Orduyu kaldırıp meselâ Malatya’ya taşısan, subay aileleri gittikten sonra kala kala otuz kişi kalacakmış kadar küçük bir şehir.</st></p>
		<p><st c="769">Alaeddin Tepesinden İstanbul Caddesi tarafına doğru baktığın zaman ileride solda Hayat Büfeyi, onun bitişiğinde Selçuk Eczanesini, az ötede Kimene Halil’in meyhanesini, sağda çukurda İplikçi Camiinin minaresini, tee ötede Mevlânâ Türbesinin yeşil sarığını görebiliyordun henüz.</st></p>
		<p><st c="1047">Memur kızlarının göstere göstere mini etek giydiği, “Bizim neyimiz eksik?” diyen kenar mahalle güzellerinin alalı beleli pantolonlarının üstüne ille ki de birer mini etek çektiği, ama </st><span epub:type="pagebreak" title="237" id="page237"></span><st c="1232">onun da bunun da tepki çekmediği, yol boyu çay bahçelerinde Tekel Birası sipariş etmenin çay sipariş etmek kadar normal sayıldığı zamanlarıydı Konya’nın. </st><st c="1386">Bıraksan kabak çiçeği gibi açacağı zamanları.</st></p>
		<p><st c="1431">Normalde yürürdü Hüdai Ağa, ama o gün eli kolu çok dolu olduğu için fayton kiraladı. </st><st c="1517">Şeker Fabrikası Kolonisine kadar giden pırpıra binse de olurdu ama Koloniden Tekke’ye kadar bir dünya yol vardı.O kadar yükle olmazdı. </st><st c="1652">Taksi tutsa çok dikkat çekerdi.</st></p>
		<p><st c="1683">Bir görgü şahidine kurban gitmemek için faytonu evin giriş kapısına kadar sokturdu. </st><st c="1768">Çeto bir iki havlayacak oldu, Hüdai Ağa’nın sesini duyunca vazgeçip kuyruk sallamaya başladı.</st></p>
		<p><em><st c="1861">Geldin ni?</st></em></p>
		<p><st c="1872">“Yok, gelmedim. </st><st c="1889">Hâlâ Bedesten’deyim.”</st></p>
		<p><em><st c="1910">Aman ne gomik.</st></em></p>
		<p><st c="1925">Kıyafetlerini, oyuncaklarını, defterlerini, kalemlerini gören Ömer’in çok şaşırdığını, ama hiç sevinmediğini görüp önce bozulur gibi oldu Hüdai Ağa. </st><st c="2075">Ama sonra, çocuğun akşama kadar yüz sefer “Hepsi benim mi?” diye sormasından pay biçip aslında sevinmeyi bilmediğini anlayarak üzüldü. </st><st c="2210">Mektubu, o kamyondan bu kamyona, o postacıdan bu postacıya dolana dolana Gülsüm’e doğru süzülüyordu. </st><st c="2311">Elinden gelse kamyonları ayrı, postacıları ayrı hızlandırırdı.</st></p>
		<p><st c="2373">“Meğer şurada ne kadar rahat yaşıyormuşum dün sabaha kadar.” diye düşüne düşüne çılbır pişirdi, yumurtayla, tavayla, Çeto’yla, en çok da Ömer’le lâfladı, kuzineyi harladı, bahçeye çıkıp ıvır zıvırı toplamaya başladı. </st><st c="2591">Neye el atsa elinde kalıyormuş gibiydi. </st><st c="2631">Beli, küreği, tırmığı, çapayı toplayacaktı da ne olacaktı? </st><st c="2690">Ankara’ya mı götürecekti? </st><st c="2716">İçerideki eşyaları toplasa yetmez miydi? </st><st c="2757">Hele bir yarın olsun, ağır ağır denk yapmaya başlardı. </st><st c="2812">Oğlanın ailesine, konu komşuya, polise molise yakalanmadan hayırlısıyla bir kalkıp gideydi şuradan... </st><st c="2914">Da, kız “Olmaz. </st><st c="2930">Kabul edemem.” derse ne edecekti? </st><st c="2964">Koca köpekle, bir kamyon dolusu eşyayla nereye yıkılacaktı Ankara’da? </st><st c="3034">Kamyon da bulmak lâzımdı daha. </st><st c="3065">Bir de Şeker Kolonisinde kim var kim yok kamyonu görecek, görmeyenler de görenlerden haber alacak, herkes başına toplanacaktı.</st></p>
		<p><span epub:type="pagebreak" title="238" id="page238"></span><st c="3191">Öööf öf.</st></p>
		<p><st c="3200">Şimdiki Konya Lisesinin adı Gazi Lisesiydi. </st><st c="3245">Anlı şanlı İkinci Ordu ise Konya’daydı daha. </st><st c="3290">Meram’dan aşağı, etrafı meyve bahçeleriyle kuşatılmış bir dere akardı. </st><st c="3361">Nasıl ki zamanın Belediye Başkanı Rebii Karatekin’i gösterip “Şu kimdir?” diye sorsan herkes bir aile büyüğünü bilirmiş gibi bilirdiyse, Seyit Kırmızı’yla Yusuf Ecevit’i de kime gösterirsen göster, ailenin çocuklarıymış gibi bilirdi. </st><st c="3595">“Gonyamızın milli velespitçileridir.”</st></p>
		<p><st c="3632">Konyalı yeniyetmeler, kadın vücudunun çıplakken neye benzediğine dair ilk tedrisatlarını almak için ilkin Rüya Sinemasına gider, bu sayede kerhane karılarının karşısında ezilip büzülmekten kurtulurlardı. </st><st c="3837">Konyalının piknik mekânları; Çayırbağı, Dutlukır, Tavşanköprü ve Sille Barajıydı. </st><st c="3919">Bir tane battıçıktı vardı henüz. </st><st c="3952">Alaaeddin Camii ibadete kapalıydı.</st></p>
		<p><em><st c="3986">Noo Hüdai Aa? </st><st c="4001">Ne öflüyon? </st><st c="4013">Canın nı sıkkın?</st></em></p>
		<p><st c="4029">“Sıkkın da lâf mı Çeto... </st><st c="4056">İşler arap saçına döndü lan. </st><st c="4085">Nasıl gideceğiz biz Ankara’ya?”</st></p>
		<p><em><st c="4116">Angara’ya mı? </st><st c="4131">Naapacaaz Angara’da?</st></em></p>
		<p><st c="4151">“Taşınacağız. </st><st c="4166">Göç edeceğiz. </st><st c="4180">Bundan sonra orada yaşayacağız.”</st></p>
		<p><em><st c="4212">Valla di.</st></em></p>
		<p><st c="4222">“Valla. </st><st c="4231">Ama ciddi meselelerimiz var tabii.”</st></p>
		<p><em><st c="4266">Hallideriz. </st><st c="4279">Canını sıktığın şiye bak. </st><st c="4305">Sööle hele neymiş en birinci mesele?</st></em></p>
		<p><st c="4341">“Sen.”</st></p>
		<p><em><st c="4348">Ben ni?</st></em></p>
		<p><st c="4356">“Evet, sen.”</st></p>
		<p><st c="4369">Öööf öf.</st></p>
		<p><st c="4378">Bilya tekerli pazar arabalarının Pazar günlerini rulman sesine boğduğu, faytonların lüks ulaşım aracı sayıldığı, sekiz tane Chevrolet, dört Desoto, iki Buick, iki de İmpala’dan mürekkep 16 otomobillik taksi filosunun Konyamızın uçak filosu gibi falan görüldüğü, kasası önde üç tekerlekli motosikletlerin pazar zamanları zerzevat, Kurban bayramlarında toklu, sair zamanlarda insan taşıdığı, at arabalarının ev, evlere soba, odun, kömür taşıdığı, pikniğe adam taşıdığı, teravih namazlarına mü</st><span epub:type="pagebreak" title="239" id="page239"></span><st c="4869">min taşıdığı, hülâsâ her şeyi taşıdığı, yollarda at bokuna konan serçelerin hoplaştığı, oğlanların kız tavlamak için kız gibi saç uzatıp Zafer’deki Çamlıca Pastanesinin köşesinde toplaştığı yıllardı.</st></p>
		<p><st c="5069">Çok vakti olmadığını biliyordu Hüdai Ağa. </st><st c="5112">Tek derdi Çeto’yken bir ömür dolusu vakti vardı hâlbuki. </st><st c="5169">Altından kalkacağı şüpheli bir işe girişmişti ve yakayı ele vermesi an meselesiydi. </st><st c="5253">Suç işliyordu. </st><st c="5268">Bir sabah açılır açılmaz gidip Konya İl Halk Kütüphanesinde kanunları şöyle bir kurcalamış, ödü bokuna karışmıştı. </st><st c="5383">Suç, bütün unsurlarıyla oluşmuş durumdaydı. </st><st c="5427">Artık değil Ankara’ya, isterse oğlanı alıp Amerika’ya kaçsın, fark etmezdi. </st><st c="5503">Konya’da kazık kakıp kalsa da bir şey değişmezdi bu saatten sonra. </st><st c="5570">Mümeyyiz olmayan bir küçüğü evinden kaçtığını bile bile alıkoymaktaydı. </st><st c="5642">Alıkoymakla da kalmıyor, kolluktan gizliyor, üstüne de uzağa kaçırma planları yapıyordu. </st><st c="5731">Suçlardan suç beğen.</st></p>
		<p><st c="5751">Düşündükçe hafakanlar basıyordu. </st><st c="5785">Kızdan da bir türlü mektup gelmediği için kararlılığı giderek çatırdamaya, her daim yanı başında duran sükûneti an be an yanından ıramaya başlıyordu.</st></p>
		<p><st c="5934">Ne yapacaksa bir an evvel yapmak, şu meseleyi hâlledebildiğince çabuk hâlletmek zorundaydı. </st><st c="6027">Hiç zannetmiyordu ama o da bir ihtimâldi; oğlan yalan söylüyor olabilirdi meselâ. </st><st c="6109">Belki melek gibi bir ebeveyni vardı, ailesi permeperişandı belki şimdi, belki Konya polisi yeri göğü hamarat bir hallaç gibi ata ata Tekke Mahallesine yaklaşıyor, Hüdai Ağa’nın da hayallerinin de suyu giderek ısınıyordu.</st></p>
		<p><st c="6329">Beri taraftan, oğlana kanı giderek daha fazla kaynıyor, Gülsüm gibi ona da bağlanmaya başlıyordu ve bu yüzden de an be an sükûnetini biraz daha kaybediyordu. </st><st c="6488">Vakti yoktu artık. </st><st c="6507">Hızla ve gizlice harekete geçmek zorundaydı ama hem hızlılık hem de gizlilik için çok elzem bir şey vardı ki o şey Hüdai Ağa’da yoktu: Sükûnet... </st><st c="6653">Böyle bir halt yiyorsan öyle bir sakin olacaktın ki, senden başka herkes halt yiyor gibi görünecekti. </st><st c="6755">Evinde çalıntı bir çocukla normal bir aile hayatı süremezdin öyle uzun boylu. </st><st c="6833">Belki de sürmemeliydin.</st></p>
		<p><span epub:type="pagebreak" title="240" id="page240"></span><st c="6856">Hazır sükûnetini de kaybetmiş, durdu durdu duramadı, katilin ille ki de cinayet mahalline damlaması gibi bir sabah kalkıp Karaaslan’a damladı. </st><st c="7000">Varlığı bile şüphe çekmeye yetecekken kime gidip ne deyip ne soracak, ne öğrenecek, bilmiyordu. </st><st c="7096">Bir şey çekiyordu onu o köye. </st><st c="7126">Muhtemelen çocuğun yere göğe koyamadığı şu Muzaffer Hoca’sı. </st><st c="7187">Gitse meselâ, her şeyi anlatsa Hoca’ya, o da buna oğlanın yalan söylediğini söylese ne olacaktı? </st><st c="7284">Eşek gibi geri verecekti emaneti mecbur.</st></p>
		<p><st c="7324">Veresi var mıydı peki?</st></p>
		<p><st c="7347">Zinhar!</st></p>
		<p><st c="7355">Ama mecburdu, verecekti.</st></p>
		<p><st c="7380">Peki o rüyaya ne olacaktı o zaman? </st><st c="7416">Oğlan da aynı rüyanın yansısını gördüğüne göre? </st><st c="7464">“Tesadüftür canım!” mı diyecekti kibar kibar? </st><st c="7510">Yoksa “Ben delirdiydim” muhasebatına geri dönüp “Benimle beraber oğlan da delirmiş ki tevekkeli değil, aynı rüyayı o da görmüş.” mü diyecekti?</st></p>
		<p><st c="7652">Şu hânenin en aklı başında ferdi Çeto muydu?</st></p>
		<p><em><st c="7697">Git git... </st><st c="7709">Sen git Hüdai Aa. </st><st c="7727">Git bi anla noolmuş ne bitmiş. </st><st c="7758">Gorkunun ecele faydası yok biliyon.</st></em></p>
		<p><st c="7793">“Sen nerden biliyorsun o atasözünü be?”</st></p>
		<p><em><st c="7833">Sen nirden biliyosan ordan hazar. </st><st c="7868">Gidiyon nu gitmiyon nu, onu söyle sen.</st></em></p>
		<p><st c="7906">Belki de gitmese daha iyiydi.</st></p>
		<p><st c="7936">“Bilmiyorum. </st><st c="7950">Üstüme gelme.”</st></p>
		<p><em><st c="7964">Gorktun nu?</st></em></p>
		<p><st c="7976">“Gidecektim ama, sırf sana inat gitmiyorum lan. </st><st c="8025">Hadi bakalım.”</st></p>
		<p><em><st c="8039">Goorkaak goorkaak...</st></em></p>
		<p><st c="8060">“Gidersem şerefsizim.”</st></p>
		<p><st c="8083">Kalktı gitti.</st></p>
		<p><st c="8097">Zengin çocuklarının kibar kibar devam ettiği Hastaş Koleji vardı Konya’da o zamanlar. </st><st c="8184">Türkiye’nin en akıllı çocuklarının okuduğu Maarif Koleji vardı. </st><st c="8248">Gazi Lisesi, Kız Orta Okulu, Karatay Lisesi, Karma Orta Okulu vardı. </st><st c="8317">İmam Hatip vardı. </st><st c="8335">Odun Pazarı, Muhacir Pazarı, Saman Pazarı ve sadece Pazar günleri kurulan Şehir Pazarı vardı. </st><st c="8429">Mahalle aralarında at arabalı satıcı</st><span epub:type="pagebreak" title="241" id="page241"></span><st c="8465">lar terlik, kumaş, kırlent satarlardı. </st><st c="8505">Sütçüler at arabalarıyla gelip kapıları tek tek çalar, “Süüüt” diye bağırırlardı. </st><st c="8587">Dilenciler sahiden dilenciydi. </st><st c="8618">Bir kuru ekmek versen “Allah razı olsun.” der, karınlarını doyurdun diye dua ede ede bir hâl olurlardı.</st></p>
		<p><st c="8721">O çağlar, elektrik ve su paralarının kapıya gelen tahsildarlar tarafından defaten tahsil edildiği, sokağın çocuklarının postacının peşinde kapı kapı dolaştığı çağlardı.</st></p>
		<p><st c="8890">Hüdai Ağa, bilmeden, Ömer’in gelirken kat ettiği yolu tarla tapan tersinden kat ederek Karaaslan’a kavuştuğunda, güneşin öğle ezanı burcuna kavuşmasına daha çok vardı.</st></p>
		<p><st c="9058">Karaaslan Camii hemen köyün girişindeydi. </st><st c="9101">Esasen köyün bir girişi veya çıkışı da yok sayılırdı. </st><st c="9155">Meram Yolunun üstünde, yoldan kavak ağaçlarıyla ayrılmış, ordan da girsen olur, burdan da girsen olur bir köydü. </st><st c="9268">Adam yerine konulmadığı için yolla belle adam gibi bir bağlantısı yoktu Karaaslan’ın. </st><st c="9354">İtilmiş ve kakılmıştı malûm. </st><st c="9383">Bu hâl ağaçlarına dahi sirayet etmişti sanki. </st><st c="9429">Köyün kavakları mal değneği gibi uzun ve ince, servileri top akasya gibi kısa ve yoluk, söğütleri yeni tıksırmış gibi şireli ve küflüydü. </st><st c="9567">Mevsim sonbahar, hava da enikonu soğuk olduğu hâlde, üstünde et, etinin altında da kan taşıyan her canlının tepesinde sinek bulutları dolaşıyordu vızır vızır. </st><st c="9726">Konyalıya gücü yetmeyen ne kadar haşerat varsa kapağı Karaaslan’a atmış gibiydi.</st></p>
		<p><st c="9806">Hüdai Ağa, taba renkli küçük camiyi gördüğü yerden elini kolunu sallaya sallaya daldı köye. </st><st c="9899">Dalar dalmaz da caminin bahçesinde dikilmiş, köye gelen bu yabancıya dik dik bakan imamla burun buruna geldi. </st><st c="10009">Ömer’in meşhuuuur Muzaffer Hocasıyla. </st><st c="10047">Sırtında cüppesi vardı Hoca’nın.</st></p>
		<p><st c="10079">“Selâmın Aleyküm Hoca Efendi.”</st></p>
		<p><st c="10110">Sanki bir tanıdığa bakar gibi bakıyordu Hoca. </st><st c="10157">Hüdai Ağa ne yapacağını bilemedi; Hoca’yı bir yerlerde görüp görmediğini hatırlamaya çalıştı. </st><st c="10251">Herkes herkese aşinâydı Konya’da, her simâ her bir diğer simâ tarafından birkaç yüz defa görülmüş olmalıydı, bu normaldi de, fazla okunaklı bakıyordu adam sanki. </st><st c="10413">Tanırmış da hatırlayamıyormuş, hâttâ adı dilinin ucundaymış gibi bile değil, çok daha okunaklı. </st><st c="10509">Sanki dün gece oturakta beraber el çırpıp çingen kızı oynatmışlar. </st><st c="10576">O kadar okunaklı.</st></p>
		<p><span epub:type="pagebreak" title="242" id="page242"></span><st c="10593">“Aleyküm Selâm.”</st></p>
		<p><st c="10610">Muzaffer Hoca, Şeref Çavuş’un kuvvetle muhtemel işlemek üzere olduğu bir namus cinayetine yalan yere yemin ederek ürpere ürpere mani olup adamı güç bela evine savdığından bu yana devam ediyordu ürpermeye. </st><st c="10816">Allah nazarında günaha mı girmişti sevaba mı? </st><st c="10862">Diyelim sevaba girdi, bu nasıl bir sevaptı ki günahsız bir sabi bu sevap yüzünden doğduğu günden beri eziyet görüyordu? </st><st c="10982">Ürpermeye devam etmişti aralıksız.</st></p>
		<p><st c="11016">Sonrasında anasının gördüğünden daha çok gördüğü Ömer’in vahşi maceralarıyla bir misli daha artmıştı ürpermesi.</st></p>
		<p><st c="11128">Sonrasında el kadar oğlanın eşek kadar Şeref Çavuş’u sekârete uzatması, sonrasında anası olacak o merhametsiz kadının oğlanın kafasında tava kırması, sonrasında karının bunun zoru olmasa oğlanın kaybolduğunu polisten, jandarmadan gizlemeye kalkışması, sonrasında Ömer’in Şerefsizi devirdiğini öğrendiği günün gecesi istihareye yatmış gibi gördüğü o hem tuhaf hem hoş rüya, ürpermelerini gözle görülür hâle getirmişti.</st></p>
		<p><st c="11546">Aha şimdi de o rüyada gördüğü dev gibi adam...</st></p>
		<p><st c="11593">Tam da rüyasında girdiği yerden girmişti Karaaslan hudutlarına. </st><st c="11658">Bak hele.</st></p>
		<p><st c="11667">Ürperme de göreyim bir.</st></p>
		<p><st c="11691">“Buyur hemşerim.” dedi, ürpermekten adetâ çenekleri takırdayarak. </st><st c="11758">“Birine mi baktıydın?”</st></p>
		<p><st c="11780">Hüdai Ağa, sakalı sünnete göre düzgünce kesilmiş Hoca’da, daha doğrusu Hoca’nın gözlerindeki ifadede bir tuhaflık olduğunu fark etmişti. </st><st c="11918">Adam öcü görmüş gibi bakıyordu buna. </st><st c="11955">Gelmekle çok yanlış bir iş yapmıştı canım. </st><st c="11998">Ne diyecekti şimdi? </st><st c="12018">“Bu köyden olduğunu söyleyen Ömer diye bir çocuk var elimde. </st><st c="12079">Sana selâm söyledi.” mi diyecekti? </st><st c="12114">Ne kadar hesapsız iş yapmıştı yani.</st></p>
		<p><st c="12149">“Yoo.” dedi boş boş. </st><st c="12171">“Geçiyordum, ağaçların arasından camiyi görünce...”</st></p>
		<p><st c="12222">“Haa... </st><st c="12231">Namaza mı geldin?” Kendi söylediğine kendi de inanamıyordu Muzaffer Hoca. </st><st c="12305">Saatine baktı, güneş camdan yansıyıp gözünü alınca göremedi yelkovanla akrebi ama daha namaz vakti falan değildi. </st><st c="12419">O kadarını hem biliyor, hem de rüyasından </st><span epub:type="pagebreak" title="243" id="page243"></span><st c="12461">hatırlıyordu. </st><st c="12475">Gün gibi. </st><st c="12485">“Gel, buyur.” dedi, iyice ezberlediği bir parolayı tekrar eder gibi. </st><st c="12554">“Amma daha çok var ezana.”</st></p>
		<p><st c="12580">Hüdai Ağa önüne baktı. </st><st c="12604">‘Namaza geldim, evet.’ dese, namaz kılmayı bilmiyordu. </st><st c="12659">‘Hayır, namaza falan gelmedim.’ dese, devamını nasıl getirecekti? </st><st c="12725">Her şeyi batırmıştı işte. </st><st c="12751">Çeto bile daha iyi plan kurardı. </st><st c="12784">Yazıklar olsun!</st></p>
		<p><st c="12799">Tamamen şaşırmış vaziyette, ne diyeceğini hiç bilemeden kafasını kaldırdı usul usul, vakit kazanmak için gözlerini ışık alıyormuş gibi kıstı, sol elinin baş parmağıyla sol yanağını kaşıdı, üst dudağını yaladı dilini çıkarıp.</st></p>
		<p><st c="13024">Parolayı vermiş, işareti bekliyordu Muzaffer Hoca. </st><st c="13076">Ki dünya dursa, karşısındaki dev gibi adamın tam da rüyasındaki gibi gözlerini kısacağını, koca elini kaldırıp yanağını kaşıyacağını, sonra da dilini çıkarıp dudağını yalayacağını aklına getiremezdi. </st><st c="13276">Bu bile kâfiydi işaret olarak. </st><st c="13307">Gene de ilk sözlerini beklemeye karar verdi ayak değiştirerek. </st><st c="13370">Ne kadar sabırsız olduğunu yeni anlıyordu.</st></p>
		<p><st c="13412">Hüdai Ağa dudağını yalayınca ‘Su!’ diye düşündü coşkuyla. </st><st c="13471">‘Namaza gelmedim. </st><st c="13489">Susamıştım, camiyi görünce şadırvandan su içeyim dedim.’ diyebilirdi. </st><st c="13559">Ne güzel gelmişti aklına.</st></p>
		<p><st c="13584">“Namaz değil de...” dedi tedirgin tedirgin. </st><st c="13629">Yalana başlayacaktı, bir şey içinden tuttu, düşünmek için es verdi. </st><st c="13697">Ömer bu Hoca’ya güveniyordu değil mi? </st><st c="13735">O güveniyorduysa bu niye güvenmeyeydi ki? </st><st c="13777">Bir cevap bulamayınca omuz silkip suskunluğa gömüldü. </st><st c="13831">Doğruyu söyleyip her şeyi batırabilir, yalan söyleyip geldiği gibi gidebilirdi. </st><st c="13911">Ama içinden bir ses “Doğruyu söyle.” diyordu ona.</st></p>
		<p><st c="13960">Muzaffer Hoca farkında olmadan ikinci işareti çaktı: “Ya ne diyi geldin madem?” Sabırsızdı sabırsız.</st></p>
		<p><st c="14061">Hüdai Ağa kıpırdandı. </st><st c="14084">Dudaklarını yalayıp yan gözle az ilerideki iki musluklu küçük şadırvana baktı. </st><st c="14163">“Ee? </st><st c="14168">Diyivir hele.” dediğini işitti o sırada Hoca’nın. </st><st c="14218">“Ne diyi geldindi?”</st></p>
		<p><st c="14237">Hüdai Ağa kararını verdi o anda. </st><st c="14271">Gözünü Hoca’nın gözüne dikti, “Şeref Çavuş...” dedi yutkunarak “... </st><st c="14339">iyi mi?”</st></p>
		<p><st c="14347">Muzaffer Hoca şöyle bir gitti geldi durduğu yerde.</st></p>
		<p><st c="14398">Allah ne büyüktü!</st></p>
		<p><span epub:type="pagebreak" title="244" id="page244"></span><st c="14416">“İdare ider.” dedi, ama rüyasındaki gibi boş bulunduğundan değil; bilhassa.</st></p>
		<p><st c="14492">Ne büyüktü Allah!</st></p>
		<p><st c="14510">Yaralı bereli, belki de şuursuz gezip dolanırken bu adamı çıkartmıştı çocuğun karşısına. </st><st c="14600">Sonra bu onu konuşturmuştu muhakkak. </st><st c="14637">Anlatmıştı her şeyi kuzu. </st><st c="14663">Hemen anlatıverirdi zaten. </st><st c="14690">Bu da durmuş durmuş duramamış, durumu kendi gözüyle görmeye gelmişti bir. </st><st c="14764">Şükürler olsun!</st></p>
		<p><st c="14779">“Ömer nası?” İşte asıl parola buydu. </st><st c="14817">Dev adamın tıpkı rüyasındaki gibi sallandığını gördü. </st><st c="14871">Göz gözeydiler.</st></p>
		<p><st c="14886">Muzaffer Hoca nefesini tuttu, ama işaret hemen geldi:</st></p>
		<p><st c="14940">“Emniyette.”</st></p>
		<p><st c="14953">Nefesini saldı Muzaffer Hoca.</st></p>
		<p><st c="14983">“İnşallah hep emniyette galır.” dedi. </st><st c="15022">İçinden, ‘Al sakla çocuğu, sakın geri getirme.’ demek geliyordu, ama öyle demedi. </st><st c="15104">Dedi ki; “Allah-ü Mütekebbir, o yavrının yolunu nire düşürdüyse bi hikmetilen düşürmüştür. </st><st c="15195">İnşallah hep orda galır.”</st></p>
		<p><st c="15220">Hüdai Ağa gevşeyen diz bağlarını güçlükle zaptedip çökük duran omuzlarını kaldırdı. </st><st c="15305">Şimdi bir baş yukarıdan bakıyordu Muzaffer Hoca’ya. </st><st c="15357">Daha bir seviyordu şimdi Ömer’i. </st><st c="15390">Her söylediği doğruydu çocuğun. </st><st c="15422">Hoca, bu köydeki, hayır, bu dünyadaki tek dayanağıydı onun. </st><st c="15482">Yalan kıvırmadığı için sevindi. </st><st c="15514">“Benim kapıma düştü yolu.” dedi. </st><st c="15547">“Bana korkunç şeyler anlattı. </st><st c="15577">Doğruluğuna inandım ama gene de...”</st></p>
		<p><st c="15612">“Tetkik itmeye geldin.”</st></p>
		<p><st c="15636">“Evet.”</st></p>
		<p><st c="15644">Bir daha Ömer’i göremeyeceğini düşünüyordu Muzaffer Hoca. </st><st c="15703">Bu dev onu alıp götürecekti buralardan. </st><st c="15743">Burnunun direği sızlamaya başlamıştı. </st><st c="15781">Dokunsan ağlayacaktı. </st><st c="15803">“Allah Muiz’dir.” dedi. </st><st c="15827">Sesi titriyordu.</st></p>
		<p><st c="15843">“O nedir?”</st></p>
		<p><st c="15854">“Kullarını izzet-ü ikram ile ağırlayan...” Bir hıçkırık yükseldi boğazından, zar zor yuttu.</st></p>
		<p><st c="15946">Gülesi geldi Hüdai Ağa’nın. </st><st c="15975">Koskoca Allah, kendi üşeniyor, el kadar bebeye izzet etsin diye gariban Hüdai’yi kullanıyordu demek ki. </st><st c="16079">Buradan akıl yürüt, o bebeyi her gün dövsün diye ba</st><span epub:type="pagebreak" title="245" id="page245"></span><st c="16130">basını, hayatını zindana çevirsin diye öğretmenini, kafasını demir tavayla kırsın diye de annesini kullanıyordu zahir. </st><st c="16250">Allah’a da bak sen. </st><st c="16270">Bir işkence, bir de izzet faslı vardı demek ki hazretin. </st><st c="16327">Bir de bunları yapsınlar diye kullandığı yer yüzündeki maşaları. </st><st c="16392">Allah’a bak!</st></p>
		<p><st c="16404">“Allah?.. </st><st c="16415">Bula bula beni mi bulmuş diyorsun o izzet faslı için?”</st></p>
		<p><st c="16469">Adamın isyanına için için hak veriyordu Muzaffer Hoca. </st><st c="16525">Vardı elbet Rabb-ül Âlemin’in bir bildiği. </st><st c="16568">Vardı elbet bir hesabı kitabı. </st><st c="16599">Ama kul aklıyla bu kadarına akıl erdirebiliyordu işte insanoğlu. </st><st c="16664">‘Niye Ömer? </st><st c="16676">Ne gabahati var el gadak bebenin?’ Tövbe istiğfar etti içinden. </st><st c="16740">Neler de düşünüyordu. </st><st c="16762">Rüyasında bunlar hiç gelmemişti aklına. </st><st c="16802">Tembihlendiği gibi devam etti.</st></p>
		<p><st c="16832">“Öyle münasip görmüşse öyledir. </st><st c="16865">Velîy’dir çünkü O...”</st></p>
		<p><st c="16886">Hüdai Ağa gülmesini gene zor bastırdı.</st></p>
		<p><st c="16925">“Talebe velisi gibi mi?”</st></p>
		<p><st c="16950">Bu sefer hıçkırığını tutamayacaktı Muzaffer Hoca. </st><st c="17001">Az evvel düşündükleri için çok ayıpladı kendini. </st><st c="17050">Yine de iri bir isyana dönüşmüş bu adama hak vererek hem güldü, hem hıçkırdı. </st><st c="17128">Ömrü camide, gönlü Kur’an’da olduğu hâlde kendi anlayamıyordu hikmeti, Allah’ı bayramdan bayrama anan nasıl anlasın? </st><st c="17245">“Kullarının dostu, kimsesizlerin kimsesi...” dedi. </st><st c="17296">“İsmini bağışlayacan nı bana? </st><st c="17326">Sen benimkisini biliyon belli.”</st></p>
		<p><st c="17357">Hem kendini, hem de Ömer’i Hocanın yaydığı emniyet duygusuna teslim etti Hüdai Ağa. </st><st c="17442">“Hüdai Nâbit.” dedi. </st><st c="17463">“Tekke’de otururum. </st><st c="17483">Bir mani çıkmazsa bundan sonra da Ankara’da oturacağım... </st><st c="17541">Ömer’le beraber...” Sustu, yarım yamalak gülümsedi, sonra aniden aklına gelmiş gibi Muzaffer Hoca’ya dik dik bakarak kaygısının kaynağının kim olduğunu imâ etti: “Tabii bir mâni çıkmazsa.”</st></p>
		<p><st c="17729">“Mâni mi?” dedi Muzaffer Hoca. </st><st c="17761">“Buyur, eve girelim Hüdai Efendi, bi çayımızı iç.” Sonra Hüdai Nâbit’in kaygılarına hak verdiğini göstermek için göz kırparak ekledi: “Gören iden olmasın seni. </st><st c="17921">Orda gonuşuruz galanını.”</st></p>
		<p><st c="17946">Maaile komşu gezmelerinin olmazsa olmaz sayıldığı yıllardı. </st><st c="18007">Konyalının pet şişe müt şişe bilmediği, tatlı suyunu Gazyağ</st><span epub:type="pagebreak" title="246" id="page246"></span><st c="18066">cılar, Fayton Çeşmesi, Ordu Çeşmesi ve Serficeli Şirin Hanım Çeşmesi sebillerinden beleş beleş aldığı, Krupp kamyonların, Magirusların sokak aralarında kıç attığı yıllar. </st><st c="18238">Karatay Medresesinin karşısında, orta okulu bitirip öğretmen olmaya yelken açan kızların gittiği, bahçede Firdevs Hoca’yla voleybol oynarlarken ‘Kızlar bize emanet. </st><st c="18403">Bakan eden olmasın.’ diye mahallenin delikanlılarının kapısında nöbet tuttuğu Parasız Yatılı Kız İlköğretmen Okulu vardı.</st></p>
		<p><st c="18524">Olmadık bir vakitte eve gelen yabancı misafirden kimseye bahsetmemesi için sıkı sıkı tembihleyerek Nesibe’yi “Git de bak hele bir. </st><st c="18656">Bi ittiyaç muttiyaç var mı?” bahanesiyle Şeref Çavuşgile gönderip ayağının altından savdı Muzaffer Hoca. </st><st c="18761">O atkısını örtünüp çıkınca da oturdu Hüdai Ağa’nın karşısına, hem sormaya, hem dinlemeye, hem Hüdai Ağa’nın sorduklarını cevaplamaya başladı.</st></p>
		<p><st c="18902">Nerede, ne vaziyette bulmuştu Ömer’i? </st><st c="18941">Kafası yarık mıydı bulduğunda? </st><st c="18972">Ateşi yükselmiş miydi? </st><st c="18995">Ömer bunun hakkında ne anlatmıştı ona? </st><st c="19034">Bu hep koruyup gözetmişti meselâ Ömer’i, Ömer bunun farkında mıydı? </st><st c="19102">Şimdi kim bakıyordu çocuğa? </st><st c="19130">Kime emanet edip de gelmişti buralara Hüdai Efendi? </st><st c="19182">Evde birileri var mıydı bakarak olacak? </st><st c="19222">Ankara’ya gitme işi nereden çıkmıştı? </st><st c="19260">Niye gidecekti? </st><st c="19276">Kime gidecekti? </st><st c="19292">Ne zaman gidecekti? </st><st c="19312">Gitmezden gören eden olursa onları nasıl atlatacaktı? </st><st c="19366">Soranlara ne diyecekti? </st><st c="19390">Gittiğinde Ömer’i kime nasıl tanıtacak, okulunu mokulunu nasıl hâlledecekti? </st><st c="19467">Oğlanın nüfusu, şusu busu ne olacaktı? </st><st c="19506">Huyunu suyunu bir iyi öğrenmiş miydi çocuğun? </st><st c="19552">Gördüğü muamelât yüzünden el kadar bebenin kurt gibi bir şey olmaya başladığından haberi var mıydı? </st><st c="19652">Nitekim bacak kadar boyuyla babasını neredeyse paramparça ettiğini, evet bu da anasının merhametsizliğine kızıyordu ama, kadın o demir tavayla onun kafasını kırmasa belki de çocuğun o yaşta katil olacağını biliyor muydu? </st><st c="19873">Baş edebilecek miydi oğlanın zorla şırınga edilmiş bu huylarına? </st><st c="19938">Nasıl adam edecekti onu? </st><st c="19963">Ruhsatsız tabancaya dönmüştü oğlan; emniyeti de açık, ne zaman patlayacağı bellisiz. </st><st c="20048">Bunun elinde patlarsaydı ne olacaktı? </st><st c="20086">Bunları hesaba katıyor muydu? </st><st c="20116">Buna Ankara’daki adresini gönde</st><span epub:type="pagebreak" title="247" id="page247"></span><st c="20147">recek miydi? </st><st c="20161">Bir daha geri getirecek miydi Ömer’i? </st><st c="20199">Ne olacaktı? </st><st c="20212">Nasıl olacaktı?</st></p>
		<p><st c="20227">Çeto’dan da bahsedip ve fakat itin yaşından ve belâgatinden bahsetmeden Hoca ne sorduysa bir bir cevapladı Hüdai Ağa.</st></p>
		<p><st c="20345">Ömer’i kapısının önünde, kan revan içinde bulmuştu. </st><st c="20398">Hayır, kafası yarılmamıştı ama kafa derisi yırtılmış, bertilmiş ve ciddi şekilde ezilmişti. </st><st c="20490">Hiç ateşlenmemişti, hayır. </st><st c="20517">Evet, Muzaffer Hoca hakkında çok şey anlatmıştı Hüdai Ağa’ya. </st><st c="20579">Evet, hep iyi şeyler anlatmıştı. </st><st c="20612">Evet, oğlan bunun iyiliklerinin farkındaydı. </st><st c="20657">Buraya gelirken kimseye emanet etmemişti çocuğu. </st><st c="20706">Hem emanet edecek kimsesi yoktu Konya’da, hem de Çeto diye eşek kadar bir köpeği vardı, on adamdan daha emniyetliydi. </st><st c="20824">Ankara’da bir kızı vardı bunun. </st><st c="20856">Bilirdi Hoca muhakkak; Konya’nın eski Mahkeme Hamamının sahibi Hacı Hidayet’in oğlu Faruk’a kaçmış, Ankara’ya göçmüştü zamanında. </st><st c="20986">Sonra hamamda yangın çıkmış, kızcağızın koca tarafı komple ölüp gitmişti. </st><st c="21060">Bir başınaydı şimdi Ankara’da. </st><st c="21091">Gülsüm’dü kızının adı. </st><st c="21114">Esasında öz kızı değildi ama öz kızından daha öz bir evlâttı.</st></p>
		<p><st c="21175">Çok iyi kızdı Gülsüm, çok. </st><st c="21203">Rahmetli anasının aksine, tam bir insan evlâdıydı. </st><st c="21254">İşte Ankara’ya onun yanına gitmeyi planlıyordu Ömer’i de alıp. </st><st c="21317">Mecburdu. </st><st c="21327">Kaşık kadar Konya’da fazla saklayamazdı oğlanı. </st><st c="21375">Yakalanıp hapis müpüs yatsa gene neyseydi de, polis tuttuğu gibi baba evine geri getirirdi çocuğu. </st><st c="21474">Hocanın gönlü buna razı olur muydu? </st><st c="21510">Hah işte, bunun da olmazdı. </st><st c="21538">Gidecekti mecbur. </st><st c="21556">Kıza şimdilik bir mektup yollamış, bir oğlan çocuğunu evlât edindiğini yazmıştı o mektupta. </st><st c="21648">Kız kabul ederseydi onun evine, etmezseydi onun yakınında başka bir eve göçecekti Ankara’da. </st><st c="21741">Kız... </st><st c="21748">Kızı Gülsüm. </st><st c="21761">Ankara’ya gitmesinin başka bir sebebi yoktu. </st><st c="21806">Başka hiçbir yerde tanışı bilişi yoktu Hüdai Ağa’nın. </st><st c="21860">Ömer’i gözden çıkarmadığı müddetçe Konya’da da yaşayamazdı; ne yapsın? </st><st c="21931">Bir iki haftaya kadar tası tarağı toplar kaçardı muhtemelen. </st><st c="21992">Kamyonu yüklerken oğlanı görenler olurdu tabii. </st><st c="22040">O da bundan korkuyordu. </st><st c="22064">Ama onu o zaman düşünecekti. </st><st c="22093">Doğrusu, torunu yaşında bir çocukla bunu gören Ankaralıların pek de umursayacağını tahmin etmiyordu. </st><st c="22194">Kim kime ne karışırdı Ankara’da? </st><st c="22227">Ama okul işini hiç düşün</st><span epub:type="pagebreak" title="248" id="page248"></span><st c="22251">memişti hakikaten. </st><st c="22271">Nüfus işini de düşünmemişti. </st><st c="22300">Düşünse ne olacaktı ki hem? </st><st c="22328">Diyelim çıkar yol bulamayacağını gördü, iade mi edecekti çocuğu? </st><st c="22393">İşte şimdi de iyi kötü görebiliyordu ki okuldu, nüfus kaydıydı derken dağ kadar bir kayaya toslamıştı. </st><st c="22496">Ne yapsındı, vaz mı geçsindi bu maceradan? </st><st c="22539">Hayatta geçmezdi, geçmeyecekti. </st><st c="22571">Şu âna kadar ne olacaktıysa o olmuştu ve şu andan sonra da ne olacaksa o olacaktı. </st><st c="22654">Evet, oğlanın taşlaştığının, hâttâ kayalaştığının farkındaydı. </st><st c="22717">Baygınken bile kendine el sürdürtmemişti kerata.</st></p>
		<p><st c="22765">Burada yutkunup Ömer’in o yaralı bereli, o bitkin hâliyle eşek kadar Çeto’yu sopaladığını es geçmişti Hüdai Ağa.</st></p>
		<p><st c="22878">Sonra devam etmişti.</st></p>
		<p><st c="22899">Evet, emniyeti açık ruhsatsız tabanca gibiydi hakikaten Ömer. </st><st c="22962">Hâttâ tetiği de bozuk bir tabanca. </st><st c="22997">Hâttâ aynı anda dört bucağa birden bakan dört namlulu bir tabanca. </st><st c="23064">Bunu o baygınken hissetmiş, ayılıp da anlatmaya başladığı zaman hislerinin onu yanıltmadığını, dolayısıyla tehlikenin büyüklüğünü anlamıştı. </st><st c="23205">Anasından, kardeşinden bahsederken içinde zerre merhamet taşımadığını görmüştü oğlanın; hem kederlenmiş hem de endişelenmişti. </st><st c="23332">Ama sırf endişelendiği için üzüntüsünü görmezden gelemez, o buna emanet edilmişti, emanetten yüz çeviremezdi.</st></p>
		<p><st c="23441">Burada tekrar yutkunmuş; “Allah’ın emanetinden...” diyerek rüyasını da es geçmişti. </st><st c="23526">Ki Allah’ın adını nadiren alırdı ağzına.</st></p>
		<p><st c="23566">Hayır. </st><st c="23574">Oğlanın ustura gibi bilenmiş taraflarıyla baş edip edemeyeceğini bilmiyordu tabii. </st><st c="23657">Bilemezdi, nasıl bilsin? </st><st c="23682">Kim bilebilirdi yarın ne olacak?</st></p>
		<p><st c="23714">Tabii ki gidip de yerleşir yerleşmez Hoca’ya Ankara’daki ev adresini bildirirdi, söz. </st><st c="23801">Ona güvenmeyecekti de kime güvenecekti? </st><st c="23841">Hâttâ Konya’daki adresini de verecekti şimdi. </st><st c="23887">Hoca Ömer’i gitmezden görmek isterse... </st><st c="23927">Geri getirip getirmeyeceği, zamana ve zamanın unutturucu etkisine bağlıydı. </st><st c="24003">Hele bir sağ salim, yakalanıp etmeden gitsinlerdi de...</st></p>
		<p><st c="24058">Muzaffer Hoca Hüdai Ağa’yı dinlerken kuzinenin üstündeki çaydanlıkta fokurdayan suya avuç avuç çay boca etmiş, kaynayıp ekşimesin diye hemen alıp yere koyarak üstüne bir hav</st><span epub:type="pagebreak" title="249" id="page249"></span><st c="24232">lu sarmış, demlenmeye bırakmıştı. </st><st c="24267">Hüdai Ağanın son sözünü söylediğini tahmin ettiğinde de kalkıp “Demlenmiştir.” diyerek zifir gibi iki bardak doldurmuştu. </st><st c="24389">Çaylarını karşılıklı yudumlayıp suratlarını karşılıklı ekşiterek devam etmişlerdi sohbete.</st></p>
		<p><st c="24479">Bayağı da hararetli, hâttâ ateşli bir sohbet olmuştu bu.</st></p>
		<p><st c="24536">“Dimek benden razıyımış yavrı?”</st></p>
		<p><st c="24568">“Olmaz olur mu? </st><st c="24585">Her gün gelmez miydi sana?”</st></p>
		<p><st c="24612">“Geliridi guzum geliridi. </st><st c="24639">Doğru diyon. </st><st c="24652">Ee? </st><st c="24656">Mahkeme Hamamcı Hacı Hidayet’in oğlu Farığa gaçan o meşhur gız seninidi he?”</st></p>
		<p><st c="24732">“Evet. </st><st c="24740">Kaçtı ama, sonrası malûm. </st><st c="24766">Ne kocası kaldı başında, ne anası, ne atası.”</st></p>
		<p><st c="24811">İç çekti Muzaffer Hoca. </st><st c="24836">“Mukadderât... </st><st c="24851">Nidecen? </st><st c="24860">Allah’ın didiği oluyor. </st><st c="24884">Vardır bi bildiği ki...”</st></p>
		<p><st c="24908">Neydi yani şimdi? </st><st c="24927">İhtiyar bir karı kocayla daha ömrünün baharında bir adamı cayır cayır yakmak neydi? </st><st c="25011">Murâdına erip biraz da gülebilmek için uzunca bir zaman ağlayan bir kızcağızı hem dul, hem öksüz, hem yetim bırakmak neydi? </st><st c="25135">O kadar biliyordu madem Allah, Hoca da onun evinin bekçisiydi madem, bir anlatsındı da anlasındı hele Hüdai Ağa. </st><st c="25248">Neyi biliyordu da saklıyordu bunun Allah’ı? </st><st c="25292">Ömer’i niye sabah akşam dövmüştü meselâ? </st><st c="25333">Niye herhangi bir bebe kadar masum ve günahsız bir bebeden bir canavar yaratmaya murâd etmişti?</st></p>
		<p><st c="25428">“Öyle dime hay Hüdai Efendi. </st><st c="25458">Allah’ın aklına irmez senin aklın. </st><st c="25493">Allah-ül Âlim’dir O.”</st></p>
		<p><st c="25514">Tamam işte. </st><st c="25527">Bunun aklı ermezdi, o kesin, ama madem hoca geçiniyordu bu Muzaffer Efendi, o anlatsındı da anlasındı Hüdai Ağa bakalım. </st><st c="25648">Küçük bir çocuğa böyle bir hayat niye reva görülürdü? </st><st c="25702">İlim irfan neresindeydi bunun? </st><st c="25733">Hikmet neresindeydi? </st><st c="25754">Hem var mıydı öyle beleş; hem kullarına ‘Ben çok iyiyim, çok merhametliyim, şöyleyim böyleyim, ananızdan bile şefkatliyim’ diyeceksin, hem de el kadar bebeyi doğduğuna doğacağına pişman edeceksin. </st><st c="25951">Doğurtmayaydın. </st><st c="25967">Allah değil misin?</st></p>
		<p><st c="25985">“Hüdaiiii... </st><st c="25999">Bak, Hüdai, bak şimci... </st><st c="26024">Efendi mefendi didik, ayıbidiyon bak...” Usul usul kızmaya başlıyordu Muzaffer Hoca. </st><st c="26109">Böyle bir cüret görmemişti. </st><st c="26137">“Ben oğadak uğraştım gaderine </st><span epub:type="pagebreak" title="250" id="page250"></span><st c="26167">razı, içinde Allah aşkı olan bi çocuk yitişsin diyi, sen şimci diyon ki ‘Ben o çocuğu bozacam, gendim gibi âsi yapacam.’ Olmaz hay gardaşım... </st><st c="26310">Ben sana Ömer’in başına iyi şiyler geldi mi diyom?... </st><st c="26364">Allah’ın bi bildiği vardır diyom sade... </st><st c="26405">Senin aklın irmez diyom. </st><st c="26430">Pişman itme beni... </st><st c="26450">hay Hüdai...”</st></p>
		<p><st c="26463">“Pişman etmeyeyim demek? </st><st c="26489">Ne o? </st><st c="26495">‘İtikâtsiz bir adamın yanında büyüyeceğine varsın baba evine dönsün, benim itikâdımla büyüsün.’ mü demeye başladın Hoca? </st><st c="26616">İhbar etmekle mi tehdit ediyorsun beni? </st><st c="26656">Ne düşündüğümü söylemesem iyiydim de, söyledim kötü mü oldum? ... </st><st c="26722">Hay Muzaffer!” Hüdai Ağa da kızmaya başlıyordu.</st></p>
		<p><st c="26769">“Yok canıım... </st><st c="26785">Estağfurullah... </st><st c="26802">Ne tettiti?”</st></p>
		<p><st c="26814">Kimin iyi kimin kötü olduğunu, kimin günahkâr kimin sevapkâr olduğunu yalnızca Allah bilirdi, hacı hoca değil... </st><st c="26928">Muzaffer Hocanın da aklı ermezdi, yalan yok. </st><st c="26973">Allah’ın işine kimsenin aklı ermezdi. </st><st c="27011">Başına gelen kötülükmüş gibi gelirdi, ama sonunda bir de bakardın ki iyilikmiş... </st><st c="27093">Çektiğin acılara isyan ederdin, ama sonunda bir de bakardın, iyi ki o acıları yaşamışsın, yoksa O’nun nimetlerine çıkmayacakmış yolun. </st><st c="27228">Allah, kullarını öyle zorlu yollardan götürürdü ki ikbâl kapısına, ancak sabredenin ömrü vefa ederdi anlamaya... </st><st c="27341">O’nun varlığı gibi ilmi de münezzehti ve insanoğlu kuş kadar beyniyle, en doğru ve haklı şeyin o muazzam aklın akıl ettiği şey olduğunu elbette anlayamazdı. </st><st c="27498">Kendi kifâyetsizliğini Allah’a, hâşâ, izafe etmeye kalkmamalıydı kul. </st><st c="27568">Koskoca Musa Aleyhisselâm bile akıl sır erdirememişti Hızır’ın yaptıklarına da sabredemeyip sözünden dönmüştü peygamber hâliyle. </st><st c="27697">Şu akıl seviyesiyle Allah’ı anlaması mümkün değildi insanoğlunun. </st><st c="27763">O hâlde ‘Anlayamadığıma göre yanlıştır.’ demek büyük aptallıktı. </st><st c="27828">Senin anlayamadığın bir milyon tane iş vardı, ama onu anlayanlara kul köle oluyordun utanmadan; yanlıştır munluştur demiyor, sıra Allah’a gelince, bırak kul köle olmayı, hâşâ, bir de kavga etmeye kalkıyordun... </st><st c="28039">Aklın kifâyet etmiyor diye cehenneme odun olmak istiyorduysan başkaydı tabii... </st><st c="28119">Hem götün yiyorduysa sana yanlış iş yapıyormuş gibi gelen insanlarla kavga edeydin, onlara dikleneydin madem... </st><st c="28231">Asıl böyle beleş yoktu... </st><st c="28257">Hüdai!</st></p>
		<p><span epub:type="pagebreak" title="251" id="page251"></span><st c="28263">“Ağzımızı bozmayalım... </st><st c="28288">Muzaffer!”</st></p>
		<p><st c="28298">Diyelim bir insan bir insana iyilik edecek... </st><st c="28345">Öncesinde başına bin belâ sardırırsaydı, o iyilik, muhakkak belâ yokken yapacağı iyilikten bin misli büyükmüş gibi görünürdü. </st><st c="28471">Diyelim ziyafet çekecek birine; öncesinde üç gün aç bıraksındı, baksındı bakalım nasıl hora geçiyormuş o ziyafet, nasıl da ziyafet gibi geliyormuş bir dilim kurtlu ekmek... </st><st c="28644">Diyelim saçını okşayacak; öncesinde iki saat dövsündü meselâ, görsündü ondan sonra o saçı okşananın sevincini... </st><st c="28757">Madem sonunda iyiliğe varacaktı her kötülüğün sonu, sonsuz ilmiyle Allah denen o âlim tutup kulağından iyiliğin kapısına bıraksaydı ya kullarını... </st><st c="28905">Kurtlu ekmeğe şükrettireceğim diye aç koyup durmak nasıl bir ilimdi? </st><st c="28974">Hadi bu ümmiydi din imân denince, aklı ermiyordu, ama sen de hocaydın koskoca, senin aklın da ermiyordu işte... </st><st c="29086">Kendin diyordun ‘Aklım ermez.’ diye... </st><st c="29125">Kimsenin aklının ermediği bir şeydiyse imân denen, ‘Aklınız ermediği için sizi cehennemde yakacağım.’ demek ne demekti?</st></p>
		<p><st c="29244">“Gaç canım, ben öyle mi didim?”</st></p>
		<p><st c="29276">Allah’ın işine akıl erdiremeyebilirdin, bu normaldi. </st><st c="29330">Hâttâ normal olan buydu... </st><st c="29357">Asıl aklın eriyorduysa şüphe edecektin kendinden. </st><st c="29407">İmân da aşk gibi bir şeydi çünkü. </st><st c="29441">Akılla fikirle erişilecek, ilimle irfanla kavuşulacak bir şey değildi. </st><st c="29512">Nasıl ki aşık olduğun zaman ‘Saçı uzun da ondan.’ demez, sebeplerden el çeker, kendini salardın gitsin, imân ettiğin zaman da ‘Şu şu şu sebeplerle.” demez, salıverirdin kendini işte... </st><st c="29697">İmân gönül işiydi; zihin, beyin işi değil. </st><st c="29740">Tıpkı aşk gibi. </st><st c="29756">Ve insan, aşık olması gerektiğini akıl ettiği için aşık olmazdı. </st><st c="29821">Aşık olabildiği için aşık olurdu. </st><st c="29855">Aşık olmayı becerebilecek bir ruha, aşkın külfetlerini nimet bilecek bir yüreğe sahip olduğu için aşık olurdu... </st><st c="29968">Diyelim cennet bu olsun... </st><st c="29995">Aşık olamayan insan da buna ihtiyaç duymadığı, aşık olmayı aklıyla reddettiği için değil, olamadığı için, aşık olmayı beceremediği için olmazdı. </st><st c="30140">İşte bu da cehennemdi. </st><st c="30163">Aşk ateşinde yananların gözünde aşk cennet, ötesi ise cehennemdi... </st><st c="30231">Asıl yanmak buydu... </st><st c="30252">Neyi kaybettiğini bilmemekten daha büyük bir cehennem ateşi olabilir miydi? </st><st c="30328">İşte bunu demek istemişti Muzaffer Hoca... </st><st c="30371">Hay Hüdai!</st></p>
		<p><span epub:type="pagebreak" title="252" id="page252"></span><st c="30381">‘Aşk’ demiş, Hüdai Ağa’yı hayrete düşürmüştü Muzaffer Hoca. </st><st c="30442">Kavgaya meyleden tartışma bir anda hız kesmişti tek taraflı olarak.</st></p>
		<p><st c="30509">“Ben aşkı Gülsüm’den öğrendim galiba Hoca Efendi... </st><st c="30562">Güzel dersin. </st><st c="30576">Keşke benim de senin gibi sağlam bir itikâdım olsaydı.”</st></p>
		<p><st c="30631">Kendini bildi bileli fazla iri ve fazla çirkindi Hüdai Ağa. </st><st c="30692">Üstüne de bir cümlelik işi beş dakikada zor anlatacak kadar pepeydi. </st><st c="30761">Çocukken bunun acısını çok çekmişti. </st><st c="30798">Anne, baba, nine bir evde yaşarlardı. </st><st c="30836">Annesiyle babası daha bu ilkokul bebesiyken birer sene arayla veremden gitmişlerdi. </st><st c="30920">Ninesi büyütmüştü nur içinde yatsın. </st><st c="30957">Hep iriydi bu. </st><st c="30972">İlkokul birdeyken ortaokul çocuğu gibi kalıyordu akranlarının arasında. </st><st c="31044">Hiç arkadaşı olmamıştı. </st><st c="31068">Ne mahallede ne de okulda. </st><st c="31095">‘Oku kuzum.’ derdi hep ninesi ona. </st><st c="31130">‘Oku da yalnız kalma. </st><st c="31152">Ben bugün varım, yarım yoğum.’ Öğretmeni hiç ilgilenmediği hâlde sınıfta okumayı ilk o sökmüş, yazmayı ilk o becermiş, hem okulda hem de sair zamanda ne bulduysa okumuştu. </st><st c="31324">Feritpaşa İlkokulundan neredeyse bir lise talebesi teçhizatıyla mezun olmuştu, ama ninesi felç geçirip yatağa düşünce orta okula bile gidememişti. </st><st c="31471">Hâlbuki gözü Maarif Kolejindeydi. </st><st c="31505">Kazanır mıydı? </st><st c="31520">Meçhûl. </st><st c="31528">İmtihanına girememişti ki. </st><st c="31555">Olmamıştı işte. </st><st c="31571">Çocuk yaşta olmasına rağmen koca adam kalıbı sayesinde bir şeker imalâthanesinde kolayca iş bulmuştu. </st><st c="31673">Beş sene ninesine bakmış, komşuların da yardımıyla yedirip içirmiş, o arada yemek yapmayı öğrenmiş, ihtiyar kadının ihtiyaçlarını bir başına görmüştü. </st><st c="31824">Akşam orta okuluna da ninesinin zoruyla yazılmış, ama kadının durumu kötüleşince bırakmak zorunda kalmıştı. </st><st c="31932">Sonra ölmüştü zavallıcık. </st><st c="31958">Hüdai Ağa on beş yaşında tek başına kalmıştı. </st><st c="32004">Gündüzleri çalışıp geceleri imtihanlara hazırlanmış, orta okulla liseyi dışarıdan bitirmişti. </st><st c="32098">İmtihandan imtihana gidip gelirken Nezaket’le tanışmıştı. </st><st c="32156">Rahat bir kızdı Nezaket. </st><st c="32181">Ölen karısı. </st><st c="32194">İriliği ve çirkinliği yüzünden çocukluğundaki kadar yalnız sayılmazdı artık ama pepeliği, Nezaket hariç etrafındaki insanları eninde sonunda kaçırıyordu ondan. </st><st c="32354">Cüssesinden korkup pek alay edemiyorlardı ama eden çıkıyordu gene de. </st><st c="32424">Bilhassa şekercide. </st><st c="32444">Ama artık lise mezunu olmuştu ve o tarihte lise mezunu, parmakla gösterile</st><span epub:type="pagebreak" title="253" id="page253"></span><st c="32518">cek kadar azdı Konya’da. </st><st c="32544">Resmi dairede iş bulabilecek durumdaydı. </st><st c="32585">Askerliği aradan çıkarmak istemişti, bu arada. </st><st c="32632">Gelgelelim, muayene sırasında hariciye doktoru, pepeliği yüzünden heyete havale etmişti bunu. </st><st c="32726">Heyet de raporuna ‘Askerlik yapmaya müsait değildir.’ damgasını vurmuş, muvakkaten çürüğe ayırmıştı. </st><st c="32827">İki sene kazandığı için sevinsin mi yoksa askere gidemediği için üzülsün mü bilemeden Konya Belediyesine başvurmuştu. </st><st c="32945">Şimdilik ellerindeki sadece sokak süpürgecisi kadrosu vardı ve o da lise mezununa göre bir kadro değildi ama kabul ederseydi başlatabilirlerdi onu yani. </st><st c="33098">Niye etmesindi ki? </st><st c="33117">Kabul etmiş, nihayet mesai saati belli, doğru düzgün bir işte çalışmaya başlamıştı. </st><st c="33201">Maaşı da çok iyiydi çöpçülerin. </st><st c="33233">Şekerciden aldığının üç dört misli para alıyordu her ay. </st><st c="33290">Kendini emniyette hissetmeye başlayınca babasından kalan Tekke Köyündeki tarlaya gitmiş, gider gitmez de tuğla üstüne tuğla koyarak şimdiki evini yapmaya, etrafını da usul usul çevirmeye karar vermişti. </st><st c="33493">Sokak süpürgecisi olmak iyi geliyordu ona. </st><st c="33536">En azından akşama kadar kimsenin suratına pepelemek zorunda kalmıyordu. </st><st c="33608">Bir gün, nasıl olduğunu hiç anlayamamıştı, düzelivermişti konuşması. </st><st c="33677">Sonra, gelsin askerlik.</st></p>
		<p><st c="33700">Burada az kalsın ‘Çeto’nun geldiği gün.’ diyecekken son anda uyanmış, söyleyeceğini yutmuştu.</st></p>
		<p><st c="33794">“Hiç unutmuyorum; Aşut’tan yorgan iğnesi alacaktım...”</st></p>
		<p><st c="33849">“Şo İplikçi’nin önünde dikelen işportacı Aşut’tan nı?”</st></p>
		<p><st c="33904">“Evet. </st><st c="33912">Birdenbire doğru düzgün konuşmaya başlayıverdim. </st><st c="33961">Aşut’un şaşkınlığını görmeliydin. </st><st c="33995">Ama benimki daha fazlaydı tabii.”</st></p>
		<p><st c="34028">“Zırppadan geçivirdi he?”</st></p>
		<p><st c="34054">“Evet. </st><st c="34062">Geçiverdi. </st><st c="34073">Öylece. </st><st c="34081">Ansızın.”</st></p>
		<p><st c="34090">“Allah’ın işi diyom sana ya inanmayon. </st><st c="34130">Ee? </st><st c="34134">Belediyede ne didiler ya?”</st></p>
		<p><st c="34160">“Babamın tarlasında yatır falan varmış... </st><st c="34203">Ondan iyileşmişmişim... </st><st c="34227">Hemen çöpçü çavuşluğuna terfi ettirdiler beni...”</st></p>
		<p><st c="34276">Bir akşam Belediye çıkışı eve dönerken Nezaket’le karşılaşmıştı yolda. </st><st c="34348">Karnı burnundaydı kızın. </st><st c="34373">‘Hayırlı olsun.’ demişti bu. </st><st c="34402">Kız bunun sular seller gibi konuşmasına çok şaşırmış, ‘Sana </st><span epub:type="pagebreak" title="254" id="page254"></span><st c="34462">da hayırlı olsun.’ demişti. </st><st c="34490">İşte, ne yapıyorsun - ne ediyorsun - ben iyiyim - Fen İşlerinde çalışıyorum - sen ne yapıyorsun falan filan derken ayrılmışlardı. </st><st c="34620">Bir hafta sonra Belediyeye gelmiş, bunu bulmuştu Nezaket. </st><st c="34678">Bir kenara çekip kendisini karı olarak kabul edip etmeyeceğini sormuştu. </st><st c="34751">Dayısı buna fenalık etmiş, bu durumu annesine anlatmış, annesi dayısını korumaya kalkınca bu gidip babasına anlatmış, babası da hem annesini hem dayısını hem de kendini vurmuştu. </st><st c="34930">Korkunç günler geçirmişti ama daha korkunç günler hamile kaldığını anlayınca başlamıştı. </st><st c="35019">Yasak olduğu için devlette aldıramamış, parası olmadığı için de özele gidip gizli saklı kürtaj yaptıramamıştı. </st><st c="35130">O zamana kadar orada burada gündeliğe giderek idare etmişti ama artık çalışamıyordu, eli kulağındaydı, emniyetli bir yere ihtiyacı vardı. </st><st c="35268">Kabul ederseydi ona karı olur, evine bakar çeker, yemeğini yapar, söküğünü diker, çamaşırını yıkar, gömleğini pantolonunu ütüler, ortalığı temizlerdi. </st><st c="35419">Şartı vardı; bir kadına dokunur gibi dokunmayacaktı ona. </st><st c="35476">Kabul ederseydi bir ömür gündelikçisi olurdu. </st><st c="35522">Kabul eder miydi? </st><st c="35540">Allah rızası için? </st><st c="35559">Kabul eder miydi? </st><st c="35577">Şu karnındaki günahsızın hatırı için?</st></p>
		<p><st c="35614">“Hem onun şartını kabul ettim, hem de kendim şart koştum... </st><st c="35675">Çocuk, aklı ilk erdiği gün, babasının ben olmadığımı bilecekti. </st><st c="35739">‘Öldü senin baban.’ diyecektik. </st><st c="35771">Anlaştık, nikâhı kıydırdık.”</st></p>
		<p><st c="35799">Daha Zafer Aile Çay Bahçesi açılmamıştı Konya’da. </st><st c="35850">İdmanyurdu Pasajı henüz yapılmamıştı. </st><st c="35888">Kaset icat edilmemişti. </st><st c="35912">Müzik radyodan, makaralı teypten ve asfalt plaklı pikaptan dinlenir, Günaydın Gazetesi otuz pay kuponu biriktirene Gırgır süpürgesi hediye ederdi. </st><st c="36059">Aziz Nesin’in Ustura Dergisine; “Berberde de kalmamış bakılacak mostura / Elde keskin ustura, sür bastıra bastıra” gibi mâniler yazdığı, Akbaba’nın ortalığı kasıp kavurduğu, milletin derdini Marko Paşa’ya anlattığı, gazetelerin para ikramiyesi verdiği, Sümerbank’ın Sümerbank, Sümerbank basmasının efsane olduğu yıllardı.</st></p>
		<p><st c="36380">Artık karşısındaki dev adamın Ömer’e gözü gibi bakacağından emindi Muzaffer Hoca. </st><st c="36463">İç çekerek saatine baktı. </st><st c="36489">‘Gördün nü Allah seni aracı goyup ne güzel işler yapmış?’ diyecekti ki </st><span epub:type="pagebreak" title="255" id="page255"></span><st c="36560">telaşla fırladı ayağa. </st><st c="36583">“Annah! </st><st c="36591">Az galsın ezan vaktini gaçırıyorudum, görüyon nu bir?”</st></p>
		<p><st c="36645">Hüdai Ağa ayaklandı.</st></p>
		<p><st c="36666">“Ben de gideyim artık. </st><st c="36690">Oğlanı çok yalnız bıraktım evde.”</st></p>
		<p><st c="36723">“Cemaat gelmezden uzaklaş madem.”</st></p>
		<p><st c="36757">“Kalem kâğıt var mıydı?”</st></p>
		<p><st c="36782">“Nööreceğidin?”</st></p>
		<p><st c="36798">“Evin adresini yazayım. </st><st c="36823">Belki Ankara’ya taşınmadan görmek istersin Ömer’i.”</st></p>
		<p><st c="36874">Sonbaharın sonları yaklaşıyordu. </st><st c="36908">Odun Pazarındaki mahrukatçıların, İnce Minarenin önünü mesken tutmuş at arabacıların, İstanbul Caddesindeki sobacıların yüzünün güldüğü, kışın abus suratıyla kötü kötü sırıttığı, fakirlerin somurttuğu zamanlardı. </st><st c="37121">İlkokul bebeleri kara önlüklerinin üstüne içi kapitoneli impertekslerini çekip Devrim İlkokuluna, Hazım Uluşahin İlkokuluna, Karaciğan İlkokuluna, Ak Şemseddin İlkokuluna, İhsaniye İlkokuluna, Cengiz Topel İlkokuluna koşturuyorlardı.</st></p>
		<p><st c="37354">Devrim İlkokulunun çüklüleri yutkunarak yollara bakıyor, Karaaslanlı koç yiğidin yolunu gözlüyorlardı, ama gelmiyordu bir türlü o koçyiğit. </st><st c="37495">On gündür ortalarda yoktu. </st><st c="37522">Bir daha gelmez miydi ki? </st><st c="37548">Kulüpleri kapatılmış taraftarlar gibi boşluğa düşmüştü bebeler. </st><st c="37612">Mehmet Çetin Öğretmenin avucu kaşınıyordu tatlı tatlı, hırsını ötekilerden çıkarıyordu ama Ömer’inki kadar tat vermiyordu onlar. </st><st c="37741">Hemen ağlamaya başlıyorlardı. </st><st c="37771">Polis gelmişti okula. </st><st c="37793">‘Ömer Çavuş’un kaybolduğu ihbar edildi. </st><st c="37833">Nereye gitmiş olabilir? </st><st c="37857">Arkadaşlarının haberi olabilir mi?’ diye sormuştu. </st><st c="37908">Yalanın bini bir para.</st></p>
		<p><st c="37930">“Ben gördüm, Mahmut Şevket Paşa’ya döğüşmeye gittiydi. </st><st c="37986">Döğüşürken ölmüştür.”</st></p>
		<p><st c="38007">“Ben gördüm. </st><st c="38021">Bıyıklı bi adamın elinden tutmuş gidiyodu çarşıda. </st><st c="38072">O adam gaçırmıştır.”</st></p>
		<p><st c="38092">“Ben gördüm. </st><st c="38106">Bi faytonun götüne yapışmıştı. </st><st c="38137">Faytoncu döğmüştür.”</st></p>
		<p><st c="38157">“Ben gördüm. </st><st c="38171">Cemsenin peşinden goşuyodu. </st><st c="38199">Ezilmiştir.”</st></p>
		<p><st c="38211">“Ben gördüm. </st><st c="38225">Sille Barajına yüzmeye gittiydi. </st><st c="38258">Boğulagitmiştir.”</st></p>
		<p><st c="38275">Keçeciler İçi vardı, Dellâl Pazarı vardı, her tarafta bahçeler </st><span epub:type="pagebreak" title="256" id="page256"></span><st c="38339">vardı o zamanlar Konya’da. </st><st c="38366">Şimdiki Belh Kavşağının olduğu semtte üzüm bağları, bağlarda bağ puştaları vardı. </st><st c="38448">Şehrin göbeğindeki evlerin ekseriyeti toprak damlı, odun kirişli kerpiç evlerdi. </st><st c="38529">Şehir Ak Camiinin elli adım ötesinde sona ererdi. </st><st c="38579">Beş evden birinde pekmez kaynatılırdı kış öncesi. </st><st c="38629">On evden birinde kenevir helvası çekilirdi. </st><st c="38673">Kapılara kilit vurulmaz, bayram sabahlarında bayram ekmeği yenirdi. </st><st c="38741">Buğday Pazarı vardı, Kadınlar Pazarı vardı. </st><st c="38785">Sinemalarında film mi oynayacak perde iner, tiyatro mu oynayacak perde kalkardı. </st><st c="38866">Belediye Sineması yanalı on sene oluyordu. </st><st c="38909">Bir türlü Belediye Sineması demeye içi elvermeyen ihtiyarlar hâlâ ‘Yandı gitti güzelim Ziya Gökalp Sineması.’ derlerdi. </st><st c="39029">Yazlık ve kışlık Saray Sinemaları vardı. </st><st c="39070">Emek Sineması vardı, Yeni Sinema vardı. </st><st c="39110">Bütün suareler yatsı namazından sonra başlardı. </st><st c="39158">Herkesin herkese saygısı vardı. </st><st c="39190">Betonarme bina tek tüktü; olanların çatısı da Marsilya kiremidiyle örülü olurdu. </st><st c="39271">Kör Ahmet sânıyla mâruf Ahmet Özdemir ortalığı yeni yeni kasıp kavurmaya başlıyordu. </st><st c="39356">En sıkıntılısı, en bunlusu, en dertlisi bile adama şakır şakır göbek attıran Konya türkülerinden başka bir şey okumayan Bedia Akartürk, yemin billah İzmirli olduğunu söylediği hâlde Konya türkülerini okusa okusa bir Konyalının o kadar güzel okuyacağına imân eden Konyalıları İzmirli olduğuna bir türlü ikna edemiyor, ‘Gonyalıyım dimeye utanıyo hazar.’ diye aslını inkâr etmekle damgalanıyordu. </st><st c="39750">Feyzi Halıcı, Çağrı Dergisini çıkartmaya başlayalı on sene, Turizm Derneğini kuralı sekiz sene, ‘Fezai’ mahlasıyla Çınaraltı Dergisine şiir yollamaya başlayalı beş sene oluyordu. </st><st c="39929">Camilerden ezan sesleri yükseliyor, müezzinler gırtlaklarını paralaya paralaya müslümanları namaza davet ediyor, ama sadece Aşut’un akıllara ziyan sesi İplikçi Camiini mihrabından öküz derisi kapısına kadar dolduruyordu.</st></p>
		<p><st c="40149">Kimseciklere görünmeden kavak sırasını aşıp Meram Yoluna çıktığında önce mekanik bir cızırtı duydu. </st><st c="40250">Bunu Muzaffer Hocanın geniz temizleme sesi takip etti. </st><st c="40305">Ardından öğle ezanına asıldı Hoca. </st><st c="40340">“Nerde Aşuuut, nerde Muzaffer Hoca Efendi?” dedi Hüdai Ağa. </st><st c="40400">Namaz kılacağı varmış da bu sesi duyunca dinden imândan soğumuş gibi hızlı adımlarla uzaklaştı.</st></p>
	</section>
  <div id="charCountTotal" value="40495"></div></body>
</html>
