<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="67" id="page67"></span><st c="0">Hiç aşık olmamışsa tam olur mu boş adam?</st></p>
			<p><st c="41">BAHATTİN KARAKOÇ</st></p>
		</article>
		<div></div>
		<p><st c="58">Mahkeme Hamamı, ilkin Anıttepe kıyısındaki Secaat Sokakta, ki yangın burada çıkmıştı, peşinden Tandoğan’la Maltepe arasındaki Kubilay Sokak’ta, bir müddet sonra aynı mıntıkada sayılır; Turgut Reis Sokakta, arkasından Hacettepe’nin tepesindeki Masum Sokakta, sonra Beşevler’deki Boğaziçi Sokakta, en nihayet Çıkrıkçılar Yokuşunun böğründe görülmüştü. </st><st c="409">Hamam, Ankara kazan bu kepçe, kendisine hamam arayan bir cenabet kadar seyyar hâliyle gayrimenkûldan ziyade menkûle benziyordu; külhanlı, kurnalı, kubbeli, göbek taşlı bir menkûle.</st></p>
		<p><st c="589">İlk başta yalnızca kocasıyla, kısa bir müddet sonra kaynanası ve kaynatasıyla beraber geçirdiği evlilik hayatı, kocası, kaynanası ve kaynatasının âni ve acıklı vefatıyla, nur içinde yatsınlar, son bulmuş, Gülsüm, kendisine tekme tokat girişen feleğin hışmından kurtulmak için en iyi bildiği kuytuya, hamamcılığa sığınmıştı. </st><st c="914">Bir taraftan, evet, koca mesleğini sürdürüyor, millete hadesten taharet ettiriyor, ama bir taraftan da hiç ticarete, paraya, pula, elin cenabet herifleriyle cenabet karılarına bulaşmadan yaşayabilmeyi diliyordu. </st><st c="1126">Çok yalnızdı Faruk gittiğinden beri. </st><st c="1163">İşle avunuyordu. </st><st c="1180">Neyse ki bir babası vardı.</st></p>
		<p><st c="1206">Bir baba ki dünya çelebisi.</st></p>
		<p><st c="1234">Bir baba ki babaların babası.</st></p>
		<p><span epub:type="pagebreak" title="68" id="page68"></span><st c="1264">Düşünüyordu sık sık.</st></p>
		<p><st c="1285">Babası Faruk’a kaçmasına yardım etmeyeydi, bu dul kalmayacaktı şimdi. </st><st c="1356">Ne Faruk ölecekti, ne kaynatası Hacı Hidâyet, ne kaynanası Hacı Vesile. </st><st c="1428">Hepsi sağ olacaklardı.</st></p>
		<p><st c="1450">Babası Faruk’a kaçmasına yardım etmeyeydi, Mahkeme Hamamı Ankara’da tur atıp durmayacak, müşterilerini Konya’da, her zamanki yerinde keseleyip kırklamaya devam edecekti.</st></p>
		<p><st c="1620">Annesi bunu evlâtlıktan reddetmeyecekti meselâ. </st><st c="1669">Bu hâlâ Konya’da, canından aziz babasının dizinin dibinde olacaktı.</st></p>
		<p><st c="1736">Düşünüyordu.</st></p>
		<p><st c="1749">Babası Faruk’a kaçmasına yardım etmeyeydi, bu da kocaya kaçamayacak, annesi dahil herkes yaşıyor olacaktı.</st></p>
		<p><st c="1856">Ama etmişti. </st><st c="1870">Bu sevdiğine kavuşmuş, sevdiği de anası ve babasıyla beraber yine bunun babasının sayesinde Hakk’ın rahmetine kavuşmuştu.</st></p>
		<p><st c="1991">Babası Faruk’a kaçmasına yardım etmeyeydi bunların hiçbiri olmayacaktı.</st></p>
		<p><st c="2063">Ama...</st></p>
		<p><st c="2070">Demişti ki babası;</st></p>
		<p><st c="2089">“Aşık mısın kızım?”</st></p>
		<p><st c="2109">Bu zaten hayrandı adama; hayran hayran bakmış; “Aşık olduğuma inanıyorum baba.” demişti.</st></p>
		<p><st c="2198">“İnanmakla olmaz. </st><st c="2217">Aşık olduğunu biliyor musun?”</st></p>
		<p><st c="2246">“Biliyorum baba. </st><st c="2264">Aşığım. </st><st c="2272">Biliyorum.”</st></p>
		<p><st c="2283">“Peki, aşığın akılla fikirle işi olmaz, bunu da biliyor musun?”</st></p>
		<p><st c="2347">“Nasıl baba?”</st></p>
		<p><st c="2361">“Akıl bir sürü şeyi dert eder kızım. </st><st c="2399">Faruk’la evlenebilmen için ona kaçman lâzım; akıl, bunun sonuçlarını kafana kakar durur ve faydalanacağın daha akıllıca şeyler teklif eder sana. </st><st c="2544">Kaçarsan anneni kaybedeceksin meselâ, Faruk da annesiyle babasını kaybedecek. </st><st c="2622">Var mısın kızım? </st><st c="2639">Hiçbir şeye aldırmamaya var mısın? </st><st c="2674">Acı çekmeye, rezil kepaze olmaya var mısın?”</st></p>
		<p><st c="2718">“Varım baba.”</st></p>
		<p><st c="2732">“Tekrar soruyorum; sen sahiden aşık mısın kızım?”</st></p>
		<p><st c="2782">Bu daha da hayran bakarak tekrarlamıştı cevabını: “Aşığım baba.”</st></p>
		<p><span epub:type="pagebreak" title="69" id="page69"></span><st c="2847">“Aşk, aklın hesaplarına takılmaz.” diyerek devam etmişti babası. </st><st c="2913">“Pervâsızdır, geniş ufukludur, sınırsızdır... </st><st c="2959">Aşığın da öyle olması icap eder... </st><st c="2994">Aşık adam yılmaz, canını sakınmaz, üzülme, utanma nedir bilmez. </st><st c="3058">Değirmen taşının altına girmiş gibi ezilip unufak olur da ‘bunaldım’ demez. </st><st c="3134">Aşık, aklını çöpe atıp ‘Aşk bana yeter’ diyen adamdır. </st><st c="3189">Tahammül kelimesi yoktur onun lûgatinde; tepeden tırnağa rızadır, kabuldür... </st><st c="3267">Aşık budur kızım... </st><st c="3287">Sen de bu musun? </st><st c="3304">Başına bir sürü dert, illet gelecek bu saatten sonra ve sen tahammül etmeyecek, ‘ne olacaksa o olur’ deyip her geleni aşkın meyvesi gibi derecek, toplayacak, kucaklayacaksın... </st><st c="3481">Son defa soruyorum; aşık mısın kızım?”</st></p>
		<p><st c="3519">“Aşığım baba... </st><st c="3536">Aşığım.”</st></p>
		<p><st c="3544">“O zaman ben de sana yardım edeceğim.” demişti babası.</st></p>
		<p><st c="3599">Ve etmişti.</st></p>
		<p><st c="3611">Ve sonra değirmen taşının altına sıkışmış bir darı tanesi gibi ezip unufak etmişti onu felek. </st><st c="3706">Annesinin kendisini defterden silmesini aşkının meyvesi olarak dermiş, kucaklamıştı. </st><st c="3791">Faruk’un hacı annesiyle hacı babasının küskünlüğünü de basmıştı bağrına. </st><st c="3864">Tahammül etmemiş, dayanmaya çalışmamıştı. </st><st c="3906">Aksine kendini bırakmış, sabretmiş, Faruk gül bahçesiymiş de aksilikler o bahçenin dikenleriymiş gibi kabullenmişti her şeyi. </st><st c="4032">Sonra güzel günler gelmişti nispeten. </st><st c="4070">Hacı Baba ile Hacı Anne evlât hasretine dayanamayıp “Affettik.” diye haber salmışlardı. </st><st c="4158">Tam da bunlar toparlanıp Konya’ya dönecekken Hacı Baba’dan ikinci haber gelmişti. </st><st c="4240">“Oradan güzel bir hamam bulun. </st><st c="4271">Ben buradakini sattım, yanınıza geliyoruz. </st><st c="4314">Biraz da Ankara’nın sırtını sabunlayalım.”</st></p>
		<p><st c="4356">Bir dünya parayla çıkıp gelmişti karı koca. </st><st c="4401">Kendi kızları gibi öpüp koklamış, sevip bağırlarına basmışlardı Gülsüm’ü.</st></p>
		<p><st c="4474">Uzun seneler sonunda Konyalılarla teşrik-i mesaisini nihayete erdiren Mahkeme Hamamı, Ankara’da ilk defa Secaat Sokak’ta, erkek kadın demeden geleni köpürtmeye, keselemeye, ovalamaya başlamıştı böylece.</st></p>
		<p><st c="4677">Sonra ikinci belâ dalgası gelmişti...</st></p>
		<p><st c="4715">Gülsüm, hamamını da alıp kaçmıştı Anıttepe’den.</st></p>
		<p><st c="4763">Annesi onu hiç affetmemişti. </st><st c="4793">Kaç gelip gitmişti Konya’ya, nafile. </st><st c="4830">Sonra annesi de ölmüştü.</st></p>
		<p><span epub:type="pagebreak" title="70" id="page70"></span><st c="4854">Kaçmaya devam etmişti bu.</st></p>
		<p><st c="4880">Hâlâ da kaçıyordu. </st><st c="4900">Koku gitmiyordu çünkü. </st><st c="4923">Hamamla beraber takip ediyordu onu sanki. </st><st c="4965">Ama hamamdan da vazgeçemiyordu, yanık da koksa, kokan Faruk’tu.</st></p>
		<p><st c="5028">Yeni bir semtte yeni bir hamam açıyor, genzi bir iki ay envai sabun kokusuyla gayet güzel açılıp ferahlıyor, sonra birdenbire yanık yanık tütmeye, kavrulmaya başlıyordu.</st></p>
		<p><st c="5198">O da kaçıyordu hemen.</st></p>
		<p><st c="5220">Yeşilbayır denen yere kadar gelmişti kaça kaça. </st><st c="5269">Hamamı kurulu, yanı başında kocaman evi yapılı çatılıydı. </st><st c="5327">Bununla ve Mahkeme Hamamıyla beraber seyahat etmeye alışkın natır ve tellâk kadrosu zaten hazırdı. </st><st c="5426">Rahmetli kayınbabasının arkadaşı Rahmi Dayı, işten başını kaşıyamadığını söylemişti. </st><st c="5511">Bakalım, belki çok meşgûl olursa hamamı sabitleyebilir, hamamı sabitlerse kendini de sabitleyebilirdi.</st></p>
		<p><st c="5613">İlk iş, ‘Yeşilbayır Hamamı’ tabelasını söktürüp kendi tabelasını taktırdı.</st></p>
		<p><st c="5688">‘Mahkeme Hamamı’</st></p>
		<p><st c="5705">Belki babası çıkar gelirse, olurdu bir şeyler.</st></p>
		<p><st c="5752">Belki...</st></p>
	</section>
  <div id="charCountTotal" value="5761"></div></body>
</html>
