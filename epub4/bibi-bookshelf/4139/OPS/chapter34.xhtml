<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="289" id="page289"></span><st c="0">Lâ Havle Velâ Kuvvete İllâ Billâhil Aliyyül Âzim...</st></p>
			<p><st c="52">KUL DUASI</st></p>
		</article>
		<div></div>
		<p><st c="62">Muzaffer Hoca huzursuzdu. </st><st c="89">Jandarmadan sonra şimdi de polis gelmişti Karaaslan’a. </st><st c="144">“Hep benim yüzümden.” diye düşünüyor, kendini yiyip bitiriyordu.</st></p>
		<p><st c="208">Hüdai Nâbit’le tanışıncaya kadar en doğru iş, Ömer’in bulunması için kolluktan yardım istemekti, tamam, ama işin aslını öğrenip de oğlanın ancak kaybolursa bulunmuş sayılacağını görmesi sinirlerini allak bullak ediyordu. </st><st c="430">İşe bak!</st></p>
		<p><st c="438">Bulunduğu takdirde kaybolacaktı Ömer, bulunmazsa bulunacak.</st></p>
		<p><st c="498">“Allah’ın işine bak!” Tespihe asıldı. </st><st c="537">Bir tur ‘El Müntekim’, bir tur ‘El Afüv’, bir tur ‘El Muksıt’...</st></p>
		<p><st c="601">Kendi musallat etmişti jandarmayla polisi Hüdai Nâbit’in başına.</st></p>
		<p><st c="666">“Nöörecez şimci?”</st></p>
		<p><st c="684">Bilmiyordu nöörecek. </st><st c="706">Muharrem’den iki polisin gelip Şerefgilin evini sorduğunu işitince bir çeşit olmuş, adamın devamla söylediği ‘Seni bahsittim. </st><st c="832">Şerefgilden çıkınca sana da gelirdirler hazar.’ lâfını işitince nemne şekil bir şey olmuştu. </st><st c="925">Divanın altına girip saklanası vardı. </st><st c="963">İlk iş Nesibe’yi savmıştı başından. </st><st c="999">“Mevlide yinge hastalanmış didiydin. </st><st c="1036">Bi git, başında dur gadının. </st><st c="1065">Bi bak, bi çek, elinden bi su içirt. </st><st c="1102">Nası gonşuluk bu?”</st></p>
		<p><span epub:type="pagebreak" title="290" id="page290"></span><st c="1120">Bir tur ‘El Âhir’, bir tur ‘Ez Zâhir’, bir tur ‘El Tevvâb’...</st></p>
		<p><st c="1182">Şimdi kendi başına, eli böğründe dikilip duruyordu orta yerde. </st><st c="1246">Ne yapacaktı? </st><st c="1260">Polisler buna Ömer’in nerede olduğunu soracak olurlarsa ne cevap verecekti? </st><st c="1336">Yalan mı söyleyecekti?</st></p>
		<p><st c="1358">“Gaç! </st><st c="1365">Allah adamı yalan nı söylerimiş?..”</st></p>
		<p><st c="1400">Peki ne yapacaktı? </st><st c="1420">Ne diyecekti polislere? </st><st c="1444">‘Oğlan, Tekke Köyünde Hüdai Nâbit diyi bi adamın yanında. </st><st c="1502">Aha şo da adresi. </st><st c="1520">Gendi eliylen yazdı.’ mı diyecekti? </st><st c="1556">İtibarı ne olacaktı Hüdai Nâbit’in gözünde? </st><st c="1600">Amına sıçaydı itibarın; Allah’ın gözünde ne olacaktı hâli? </st><st c="1659">Sormayacak mıydı rûz-i mahşerde sorgu melekleri? </st><st c="1708">‘Ne ittin sen hay Mızaffer? </st><st c="1736">Nası gıydın da virdin oğlanın adresini?’ demeyecekler miydi? </st><st c="1797">Bu ne diyecekti o zaman? </st><st c="1822">Hakikat söylemek farzdı, saklamak mekrûh, yalan söylemek haram. </st><st c="1886">Dişkirlik mi edecekti meleklere; ‘Yalan söylemeyi haram itmeyeydiniz madem!’ diye?</st></p>
		<p><st c="1968">Bir tur ‘El Müteâli’, bir tur ‘El Berr’, bir tur ‘Er Raûf’...</st></p>
		<p><st c="2030">‘Madem doğru gonuştun, gir o vakit cennete.’ deseler, bu da girse, marifetmiş gibi kubuzlanacak mıydı? </st><st c="2134">Yoksa bu cennete girerken cehennem de buna mı girecekti? </st><st c="2191">Tee yüreğine? </st><st c="2205">“Ha döğe döğe gendim mundar itmişsim Ömer’i, ha polise Hüdai’nin adresini virmişsim.”</st></p>
		<p><st c="2290">Yok... </st><st c="2298">De ki doğru söyledi, anlattı polislere, Hüdai Efendi’nin adresini de verdi; yaktı Ömer’in başını. </st><st c="2396">O zaman herif gibi dinelecekti Cennet-i Âlâ’nın kapısında. </st><st c="2455">‘Dünyada girmem.’ diyecekti. </st><st c="2484">‘Salın beni cehennemiyize. </st><st c="2511">İçimdeki de cehennemdir zati; yanagideyim, içim dışım bir olsun.’</st></p>
		<p><st c="2576">Öyle ya.</st></p>
		<p><st c="2585">Tuttukları gibi, kayıp davarını yazıyabanda bulmuş gibi geri getireceklerdi çocuğu Şeref’e. </st><st c="2678">Hüdai Nâbit’i de mapuslarda çürüteceklerdi. </st><st c="2722">Duaya açtığı ellerinin titrediğini fark etti.</st></p>
		<p><st c="2767">“Ya Rabb-ül Kuddüs... </st><st c="2790">Hatadan, gafletten, aczden ve cümle noksandan pek uzak, pîr-ü pâk Allah’ım... </st><st c="2868">Nası imtihan idiyon beni? </st><st c="2894">Bi guluyun canı için yalan gonuşursam gazâbına, doğru gonuşursam mükâfatına erecem he? </st><st c="2981">Ya günahkâr olup gendimi atacam ataşa, yahut da sevapkâr olup el gadak bebeyi he?... </st><st c="3066">Hesap sormayom, tövbe! </st><st c="3089">Zaten biliyon ya, ben durumumu arz </st><span epub:type="pagebreak" title="291" id="page291"></span><st c="3124">idiyom bi daha... </st><st c="3142">Nööreyim, ne ideyim, bana bi yol göster Allah’ım. </st><st c="3192">Bu aklımla bu gadak akıl idebiliyom ben. </st><st c="3233">Sen Hâlık’sın, Sen Gaffâr’sın, yarattıklarına istifadeli şiyleri lütûf, ihsân ve ilhâm idensin Sen... </st><st c="3335">Rezzâk’sın... </st><st c="3349">Medet! </st><st c="3356">Medet Allah’ım!” Kendini hiç bu kadar yolsuz yordamsız hissetmemişti. </st><st c="3426">“Amin!” deyip ellerini yüzüne sürdü. </st><st c="3463">“Duaya da pek benzemedi amma!” Belki bir mucize gösterir de Kâdir-i Mutlak, polisleri alır savururdu öteye... </st><st c="3573">Muharrem kevâşesinin yediği boka rağmen.</st></p>
		<p><st c="3613">Göstermezseydi mucize?</st></p>
		<p><st c="3636">Allah’ın işine akıl sır mı erebilirdi? </st><st c="3676">Götüreceği yerde tutup da getirirseydi polisleri, dikerseydi kapısına? </st><st c="3747">Onlar da “Anlat bağalım Hocaaa.” derlerseydi?</st></p>
		<p><st c="3792">Ne olacaktı o zaman? </st><st c="3814">‘Yalan söyleyemem, günaha girerim.’ deyip ağzını caplata caplata anlatacak, iki masumun kanına mı girecekti? </st><st c="3923">O zaman o rüya niye ilhâm edilmişti madem? </st><st c="3966">“Hüdai’yi ne diyi malûm ittin bana madem? </st><st c="4008">Gonuşacaklarımızı elifi elifine ne diyi malûm ittin? </st><st c="4061">Soruyom, cevap vir.” Tövbeler tövbesi... </st><st c="4102">Neler de diyordu hele bak... </st><st c="4131">Bak hele... </st><st c="4143">Her sınanmada suratını ekşitecektiyse, günah işlemeyeyim diye dabalamasına zaten lüzum yoktu. </st><st c="4237">Ne olacaktı şimdi?</st></p>
		<p><st c="4255">Bir tur ‘El Mübdî’, bir tur ‘El Muîd’, bir tur ‘El Kayyûm’...</st></p>
		<p><st c="4317">“Noolacak şimci?”</st></p>
		<p><st c="4335">Hay Muharrem gibi... </st><st c="4357">Diliyin persengini sike... </st><st c="4384">Tövbe Ya Rabbim!</st></p>
		<p><st c="4400">Bir yol olması lâzımdı. </st><st c="4425">Lâzımdıysa varmıştırdı muhakkak...</st></p>
		<p><st c="4459">Allah, yolsuz yordamsız bırakmazdı kullarını. </st><st c="4506">“Sen yannış yanna bakıyon diyi Yaradan’ın yolları yok olmaz hay Mızaffer.” Vallahi yok olmazdı. </st><st c="4602">Yolların tamamını kapattığı vâki değildi Cenâb-ı Hakk’ın. </st><st c="4660">Vardı muhakkak canım, muhakkak vardı, ama göremiyordu bu. </st><st c="4718">Göstereydi sanki... </st><st c="4738">“Bi yol gösterivir Yâ Celîl... </st><st c="4769">Bi yol... </st><st c="4779">Gösterivirsen eliye mi yapışır?”</st></p>
		<p><st c="4811">Tövbe... </st><st c="4821">Allah’ım günah yazma!</st></p>
		<p><st c="4842">Bir yol...</st></p>
		<p><st c="4853">Bir yol...</st></p>
		<p><st c="4864">Öyle bir yol ki, ne doğru olsun söylediğin, ne de yalan.</st></p>
		<p><st c="4921">Öyle bir yol ki, hem söyle, hem de söylememiş ol.</st></p>
		<p><span epub:type="pagebreak" title="292" id="page292"></span><st c="4971">Ama ne?</st></p>
		<p><st c="4979">Ne?</st></p>
		<p><st c="4983">Kâbe’li duvar halısının önüne gitti. </st><st c="5021">Gelirlerse diyerekten çay mı demleyeydi ki? </st><st c="5065">Muharrem’den polislerin uğrayacağını duydu duyalı, hiç değilse yüz sefer pencereden bakmak istemiş, sanki bakarsaymış geleceklermiş de bakmazsaymış gelmeyeceklermiş gibisine, her seferinde vazgeçmişti. </st><st c="5267">Ama git git zorlaşıyordu bakmamak. </st><st c="5302">Hâlbuki insan korktuğu zaman gözlerini yumardı sımsıkı değil mi? </st><st c="5367">Bu yumamıyordu işte. </st><st c="5388">İyi kötü Kur’an ehli oldu olalı yalan dokunmamıştı dudaklarına; şimdi dokunmak mecburiyetindeydi. </st><st c="5486">“Aah Mızaffer ahhh... </st><st c="5508">Gendin ettin, gendin buldun gardaşım.” Halının ipeksi dokusuna işlenmiş Kâbe resmini okşadı. </st><st c="5601">Gözü pencereden tarafa oynayınca, kendini dışarı bakmaktan alıkoyabilmek için aklına birdenbire gelivermiş gibi aceleyle sobanın başına gitti. </st><st c="5744">Geçen sefer Hüdai Nâbit’e çay demlemeye kalkmıştı da becerememişti. </st><st c="5812">Katran gibi olmuştu mübarek. </st><st c="5841">“Ömer’imin gözleri gibi...” Bu sefer daha üsturuplu çay koyacaktı çaydanlığa. </st><st c="5919">Kararı kadar. </st><st c="5933">“Azincik.”</st></p>
		<p><st c="5943">Bir tur ‘El Mümit’, bir tur ‘El Hay’, bir tur ‘El Vâhid’...</st></p>
		<p><st c="6003">Cehennemde yanmak koymuyordu. </st><st c="6034">Hâttâ oraya odun olmak da koymuyordu. </st><st c="6072">Koyan; günah, sevap, cennet cehennem meselesi, ar namus meselesi değildi. </st><st c="6146">Yâr’e hıyanatlık meselesi, sıdktan yüz çevirip çevirmeme meselesi, hesap gününde utancından yerin dibine girip girmeme meselesi, edep hâyâ, terbiye meselesiydi.</st></p>
		<p><st c="6306">“Hah! </st><st c="6313">Bok yir misin Şeref’e ‘Polise git, jandarmaya git’ diyi diyi? </st><st c="6375">Ayıtla bağalım şimci bürüncün daşını. </st><st c="6413">Ayıtla da göreyim bir.”</st></p>
		<p><st c="6436">Bak gene tepeleme çay basmıştı sıcak suyun içine. </st><st c="6487">Aklı üstünde değildi ki. </st><st c="6512">Dökse israftı şimdi. </st><st c="6533">Kıyamadı. </st><st c="6543">“Bekmez gibi içecez gayrı.” Suyu kaynamadan indirip havluyu çaydanlığın üstüne attı. </st><st c="6628">Yüz birinci sefer pencereye gidesi vardı. </st><st c="6670">Durdu durdu duramadı, bir duvar halısına seğirtti, bir çaydanlığa koşaladı, bir havluya hamle etti, bir kapıya, bir içerki odaya gitti, en sonra hızlı hızlı ilerleyip sedire kurularak perdeyi ardına kadar açtı.</st></p>
		<p><span epub:type="pagebreak" title="293" id="page293"></span><st c="6880">“Allah’ım! </st><st c="6892">Yardımın olmadan hiç bi şiye muvaffak olamam ben... </st><st c="6944">Sen’den başka dayanacak kimim var?... </st><st c="6982">Allah’ım! </st><st c="6992">Medet!” Dişbudak tespihe zikir için değil dua için asıldı bu defa. </st><st c="7059">“Lâ Havle Vela Kuvvete İllâ Billâhil Aliyyül Âzim... </st><st c="7112">Lâ Havle Vela Kuvvete...”</st></p>
	</section>
  <div id="charCountTotal" value="7137"></div></body>
</html>
