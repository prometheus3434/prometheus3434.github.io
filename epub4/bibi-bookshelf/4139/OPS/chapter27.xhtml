<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="211" id="page211"></span><st c="0">Harp ve sulh... </st><st c="17">Hayaldir insanın kârı hep,</st></p>
			<p><st c="43">Bir hayaldir şânı yahut ârı hep...</st></p>
			<p><st c="78">MEVLÂNÂ</st></p>
		</article>
		<div></div>
		<p><st c="86">Mustafa Kumrucuzade, Derbentli Hasan Tahsin Hoca’nın ağzından girip burnundan çıkarak bir defa olsun Aşut’u dinlemeye ikna etmiş, zaten bu kadarı Derbentli’ye yetmişti. </st><st c="256">Kayalıpark’taki banklardan birine yanında Mustafa Kumrucuzade’yle birlikte oturup öğle ezanı vaktini beklerken Müftülüğün müstahdemi Salih’le haber salmıştı Halil İbrahim Hoca’ya. </st><st c="436">“Git İplikçi’nin imamını bul, söyle ona, ‘Müftü Hocamız dinleyecekmiş, Aşut’a ezan okutacakmışsın.’ de.”</st></p>
		<p><st c="540">Zamanın behrinde herkesin birbirini bildiği Konya’da Salih de Aşut’u biliyordu tabii ki. </st><st c="630">Zaten dip dibe sayılırdı Vilayet Konağıyla İplikçi Camii. </st><st c="688">Caminin önünden sağa kıvra, PTT’yi geç, Manifaturacılar Çarşısını sağına al, solunda Vilayet, bu tarafa gel, İplikçi Camii. </st><st c="812">Cırtlak sesi ve pişkin suratıyla, dürbün gözlüğü ve kirpi gibi diken diken saçlarıyla müftüden daha meşhurdu Konya’da Aşut.</st></p>
		<p><st c="935">Hâl böyle olunca, hiç vaki değildi ama, gene de söylemesi ayıp, bir eşek şakasına kurban gidiyormuş gibi bir hisse kapılmıştı Salih. </st><st c="1069">Derbentli’ye şüpheli şüpheli bakmış, “Esah mı diyon Hocam?” demişti. </st><st c="1138">“Aşut ezan nı okuyacağımış? </st><st c="1166">Şo bizim Aşut?”</st></p>
		<p><st c="1181">Derbentli haşindi ama kırıcı değildi. </st><st c="1220">“Saliiih...” demişti uzata uzata. </st><st c="1254">“Ne diyorsam onu yap.”</st></p>
		<p><span epub:type="pagebreak" title="212" id="page212"></span><st c="1276">Salih gene de ikna olmamış suratıyla ‘Tıss - tıss’ diye güle güle karşıya geçmiş, müşteriye cırlayan Aşut’a inanamayan bakışlarla bakarak İplikçi Caminin merdivenlerinden inip Halil İbrahim Hoca’yı bulmuştu.</st></p>
		<p><st c="1484">“Müftü Hocamız dinleyeceğimiş. </st><st c="1516">Aşut’a ezan okudacağımışsın.” Kendi dediğine kendi de inanmayarak iki daha tıslamıştı.</st></p>
		<p><st c="1602">Hadis felaketinden beri Aşut’a yasak meyveye bakar gibi hem yutkunarak hem korkarak hem de nefret ederek bakıp duran Halil İbrahim Hoca tam da o esnada; “Bakalım bu öğleyi gaç kişiye gıldıracaz.” diye düşünmekteydi. </st><st c="1819">Birden can gelmiş gibi fırlayıp kalkmıştı.</st></p>
		<p><st c="1861">“Nirde ya Müftü Hocamız?”</st></p>
		<p><st c="1887">“Gayalıpark’ta oturur.” demişti Salih. </st><st c="1927">“Ordan dinleyecek hazar.” Sonra da işin ciddiyetini anlayıp homurdanmıştı. </st><st c="2002">“Ne varısa bu Aşut’ta...”</st></p>
		<p><st c="2027">“Dinle de gör.” dediği gibi ırayıp öküz derisi örtüyü tül gibi kaldırmıştı Halil İbrahim Hoca.</st></p>
		<p><st c="2122">“Aşuut.”</st></p>
		<p><st c="2131">Suçüstü yakalandığından beri Halil İbrahim Hoca’nın hışmından korkup duran, kaldırımdan ne zaman bir zabıta memuru geçse yüreği ağzının içinde atan Aşut, az kalsın merdivenlerden aşağı yuvarlanacaktı. </st><st c="2333">“Emrit Hocam.” diye cırlamıştı.</st></p>
		<p><st c="2364">“Gel hele gel.”</st></p>
		<p><st c="2380">Aşut yedi basamak merdiveni can vermeye gider gibi inmişti.</st></p>
		<p><st c="2440">“Buyur Hocam.”</st></p>
		<p><st c="2455">Şadırvana doğru bir kafa işareti çakmıştı Halil İbrahim Hoca. </st><st c="2518">“Şorda güzel bi aptes alıyon şimci...” Saatine bakmıştı o değilden. </st><st c="2586">“On dakkaya ezan vakti... </st><st c="2612">Geçip okuyuvırıyon bir.”</st></p>
		<p><st c="2636">‘Artık bu caminin önünde sana ekmek yok. </st><st c="2678">Tası tarağı topla, siktir ol git.’ gibi bir kara haber bekleyen Aşut, sevinçten tavuk götü gibi kızarmıştı. </st><st c="2786">Körün istediği bir göz.</st></p>
		<p><st c="2809">“Aptezim varıdı amma?...”</st></p>
		<p><st c="2835">“Fazlasının zararı yok. </st><st c="2860">Bi daa al. </st><st c="2871">Bu çok müyim.”</st></p>
		<p><st c="2885">“Başüstüne.”</st></p>
		<p><st c="2898">Şadırvana seğirten Aşut’un arkasından horlayan gözlerle bakan Salih, şadırvana koşan Aşut’un arkasından aşk dolu gözler</st><span epub:type="pagebreak" title="213" id="page213"></span><st c="3018">le bakan Halil İbrahim Hoca’yı öylece bırakıp Kayalıpark’a geri dönmüştü.</st></p>
		<p><st c="3092">“Söyledin mi Salih?”</st></p>
		<p><st c="3113">“Söyledim Hocam. </st><st c="3131">Aptez alıyo kevâş... </st><st c="3152">Aşut.”</st></p>
		<p><st c="3158">“Geç sen de bir yer bul otur, dinle bakalım.”</st></p>
		<p><st c="3204">“Neyi Hocam?”</st></p>
		<p><st c="3218">“Aşut’un okuyacağı ezanı. </st><st c="3245">Pek methediyorlar. </st><st c="3264">Bugün öğleni İplikçi’de kılacağız.” Sonra dönüp Mustafa Kumrucuzade’ye belki yirminci sefer sormuştu. </st><st c="3366">“Demek dinleyince kendimden geçeceğim, öyle mi Mustafa?”</st></p>
		<p><st c="3422">Mustafa Derbentli’ye ‘Hoca Abi’ derdi kimseler yokken. </st><st c="3478">“Ne din sen Hoca Abi?” demişti bilgiç bilgiç. </st><st c="3524">“Aklın üstünden gidecek.”</st></p>
		<p><st c="3549">Yirminci defa inanamamıştı Derbentli. </st><st c="3588">“Bir halt işliyoruz sana itimat edip ama, dur bakalım. </st><st c="3643">Hayırlısı.” ‘Sebepsiz kuş uçmaz.’ diye düşünüyordu. </st><st c="3695">‘Allah’ın hayırsız işi olmaz. </st><st c="3725">Beni bu Mustafa’nın lâfı ile buraya getirdiyse vardır bir hikmeti.’ Kayalıpark’ta oturup beklemeye başladıklarından beri saatine yirminci defa bakmıştı.</st></p>
		<p><st c="3877">“Daa yedi dakkası var.”</st></p>
		<p><st c="3901">“Biliyoruz. </st><st c="3914">İşimiz gücümüz var da ondan baktık. </st><st c="3950">Yoksa merakımızdan değil.”</st></p>
		<p><st c="3976">“Tabii Hoca Abi.”</st></p>
		<p><st c="3994">“Mustafaaaa...”</st></p>
		<p><st c="4010">“Bi şey dimedik Hoca Abi.”</st></p>
		<p><st c="4037">“Der misin sen...”</st></p>
		<p><st c="4056">Halil İbrahim Hoca Aşut’un sesini bir kere daha dinlemeye pek hevesli olunca Müftülükten bir personeli vekil imam olarak Şerafettin Camii’ne yollamıştı Derbentli. </st><st c="4220">Şerafettin Camiinde Halil İbrahim Hoca’nın ortalarda görünmediğini görüp yeniden sahne alırım ümidiyle ön safta bekleyen Atlas Kuru Temizlemenin oğlu Ethem’in hevesi de kursağında kalmıştı böylece.</st></p>
		<p><st c="4417">Kayalıpark’ta beklerken üç veya dört sefer daha sormuştu Derbentli. </st><st c="4486">“Demek adamın sesini duyunca kendi camini bile unuttun, içeriye koşup saf tuttun, öyle mi?”</st></p>
		<p><st c="4577">“Allah günah yazmasın, öyle.”</st></p>
		<p><span epub:type="pagebreak" title="214" id="page214"></span><st c="4607">Üç veya dört sefer daha saatine bakmıştı.</st></p>
		<p><st c="4649">“Saat eskiyecek Hoca Abi. </st><st c="4676">Daa var. </st><st c="4685">Sabrit.”</st></p>
		<p><st c="4693">“Mustafaaaa...”</st></p>
		<p><st c="4709">Sonunda beklenen an gelmiş, Aşut’un sesi semâya yükselmeye başlamıştı.</st></p>
		<p><st c="4780">“Allaaah!” demişti Derbentli. </st><st c="4811">“Ya Allah!”</st></p>
		<p><st c="4822">“La ilahe illallah.” demişti Kumrucuzade Mustafa.</st></p>
		<p><st c="4872">Kayalıpark’ta zaman durmuştu.</st></p>
		<p><st c="4902">Simitçi, tezgâha arkasını dönüp sanki sesi görecekmiş gibi İplikçi’nin minaresine dikmişti gözlerini.</st></p>
		<p><st c="5004">Salih, beş on metre ötede oturduğu banktan zırp diye ayağa kalkmış, ellerini göbeğinin altında saf tutar gibi bağlayıp boynunu sağa bükmüştü.</st></p>
		<p><st c="5146">Pırpırlar kontak kapatmış, sıradaki pırpırın şoförü, binmiş de İstasyon Mahallesine gitmek için bekleyen yolcuları bıraktığı gibi İplikçi Camiine doğru seğirtmeye başlamıştı. </st><st c="5322">Zaten yolcular da dışarı uğramış, “Gitsek mi gitmesek mi?” der gibi mütereddit ve fakat hevesli bakışlarla camiye dikmişlerdi gözlerini. </st><st c="5459">Pırpır durağının çay ocağı dışarı uğramıştı. </st><st c="5504">Çay ocağının önündeki tavla kapatılmış, oyuncular hazırola geçmiş, Efraim Dayı kollarını sıvaya sıvaya kendini yola vurmuştu.</st></p>
		<p><st c="5629">“Bu nasıl bir sestir, nasıl bir davettir hay Mustafam?”</st></p>
		<p><st c="5685">Titreyen sesiyle; “Seyrit Hoca Abi...” demişti Mustafa Kumrucuzade. </st><st c="5754">“Şo camiye goşturanları seyrit... </st><st c="5788">Hem seyrit, hem dinle.”</st></p>
		<p><st c="5811">Derbentli hem seyretmiş, hem dinlemişti. </st><st c="5853">Kımıldasa bile günaha girecekmiş gibi geliyordu o an ona.</st></p>
		<p><st c="5910">Kayalıpark boşalıyordu. </st><st c="5935">Derbentli’ye sorsan, Konya boşalıyordu.</st></p>
		<p><st c="5974">“Kalk Mustafa, kalk. </st><st c="5996">Yer bulamayacağız. </st><st c="6015">Allahu ekber.”</st></p>
		<p><st c="6029">“Bi biz galdık zaten Hoca Abi. </st><st c="6061">Galk.”</st></p>
		<p><st c="6067">Aşut daveti tamamlamıştı bu arada.</st></p>
		<p><st c="6102">“Allâhü ekber - Allâhü ekber</st></p>
		<p><st c="6131">Lâ ilâhe illallâh.”</st></p>
		<p><st c="6151">Ürpertiler içinde saf tutmuştu Derbentli o gün. </st><st c="6200">En son safta, o da Salih’le itişe kakışa zar zor yer bulabilmişlerdi Kumru</st><span epub:type="pagebreak" title="215" id="page215"></span><st c="6274">cuzâde Mustafa’yla beraber. </st><st c="6303">Namazın üstüne, hiç yapmadığı bir şey yapmış, yanında Mustafa Kumrucuzade olduğu hâlde Halil İbrahim Hoca’nın iki göz oda lojmanında ‘bir çayını içmeye’ gitmişti. </st><st c="6466">Hâlâ içi titreyerek; “Rabbi Rahîm çok büyük...” demişti hem Halil İbrahim’e hem de Mustafa Kumrucuzâde’ye. </st><st c="6573">“Kendimizi ‘her bir şey’ zannederek harcadığımız bir ömürden sonra, hiçbir şeye benzetemediğimiz bir adamı vekil tayin ediyor bize ders vermek için. </st><st c="6722">Este’izü Billâh, diyor ki Celle Celâlühü; ‘İnsanlar camiye böyle davet edilir!’ Okusun ezanını Aşut. </st><st c="6823">Camileri bizim lâflarımız, tembihlerimiz, cennet cehennem masallarımız değil, Allah’ın güzellikleri doldurur ancak. </st><st c="6939">İnsanlar güzelliğe koşar, azarlanmaya, tembihlenmeye, korkutulmaya değil. </st><st c="7013">Şükürler olsun gördük ve öğrendik bugün. </st><st c="7054">Söyle o Aşut’a Hoca, müezzin kadrosu veremem, ama evine ekmek götürmesine izin verebilirim. </st><st c="7146">Caminin önünde açsın tezgâhını. </st><st c="7178">Sen sen ol, cüppeni kaybet, sarığını kaybet, hâttâ camiyi kaybet, ama o sesi kaybetme. </st><st c="7265">Allah’ın muradı boş mescit olsaydı, namaza insan sesiyle çağırmazdı kullarını. </st><st c="7344">‘Halifem’ dediği ademoğluna yaptırıyorsa daveti, bize de bir diyeceği var o davet üzerinden. </st><st c="7437">Adam gibi, sanatçı gibi okunsun, Sûr sesi gibi ruhlara dokunsun diye en eşref kuluna okutuyor ezanı. </st><st c="7538">Duyanın aklına o camiye koşmaktan başka bir şey gelmesin istiyor. </st><st c="7604">Çocuğunun düğününe yaptırdığın yaldızlı davetiyeden daha çok itina göster istiyor namaz davetine. </st><st c="7702">Bize Aşut’la bu emri gönderdi bugün Rabbi Selâm, böyle selâm verdi bugün bize. </st><st c="7781">Almayacak değildik. </st><st c="7801">Kimse dokunmasın artık Aşut’a. </st><st c="7832">Bu ses kesilmesin, bu ezan susmasın.” Bardağında buz gibi olan çayını bir dikişte bitirip ayaklanmıştı. </st><st c="7936">“Hadi bana müsaade.”</st></p>
		<p><st c="7956">“Estağfurullah, estağfurullah.”</st></p>
		<p><st c="7988">Halil İbrahim Hoca, tutmasan oynayacak hâldeydi. </st><st c="8038">İplikçi Camiinin merdivenlerine kadar, oradan da üstteki geniş kaldırıma kadar yolculamıştı Derbentli’yle Mustafa Kumrucuzade’yi.</st></p>
		<p><st c="8167">Derbentli orada elini cebine atmış, on kutu toplu iğne satın almıştı Aşut’tan. </st><st c="8247">“Allah bereket virsin.” diye cırlamıştı Aşut. </st><st c="8293">Herifin konuşma sesini duyunca kararından vazgeçer korkusuyla gözleri büyüyerek Derbentli’ye bakan Halil İbrahim Ho</st><span epub:type="pagebreak" title="216" id="page216"></span><st c="8408">ca, Derbentli Aşut’a tebessüm ederek; “Bereketini gör.” deyip ıramaya başlayınca rahatlamıştı. </st><st c="8504">Tam daha da rahatlayıp Aşut’a “Artık hep sen okuyacan ezanı. </st><st c="8565">Yımırta mımırta iç, sesiye bişiy olmasın.” diyecekti ki, Müftünün, olduğu yerde hışımla dönüp; “Ancaaak...” diye kükremesiyle yerinde hoplamıştı. </st><st c="8711">“... </st><st c="8716">Sakın ola...” Sert bir çene hareketiyle Aşut’u işaret etmişti Derbentli, “... </st><st c="8794">bunu bir daha o kara tahtaya yaklaştırdığını duymayayım. </st><st c="8851">Yemin olsun beratını elinden alırım senin...” Tam o noktada Aşut’a doğru sallamıştı işaret parmağını. </st><st c="8953">“... </st><st c="8958">Aşut maşut dinlemem, seni de Konya’dan sürerim.”</st></p>
		<p><st c="9006">Halil İbrahim Hoca, Konya Müftüsünü şiddetli itaat vaat eden bir baş sallamayla tasdikleyip Aşut’a şiddet vaat eden bir bakış atmıştı.</st></p>
		<p><st c="9141">“Duydun nu len?” Güvenilecek adam değildi bu. </st><st c="9188">Hâttâ tahtayı ilelebet gasilhane deposuna kaldıracaktı. </st><st c="9244">Yok yok, bu yallı ne yapar eder bir haltlar karıştırırdı gene. </st><st c="9307">Kırıp kuzinede yakacaktı en iyisi. </st><st c="9342">Vallahi yakacaktı.</st></p>
		<p><st c="9360">O gün Aşut, Kokucu Dursun’a büyük yemin vermişti.</st></p>
		<p><st c="9410">“Valla bak, aha sana böyük yimin, bi daa şo caminin önünde inne, iplik, ayna, lastik, kipritten başka bişiycik satmayacaam. </st><st c="9535">Yimin içiyom, sen de şahitsin.”</st></p>
		<p><st c="9566">“Yarına gadak mı?”</st></p>
		<p><st c="9585">“He?</st></p>
		<p><st c="9590">“Yarına gadak mı satmayacan diyom. </st><st c="9626">Senin yiminini duttuun nirde görülmüş len?”</st></p>
		<p><st c="9669">“Oolum bak, öyle dime bak, günaa giriyon bak.”</st></p>
		<p><st c="9716">“Siktir len... </st><st c="9732">Kevâşe.”</st></p>
		<p><st c="9740">“Görün sen.”</st></p>
		<p><st c="9753">Aynı gün Hüdai Ağa, kendi pijama üstünü Ömer’e entari gibi giydirmiş, Konya’ya inip üst baş alma işini devrisi güne bırakmıştı. </st><st c="9882">Düşünüp taşınma işini de devrisi güne bıraktığı için yıllardır hiç olmadığı kadar huzurluydu. </st><st c="9976">Oğlanı Çeto’ya emanet edip bağ bahçe işlerine girişmiş, dip çapalamış, dökülen yaprakları humus olsun diye tırmıkla dört bir yana yaymış, ömrü tükenen fideleri sökmüş, biraz ayva, biraz elma, biraz iğde toplamış, sonra da akşam yemeği yapmaya koyulmuştu. </st><st c="10231">Bahçesi</st><span epub:type="pagebreak" title="217" id="page217"></span><st c="10238">nin cümle kapısı olmasa da zamanında dört tarafını gayet yüksek taş duvarla ördüğüne şükrediyordu. </st><st c="10338">İki üç sefer çişe çıkan oğlanı gözlerden saklayabilmişti böylece. </st><st c="10404">En yakın komşusu Şeker Kolonisiydi gerçi ama gene de gelip geçenlerin tamamı tanış biliş olduğundan, bahçede bir çocuk görseler merak edip sorarlardı. </st><st c="10555">Daha çocuğu ne yapacağına karar verememişti. </st><st c="10600">Aslında bu kararsızlığı, Çeto’nun konuştuğuna çoktan ikna olduğu hâlde bir türlü dili varıp da kabul ettiğini söylemeye yanaşamayışı gibi, karar verememekten değil, vermiş olduğu kararı bir türlü benimseyememekten ibaretti.</st></p>
		<p><st c="10823">Yani kendine yardım ve vazife anlamında bir oyalamacadan.</st></p>
		<p><st c="10881">Geri gönderemeyecekti besbelli çocuğu. </st><st c="10921">Ah bir de benimseyebilse. </st><st c="10947">Zamana ihtiyacı vardı zamana. </st><st c="10977">En azından bir geceye. </st><st c="11000">Suç işleyecekti, kolay değil.</st></p>
		<p><st c="11029">Yine aynı gün, Aşut, ikindi ezanını da okuyup camiyi doldurduktan sonra Toptancılar İçine gitmiş, bol bol kırtasiye malzemesi, bol bol oyuncak, bol bol çocuk pantolonu, bol bol çocuk gömleği, bol bol çocuk kazağı, bol bol leblebi tozu satın almış, akşam ezanından önce vazife mahalline geri dönmüştü.</st></p>
		<p><st c="11330">“Nöördün hay Aşut? </st><st c="11350">Hani yimin içtiydin len?”</st></p>
		<p><st c="11375">“Yav argadaş... </st><st c="11392">Bi garışma işime yav! </st><st c="11414">Annah!”</st></p>
		<p><st c="11421">Yine aynı gün, Derbentli Hasan Tahsin Hoca, Konya Merkez’deki imamlara bir tamim yazıp Salih’le elden yolladı.</st></p>
		<p></p>
		<p><st c="11532">Merkez ................................. </st><st c="11574">Camii İmamlığına,</st></p>
		<p><st c="11591">KONYA</st></p>
		<p></p>
		<p><st c="11597">Mescid-i Nebevî’nin vücuda getirilmesinden bu tarafa namaza davetin yegâne usûlü olarak emir buyurulan Ezân-ı Muhammedi’ye Cenâb-ı Hakk’ın gösterdiği rağbeti izaha kelimelerimizin kâfi gelmeyeceği muhakkaktır.</st></p>
		<p><st c="11807">Ancak, Sûre-i İnşirah’ta vahyolunan “Senin ismini kendi ismimle yücelttim.” meâlindeki âyet-i kerîmesinde Hazreti Allah’ın muazzez peygamberimizi; “Ben nerede anılırsam sen de orada anılırsın.” müjdesi ile kutluladığını pekâlâ akıl ve idrak edebiliriz.</st></p>
		<p><span epub:type="pagebreak" title="218" id="page218"></span><st c="12060">Hâl bu iken, Allah-ü Mâlik-ül Mülk’ün, kullarını El Câmî sıfatıyla huzurunda durmaya davet ettiği mescitlerin eşref-i mahlûkata rûken bir ses ile kucak açmasının bir mecburiyet, biz Âbd-i âcizlerin mahşer gününe kadar yakasından düşmeyecek bir boyun borcu olması lâzım gelir.</st></p>
		<p><st c="12336">Allah, biz kullarının yeryüzündeki varlığına ancak; Resûlün de O’nunla beraber anıldığı ezanın yüzüsuyu hürmetine müsaade edecektir.</st></p>
		<p><st c="12469">Kul ister inansın ister inanmasın, semâya süzülen Ezân-ı Muhammedi sayesinde kuldur; ister inansın ister inanmasın, Ezân-ı Muhammedi sayesinde vardır.</st></p>
		<p><st c="12620">Şu hâlde;</st></p>
		<p><st c="12630">1. </st><st c="12634">Ezan öyle bir itinâ ve itibâr ile okunmalıdır ki, insanoğlu, bu dünya hayatına dair müşküllerini, heves ve hevâsını şer’an dışarıda bırakmaya razı olmalı, camiye vazifeten değil, hüsn-ü kalp ile koşmalıdır.</st></p>
		<p><st c="12840">2. </st><st c="12844">Bundan böyle ezan, İplikçi Camiimizin gönüllü müezzini Aşut Efendi’nin okuduğu gibi, tenha bir camiyi bir avazda mahşer yerine döndürecek kabiliyet ve usûl ile okunmalıdır.</st></p>
		<p><st c="13016">Bundan mütevellit;</st></p>
		<p><st c="13035">Çarşamba günü öğle namazından çeyrek saat önce Vilayet Konağı önünde sivil kıyafetlerle toplanılacak, hep beraber Kayalıpark’a yürünüp Ezân-ı Muhammedi’nin okunması beklenecek, hep beraber Aşut Efendi’nin usûl ve tarzına kulak verilecek, zaten aksinin mümkün olmadığı görülerek devamen hep beraber davete icabet edilecektir.</st></p>
		<p><st c="13360">Bu vesile ile, vazifeli olunan camiye bir defaya mahsus vekil imam bırakılıp söylenilen saat ve günde söylenilen yerde noksansız hazır bulunulması.</st></p>
		<p></p>
		<p><st c="13508">Selâm ile.</st></p>
		<p></p>
		<p><st c="13519">Hasan Tahsin Emiroğlu</st></p>
		<p><st c="13541">Konya Müftüsü</st></p>
	</section>
  <div id="charCountTotal" value="13555"></div></body>
</html>
