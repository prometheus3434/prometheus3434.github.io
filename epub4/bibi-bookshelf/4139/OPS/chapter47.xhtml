<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="387" id="page387"></span><st c="0">İğneyle kuyular işledik, oyduk</st></p>
			<p><st c="31">Şu idi, bu idi, işittik, duyduk...</st></p>
			<p><st c="66">KUL OSMAN</st></p>
		</article>
		<div></div>
		<p><st c="76">Bir tur ‘Ed Darr’, bir tur ‘En Nâfi’, bir tur ‘En Nûr’...</st></p>
		<p><st c="134">Bahçeden eve giden yolun yarısına henüz gelmişti ki, Hüdai Ağa’nın kapıda belirdiğini gördü. </st><st c="228">Adam kapıdan bakıyormuş gibi değil de geçerken pervaza sıkışmış gibi duruyordu. </st><st c="308">O kadar iriydi. </st><st c="324">Esans kokusu oraya kadar geliyordu, ama ne gam? </st><st c="372">Haysiyetine yedirse göbek atardı Muzaffer Hoca. </st><st c="420">O kadar sevinçliydi. </st><st c="441">Hüdai Ağa’yı görünce az sonra vereceği çok müjdeli haberin sevinciyle coşup daha da sevindi. </st><st c="534">Bir şey daha diyecekti ama aklından çıkmıştı şimdi. </st><st c="586">Neydi ki?</st></p>
		<p><st c="595">“Nirden bildin ya geldiğimi? </st><st c="625">Bu yanda cam da yok amma.”</st></p>
		<p><st c="651">“Çeto haber verdi.”</st></p>
		<p><st c="671">Sesli sesli güldü Muzaffer Hoca. </st><st c="705">“Ne didi benden için? </st><st c="727">Garaaslan’ın aslanı mı geliyo didi?”</st></p>
		<p><st c="763">Öyle dememişti Çeto. </st><em><st c="785">Hüdai Aa, zabağınan götünü Ömer’in sayesinde gurtaran o suratı saçlı adam var ya... </st><st c="869">O geri geldi... </st></em><st c="885">demişti. </st><st c="894">Sakalın sakal olduğunu bilirdi Çeto. </st><st c="931">Şaka olsun da Ömer gülsün diye öyle demişti.</st></p>
		<p><st c="975">“Hıı, öyle dedi.” Hoca’ya bir hâller olmuş gibiydi. </st><st c="1028">Pek mesuttu. </st><st c="1041">Acaba Hüdai Ağa’ya da bir nasip çıkar mıydı o sevinçten? </st><st c="1098">“Yaslı gittin şen geldin Hoca Efendi? </st><st c="1136">Ne oldu be?” Kenara çekilip Hoca’yı içeri aldı. </st><st c="1184">Ömer, Hüdai Ağa’nın hemen arkasında Muzaffer Hoca’yı bekliyordu.</st></p>
		<p><span epub:type="pagebreak" title="388" id="page388"></span><st c="1248">“Ge bi gucaklıyım Ömer’im.”</st></p>
		<p><st c="1276">Ömer Muzaffer Hocanın bacaklarına sarılırken Hoca eğildi, çocuğu sardı. </st><st c="1349">Hüdai Ağa’nın kokusu ona da sinmişti. </st><st c="1387">Oğlan hacıdan yeni gelmiş gibi kokuyordu.</st></p>
		<p><st c="1428">“O amca gitti demin.”</st></p>
		<p><st c="1450">“Hee, biliyom.”</st></p>
		<p><em><st c="1466">Hee... </st><st c="1474">O da götü bunun sayesinde gurtardıyıdı.</st></em></p>
		<p><st c="1513">“Yolda mı karşılaştınız?”</st></p>
		<p><em><st c="1539">Hazar...</st></em></p>
		<p><st c="1548">“He, yolda garşılaştık.” Ömer’i bir iki sefer daha koklayıp sakalını sıvazlayarak doğruldu Muzaffer Hoca. </st><st c="1655">“Ne didi biliyon nu? </st><st c="1676">Siz didi, ne güzel insanlarsınız didi bizden için.”</st></p>
		<p><st c="1727">Hüdai Ağa yer gösterdi Hoca’ya. </st><st c="1760">“Ama seni böyle mutlu eden sadece bu değil herhâlde?”</st></p>
		<p><st c="1813">“Hazar canım.” Muzaffer Hoca Çeto’nun etrafından dolanarak geçip kuzinenin karşısındaki esans kokulu somyaya oturdu. </st><st c="1931">“Bugün bi daha uğramayacak. </st><st c="1959">Bana söz virdi. </st><st c="1975">Buna sevinip dururum.”</st></p>
		<p><st c="1997">“Allah Allah?” Şaşırsın mı sevinsin mi bilememişti Hüdai Ağa. </st><st c="2060">Nerden çıkmıştı ki şimdi bu söz vermeler falan? </st><st c="2108">“Oturduk, beraber yemek yedik burada. </st><st c="2146">Üstüne de çay içtik. </st><st c="2167">Tereddütlü olduğu çok belliydi, sıkıntılıydı çok, midesi sancıyormuş gibi kıvranıyordu, ben de ümitlenip durdum, polisçilik oynamaktan vazgeçtiğini söyleyecek diye ama bana hiç öyle bir şey demedi. </st><st c="2365">İmâ bile etmedi. </st><st c="2382">Hazır buradayken niye bana söylemedi ki?”</st></p>
		<p><st c="2423">“İki sebepten...” Anlayışlı anlayışlı göz süzdü Hoca. </st><st c="2478">“Bakarsın dellenir, alagiderim Ömer’i diyi sana ümit virmek istemezimiş... </st><st c="2553">Bi de, ne itsem de hem gafamı öte yanna döndersem, hem de dürüst galsam diyi gara gara düşünürümüş. </st><st c="2653">Şo yanda mesleği, şo yanda vicdanı... </st><st c="2691">Naapsın fakır? </st><st c="2706">Anla gayrı.”</st></p>
		<p><st c="2718">“Sana söz verdi yani? </st><st c="2741">Gelmeyecek bugün, öyle mi?”</st></p>
		<p><st c="2768">“He.”</st></p>
		<p><st c="2774">“Peki, bu nerden icap etti?”</st></p>
		<p><st c="2803">“He?”</st></p>
		<p><st c="2809">“Yolda karşılaştınız diye söylemedi herhâlde sana bunu? </st><st c="2866">Sebep neymiş?”</st></p>
		<p><span epub:type="pagebreak" title="389" id="page389"></span><st c="2880">“Hee... </st><st c="2889">Anladım.”</st></p>
		<p><st c="2898">“Ee? </st><st c="2904">Neymiş?”</st></p>
		<p><st c="2912">Muzaffer Hoca kaşlarını kaldırdı, sakallarını sıvazladı, “Şimci...” dedi, öksürdü, tıksırdı, sonra da pat diye söyleyiverdi: “... </st><st c="3043">Ben gazara bugün gelmemesi için ricacı oluvırdım.”</st></p>
		<p><st c="3093">“Ne yaptın?”</st></p>
		<p><st c="3106">Gözlerini kaçırdı Hoca. </st><st c="3131">“Ne’bleyim hay Hüdai Efendi. </st><st c="3160">‘İnşallah bugün geri gelmen.’ diyivirdim durduk yirde. </st><st c="3215">O da anladı o zaman işin sonunu.”</st></p>
		<p><st c="3248">Hüdai Ağa telaşlanmıştı. </st><st c="3274">“Ne dedi cevaben? </st><st c="3292">Tam olarak?”</st></p>
		<p><st c="3304">“Bugün, bu ağşam, bu gece, bi daha dönüp Tekke’den yanna bakmayacağımış. </st><st c="3378">Amma didi ki, ‘Yarın zabah gelir, kim var kim yok toplar giderim.’ didi. </st><st c="3451">‘Ona göre.’ didi. </st><st c="3469">Bu gece gaçtıyız gaçtıyız Hüdai Efendi. </st><st c="3509">Gaçmadıyız, bu sözünü dutan o sözünü de dutar.”</st></p>
		<p><st c="3556">Hüdai Ağa saatine baktı. </st><st c="3582">Üçe geliyordu. </st><st c="3597">“İyi de... </st><st c="3608">Bugün gelmeyeceğine... </st><st c="3631">Yani, ne bileyim, güvenebilir miyiz sence?”</st></p>
		<p><st c="3674">Muzaffer Hoca hararetli hararetli kafa salladı. </st><st c="3723">“Ben ona itimadidiyom.” dedi. </st><st c="3753">“Sen de it. </st><st c="3765">Hem başka çaremiz mi var canım?”</st></p>
		<p><st c="3797">“Haklısın Hoca, haklısın da...” Ortada kalmıştı Hüdai Ağa. </st><st c="3857">“... </st><st c="3862">sıyırdık mı diyorsun şimdi biz yakamızı?” O da güveniyordu Menderes’e. </st><st c="3933">Ama bir o kadar da korkuyordu. </st><em><st c="3964">Sıkma canını Hüdai Aaa... </st><st c="3990">Ölmüş eşek gurttan gorkmaz, biliyon...</st></em><st c="4028"> Eğilip Çeto’nun başını okşadı, güldü, “Gel Ömer gel.” dedi, geçip Muzaffer Hoca’nın az ötesine oturdu. </st><st c="4132">Avuç içleri dizlerinde, şaşkın şaşkın kuzineye bakıyordu.</st></p>
		<p><st c="4189">Olabilir miydi ki?</st></p>
		<p><st c="4208">Olurdu... </st><st c="4219">Olmalıydı...</st></p>
		<p><st c="4231">Komiserin doğru söylediğine doğru söylemediğine inandığından daha çok inanıyordu. </st><st c="4314">Ömer geldi, kara gözlerini Hüdai Ağa’nın gözlerine dikip karnını dizlerine yasladı.</st></p>
		<p><st c="4397">“Efendim?”</st></p>
		<p><st c="4408">“Bu gece Ankara’ya taşınıyoruz oğlum. </st><st c="4447">Birazdan eşyalarımızı toplayacağız.”</st></p>
		<p><st c="4483">Ömer öne geriye sallandı. </st><st c="4510">“Olur.”</st></p>
		<p><em><span epub:type="pagebreak" title="390" id="page390"></span><st c="4517">Benim gabı da unutmayalım ha.</st></em></p>
		<p><st c="4547">Muzaffer Hoca uzanıp Ömer’i kucağına çekti. </st><st c="4592">“Gel hele bi, gel. </st><st c="4611">Özlerim amma ben seni.”</st></p>
		<p><st c="4634">“Özlemezsin.”</st></p>
		<p><st c="4648">“Annah! </st><st c="4657">Özlemez olur muyum canım hiç? </st><st c="4687">Öyle de bi özlerim ki.”</st></p>
		<p><st c="4710">“I-ıh. </st><st c="4718">Özlemezsin.”</st></p>
		<p><st c="4730">Muzaffer Hoca bağrına bastı küçük oğlanı. </st><st c="4773">“Ağlarım amma. </st><st c="4788">Ne diyi özlemeyeceğimişsim?”</st></p>
		<p><st c="4816">“Özlemiycen. </st><st c="4830">Sen de gelicen çünkü.”</st></p>
		<p><st c="4852">Muzaffer Hoca boynunu kokladı Ömer’in. </st><st c="4892">Ten ten değil, kırık misk-ü amber şişesiydi mübarek. </st><st c="4945">Öyle bir ağır kokuyordu. </st><st c="4970">Üstten bakıp Hüdai Ağa’ya göz kırptı. </st><st c="5008">Bu kayalarımız gibi adam ne diye böyle avrat kokuları sürünürdü ki? </st><st c="5076">“Gelmem mi canııım?” dedi. </st><st c="5103">“Angara didiğin altı saatlık yol. </st><st c="5137">Zabah namazını gıldırırım, öğleye gadak gelir Angara’da seni görürüm, geri döner öğleyi gıldırırım.”</st></p>
		<p><st c="5237">“Rüyamda gördüm.” dedi Ömer.</st></p>
		<p><st c="5266">Akan sular duruverdi. </st><st c="5289">Görüp durdukları bu rüyalarda bir iş vardı çünkü. </st><st c="5339">Hüdai Ağa hemen toparlandı, Ömer’e döndü. </st><st c="5381">“Rüyanda mı?”</st></p>
		<p><st c="5394">“Annah!” dedi Muzaffer Hoca da. </st><st c="5427">“Ne gördün ya?”</st></p>
		<p><st c="5442">“Biz senle uçuyoduk. </st><st c="5464">Sen elimden tutmuştun. </st><st c="5487">Bi de gözlüklü, genç bi abi vardı. </st><st c="5522">O da öbür elimi tutuyodu.”</st></p>
		<p><em><st c="5548">Ben naapıyodum Ömer’im?</st></em></p>
		<p><st c="5572">“Bak hele bak bak bak.” dedi Muzaffer Hoca rahatlayarak. </st><st c="5630">Uçacak hâli olmadığına göre rüyaların havası buraya kadardı. </st><st c="5691">Beriki rüya çıkmış, öbürkü rüya çıkmış, şobırkı rüya çıkmıştı ama bu rüya çıkmazdı gayrı. </st><st c="5781">“Ee? </st><st c="5786">Başka naapıyoduk?”</st></p>
		<p><st c="5804">Ömer baştan anlattı. </st><st c="5826">“Ben Ankara’daydım. </st><st c="5846">Siyah bi evin damında oturuyodum. </st><st c="5880">Mezarlık vardı. </st><st c="5896">Dere vardı. </st><st c="5908">Köpekler vardı. </st><st c="5924">Çok köpekler. </st><st c="5938">Aşağı atladım ben. </st><st c="5957">Ev yandı. </st><st c="5967">Şuram kanadı. </st><st c="5981">Düşerken ellerimden tutuyodunuz o abiyle sen. </st><st c="6027">Beni, yüzü olmayan kadının olduğu yere götürüyodunuz. </st><st c="6081">Önce gözlerinden ateş çıkıyodu kadının, sonra söndü. </st><st c="6134">O kadın da beni Hüdai Ağa’ya veriyodu.”</st></p>
		<p><em><span epub:type="pagebreak" title="391" id="page391"></span><st c="6173">Ben? </st><st c="6179">Ben? </st><st c="6184">Ben naapıyodum? </st><st c="6200">Hüdai Aa gene bööle avrat gibi gokuyo muydu rüyanda da?</st></em></p>
		<p><st c="6255">“Hazar.” dedi Muzaffer Hoca. </st><st c="6285">Rahatlayagitmişti. </st><st c="6304">Her rüyanın bir girizgâhı olmalıydı. </st><st c="6341">O attı, bu tuttu, şu uçurdu falan. </st><st c="6376">Gene de ufak bir şüpheyle sordu. </st><st c="6409">“Ee? </st><st c="6414">Daa başka?”</st></p>
		<p><st c="6425">“Sonra siz beni o abiyle beraber geri indirdiniz aşağıya. </st><st c="6484">Yolda sen benim üstümü soydun. </st><st c="6515">Sünnet ettirecektim dedin. </st><st c="6542">Sakalların ıslaktı. </st><st c="6562">Dua okuyodun hep. </st><st c="6580">Sonra biz Konya’ya geldik. </st><st c="6607">Ben hiç istemedim, ama o abi gene gelip beni o kadına bi daha götüreceğinizi söyledi. </st><st c="6693">O zaman uyandım, Hüdai Ağa’yı gördüm.”</st></p>
		<p><em><st c="6731">Beni hiç görmedin ni yav? </st><st c="6758">Annah!</st></em></p>
		<p><st c="6764">“Seni hiç görmedim. </st><st c="6785">Ama çok vardı senin gibi. </st><st c="6811">Belki de aralarındaydın. </st><st c="6836">Bilmiyorum.”</st></p>
		<p><st c="6848">Muzaffer Hoca cevabı üstüne alındı. </st><st c="6885">“Hani dimin gördüm didiydin ya?”</st></p>
		<p><st c="6917">“Sana demiyorum. </st><st c="6935">Çeto’ya diyorum.”</st></p>
		<p><st c="6952">“Çeto’ya mı diyon? </st><st c="6972">Ana maşşallah! </st><st c="6987">Gonuşur musunuz siz Çetoylan hep? </st><st c="7021">Maşşallah maşşallah.”</st></p>
		<p><st c="7042">Hüdai Ağa, “Aç mısın Hoca Efendi?” diyerek konuyu hızla değiştirdi. </st><st c="7111">Ömer rüyasını anlatmaya başladığından beri şu Çeto meselesini Hoca’ya açmakla açmamak arasında gidip geliyordu. </st><st c="7223">Açsa ne olurdu ki? </st><st c="7242">En fazla deli derdi Hoca buna. </st><st c="7273">Derse desindi.</st></p>
		<p><st c="7287">“Acımdan ölüyom valla.” dedi Muzaffer Hoca. </st><st c="7332">“Bi gıytık ekmeğe azincik piynir goysan yiter.” Köfte kokusunu çoktan almıştı ama mübarek adamın süründüğü esans onun da hakkında geliyordu.</st></p>
		<p><st c="7472">“Olur mu canım hiç?” diye itiraz etti Hüdai Ağa. </st><st c="7522">Ne güzel köfteyle patates kızartmıştı. </st><st c="7561">Çinko kapta duruyordu ılık ılık. </st><st c="7594">“Koyayım masaya, yanına da bir çay doldurayım güzel.”</st></p>
		<p><st c="7647">“Âlâ.”</st></p>
		<p><st c="7654">Masaya geçtiler iki adam. </st><st c="7681">Muzaffer Hoca hacıdan geldiği son derece meçhûl Kara Kedi kokulu köfteyle patatesi yerken Hüdai Ağa Ömer’i eşyalarının başına yolladı. </st><st c="7816">“Güzelce çıkart çekmecelerden, yatağın kenarına koy, ben katlarım birazdan. </st><st c="7892">Çabucak toplamamız lâzım. </st><st c="7918">Sen de yardım edeceksin.”</st></p>
		<p><em><span epub:type="pagebreak" title="392" id="page392"></span><st c="7943">Ben naapıyım? </st><st c="7958">Gabımı getiriyim mi?</st></em></p>
		<p><st c="7978">“Eliye sağlık. </st><st c="7994">Gendin ni gızarttın köfteyi?” Esansta mı kızartmıştı köfteyi bu adam?</st></p>
		<p><st c="8063">Kendi kızartmıştı. </st><st c="8083">Bekârlık... </st><st c="8095">İş başa düşünce insan her şeyi öğreniyordu ister istemez.</st></p>
		<p><st c="8152">Ee? </st><st c="8157">Çocuğun ailesinden havadis mavadis yok muydu allâsen? </st><st c="8211">Ne âlemdeydi babası? </st><st c="8232">Rol icabı bile olsa evlâdı kaybolmuş, hasret çeken endişeli bir baba gibi davranamıyor muydu hâlâ o kavat?</st></p>
		<p><st c="8338">“O gavatı siktir it de...” dedi Muzaffer Hoca. </st><st c="8386">“Bak demizden beri söyleyeceğidim, şimci aklıma geldi. </st><st c="8441">Efrayım diyi bir gonşun varımış senin. </st><st c="8480">Pırpır durağında çay ocağı işledirimiş.”</st></p>
		<p><st c="8520">“Evet de... </st><st c="8533">Senin nasıl?... </st><st c="8549">Sakın?..”</st></p>
		<p><st c="8558">“Hee. </st><st c="8565">Doğru tahmin ittin.” Sonra Efraim Dayı’yla yaptığı konuşmayı anlattı Muzaffer Hoca. </st><st c="8649">Hüdai Ağa daha Hoca’nın ilk cümlesinde ‘Öğle namazına geldi, benlen Ömer hakkında gonuştu.’ ayaklanmış, “Sen devam et Hoca Efendi. </st><st c="8780">Dinliyorum ben. </st><st c="8796">Sonra?” yere çarşafları yayıp acele acele denk yapmaya koyulmuştu. </st><st c="8863">“Bu işin sonu yokuşa sarıyor.” dedi homur homur. </st><st c="8912">“Kamyon vaktinde geldi geldi, gelmedi, Ankara’ya yürüyerek gideceğim artık. </st><st c="8988">Ama bu gece gideceğim.”</st></p>
		<p><st c="9011">“Ben de galan vakit namazlarını Hacı Tengirşen’e emanet ittim.” deyip kolları sıvadı Muzaffer Hoca. </st><st c="9112">“Hadin... </st><st c="9122">Toplayıvıralım bir.”</st></p>
		<p><st c="9142">İkindi yaklaşmıştı. </st><st c="9163">Kara Kedi buğulu buğulu kuyruk sallıyordu.</st></p>
	</section>
  <div id="charCountTotal" value="9205"></div></body>
</html>
