<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="266" id="page266"></span><st c="0">Zekâ neyi şâd etti istikâmet bozuksa?</st></p>
			<p><st c="38">Ölümün ötesine bakışımız var bizim...</st></p>
			<p><st c="76">ÖMER EKİNCİ MİCİNGİRT</st></p>
		</article>
		<div></div>
		<p><st c="98">Onlar da bir gün ölecekti... </st><st c="128">Hacı Naci, Tahir, Samet ve Behnan Kalaycı... </st><st c="173">Bir gün mutlaka bizim sekeneye katılacak, buraların hayatına karılacaklardı. </st><st c="250">Anlayamadığım, bunu nasıl olup da anlayamadıklarıydı. </st><st c="304">Acaba ben anlayabilmiş miydim oradayken? </st><st c="345">Hatırlamıyordum. </st><st c="362">Onlara doğumdan evvelini hatırlama izni yoktu, bize ölümden evvelini. </st><st c="432">Doğarken de bir nevi ölüyordu demek insan. </st><st c="475">Veya bizim gibi, ölürken de bir nevi doğuyordu. </st><st c="523">Onlar bunu nasıl anlamıyorlardı? </st><st c="556">Biz bir cenazenin önünde hiç saf tutup helâllik vermiyor, hiç mezar kazmıyor, hiç ölü gömmüyorduk. </st><st c="655">“Öldü gitti işte.” deme şansımız yoktu hiç. </st><st c="699">Ölümün sessiz yüzünü görüp ibret alma şansımız yoktu. </st><st c="753">Oysa onların vardı. </st><st c="773">Biz ders alacak bir tecik dersliğimiz bile yokken ders alabiliyorduk da onların her ânı dersle doluyken bizim hem hocasız hem de derssiz anladığımızı nasıl olup da anlayamıyorlardı?</st></p>
		<p><st c="954">Darmadağın olmuştuk. </st><st c="976">Kaosun kurucu unsurları gibiydik. </st><st c="1010">Ölü olduğunu unutan ölülerdik. </st><st c="1041">Kabir hayatı ile bağımız koparılmıştı; boşluktaydık.</st></p>
		<p><st c="1093">Bize kendince iyilik etmeye çalışan o hamamcı kadıncağız için üzülüyordum. </st><st c="1169">Çabaları boştu. </st><st c="1185">Çünkü mezarlarımızdan da çıkarılıp atılmıştık; bilmiyordu. </st><st c="1244">Sanıyordu ki Hacı Naci Kalaycı </st><span epub:type="pagebreak" title="267" id="page267"></span><st c="1275">yalnızca mezar kümbetlerimizi, lahitlerimizi ve taşlarımızı yok etmiştir. </st><st c="1349">Oysa bizi yok etmişti; bilmiyordu.</st></p>
		<p><st c="1383">Kâbus gibi bir haftaydı geçirdiğimiz. </st><st c="1422">Dokuz buçuk ayda altmış mezar boşaltan Kalaycı sülalesi, son bir hafta içinde üç yüz otuz mezarı birden tersyüz etmiş, Nihat’la bana bu bir hafta boyunca sarsak sarsak mezarlık camiine gelip bencileyin giysi arayan, öldüğünü ancak teneşiri görünce anlayan ölüleri karşılamak, nasıl tepki göstereceğini bilemeyenleri teskin etmek, sakinleştikleri zaman da insan içine karışmamaları için uyarmak düştü.</st></p>
		<p><st c="1822">“Üstünü değiştirmeye mi geldin Şevket?”</st></p>
		<p><st c="1862">“Evet. </st><st c="1870">Üstümü değiştirmeye geldim.”</st></p>
		<p><st c="1898">“Sence bunun bir faydası olur mu?”</st></p>
		<p><st c="1933">“Bilmiyordum ki...”</st></p>
		<p><st c="1953">Bir haftada üç yüz otuz kişiyle yaptık bu konuşmayı. </st><st c="2007">Sadece isimler ve tepkiler değişiyordu. </st><st c="2047">Bir de biz...</st></p>
		<p><st c="2060">Kimi zaman ben oluyordum yeni gelenin kılavuzu</st></p>
		<p><st c="2107">“Üstünü değiştirmeye mi geldin Yavuz?”</st></p>
		<p><st c="2146">Kimi zaman Nihat oluyordu.</st></p>
		<p><st c="2173">“Üstünü değiştirmeye mi geldin Merve?”</st></p>
		<p><st c="2212">Kimi zaman da bizimle birlikte hareket eden Haşmet, Rahime, Suzan, Medeni, Ayşegül.</st></p>
		<p><st c="2296">“Üstünü değiştirmeye mi geldin Turan?”</st></p>
		<p><st c="2335">“Üstünü değiştirmeye mi geldin Hanefi?”</st></p>
		<p><st c="2375">Kiram, İzzet, Narin, Fedai, Mutlu, Kuddusi, Ümmü, Ayperi, Kadir, Eşref, Neşet, Raci, Füsun, Hatice, Gönül, Leman, Zehra, Müjdat, Yusuf, Niyazi, Cemil, Hafi, Fazlı... </st><st c="2542">Geldikçe geliyorlardı. </st><st c="2565">Vakkas, Efser, Behiye, Ahmet, Rıdvan, Fazilet, Zeynel, Mahiye, Gülizar, Ülfet, Ayşe, Cihanfer, Nigâr... </st><st c="2669">Geldiler, geldiler, geldiler... </st><st c="2701">Sonuncusu da gelinceye kadar hiç durmadan geldiler. </st><st c="2753">Son gelen Şeyda’ydı.</st></p>
		<p><st c="2773">“Üstünü değiştirmeye mi geldin Şeyda?”</st></p>
		<p><st c="2812">“Evet. </st><st c="2820">Üstümü değiştirmeye geldim.”</st></p>
		<p><st c="2848">“Sence bunun bir faydası olur mu?”</st></p>
		<p><st c="2883">“Bilmiyordum ki...”</st></p>
		<p><st c="2903">Hepsini karşılamış, ancak hiçbirini bizimle birlikte hareket </st><span epub:type="pagebreak" title="268" id="page268"></span><st c="2965">etmeye, dirilerin bozduğunu düzeltme işini gene dirilere bırakmaya, yani kaderimizi kabullenmeye ikna edememiştik. </st><st c="3080">Ölülerin dünyası, dirilerin dünyasında yitip gidiyordu. </st><st c="3136">Bir gördüğümüzü bir daha göremiyor, aradığımızı bulamıyorduk. </st><st c="3198">Uslu durmak mı? </st><st c="3214">Kapı kapı geziyordu bizimkiler. </st><st c="3246">Evlere, dükkânlara dalıyor, görünmez adamcılık oynuyor, bizi yurdumuzdan süren dirileri akıllarınca hizaya getirmeye çalışıyorlardı. </st><st c="3379">Yaptıkları işin, muhtara olur olmaz göbek attıran Emir’le Adnan’ın veya mezarları talan edenlere kefen ütületen Gıyas, Ekmel, Hacer, İlhami ve Hilâl’in yaptığından hiç farkı yoktu.</st></p>
		<p><st c="3559">“Ne olacak şimdi?” dedim Nihat’a. </st><st c="3594">O benden kıdemliydi. </st><st c="3615">“Bedenlerimiz son zerresine kadar sökülüp alındı kabirlerimizden. </st><st c="3681">Çöp gibi atıldık bir çukura. </st><st c="3710">Sonra?”</st></p>
		<p><st c="3717">“Kötüsü, yavaş yavaş şu bulunduğumuz ortamdan da silinip kayıplara karışacağız.” dedi gözlüğünü kefeninin eteğine silerek. </st><st c="3841">Hiç utanmıyordu. </st><st c="3858">“İyisi, ne hâlde olduğumuzu bilmiyor olacağız.”</st></p>
		<p><st c="3905">“Bunun nesi iyi?”</st></p>
		<p><st c="3923">“Hissiz olmak acı çekmekten iyi değil midir?”</st></p>
		<p><st c="3969">“Sen ciddi misin?”</st></p>
		<p><st c="3988">Gülümseyip eteğini indirdi, gözlüğünü taktı. </st><st c="4034">“Tabii ki değilim.” dedi. </st><st c="4060">“Söz dinlemeyenler yakında gelip bu soruyu sordukları zaman onları nasıl avutacağımın provasını yapıyorum. </st><st c="4167">Acı çekmek iyidir; varlığının farkında olmanı sağlar. </st><st c="4221">Cehennem bile hiç olduğunu bilmediğin bir hiçliğe yeğdir. </st><st c="4279">Ama korkarım, mahallemizin acar muhtarı bizi yolladı bile oralara.”</st></p>
		<p><st c="4346">“Durumun değişme ihtimâli?”</st></p>
		<p><st c="4374">“Mucize.”</st></p>
		<p><st c="4384">“Yani imkânsız...”</st></p>
		<p><st c="4403">“Hayır. </st><st c="4412">İmkânsız imkânsızdır. </st><st c="4434">Mucize ise mucize. </st><st c="4453">İkisinin arasında dağlar kadar fark var.”</st></p>
		<p><st c="4494">Başımı eğdim. </st><st c="4509">Ayağımı vidalarından fırlamış gibi sallıyordum. </st><st c="4557">İş Hacı Naci’nin insafına kaldıysa, o zaten hem mucize, hem de öyle bir mucize imkânsız olacağı için imkânsız olurdu.</st></p>
		<p><st c="4674">Ayrıca, diyelim bir biçimde durdu veya durduruldu Hacı; kendi kabirlerimize dönmedikten sonra bir anlamı yoktu ki. </st><span epub:type="pagebreak" title="269" id="page269"></span><st c="4790">Kendi kabirlerimize dönme ihtimâli... </st><st c="4828">Buna ihtimâl vermek dahi ihtimâl dışıydı. </st><st c="4870">Cesetlerimiz neredeydi? </st><st c="4894">Diyelim bulunduk. </st><st c="4912">Hangi iskelet hangi mezara konulacaktı?</st></p>
		<p><st c="4951">Ne mezar taşımız kalmıştı, ne lahitimiz, ne mezarımız, ne de mezarlığımız.</st></p>
		<p><st c="5026">Gülsüm...</st></p>
		<p><st c="5036">O iyi yürekli kadıncağız beyhude toplatıyordu ortalığı. </st><st c="5093">Zaten toplatamazdı da. </st><st c="5116">Benim tanıdığım muhtar, ne yapar eder engellerdi onu. </st><st c="5170">Bugün yarın.</st></p>
	</section>
  <div id="charCountTotal" value="5182"></div></body>
</html>
