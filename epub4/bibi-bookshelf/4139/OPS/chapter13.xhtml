<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="74" id="page74"></span><st c="0">Kişinin kendine ettiğini</st></p>
			<p><st c="25">Edemez kişiye hiçbir fâni...</st></p>
			<p><st c="54">MEVLÂNÂ</st></p>
		</article>
		<div></div>
		<p><st c="62">Denemeden geri durmuyordu, buna da şükürler olsun. </st><st c="114">Abdest duası eşliğinde aldı abdestini, ‘Elhamdu lillahillezî ce’ale’l-mâ’e tahûran ve ce’ale’l-islâme nûra’, ne hikmetse o felâket, uyku, tespih ve namaz hariç yapışmıyordu yakasına, ona da şükürdü, Azimet’i öte odaya yolladı, seccadesini serdi, farzın günahı daha ağır olduğundan önce sünneti deneyecekti ki, “Ya bismillah” deyip namaza durdu.</st></p>
		<p><st c="458">“Niyet ettim yatsı namazının sünnetine</st></p>
		<p><st c="497">Çatal çama kurşun attım geçmedi</st></p>
		<p><st c="529">Allahuekber</st></p>
		<p><st c="541">Ali Efeye ayran verdim içmedi</st></p>
		<p><st c="571">Allah da o Ali Efe’nin belâsını versin...”</st></p>
		<p><st c="614">Daha fazla direnmedi, hemen bozdu. </st><st c="650">Az hırslandı, az ağladı, iki dolandı yukarı aşağı, çıkıp tekrar abdest aldı, belki de sonuna kadar azmetmek icap ediyordu, geri gelip tekrar denedi. </st><st c="799">Bu sefer de ‘Simitimin Tablası’nı tutturmasın mı sana?</st></p>
		<p><st c="853">Tekrar bozdu. </st><st c="868">Böyle namaz olmazdı. </st><st c="889">Uyku zaten yoktu, ama hadi orada şuursuz oluyordu, ne yaptığını bilmiyordu, göt göbek atıyordu falan, ama namaz? </st><st c="1002">Namazda da mı şuursuzdu?</st></p>
		<p><st c="1026">Olmuyordu olmuyordu olmuyordu. </st><st c="1058">Dokuz aydır olmuyordu. </st><st c="1081">Dokuz ay... </st><st c="1093">Dile kolay.</st></p>
		<p><span epub:type="pagebreak" title="75" id="page75"></span><st c="1104">Geberiyordu uykusuzluktan. </st><st c="1132">Gözlerinin altı morluktan siyahlığa dönmeye yüz tutmuştu. </st><st c="1190">Sinirleri haraptı. </st><st c="1209">Aklı giderek zıvanasından çıkıyor, hesabı kitabı birbirine karıştırmaya başlıyordu. </st><st c="1293">Acaba Azimet’in yanına gitmese de, şu köşede şöyle kafasını dirseğine yaslayıp...</st></p>
		<p><st c="1374">Daha düşündüğünü yapmayı düşünürken uykuya daldı.</st></p>
		<p><st c="1424">Develer daylak,</st></p>
		<p><st c="1440">Severler aylak,</st></p>
		<p><st c="1456">Sen kimin yari</st></p>
		<p><st c="1471">Her yanın oynak...</st></p>
		<p><st c="1490">“Bey, kalk Bey... </st><st c="1509">Naapıyon gece gece?”</st></p>
		<p><st c="1529">Gabardı cenk gürültüsü dalınan</st></p>
		<p><st c="1560">Goç yiğidin eğlencesi yarınan</st></p>
		<p><st c="1590">Annem annem</st></p>
		<p><st c="1602">“Beeyy... </st><st c="1613">Kurban olurum aç gözünü..”</st></p>
		<p><st c="1639">Gözlerini açtı. </st><st c="1656">Düşündüğü gibi bir köşeye kıvrılmış değil, bilakis odanın orta yerinde, ayaktaydı ve seccade beline sokulmuştu. </st><st c="1768">“Ne var?” dedi Azimet’e.</st></p>
		<p><st c="1792">“Uykunda göbek atıyon gene. </st><st c="1821">Seccadeyi de sokmuşun pantolonuna, yandan yandan veriyon böyle... </st><st c="1887">Allah etmeye...”</st></p>
		<p><st c="1903">“Sen git yat.” dedi. </st><st c="1925">“Oğlanlar uyanmasın. </st><st c="1946">Bi şey tecrübe ediyodum. </st><st c="1971">Uyumuyodum ben.”</st></p>
		<p><st c="1987">Hacı Azimet, Hacı Naci Kalaycı’nın bir şey tecrübe etmediğini gayet iyi biliyordu. </st><st c="2071">Hem de ne zamandan beri. </st><st c="2096">Aylardır, Hacının, eskiden olduğu gibi ona imamlık etmediğini, hadi ondan da geçtim, yanında bile namaz kılmadığını, seccadeyi alıp öte odaya gittiğinde de kapıyı kilitlediğini görüyor, peşinden el çırpıp türkü söylediğini duyarak çok fena oluyor, bir damla uyumadığına, yatakta veya ayakta sık sık gözü kapalı vaziyette omuz attırıp göbek atarak türkü söylediğine korkarak şahit oluyordu. </st><st c="2486">Çoğunda ses etmiyor, tutuyordu kendini kadıncağız. </st><st c="2537">Zaten az sonra Hacı kendi gürültüsüne kendi uyanıyor, bunun uyuduğunu düşünüp odadan palas pandıras kaçıyordu. </st><st c="2648">Bazen de işte böyle, kendini tutamayıp uyandırıyordu.</st></p>
		<p><st c="2701">“Bi daha da beni uyandırdığını görmeyim.”</st></p>
		<p><st c="2743">“Hani uyumuyodun?”</st></p>
		<p><span epub:type="pagebreak" title="76" id="page76"></span><st c="2762">“Uzatma Azimet. </st><st c="2779">Git yat dedik. </st><st c="2794">Adamı sinir etme.”</st></p>
		<p><st c="2812">Azimet bıdır bıdır dua okuyarak çıktı odadan. </st><st c="2859">Hacı Naci Kalaycı, dokuz aydır her göbek atarak uyandığında yaptığı gibi odanın perdelerini açtı, sabahın gelişini kendi başına beklemeye başladı. </st><st c="3006">Oysa kendi başına beklediği falan yoktu. </st><st c="3047">Dokuz aydır...</st></p>
		<p><st c="3061">Odada birbirlerini de onu da çok iyi gören ama ona zinhar görünmeyen iki kişi daha vardı. </st><st c="3152">“Daylak ne demek acaba?” dedi ismi Adnan olan ismi Emir olana.</st></p>
		<p><st c="3214">Emir cevap verdi: “Kancık deve.”</st></p>
		<p><st c="3247">Hacı Naci Kalaycı’nın iki yanında mevzilenmiş, beyaz kefenleri içinde ayakta duruyor, zaman zaman dalgalanıyorlardı.</st></p>
		<p><st c="3364">“Bu pes etmeyecek.” dedi Emir.</st></p>
		<p><st c="3395">“Etmezse çıldırır ama.”</st></p>
		<p><st c="3419">“Sence şu anda kendini normal mi sanıyordur?”</st></p>
		<p><st c="3465">“Sanır bu...” dedi Adnan bezgin bezgin. </st><st c="3506">“Bu adam her şeyi kendine yontabilir. </st><st c="3544">Başka bir cins bu. </st><st c="3563">Kesin şu saçmalıkları lehte yorumluyordur.”</st></p>
		<p><st c="3606">“Hadi canım sen de.”</st></p>
		<p><st c="3627">“Ben öyle düşünüyorum.”</st></p>
		<p><st c="3651">Hacı Naci Kalaycı da öyle düşünüyordu. </st><st c="3691">Allah o mübarek zât vasıtası ile buna zımnen ‘Yık o mezarlığı, rüyanda sana ait olduğunu müjdelediğim yere yerleş bir an evvel.’ diyor, onun için habire böyle namazda niyazda huzurunu kaçırtarak sıkıştırıyordu. </st><st c="3902">Gecikiyordu çünkü. </st><st c="3921">Allah’ın “Yap!” dediğini bir an evvel yapacaktın. </st><st c="3971">Sabah olsun, önce ellerini çabuk tutmaları için yeğenlerini bir güzel sıkılayacak, ondan sonra da şu hamamcı karının ifadesini almaya gidecekti. </st><st c="4116">Karıda bok gibi para vardı kesin. </st><st c="4150">O gecekondudan ziyade konağa benzeyen koca gecekondu bile yetmemiş olacak, bahçesine kum, çimento, kereste yığdırıp duruyordu. </st><st c="4277">Üstelik öbür gecekonducular gibi Kavaklar Deresinden kum çektirip kavak kestirmiyor, kumu da keresteyi de kamyonla şehirden getirtiyordu. </st><st c="4415">Kaç gündür de üç dört tane ustabaşının dolaştığını söylüyordu yeğenleri. </st><st c="4488">Millet apartmanını bile bir tane ustayla hâllederken bu götü boklu bir gecekondu müştemilatı için sürüsüne bereket usta tuttuysa... </st><st c="4620">Yeşilba</st><span epub:type="pagebreak" title="77" id="page77"></span><st c="4627">yırlılara seyirlik çıkarmıştı haspa. </st><st c="4665">Bir gün bakıyordun bir kamyon çimento gelmiş, bir gün bakıyordun üç kamyon kum, bir gün bakıyordun çıtalar keresteler kışlık odun gibi istiflenmiş, yükselmiş gitmiş, bir gün bakıyordun tabaka tabaka mermer gelmiş yığılmış. </st><st c="4888">Mermeri de ne yapacaktıysa artık... </st><st c="4924">Belki de sabah gidince bir bakacaktı ki evi mermer kaplatmış. </st><st c="4986">Ne gülerdi ama. </st><st c="5002">Şahtı da sanki, şahbaz olurdu o zaman Yeşilbayır. </st><st c="5052">He he...</st></p>
		<p><st c="5060">“Bir kere daha namaz kılmaya kalkar mı bu sence?” diye sordu Emir.</st></p>
		<p><st c="5127">Adnan, “Bence kalkmaz.” diye cevapladı. </st><st c="5168">“Yeterince korkuttuk sanıyorum.”</st></p>
		<p><st c="5200">“Sen dokuz aydır öyle sanıyorsun. </st><st c="5235">Vazgeçti mi?”</st></p>
		<p><st c="5248">“O da doğru.”</st></p>
		<p><st c="5262">Hacı Naci Kalaycı, belinden çıkarıp katlayarak sandalyenin üstüne koyduğu seccadeye yürüdü. </st><st c="5355">Şansını bir kere daha deneyecekti. </st><st c="5390">Hem de abdestini tazelemeden.</st></p>
		<p><st c="5419">Adnan sinirli sinirli söylendi.</st></p>
		<p><st c="5451">“Bazen diyorum ki, diri olsam şimdi.”</st></p>
		<p><st c="5489">“Ne yapardın diri olsaydın?”</st></p>
		<p><st c="5518">“Şu adamı eşek sudan gelinceye kadar döverdim tabii ki.”</st></p>
		<p><st c="5575">“O amcık yeğenleri de gelip seni döverdi tabii ki.”</st></p>
		<p><st c="5627">“Değerdi tabii ki.”</st></p>
		<p><st c="5647">“Dur dur... </st><st c="5660">Başlıyor namaz.”</st></p>
		<p><st c="5676">“Ne var repertuvarda?”</st></p>
		<p><st c="5699">“Mardin kapı şen olur’a ne dersin?”</st></p>
		<p><st c="5735">“Hey onbeşli onbeşli daha oynak... </st><st c="5771">Bence oradan hücum edelim.”</st></p>
		<p><st c="5798">“Anlaştık.”</st></p>
		<p><st c="5810">Hacı Muhtar niyet etti.</st></p>
		<p><st c="5834">“Niyet ettim yatsı namazımın nafile sünnetini kılmaya;</st></p>
		<p><st c="5889">Allahüekber</st></p>
		<p><st c="5901">Hey onbeşli onbeşli</st></p>
		<p><st c="5921">Tokat yolları taşlı...”</st></p>
	</section>
  <div id="charCountTotal" value="5945"></div></body>
</html>
