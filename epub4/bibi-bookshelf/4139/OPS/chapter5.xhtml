<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="34" id="page34"></span><st c="0">Dirilmek yeniden</st></p>
			<p><st c="17">Yüz yıl süren bir berzahtan geçmişiz gibi</st></p>
			<p><st c="59">Sürekli lekelendiğimiz, çözülmeye terk edildiğimiz</st></p>
			<p><st c="110">Bir bataktan çıkar gibi.</st></p>
			<p><st c="135">ERDEM BAYAZIT</st></p>
		</article>
		<div></div>
		<p><st c="149">Nihat’ın bir konuda hakkı vardı; zaman mefhumu yoktu ölünün. </st><st c="211">Bu yüzden o kırık dökük odada onunla ne kadar kaldım, ne kadar sordum, ne kadar dinledim, haberim olmadı. </st><st c="317">Bir cümle kurmakla bin cümle kurmak arasında geçip giden bir şey değildi zaman. </st><st c="397">Geceyle gündüz arasında, yolun başıyla sonu arasında, yazla kış, doğumla ölüm arasında geçip giden bir şey değildi. </st><st c="513">İlle de geçip giden bir şey lâzımsa, bizdik o; bizden başkası değildi. </st><st c="584">Hükmü yoktu zaman denen şeyin. </st><st c="615">Hükmü olmayan şeyin varlığı zaten anlamsız, varlığı anlamsız olan şeyin yokluğu zaten önemsizdi. </st><st c="712">O gece orada bin sene oturmuş olabilirdik... </st><st c="757">Veya bir dakika. </st><st c="774">Bu ifadenin çelişkili göründüğünün farkındayım. </st><st c="822">‘O gece’ ve ‘Bin sene’ yan yana olmaz, bir gecenin içine bin sene sığmaz gibi geliyor kulağa. </st><st c="916">Ama ikisi de yoksa... </st><st c="938">Olur... </st><st c="946">Sığar...</st></p>
		<p><st c="954">Hükümsüzdü zaman.</st></p>
		<p><st c="972">O hâlde yoktu.</st></p>
		<p><st c="987">Tüm bilgiler geri gelmişti Nihat konuşurken. </st><st c="1033">Yenileri de gelmişti. </st><st c="1055">Ölünceye kadar depoladığım bilgiler, depoladığımı bilmediğim bilgiler, ruhumun tozlu arşivlerinde ara ara hatırlamaya çalışıp geri çağırıncaya kadar yalnızlığa terk ettiğim bilgiler, ölünceye kadar asla sahip olamadığım, yaşayan hiç kimsenin sahip olamayacağı bilgiler.</st></p>
		<p><span epub:type="pagebreak" title="35" id="page35"></span><st c="1324">Ölüm, ‘Yaşıyorum’ iddiasında olan kısacık dünya uykusundaki insanoğlunun bilmediği, bu tarafa geçmedikçe de bilemeyeceği upuzun bir yaşama şekliydi meselâ...</st></p>
		<p><st c="1482">Ölüm, ölüm değildi. </st><st c="1503">Eskimiş beden elbisesini çıkarıp attığın, sonsuz hayatın alıştırmasını yaptığın upuzun bir uyanıklık dönemiydi. </st><st c="1615">Yaşayanlar bilmiyordu, ama ben biliyordum.</st></p>
		<p><st c="1657">Bilmediğim tek bir şey kalmıştı.</st></p>
		<p><st c="1690">Sordum.</st></p>
		<p><st c="1698">“Peki, nerde bu mezarlığın sakinleri? </st><st c="1737">Neden rastlamadım hiçbirine? </st><st c="1766">Göre göre, biri insan gibi konuşan dokuz köpek gördüm. </st><st c="1821">Neden?”</st></p>
		<p><st c="1828">Sağ elinin baş parmağıyla burnunun sağ kanadını kaşıdı. </st><st c="1885">Dünya hayatından kalma tikler burada da devam ediyordu demek. </st><st c="1947">Ayağımı sallayıp durduğumu fark edince kendime engel oldum. </st><st c="2007">Düşünceli görünüyordu. </st><st c="2030">“İki sebepten göremedin onları.” dedi. </st><st c="2069">“Birincisi, hakikati nasıl karşılayacağını bilemezlerdi, bu yüzden tedbir alıp saklandılar. </st><st c="2161">Fazla sarsılmanı istemediler kısacası. </st><st c="2200">Çok sert tepki verenler oluyordu zaman zaman, üzülüyorduk hepimiz.” Şaşkın şaşkın baktığımı görünce biraz daha açtı. </st><st c="2317">“Gözünü açtığın anda üstüne eğilmiş bir sürü kefenli adam görseydin ne düşünürdün?”</st></p>
		<p><st c="2400">“Bilmem.” dedim içtenlikle. </st><st c="2429">“Konuşan köpek de gördüm ama pek sarsılmadım yani.”</st></p>
		<p><st c="2480">“Çünkü öldüğünü bilmiyordun.”</st></p>
		<p><st c="2510">“Hep böyle mi olur? </st><st c="2531">Ölünce diyorum... </st><st c="2549">İnsan kendini bilmeden kalkar, üstüne başına doğru düzgün bir kıyafet aramaya mı başlar?”</st></p>
		<p><st c="2638">“Tabii ki hayır. </st><st c="2656">Uyanış, kabre yatırıldığında imamın telkiniyle olur. </st><st c="2709">İmam, artık o dünyayla hesabının kesildiğini, yani öldüğünü anlayasın diye annenin ismiyle seslenir sana. </st><st c="2815">Doğrulur ve ‘Aa, ölmüşüm.’ dersin. </st><st c="2850">‘Hiç de korkulacak bir şey değilmiş.’ Sonra bu taraftaki hayatın başlar.”</st></p>
		<p><st c="2923">“Bana niye öyle olmadı?”</st></p>
		<p><st c="2948">“Oldu. </st><st c="2956">Çok yıllar önce. </st><st c="2973">Zamanla hatırlayacaksın.”</st></p>
		<p><st c="2998">“Çok yıllar mı? </st><st c="3015">Ben de yeni öldüm sanıyordum. </st><st c="3045">Eskiyim demek?”</st></p>
		<p><span epub:type="pagebreak" title="36" id="page36"></span><st c="3060">“Eskisin. </st><st c="3071">Hepimiz eskiyiz. </st><st c="3088">Çok eskiyiz.” Çıplak odaya, kara perdeye, bir ayağı olmayan iskemleye ve en sonra bana baktı. </st><st c="3182">“Sence burası yeni bir binaya benziyor mu?”</st></p>
		<p><st c="3225">Benzemiyordu. </st><st c="3240">Çok eski, yıkılmaya yüz tutmuş bir camiydi burası... </st><st c="3293">ve ben burada yıkanmıştım. </st><st c="3320">Konuyu değiştirmek istedim. </st><st c="3348">“İkinci sebep neydi?”</st></p>
		<p><st c="3369">“Hangi ikinci sebep?”</st></p>
		<p><st c="3391">“Mezarlık sekenesini neden göremediğimi sorduğumda iki sebepten demiştin hani. </st><st c="3471">İkincisi?”</st></p>
		<p><st c="3481">Burnunun sol kanadını kaşıdı. </st><st c="3512">“Sana mezarlıkların dokunulmaz olduğunu söylemiştim ya...”</st></p>
		<p><st c="3570">“Evet?”</st></p>
		<p><st c="3578">Omuzları düştü. </st><st c="3595">“Dokundular.” dedi.</st></p>
	</section>
  <div id="charCountTotal" value="3614"></div></body>
</html>
