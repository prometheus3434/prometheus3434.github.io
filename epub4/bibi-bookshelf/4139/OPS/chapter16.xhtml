<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="114" id="page114"></span><st c="0">Harâba kul olduk bezm-i elemde,</st></p>
			<p><st c="32">Âbad olsak da bir, olmasak da bir,</st></p>
			<p><st c="67">Düştük, çare nedir, dama âlemde,</st></p>
			<p><st c="100">Azâd olsak da bir, olmasak da bir...</st></p>
			<p><st c="137">DERTLİ</st></p>
		</article>
		<div></div>
		<p><st c="144">Daha tesirli olacağını düşünerek Desoto’yla gidecekti. </st><st c="200">Behnan bir taraftan, Tahir bir taraftan, Samet bir taraftan kesiyorlardı elindeki anahtarı. </st><st c="292">Ankara vıcık vıcık kırmızı Desoto kaynıyordu ama Hacı Naci Kalaycı ne yapmış etmiş açık mavi bir Desoto düşürmüştü. </st><st c="408">Arabanın hem araba olması, hem de mavi Desoto olması çıldırtıyordu amcaoğullarını. </st><st c="491">Sanki mavi Desoto mavi Desoto değil de Apollo’ydu. </st><st c="542">Sanki onun direksiyonuna geçtiler miydi aya gideceklerdi. </st><st c="600">Yeğenlerinin bu ucuzlukları Hacı Muhtarın işine gelmiyor da değildi hoş. </st><st c="673">Elma şekeriyle kandır kandır dükkânın arkasına çek bunları, öyle bir salaklardı.</st></p>
		<p><st c="753">Anahtarı şöyle bir tarttı avucunun içinde, havaya atacakmış gibi alttan alttan bir iki hoplattı. </st><st c="851">“Şu hamamcı bacımıza gidecez.” dedi. </st><st c="888">Gidecekleri yol hepi topu üç yüz metre ya var ya yoktu. </st><st c="944">Üstelik o kadar düzdü ki, arabayı çalıştır, bırak, kendi de giderdi, şoför moför istemezdi. </st><st c="1036">Ama bu üç salak için durum başkaydı. </st><st c="1073">Mavi Desoto’ydu bir kere ve de öteki amcaoğullarına kol gibi geçirme vesilesiydi.</st></p>
		<p><st c="1154">Samet, üçünün içinde en az itilip kakılanı olarak iki amcaoğluna kol gibi geçirebileceği ümidiyle öne çıktı, “Ver Hacemmi.” dedi anahtara elini uzatarak.” Ben götürüp getirivereyim seni.”</st></p>
		<p><span epub:type="pagebreak" title="115" id="page115"></span><st c="1342">Hacı Muhtarın kafasında kırk tilki dolanıyordu. </st><st c="1391">Bu fırsatı değerlendirecek, bu üç salağı geceleyin mezarlığa dalacak kazmalı kürekli üç manyağa tahvil edecekti. </st><st c="1504">Ne kadar kışkırtsa o kadar iyi, ne kadar heveslendirse o kadar güzeldi. </st><st c="1576">“Bi dur oğlum.” dedi. </st><st c="1598">“Sen hak ettin mi bakayım?”</st></p>
		<p><st c="1625">Samet kızarıp elini indirdi. </st><st c="1655">“Hak etmeyecek naaptık Hacemmi?” Muhtar Tahir’e dönüp onun gözlerini parlattıktan sonra hiç bakmadan Behnan’a uzatı anahtarı. </st><st c="1781">“Şu Yeşilbayır mezarlığı denen çöplükle en çok bu çocuk uğraştı.” dedi. </st><st c="1853">Çok da yüz vermeye gelmezdi bunlara. </st><st c="1890">“İşi becerdi mi derseniz, yoo, beceremedi Allah için, ama uğraştı, bi emek harcadı. </st><st c="1974">Onun için bundan sonra arabayla bir yere gidileceğinde o götürüverecek.” Behnan’ın anahtarı almasına izin verdi. </st><st c="2087">O arabaya koşarken Tahir’le Samet’e döndü Hacı Naci Kalaycı. </st><st c="2148">“Şu mezarlık işini bi hale yola koyun el birliğiyle, bunun aynısından bi tane daha buldum, onu da alacam. </st><st c="2254">Hep beraber binersiniz.” Dönüp Behnan’ı aradı, oğlanın arabaya binmek üzere olduğunu görünce seslendi. </st><st c="2357">“Behnaaan, baklava tepsisini ben mi taşıyacam oğlum? </st><st c="2410">Geç al masanın üstünden, düzgünce yerleştir arabaya, hergele.” Behnan koşa koşa yanından geçerken dönüp öteki ikisinin gönlünü almak maksadıyla “Cık cık cık.” dedi Hacı Muhtar. </st><st c="2587">“Görüyonuz de mi? </st><st c="2605">Utanmasa bensiz gidecek gaza basıp.” Yine de Tahir’le Samet’in öyle kolay kolay toparlanamayacağını biliyordu. </st><st c="2716">Behnan gerisingeri elinde baklava tepsisiyle çıkınca, “Sahip çıkın dükkâna.” deyip o da peşi sıra arabanın yanına gitti.</st></p>
		<p><st c="2836">“Amına godumun çocuğu.” dedi Tahir arkalarından. </st><st c="2886">“Kaç ay uğraştı da sanki bi bok yaptı. </st><st c="2925">Mezarlık mezarlık gibi duruyo işte. </st><st c="2961">Bu Hacemmi de istediği şeyi görüyo, istemediği şeyi görmüyo lan.” Samet onayladı. </st><st c="3043">“Valla lan. </st><st c="3055">Daha geçen gün bi bok beceremedin demiyo muydu Behnan’a?” Tahir, giden arabanın arkasından yere tükürdü. </st><st c="3160">“Hiç!” dedi. </st><st c="3173">“Demin de dedi ona bakarsan ama...”</st></p>
		<p><st c="3208">Hacı Naci Kalaycı kapı ağzına oturmuştu. </st><st c="3250">Baklava tepsisi evin küçük çocuğu gibi ortada seyahat ediyordu. </st><st c="3314">Mavi Desoto homur homur düştü yola. </st><st c="3350">Arkada bıraktıkları kadar olmasa da o da fena homurdanmıyordu.</st></p>
		<p><span epub:type="pagebreak" title="116" id="page116"></span><st c="3412">Muhtar sağa çevirdi kafasını. </st><st c="3443">O taraf bayır tarafı oluyordu Yeşilbayır’ın. </st><st c="3488">Yani mezarlık tarafı.</st></p>
		<p><st c="3509">“Tahminen kaç merhum varmış, sayabildin mi?” dedi Behnan’a.</st></p>
		<p><st c="3569">“Hacemmi, valla yalan olmasın, ben diyim üç yüz, sen de dört yüz. </st><st c="3636">Ama beş yüz değil yani.”</st></p>
		<p><st c="3660">“Vay anasını.” dedi Hacı Muhtar. </st><st c="3694">“Görüyon mu, üç yüz rahmetli şurda yan gelip yatacak diye en aşağı yüz parsel göte gidiyo... </st><st c="3787">Adamlar üç oda bi salon mezar yapmış. </st><st c="3825">Olacak iş mi?”</st></p>
		<p><st c="3839">“Doğru diyon Hacemmi.” dedi Behnan.</st></p>
		<p><st c="3875">Hamam az ötede görünmüştü. </st><st c="3903">Şöyle bir daha sağına döndü Muhtar, mezarlıkta o güne kadar hiç görmediği bir şey gördü: İnsan... </st><st c="4001">“Nooluyo lan orda?” dedi.</st></p>
		<p><st c="4026">Behnan yoluna bakmakla meşgûldü. </st><st c="4060">Bilhassa da Desoto’nun masmavi burnuna. </st><st c="4100">Hacemmi’nin sorusunu burnunun dikindeki evle ilişkilendirdi. </st><st c="4161">“Valla parsel büyük ya, evin yanına bi ev daha yapacaklar kesin.” diye cevap verdi. </st><st c="4245">“Bu sabah gene üstü üstüne malzeme getirip yığdılar demek. </st><st c="4304">Şuna bak şuna.”</st></p>
		<p><st c="4319">“Onu demiyom oğlum.” diye feryat etti Hacı Naci Kalaycı Behnan’ın sağ omzunu sol elinin baş parmağıyla dürterek. </st><st c="4433">“Şunu diyom şunu. </st><st c="4451">Mezarlığı diyom lan.”</st></p>
		<p><st c="4472">Behnan, ‘Acaba Hacemmi gene ne kusur buldu ki?’ diye gönülsüz gönülsüz sağ tarafa çevirdi kafasını, “O ne yav?” ondan sonra da ayağını frene gömdü. </st><st c="4621">Bir tepsi baklava, ön koltuktan usulünce kayıp konsola çarptı, oradan da ters takla atarak mavi Desoto’nun tabanını şeker şerbet etti. </st><st c="4756">Başka zaman olsa Hacı Naci Kalaycı iki saat kafasına kakardı Behnan’ın ama o anda ne baklavayı görüyordu gözü ne Ankara’yı. </st><st c="4880">Varsa yoksa Yeşilbayır mezarlığı ve de mezarlıkta mal müdürü gibi dolanan şu herif. </st><st c="4964">“Ne bok yemeye duruyon?” diye azarladı Behnan’ı. </st><st c="5013">“Yürü git.”</st></p>
		<p><st c="5024">Behnan marşa bastı.</st></p>
		<p><st c="5044">“O adam kim Hacemmi?”</st></p>
		<p><st c="5066">“Eben.” Götü üç buçuk atıyordu Hacı Naci Kalaycı’nın. </st><st c="5121">“Kesin mezarlığa çökmeye kalkan şerefsiz vatan haininin tekidir. </st><st c="5186">Biz o kadar kabasını aldık, tertemiz ettik tabii.” diye geçiriyor</st><span epub:type="pagebreak" title="117" id="page117"></span><st c="5251">du içinden. </st><st c="5264">“Durma yürü, evin önüne yanaş, ondan sonra da dön geri, bi öğren şu herif kimdir, ne boktur. </st><st c="5357">Eğer mütahit filansa de ki ‘Buralar sahipli.’ de. </st><st c="5407">‘Burdan ümidi kes.’ de. </st><st c="5431">Olmadı, Tahirgili de al gel, evire çevire dövün götleği.”</st></p>
		<p><st c="5488">“Merak etme Hacemmi.” Desoto evin önüne gelmişti. </st><st c="5539">“Burası iyi mi?”</st></p>
		<p><st c="5555">“İyi iyi. </st><st c="5566">Dur.”</st></p>
		<p><st c="5571">Araba durur durmaz kapıyı açtığı gibi aşağıya indi Hacı Muhtar. </st><st c="5636">Aklı mezarlıktaydı. </st><st c="5656">“Yürü git oğlum, ne duruyon lan?” diye bağırdı Behnan’a.</st></p>
		<p><st c="5712">Behnan, Hacemmi baklava tepsisinin başına geleni fark etmedi diye sevine sevine manevrasını yapıp döndü, tam gazlıyordu ki muhtar arabanın kaportasına vurdu. </st><st c="5871">“Dükkâna dönüşte şu arabanın bi köşesinde bi damla şire göreyim, paspasları sana yalattırırım. </st><st c="5966">İşi bitirince adam gibi temizleyecen sıçtığın boku. </st><st c="6018">Bi tepsi baklavayı mundar ettin, it herif.”</st></p>
		<p><st c="6061">“Merak etme Hacemmi. </st><st c="6083">Sen birden bağırınca...”</st></p>
		<p><st c="6107">“Siktir git.”</st></p>
		<p><st c="6121">Hacemmi’nin farkında olduğu tek şey baklava tepsisinin acı sonu değildi. </st><st c="6195">Hem mezarlıkta dolaşan adamın adam değil belâ olduğunun, hem de o an oraya başka bir belâyı def etmek için geldiğinin farkındaydı Hacemmi.</st></p>
		<p><st c="6333">İçinden söve söve ardına kadar açık duran bahçe kapısından içeri daldı. </st><st c="6406">Esastan da dağ gibi malzeme yığılıydı bahçenin her yanı. </st><st c="6463">Kum gibi de adam kaynıyordu.</st></p>
		<p><st c="6491">“Selâmın Aleyküüüm!” diye seslendi ortaya.</st></p>
		<p><st c="6534">“Aleyküm selâm.” dedi heriflerden biri. </st><st c="6575">“Buyur?”</st></p>
		<p><st c="6583">“Mülk sahibiyle görüşecektim. </st><st c="6614">Ben bu mahallenin muhtarıyım da.”</st></p>
		<p><st c="6647">“Evin ardına dolaş. </st><st c="6668">Ordaydı demin.”</st></p>
		<p><st c="6683">Dolaştı. </st><st c="6693">O yanda da birkaç adam vardı... </st><st c="6725">ve de uzun boylu, uzun saçlı, uzun etekli bir kadın. </st><st c="6778">Adamlar kadının yanına gidip gidip geliyorlardı. </st><st c="6827">Altın sol köpek dişiyle doğma büyüme kahverengiymiş gibi duran onun yanındaki kesici dişi açığa çıkararak sırıta sırıta yaklaştı kadına. </st><st c="6964">“Hoşgeldiniiiz...” deyip elini uzattı. </st><st c="7003">“Gülsüm Hanım’dı de mi?”</st></p>
		<p><span epub:type="pagebreak" title="118" id="page118"></span><st c="7027">Gülsüm, uzanan eli sıktı. </st><st c="7054">“Hoşbulduk...” dedi dalga geçer gibi. </st><st c="7092">“Hacı Muhtar’dı di mi?”</st></p>
		<p><st c="7115">“Evet evet. </st><st c="7128">Demek uzaktan gördünüz beni?”</st></p>
		<p><st c="7157">“Yoo. </st><st c="7164">O nerden çıktı?”</st></p>
		<p><st c="7180">“Tanıyıverdiniz ya... </st><st c="7203">Ordan şey ettim. </st><st c="7220">Nerden tanıdınız ya maşallah?”</st></p>
		<p><st c="7250">“Nerden tanıyayım?” dedi Gülsüm. </st><st c="7284">“Tahmin ettim. </st><st c="7299">Bugün yarın bekliyordum ziyaretinizi. </st><st c="7337">Rahmi Dayı sizden bahsetmişti. </st><st c="7368">Zaten adamlarınız da, galiba yeğenlerinizmiş, Rahmi Dayı söyledi, geldiğim günden beri caddenin karşısında nöbet tutuyorlar.”</st></p>
		<p><st c="7493">“Bak keratalara.” dedi Hacı Muhtar. </st><st c="7530">İçinden Rahmi Dayı’ya da, mezarına da mezarının tahtasına da sövüyordu. </st><st c="7602">“Ben dediydim... </st><st c="7619">Hani bi ihtiyacınız falan olur, bi büyüğünüz, komşunuz, bi muhtarınız olarak yapabileceğimiz bi şey olursa haberimiz olsun, gelip geçerken bakarak olun dediydim, bizim çocuklar onun için şey etmiş demek.”</st></p>
		<p><st c="7823">“Sağ olun.” dedi Gülsüm. </st><st c="7849">“Bir ihtiyacımız yok... </st><st c="7873">Siz de zahmet etmişsiniz buraya kadar, eğer bunun için geldiyseniz tabii.”</st></p>
		<p><st c="7947">“Yok...” Kadının üstünden başından ukalâlık akıyordu. </st><st c="8002">“... </st><st c="8007">Yani tabii, hem bunun için geldim, hem de hanıma baklava açtırdıydım, getiriyodum afiyetle yiyin diye, bizim oğlan arabanın içine deviriverdi koca tepsiyi... </st><st c="8165">Ama gene getirecem yani... </st><st c="8192">Borcum borç.”</st></p>
		<p><st c="8205">“Getirmiş sayılırsınız. </st><st c="8230">Eşinize bir daha iş çıkarmayın isterseniz. </st><st c="8273">Teşekkür ederim. </st><st c="8290">Başka bir şey yoksa, ben biraz işlerle meşgûl olacaktım, müsadenizle.”</st></p>
		<p><st c="8360">“Aman efendim, estağfurullah. </st><st c="8391">Müsaade sizin... </st><st c="8408">de... </st><st c="8414">bi de bi maruzatım vardı, onu söyleyecektim ilaveten.”</st></p>
		<p><st c="8468">Gülsüm bilmiş bilmiş kafa salladı. </st><st c="8504">“Galiba biliyorum maruzatınızı.” dedi. </st><st c="8543">“Rahmi Dayı ondan da söz etmişti.”</st></p>
		<p><st c="8577">Rahmi Dayı gibi senin... </st><st c="8603">“Allah Allah? </st><st c="8617">Ne dedi ya Rahmi Dayı?”</st></p>
		<p><st c="8640">Gülsüm tek kaşını kaldırdı. </st><st c="8669">“Muhtar Bey...” dedi, “... </st><st c="8696">siz sadede gelip evi ve hamamı geri almak istediğinizi söyleseniz, </st><span epub:type="pagebreak" title="119" id="page119"></span><st c="8763">ben de sadede gelip satmayacağımı söylesem? </st><st c="8807">Sonra da işimize baksak?”</st></p>
		<p><st c="8832">“Hah, ben de onu diyecektim...” diye atladı Hacı Naci Kalaycı, aynı anda da kadının, işi imâya bile gerek bırakmadan kestirip attığı dank etti kafasına. </st><st c="8986">“Haa...” dedi bozuk bozuk. </st><st c="9013">“Satmayacan yani... </st><st c="9033">Bu dağın başında dul başına hamam işletecen... </st><st c="9080">iz... </st><st c="9086">Öyle mi?”</st></p>
		<p><st c="9095">“Öyle.” dedi Gülsüm. </st><st c="9117">“Başka bir şey yoksa artık...”</st></p>
		<p><st c="9147">“Bu kadar adam... </st><st c="9166">inşaat malzemesi falan...” diyerek Gülsüm’ün sözünü kesti Muhtar. </st><st c="9232">“Zaten ben tahmin ettiydim, satmaz dediydim. </st><st c="9277">Evi de büyütüyonuz çünkü galiba?”</st></p>
		<p><st c="9310">Gülsüm bezgin bezgin alt dudağını dişledi. </st><st c="9354">“Bakacağız artık.” dedi. </st><st c="9379">“Müsaadenizle.” Muhtarın yanından geçip uzaklaştı. </st><st c="9430">Geçerken uzun saçları adamın yüzünü yaladı.</st></p>
		<p><st c="9473">“Saçına çaktığımının...” diye homurdandı Muhtar. </st><st c="9523">İçinden de devam etti. </st><st c="9546">“Evi büyütüyon lan işte, neye bakacan, amcık! </st><st c="9592">Harç mı karacan?” Hâle bak. </st><st c="9620">Götü boklu bir dul avrat, koca koca iki tane mahalle icat eden adama sepet havası çalıyordu sabah sabah. </st><st c="9725">Buradan ümidi kesecekti en iyisi mi. </st><st c="9762">Karı yolluya benziyordu, yollu olmasa hamam işletmezdi, orospularla uğraşamazdı bu saatten sonra. </st><st c="9860">Bir yığın malzemenin, sürü sepet adamın arasından elleri ardında, bozuntuya vermeden çıkıp yola vurdu. </st><st c="9963">“Kalıbına sıçtığımının Rahmi Dayısına bak lan! </st><st c="10010">Yemedin içmedin karıya lâf taşıdın ha dişkir pezevenk? </st><st c="10065">Ben senin ananııı, avradınııı...” Gözü Yeşilbayır mezarlığına takılınca küfrün tadı kaçtı. </st><st c="10156">Keşif yaparmış gibi dolanan adamların sayısı ikiye çıkmıştı şimdi. </st><st c="10223">Dellendi. </st><st c="10233">“Biz sanki Behnan’a dedik ki, ‘Git adama söyle, bi kişi yetmez, sülalesini de toplasın gelsin.’ Dur sen dur, Desoto’yu bi daha rüyanda görebilecen mi acaba.”</st></p>
	</section>
  <div id="charCountTotal" value="10390"></div></body>
</html>
