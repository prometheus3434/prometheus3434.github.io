<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">“Şerefsiz.”</st></p>
		<p><st c="12">Bu da beş.</st></p>
		<p><st c="23">Gece gündüz dayak yemekten Ömer’e bir şey olduğu yoktu. </st><st c="80">Veya çok şey olduğu vardı da bu Muzaffer Hoca’dan başka kimsenin dikkatini çekmiyordu. </st><st c="167">Oğlan, Karaaslan - Konya yolunda gün oluyor bir faytoncunun kırbacını çalıp kırıyor, etrafta gören büyükler tarafından ayıplanıp eşek sudan gelene kadar sopalanıyor, bu suretle az daha vahşileşiyor, gün oluyor, faytoncu durumu fark eder de arabadan inerse, bu vahşiliğinin tesiriy</st><span epub:type="pagebreak" title="98" id="page98"></span><st c="447">le köşeye sıkışıncaya kadar adama sayısız kırbaç darbeleri indirse de doğal olarak gene dayak yiyor, az daha pişiyor, az daha vahşileşiyordu.</st></p>
		<p><st c="589">“Annah! </st><st c="598">Gırbaç çalınmaz oğlum. </st><st c="621">Haram.”</st></p>
		<p><st c="628">“Atların sırtını kanatmak helâl mi?”</st></p>
		<p><st c="665">“He?”</st></p>
		<p><st c="671">Öte yandan, eski dayaklarla yenisi arasında da fark vardı artık. </st><st c="737">Şerefsiz, idmanlar yüzünden şamar işlemeyen çocuğu bel kayışıyla dövüyor, biraz dinleniyor, sonra gene dövüyordu. </st><st c="851">Bu da öyle veya böyle daha idmanlı ve tabiatıyla daha vahşi bir Ömer vücuda getiriyordu.</st></p>
		<p><st c="939">Muzaffer Hoca şahitti, ama ne yapsındı adamcağız? </st><st c="990">“Allah’ım günah yazma!”</st></p>
		<p><st c="1013">Büyürken şanını da büyüten Ömer, oraya buraya ayağını kaldırıp işeyen kızışmış bir erkek köpek gibi karşısına çıkan her oğlanı, erkeği diyelim, doğal bir hasım olarak görmeye başlıyordu artık. </st><st c="1207">Nitekim bir zamanlar su içmek, işemek gibi doğal ihtiyaçlardan saydığı baba dayağı, artık onda bir başka doğal ihtiyacı, müsabaka ihtiyacını çağrıştırıyordu. </st><st c="1365">Aklı kesse, evde hazır ring de vardı, babasını zaman kaybetmeksizin dövmeye başlar, bir daha da durmazdı. </st><st c="1471">Hayır! </st><st c="1478">Kendi dayak yediği için değil. </st><st c="1509">Kininden veya Şerefsiz’in Önder’i ve annesini dövdüğünden de değil. </st><st c="1577">Hayır hayır. </st><st c="1590">Rutubetli ve ışık almayan bir depoya kapatılıp günde beş sefer dövülen bir köpek gibi psikopatlıkla sosyopatlığı harman ettiğinden bile değil. </st><st c="1733">Sırf müsabaka olsun diye. </st><st c="1759">Yoksa dayak yemek falan... </st><st c="1786">Neydi ki yani?</st></p>
		<p><st c="1800">Muzaffer Hoca ürüm ürüm ürperiyordu.</st></p>
		<p><st c="1837">Şerefsizin evinde ağır bir hava vardı her zaman. </st><st c="1887">Bok kokulu turşu tuzu, rutubet kokulu yufka ve vita yağı kokusunun haricinde bir ağır hava. </st><st c="1979">İki evden birinin etrafında açılmış gübre şerbeti çukurlarının, her evin harcında karılı at ve sığır sıçmığının buğusuna ilave bir hava. </st><st c="2116">Onların yanı sıra ağır, yapış yapış, yalaş bulaş bir hava. </st><st c="2175">Akşam olup da Şerefsizin eve geliş saati yaklaştığında neredeyse gözle görülebilen, ışık yanıkken bile etrafı karartan, adamın omzuna omzuna basan, ciğerine çöken, içini bunaltan bir hava. </st><st c="2364">Ve hiç çükünde olmayan Ömer’in, </st><span epub:type="pagebreak" title="99" id="page99"></span><st c="2396">ancak annesiyle Önder’in üstlerine siyah bir krapon kâğıdı gibi yapıştığını gördüğünde var olduğunu anladığı bir hava.</st></p>
		<p><st c="2514">Ağzında diş kalmamış Nurten Çavuş’un şişmiş elmacık kemiklerine ve oğlan kardeşi Önder’in sünmüş kulak memelerine bakıp bakıp içlendiği zannedilmesin Ömer’in. </st><st c="2674">Umurunda bile değildi. </st><st c="2697">Hoca hem içerliyordu bu duruma, hem de içerlemiyordu.</st></p>
		<p><st c="2750">“Oğlum, biri anan, biri de gardaşın. </st><st c="2788">Üzülmüyon nu esahtan?”</st></p>
		<p><st c="2810">“Yoo.” Buna içerliyordu meselâ.</st></p>
		<p><st c="2842">“Ne diyi üzülmüyon madem?”</st></p>
		<p><st c="2869">“Şerefsiz en önce beni dövüyo zaten.” Buna da içerlemiyordu işte. </st><st c="2936">Haklıydı oğlan. </st><st c="2952">Kendisi için su içmek kadar normal olan bir şey annesiyle kardeşi için niye anormal olsundu?</st></p>
		<p><st c="3044">Şerefsiz, eve gelir gelmez şaşmaz bir tutarlılıkla ilkin Ömer’i döverdi. </st><st c="3118">Önce karısıyla ufak oğlanı dövse yorgun düşebilirdi çünkü. </st><st c="3177">Ömer’i iyi bir dövmek lâzımdı. </st><st c="3208">Öbürlerini az dövse de olurdu.</st></p>
		<p><st c="3238">Hep öyle devam edebilirdi. </st><st c="3266">Ama etmedi.</st></p>
		<p><st c="3277">Yine Muzaffer Hoca’nın yüzünden.</st></p>
		<p><st c="3310">Bir gün saatini şaşırdı Muzaffer Hoca ve Ömer’i her zamankinden fazla tuttu dizinin dibinde, her zamankinden fazla dinledi, her zamankinden uzun nasihat etti. </st><st c="3470">Bu da Ömergilin evindeki, Karaaslan’daki, hâttâ Konya’daki, hâttâ hâttâ Türkiye’deki, belki dünyadaki herkesin milâdı oldu.</st></p>
		<p><st c="3593">Şöyle oldu:</st></p>
		<p><st c="3605">Şerefsiz, ayakkabısını kapının ağzında bırakıp daha eve girerken kayışını sıyırmış, “Ömeeer.. </st><st c="3700">Gel len buraaa!” diye bağırmaya başlamıştı ama henüz Muzaffer Hoca’nın dizinin dibinden kalkmamıştı Ömer. </st><st c="3806">Yani evde yoktu. </st><st c="3823">Oğlanı bulamayan Şerefsiz, hapşırığı gelmiş de burnunun ucunu kaşıtmaya başlamış, ama bir türlü hapşıramıyormuş gibi kalakalmıştı.</st></p>
		<p><st c="3953">“Nerde bu?” demişti meşin kayışı pantolonunun paçalarına şak şak vururken.</st></p>
		<p><st c="4028">“Öğlenci ya. </st><st c="4042">Ondandır. </st><st c="4052">Gelir hazar.”</st></p>
		<p><st c="4065">“Sırf beni deli itmek için yapıyo de mi? </st><st c="4107">Hiç mi öğlenci görmedik?”</st></p>
		<p><span epub:type="pagebreak" title="100" id="page100"></span><st c="4132">“Belki okul dağılmamışısa...”</st></p>
		<p><st c="4162">Nasıl ki Nurten Çavuş’un veya Önder Çavuş’un Şeref Çavuş dayağı yiyip durmaları Ömer’in çükünde değilse, Ömer’in Şeref Çavuş dayağı yiyip durması da Nurten Çavuş’un mamişinde değildi. </st><st c="4347">Esasen, kadın durup dururken ne demeye Ömer’i müdafaa etti, kendisine sorsan o da bilmiyordu. </st><st c="4441">Ama olmuştu bir kere ve bu da ‘Evvelâ Ömer’ geleneğinin bozulması için kâfiydi. </st><st c="4521">Nitekim, fırsatı ganimet bilip Nurten’i ele alıvermişti Şerefsiz.</st></p>
		<p><st c="4586">“Bi de onu müdafaa mı ediyon bana?”</st></p>
		<p><st c="4622">Ömer’i elden geçirmediği için henüz çok diriydi ve gücü kuvveti fazlasıyla yerindeydi üstelik.</st></p>
		<p><st c="4717">Çok değil, on, bilemedin on beş dakika sonra gelmişti Ömer ve annesini evvelce hiç görmediği biçimde, kanlar içinde, burnu sağ elmacık kemiğinin altına dönmüş, entarisi parça pinçik olmuş vaziyette, oğlan kardeşi Önder’i ise donsuz, bacakları, kıçı, ayak parmakları çizik, şişik, kan, meşin kayış, sigara yanığı ve ısırık izi dolu vaziyette buldu. </st><st c="5066">Nurten Çavuş’tan farklı olarak altına da etmişti oğlan. </st><st c="5122">Ya canının acısından, ya korkudan. </st><st c="5157">Ev şimdi turşu tuzuna ilaveten, Önder’in bacaklarına sıvananlardan dolayı da bok kokuyordu.</st></p>
		<p><st c="5248">Muzaffer Hoca bu gelişmeyi bir gün sonra epeyce çarpıtılmış, üç gün sonra ise gerçeğine çok yakın hâliyle öğrenebilecekti.</st></p>
		<p><st c="5371">Ömer, milât vaktinin geldiğini bilmiyordu ama müsabaka vaktinin geldiğini bilmişti. </st><st c="5456">Annesine veya oğlan kardeşine en küçük bir sevgi, merhamet duymuyorduysa da bu manzara sarsmıştı onu. </st><st c="5558">Belki içinde uyuyan bir şeyler vardı ve bu manzara o şeyleri uyandırmıştı. </st><st c="5633">Belki bundan sonra annesiyle Önder’e karşı iyi bir şeyler duymaya başlayacaktı ve bu manzara bunu tetiklemişti. </st><st c="5745">Belki de hiçbiri değildi. </st><st c="5771">Belki, ne bileyim, meselâ içine zorla kaktırılan vahşet denizi, kendine dışarı çıkabilmek için bir yol bulmuştu meselâ belki. </st><st c="5897">Öyle veya böyle, bu ve sair nedenlerle, bir köşede oturmuş soluya soluya sigarasını içen Şerefsizin; “Soyun lan üstünü.” emrini; “Çık lan ringe.” daveti olarak alıp kabul etmiş ve ayakaltında sızlanıp ağlaşan annesiyle Önder’i ayağının ucuyla kenara iteklemişti.</st></p>
		<p><st c="6159">“Pes eden yenilir.”</st></p>
		<p><span epub:type="pagebreak" title="101" id="page101"></span><st c="6179">Şerefsizin güldüğünü ilk defa görmüştü çocuk.</st></p>
		<p><st c="6225">“He he he. </st><st c="6237">Ne didin ne didin? </st><st c="6256">Buyur?”</st></p>
		<p><st c="6263">Nurten de öyle. </st><st c="6280">Gülüyordu Şerefsiz ayol. </st><st c="6305">A-aa!</st></p>
		<p><st c="6310">“Dövüşecen ni lan benle?”</st></p>
		<p><st c="6336">Aslında ne dövüşmeyi bilirdi Ömer, ne sevişmeyi. </st><st c="6386">Bildiği tek şey, karşı tarafa, karşı taraf karşı koyamayıncaya kadar vurmak, eline geçen her et veya kemik parçasını ısırmak, parçalamak, acıtmak, kanatmaktı. </st><st c="6545">‘Pes’ dedirtinceye kadar. </st><st c="6571">Dayak yemeyi doğuştan bildiği için muharebe anında hiçbir şey onu öfkelendirmez, kinlendirmezdi. </st><st c="6668">Döverse döver, dövülürse dövülürdü, hepsi oydu. </st><st c="6716">Gelgelelim, Şerefsizin bundan haberi yoktu henüz. </st><st c="6766">Yarattığı yaratığın farkında değildi çünkü zavallı.</st></p>
		<p><st c="6817">Zaten oğlanı o kadar uzun zamandır dövüyordu ki, artık niye dövdüğünü de bilmiyordu. </st><st c="6903">Tıpkı Mehmet Çetin Öğretmeninki gibi onunki de bir nevi tik hâlini almıştı. </st><st c="6979">Hem bu nedenle, hem de akşama kadar kubur temizlemekten zaten seğirip duran kasları Nurten’le Önder’i dövmekten yorgun düştüğü için, dövüş ânında ne yaptığını ve başına ne geldiğini hiç önemsemeyen oğlana aval aval, sırıta sırıta, bön bön yaklaşmak gibi bir hata yapmıştı. </st><st c="7252">Bu hata, bu dövüş itibarı ile Şeref Çavuş’un son hatasıydı. </st><st c="7312">İlk değil, ama son.</st></p>
		<p><st c="7331">Göz açıp kapayıncaya kadar kafasının üstüne dikilmiş buldu kendini Şeref Çavuş. </st><st c="7412">Sonra domaltılmış buldu. </st><st c="7437">Sonra sırtüstü yatırılmış. </st><st c="7464">Sonra sobanın üstündeki mısır patlağı gibi yakası bağrı yırtılmış, sonra karnıyarık gibi karnı göğsü deşilmiş buldu.</st></p>
		<p><st c="7580">Hepsi o olsa gene neyse.</st></p>
		<p><st c="7605">Adamın canı, aynı anda her taraftan, her yerinden acıtılıyor, yakılıyor, aynı anda vücudunun her bir yerinden bir lokma bir şeyler kopartılıyordu. </st><st c="7753">Hayal meyal görebiliyordu hasmını. </st><st c="7788">Ve emin olmamakla birlikte, “Pes mi lan, pes mi?” gibi bir cırıltı duyuyordu. </st><st c="7866">“Pes lan, pes.” diyecekti, dünden diyecekti ama bağırmaktan diyemiyordu. </st><st c="7939">İnsanın her yeri aynı anda acır mıydı? </st><st c="7978">Neydi o üstündeki şey? </st><st c="8001">İnsan mı? </st><st c="8011">O insanın ağzı burnu niye öyle kıpkırmızıydı? </st><st c="8057">Kan mı? </st><st c="8065">O ağzın içinden köpükler saçan şey diş miydi? </st><st c="8111">O dişlerin arasından sarkan şey kulak mı? </st><span epub:type="pagebreak" title="102" id="page102"></span><st c="8153">Pazıları nasıl ilmek ilmek sökülüyor, aynı anda ciğerlerindeki bütün hava nasıl boşalıyor, aynı anda kulağı, aynı anda burnu nasıl böyle acıyor, aynı anda hem ağzının hem gözünün içine nasıl kan doluyor, aynı anda hayaları nasıl böyle buruluyordu? </st><st c="8401">Ne oluyordu? </st><st c="8414">Bu beladan nasıl kurtulunurdu? </st><st c="8445">Kim kurtarırdı onu? </st><st c="8465">Ölmek böyle acılı bir şey miydi? </st><st c="8498">Ölecek miydi? </st><st c="8512">Ölecektiyse bile, ölmek bu kadar zor muydu? </st><st c="8556">Zor muydu lan?</st></p>
		<p><st c="8570">Kıpırdayamıyor, sadece ciyak ciyak bağırıyor, ‘Pes’ diyemiyordu, vayır vuyur ediyor, ‘İmdat’ diyemiyordu Şeref Çavuş. </st><st c="8689">Ağzına dolan kandan diyemiyordu, burnundan fışkıran kandan diyemiyordu, gözünün içinde çalkalanan kandan diyemiyordu, üstünde anlayamadığı birtakım hareketler yaparak canını yakan, minik minik parçalar hâlinde canını alan yaratığın ağzından damlayan köpüklü kandan diyemiyordu, kanlı kanlı tükürdüğü dişlerinden, etli etli yolunan saçlarından diyemiyordu. </st><st c="9045">O acının ortasında bir yerde, tuhaf bir şekilde; “Pes de lan, pes de.” diye kendine yalvarıyor, dese, ah bir diyebilse kurtulacağına, bu korkunç yaratığın sözünü tutup üstünden ineceğine de iman ediyordu. </st><st c="9250">Vecd ile, huşû ile...</st></p>
		<p><st c="9271">Ömer’se törensel hâle gelen okul müsabakalarından bu yana böyle kolay bir hasım görmediğini şaşkın şaşkın, buna mukabil hasmının niye bar bar bağırmak yerine ‘Pes’ demediğini ciddi ciddi düşünüyordu. </st><st c="9472">Tabii boş durmuyor, hem şaşkınlık ve ciddiyetle düşünmeye, hem de zorla vahşileştirilen bir hayvan gibi ölümüne ısırmaya, burmaya, vurmaya ve tırmalamaya devam ediyordu. </st><st c="9642">Bir taraftan o mühim kelimeyi duyuncaya kadar devam etmek zorunda hissediyordu kendini, bir taraftan da dövüşü kazandığına göre artık buna bir son vermesi gerektiğini düşünüyordu. </st><st c="9822">Niye ‘Pes’ demiyordu ki aptal? </st><st c="9853">Eh madem; o da devam ediyordu işine.</st></p>
		<p><st c="9889">Adamın canhıraş bağırtılarının arasına “Allah belanı versin” gibi, “Seni doğuracağıma taş doğuraydım.” gibi, “Bırak adamı.” gibi bağırtılar karışmaya başlamıştı ve okuldaşlarının ‘Fiş fiş fişekeler’ine alışkın kulakları, bu bağırtıları altında yatan adamın bağırtılarından kolaylıkla ayırt edebiliyordu. </st><st c="10194">Hayır, bu Şerefsizin sesi değildi, annesinin –annesinin mi?– evet, annesinin </st><span epub:type="pagebreak" title="103" id="page103"></span><st c="10271">sesiydi. </st><st c="10280">Aaa? </st><st c="10285">O güne kadar ölse sesi çıkmayan kadının neden böyle bağırdığına anlam vermeye çalışarak dizlerinin en sivri kısmıyla yerden sekip adamın göğüs kafesinin üstüne iner ve kırılan kaburgaların ılgıt çıtırtısına bir uzman edasıyla kulak verirken bir anlığına ondan tarafa döndü. </st><st c="10559">‘Bırak’ diyordu ya annesi. </st><st c="10586">Allah Allah! </st><st c="10599">Tam o da ona; “Pes etmedi ki ama?” diyecekti ki, kadını, demir tavayı havaya kaldırmış, kafasına doğru indirirken gördü. </st><st c="10720">Gene de şansını deneyip açıklamaya çalıştı. </st><st c="10764">“Pes et...” Gerisini diyemedi. </st><st c="10795">Demir tava kafasında çatırdadı. </st><st c="10827">Veya kafası tavanın altında çatırdadı.</st></p>
		<p><st c="10865">Şerefsiz hâlâ danalar gibi böğürür, kıpırdatabildiği kadarıyla kollarını orasına burasına bilinçsizce savururken, Ömer, gözünün üstünden aşağı akan kan şelalesinin gerisinde annesinin tavayı tekrar kaldırıp tekrar indirdiğini gördü. </st><st c="11099">Kendini toparlamaya başlamıştı. </st><st c="11131">Annesine alttan bir ayak tırpanı atıverse onu da bu adamın yanına yatırıp ağzını burnunu parçalayabilirdi, ama o hasmı değildi. </st><st c="11259">İstese geri geri kaçıp ayaklanabilir, tavayı kadının elinden alabilir, onu yapmasa bile kendini bahçeye atıp buna bir son verebilirdi ama dövüşten kaçacak adam değildi. </st><st c="11428">Gurur meselesi yaptığından değil, kaçmayı bilmediğinden. </st><st c="11485">Çökekaldığı yerde, bir Karaaslanlı Karaaslanlı olmayan birinden nasıl dayak yerse öyle yedi anne dayağını. </st><st c="11592">Sessiz sedasız, o güne kadar Şerefsizden nasıl yediyse öyle. </st><st c="11653">Koca dayağından çarşamba pazarına dönen suratını çarpıtmış, ona öfke içinde bakan ve tavayı kaldırıp kaldırıp indiren annesine sessiz sedasız bakıyordu. </st><st c="11806">Öylesine, kelimenin hiçbir yerine hiçbir anlam yüklemeden “Anne?” diye düşünüyor, darbelerin neresini kanattığını, neresini yırttığını aklına bile getirmiyordu. </st><st c="11967">Zaten hiç getirmezdi. </st><st c="11989">Öylece yerde, dizüstü, eliyle başını korumadan, kafasından inen kırmızı perdeden görebildiği kadar seyretti kadını, bekledi.</st></p>
		<p><st c="12113">Ama ‘Pes’ demedi.</st></p>
		<p><st c="12131">Nurten Çavuş, belki yorulduğundan, belki de oğlanı öldürebileceğini düşündüğünden tavayı attı yere birdenbire, “Şereeef, Şerefiiim...” diye ağlayarak kocasının başına çömeldi. </st><st c="12308">Ömer, gözünün içine içine akan kanı sol eliyle şöyle bir silip annesiy</st><span epub:type="pagebreak" title="104" id="page104"></span><st c="12378">le babasına, köşede hâlâ sümüğünü çeke çeke ağlayan kardeşine baktı. </st><st c="12448">Usul usul doğruldu sonra, kafasını yıkamak için bahçedeki tulumbanın başına gitti.</st></p>
		<p><st c="12530">İçinde, az evvel annesiyle kardeşini yerde kanlar içinde gördüğünde kıpırdanıveren şeylerden iz kalmamıştı. </st><st c="12639">Tulumbanın koluna üç basıp gelen suyun altına kafasını soktu. </st><st c="12701">“Niye dövüştüydüm ben?” Hatırlayamıyordu. </st><st c="12743">Şerefsiz, annesiyle Önder’i her zaman döverdi. </st><st c="12790">Niye karıştıydı ki bu?</st></p>
		<p><st c="12812">Tulumbaya yedinci veya sekizinci eğilişinde göynünü bulanır, ayaklarını tepeye dikilir gibi hissetti, doğruldu. </st><st c="12925">Az bekledi o vaziyette, sonra sarsak sarsak eve girdi, etrafını hiç görmeden, Önder’i kendi hâline bırakmış, Şerefsizin etrafında keklik gibi seken, herifine kol kanat geren annesinin yanından geçip bir köşeye kıvrıldı, kıvrılır kıvrılmaz da yavru bir köpek gibi uyuyakaldı. </st><st c="13200">Kafasından sızım sızım kan iniyordu; usul usul, ama kararlı. </st><st c="13261">Bunu fark edemedi. </st><st c="13280">Etse de önemsemezdi zaten. </st><st c="13307">Hiç önemsememişti.</st></p>
		<p><st c="13325">Kötü kötü rüyalar gördü sabaha kadar. </st><st c="13364">Üşüdü. </st><st c="13371">Baygın uyuduğu için Nurten Çavuş’un su kaynatıp Şeref Çavuş’a pansumanlar yaptığını, onu yerinden kaldırıp yatağa yatırıncaya kadar gözünün hiçbir şey görmediğini, daha sonra küçük oğlana yalapşap pansuman yapıp bacaklarının bokunu bahçedeki tulumbanın altında yıkadığını, sigara yanıklarına azıcık yoğurt sürdüğünü, büyük oğlanaysa dönüp bakmadığını göremedi, bilemedi.</st></p>
		<p><st c="13741">Sabah kendiliğinden uyandı. </st><st c="13770">Horozlar ötüyordu. </st><st c="13789">Kafasının altına katladığı kolunun saçlarına yapıştığını fark etti. </st><st c="13857">Göynü hâlâ bulanıyordu. </st><st c="13881">Ayaklanıp bahçeye çıktı, tulumbaya üç daha basıp kafasını buz gibi suyun altına soktu, doğrulup ıslak bir köpek gibi silkindi, midesi ağzına geldi, dengesi bozulup yana kaykılınca sağ tarafını tulumbaya çarptı. </st><st c="14092">Usul usul evin kapısına gitti, akşam girerken kapının ağzında bıraktığı gıslavetlerini giydi. </st><st c="14186">Annesi ona vurmuştu. </st><st c="14207">Niye ki?</st></p>
		<p><st c="14215">Yürüdü.</st></p>
		<p><st c="14223">İlkin Muzaffer Hoca’ya gitmeyi düşündü, sonra vazgeçti, iki kavak arasından çıktı gitti.</st></p>
		<p><span epub:type="pagebreak" title="105" id="page105"></span><st c="14312">Yola çıkınca Meram’ı arkasına alıp dümdüz gitse İstasyon Mahallesine kadar giderdi, ama öyle yapmadı. </st><st c="14415">Karaaslan’ı arkasına, Meram’ı soluna aldı, üç kıyısında tek tük ağaçlığı olan bir tarlaya daldı. </st><st c="14512">Nereye, nasıl gideceğini bilmeden, ara sıra durup soluklanarak yıllar sonra Yeni Meram yolu olacak, henüz stabilize bile olmayan toprak yola kadar yürüdü. </st><st c="14667">Kendini iyi hissetmiyordu ama kendini iyi hissetmenin nasıl bir şey olduğunu bilmediği için kendini iyi hissetmediğini de bilmiyordu. </st><st c="14801">Etraf dönüyor, ağzına sık sık kusmuk gibi bir şeyler geliyor, tükürüp devam ediyordu. </st><st c="14887">Tarladan değil de caddeden, sokaktan falan yürüseydi birileri muhakkak bunu tutup hastaneye götürürdü. </st><st c="14990">O kadarına aklı eriyordu. </st><st c="15016">Kulağının üstünde, kafasından akıp biriken kan kabuk tutmuştu. </st><st c="15079">Kabuksuz kısımlarda teninin rengi alçı gibiydi, ama o bunun farkında değildi. </st><st c="15157">Farkında olsaydı da umurunda olmazdı hoş.</st></p>
		<p><st c="15198">Toprak yolu soluna, Yatağanlı Ekmek Fırınını sağına alıp tarladan yürümeyi sürdürdü. </st><st c="15284">Bu kısım biraz daha çalılık, biraz daha ağaçlıktı; bu yüzden hızı kesilmişti. </st><st c="15362">Neden hep o tarafa doğru gittiğini anlayabiliyordu. </st><st c="15414">Çocuk aklı ona “Akyokuş” diyordu çünkü.</st></p>
		<p><st c="15453">Akyokuş.</st></p>
		<p><st c="15462">Konya’nın Beyşehir’e açılan kapısı. </st><st c="15499">Mehmet Çetin Öğretmen ‘İlimiz’ ünitesinde öğretmişti. </st><st c="15553">Antalya’ya, Isparta’ya filan da oradan gidiliyordu. </st><st c="15605">Beyşehir’de göl vardı. </st><st c="15628">Eğirdir’de de. </st><st c="15643">Taa göle kadar gidecekti. </st><st c="15669">Karaaslan’a bir daha dönmeyecekti. </st><st c="15704">Hayır.</st></p>
		<p><st c="15710">Yerinde sayıyor denecek kadar yavaşladığından, kimi zaman çömelip safra kustuğundan, sık sık ayakta dikilip boş boş bakmaya başladığından haberi yoktu. </st><st c="15863">Kendince devam ediyordu yoluna. </st><st c="15895">Kötü muameleyle tornalanmış hisleri, çok kötü durumda olduğunu anlamasına izin vermiyordu. </st><st c="15986">Adım adım, santim santim aştı koca tarlayı, tren yolunu geçti, Şeker Fabrikasının Ağır Kantar kapısına ulaştı. </st><st c="16097">Kafasını kaldırsa Takkeli Dağı görebilecekti, ama kaldıramadı. </st><st c="16160">Çok susamıştı. </st><st c="16175">“Çeşme falan?”</st></p>
		<p><st c="16189">Ara ara kaşındığını zannedip sağ kulağını kaşıyor, kabukları yolup atıyordu. </st><st c="16267">Hiç işte.</st></p>
		<p><span epub:type="pagebreak" title="106" id="page106"></span><st c="16276">Hem Akyokuş’a ulaşmak, hem de su içebileceği bir çeşme bulmak için akla zarar bir kararlılıkla sürdürdü yürümeyi. </st><st c="16391">Çok daha yavaş, çok daha sarsak, çok daha fazla düşüp kalkarak.</st></p>
		<p><st c="16454">Şeker Fabrikasının duvarlarını geride bırakınca kafasını kaldırıp Akyokuş’u gördü. </st><st c="16538">Takkelidağ öne geriye sallanıyor gibiydi. </st><st c="16580">Kafasını usul usul indirip kaşlarının altından yaralı bir vahşi hayvan gibi sağa sola bakındı ve yolun karşısında, aslında taş çatlasa elli metre ötede, ama o anda ona erişemeyeceği kadar uzaktaymış gibi gelen, yüksek duvarların ardındaki evi gördü. </st><st c="16830">Önünde de kıpkırmızı bir tulumba vardı evin.</st></p>
		<p><st c="16874">“Su. </st><st c="16880">İyi bari...”</st></p>
		<p><st c="16892">Dizlerini bükülmemeye zorlayarak karşıya geçti. </st><st c="16941">Caddeden tren gelse haberi olmazdı. </st><st c="16977">Nitekim eve doğru yaklaştıkça, bırak evin etrafındaki bahçeyi bir uçtan bir uca çepeçevre saran duvarla evin önünden ona doğru kopup gelen koca köpeği fark etmeyi, bırak kafasının içinde duyduğu sesi o köpeğe yormayı, </st><em><st c="17195">Gelme buraya oolan... </st><st c="17217">Uzak dur... </st><st c="17229">Isdırırım bak...</st></em><st c="17245"> hayvanın gök gürültüsü gibi sesini bile duyamadı. </st><st c="17296">O sırada tüm dikkati tulumbadaydı. </st><st c="17331">Koştuğunu zannediyor, düşe kalka, neredeyse emekleye emekleye ilerliyor, bir faytoncunun kırbacını çalıp kırdığının rüyasını görüyordu. </st><st c="17467">Perişan durumdaydı ama bilmiyordu. </st><st c="17502">Artık evi de görmüyordu zaten.</st></p>
		<p><st c="17532">Tulumba! </st><st c="17542">Hepsi o.</st></p>
		<p><st c="17550">Kıçında bir yanma hissedince azıcık kendini toparlar gibi oldu. </st><st c="17615">Isırılıyordu galiba. </st><em><st c="17636">Ben sana didim de mi?</st></em><st c="17657"> Dövüş müsabakalarından biliyordu bu hissi. </st><st c="17701">Bu ses neydi peki? </st><st c="17720">Nereden geliyordu? </st><st c="17739">Bacakları ağırlaşıp vücudu sağa sola çırpıldı hemen ardından. </st><st c="17801">Bu sefer emin oldu; ısırılmıştı ve geriye çekiliyordu. </st><em><st c="17856">Al amına goyuyum.</st></em><st c="17873"> Denize geri dönmüş bir balina gibi kendine geliverdi birden. </st><st c="17935">“Benimle dövüşüyor birisi.” Konuşmayı saymazsan bu onun en iyi bildiği şeydi. </st><st c="18013">Dövüş! </st><st c="18020">Hadi o zaman!</st></p>
		<p><st c="18033">Dövüş!</st></p>
		<p><st c="18040">Onun dünyası!</st></p>
		<p><st c="18054">Ne göynü bulanıyordu artık ne etrafı. </st><st c="18093">Hızla arkaya attı elini, kafasını çevirip kıçını ısıran hasmını görmeye çalıştı. </st><st c="18174">O döndükçe arkasındaki de döndüğü için koskoca, kırçıllı bir kütle</st><span epub:type="pagebreak" title="107" id="page107"></span><st c="18240">den başka bir şey göremedi ama eli kalın, kıllı bir sırta dalınca rakibinin insan değil köpek olduğunu anladı.</st></p>
		<p><st c="18351">“Aaa!”</st></p>
		<p><st c="18358">Şaşkınlığını hemen atıp “Hoşt!” dedi önce, sonra da yıldırım hızıyla zehir zemberek dövüş planları kurdu kafasının içinde. </st><st c="18482">Kararını verip uygulaması öyle hızlı oldu ki, o kararı verdiğini fark bile etmedi ve kendini olanca ağırlığıyla sırtüstü geriye, köpeğin üstüne attı. </st><st c="18632">Köpek öksürür gibi bir ses çıkarıp </st><em><st c="18667">Ihhh... </st><st c="18675">Hay amına...</st></em><st c="18687"> Ömer’in altında kısa bir süre debelenerek kendini kurtardı ve karşısına geçti. </st><em><st c="18767">Bak oolan... </st><st c="18780">Dişlerimi görüyon nu bak? </st><st c="18806">Sööledik anlamadın, ısdırdık, anlamadın... </st><st c="18849">Kalk siktir git, beni deli itme bak...</st></em><st c="18887"> Hayvanın tüyleri aslan yelesi gibi kabarmıştı ve zaten kalın olan boynu şimdi daha da kalın görünüyordu.</st></p>
		<p><st c="18992">Üstelik...</st></p>
		<p><st c="19003">Konuşuyordu.</st></p>
		<p><st c="19016">Nurten Çavuş’tan tava yediği saatten bu yana ilk defa zımba gibi hissediyordu kendini Ömer. </st><st c="19109">Her şeyin farkındaydı. </st><st c="19132">Köpeklerin konuşamayacağının meselâ. </st><st c="19169">Bu, ne kadar karışmış olursa olsun, kafasının çalıştığına delâletti. </st><st c="19238">“Konuşmuyo, bana öyle geliyo. </st><st c="19268">Köpekler konuşmaz.” Bunu hem önemsemeyip hem de önemseyerek oğlanlarla dövüştüğünde hep yaptığı gibi hasmına sol yanını dönüp saldırıya açık cepheyi küçülttü. </st><st c="19427">Bu hareket köpeği de hareketlendirdi.</st></p>
		<p><em><st c="19464">Annah! </st><st c="19472">Naapıyon lan? </st><st c="19486">Gaçmayacan nı?</st></em></p>
		<p><st c="19500">Hayvan, kafasını yere yaklaştırarak kan çanağına dönmüş gözlerini Ömer’in gözlerine dikti, dilini dişlerinin arasına sokup burun derisini göz altlarına kadar kırıştırdı, gürledi. </st><st c="19680">Hırıltıyı duyuyor, hasmını her açıdan görüp muhtemel hamlelerini hesaplıyor, onu pes etmeye zorlayacak tuzaklar düşünüyordu Ömer.</st></p>
		<p><st c="19809">Yaşıyordu yani.</st></p>
		<p><st c="19825">Artık yaşıyordu.</st></p>
		<p><em><st c="19842">Bak... </st><st c="19850">Sana diyom bak... </st><st c="19868">Biz dilimizi dişlerimizin arasına soktuk muydu muhakkak ısdırırız. </st><st c="19935">Gaç diyom.</st></em></p>
		<p><st c="19945">Uzaktan bakan biri, dev köpekle onun yarısı kadar ya var ya yok bir çocukcağızın göğüs göğüse geldiğini görünce bunun </st><span epub:type="pagebreak" title="108" id="page108"></span><st c="20064">çok dengesiz bir kapışma olduğunu düşünür ve böyle düşünmekte de haklı olurdu. </st><st c="20143">Tek şartla; bu dengesizlikte ağır basan tarafı doğru hesaplayacaktın. </st><st c="20213">Savaş tahterevallisi, uluyan uçsuz bucaksız sürüleri, adam gibi savaşmayı bilen küçük orduların karşısında çok atmıştır havalara. </st><st c="20343">Burada da olacak olan odur; adı doğru konulsun. </st><st c="20391">Ömer, adam gibi savaşmayı bilen küçük çaplı bir ordu, koca köpekse uluyup duran bir it sürüsüdür, hepsi o.</st></p>
		<p><st c="20497">Kavgadan mavgadan, köpekten möpekten korkmazdı Ömer bir kere. </st><st c="20560">Bu, onun, başlamak üzere olan savaşın öncesindeki artılarından biriydi. </st><st c="20632">Can acısı nasıl bir şeydir katiyen bilemezdi, ki bu da bir başka artıydı. </st><st c="20706">Hayatı darp ve eziyet altında geçtiği için bunları hayatın akışı içindeki normal şeyler gibi görür, hiç etkilenmez, tabiri caizse darbı yolda yürüken üstüne çiseleyen yağmur gibi kabullenip içinden geçer giderdi. </st><st c="20919">Eh, artı tabii. </st><st c="20935">Bir de şu vardı ki, ölse pes etmezdi. </st><st c="20973">En şaşmaz tahterevallileri bile şaşırtabilecek artılardı bunlar.</st></p>
		<p><st c="21037">Buna mukabil, köpek denilen yaratık darptan, ısırıktan, şundan bundan korkardı, bu birinci eksi, her canlı gibi onun da canı yanardı, bu ikinci eksi, üstelik bu yaratık, güç yetiremeyeceği bir hasma çattığını anladığı anda pes etmesini bilirdi, bu da üçüncü eksi. </st><st c="21302">Ama o anda savaş tahterevallisinde bu kadar hafif kalacağından haberi yoktu safın. </st><st c="21385">O da yoldan geçen herhangi birinin düşüneceği gibi kendisinin üstün olduğunu düşünüyordu; çünkü Ömer’le tanışmamıştı henüz.</st></p>
		<p><em><st c="21508">Sen bilin madem.</st></em></p>
		<p><st c="21525">Ömer olmanın dövüş esnasındaki sayısız faydalarına ilaveten Karaaslanlı olmanın da sayısız faydaları vardı. </st><st c="21634">Bir Karaaslanlı, saldırı ne kadar beklenmedik olursa olsun, her zaman, her türlü beklenmedik saldırıyı bekleyebilirdi. </st><st c="21753">Bu, Karaaslanlının durumunu değiştirmezdi hoş. </st><st c="21800">Zira, şu dünyadaki her Karaaslanlı, dayağı ilahi bir rıza ile bekler ve yer, orasını burasını ovuştura ovuştura köyüne dönerdi. </st><st c="21928">Ömer hariç. </st><st c="21940">O da bir yere kadar bir Karaaslanlı gibi bekler, ama beklediği şeyin giriş - gelişme ve sonucuna rızası olmadığı için kara bir aslan gibi savaşır, bekleteni beklenmedik şekilde hurdahaş ederdi.</st></p>
		<p><span epub:type="pagebreak" title="109" id="page109"></span><st c="22133">Şimdi de öyle edecekti.</st></p>
		<p><st c="22157">Kemik renkli, kırçıllı, tüylü koca köpek, o güne kadar kafasına göre takılmış, oğlandı, kızdı, adamdı, kadındı dinlemeden hepsini de sıçtığı yere kadar kovalamış, taş atanını, taş atacakmış gibi çömelenini, güya bunu korkutmak için yerden toz kaldıranını, bir değnek bulup savuranını, hâttâ üstünü başını çıplanıp ceketini havada sallayanını bile görmüş, korkan bir insan ne yapar, nasıl eder, güzelce öğrenmiş, büyük küçük ayırt etmeden hepsini hâlletmişti.</st></p>
		<p><st c="22616">Ama?...</st></p>
		<p><st c="22624">Ama bu defa başka bir şeyler vardı ama?...</st></p>
		<p><st c="22667">Aslında vazifesini yerine getirmiş, oğlanı silkeleyip kıçından iğnesini yapmıştı Çeto; çekilip gitmeli ve Hüdai Ağa’yı durumdan haberdar etmeliydi ama... </st><st c="22822">Bir tuhaflık vardı ama işte.</st></p>
		<p><em><st c="22850">İyi de, niye hâlâ gaçmıyo, gerilemiyo, yirden taş, toz alıp atmıyo bu? </st><st c="22922">Saldırıyım mı ki?</st></em></p>
		<p><st c="22939">Saldıracaktı ama?..</st></p>
		<p><st c="22959">Kafasını bir yana yatırarak kısa bir süre daha düşündü Çeto.</st></p>
		<p><em><st c="23020">Allaa Allaaa... </st><st c="23037">Nooluyo lan?</st></em></p>
		<p><st c="23049">Bu niye böyle yapıyodu yav? </st><st c="23078">Yani bu niye adam gibi korkmuyodu yav? </st><st c="23117">Bu neydi şimdi yav? </st><st c="23137">Yav şimdi de harekete mi geçiyodu üstüne doğru yav?</st></p>
		<p><em><st c="23188">Alla Alaaa...</st></em></p>
		<p><st c="23202">Ne yapacağını tümüyle şaşırıp iyi bir korkutmak için saf saf atıldı Çeto.</st></p>
		<p><em><st c="23276">Gel bakalım o zaman madem!</st></em></p>
		<p><st c="23303">Köpeğin konuştuğu her şeyi duymasına, daha doğrusu duyduğunu sandığını sanmasına rağmen Ömer’in hayatında tereddüde yer yoktu. </st><st c="23431">Dövüş varsa dövüşülürdü. </st><st c="23456">Öte yandan, bu rakip öncekilerden bir hayli farklıydı. </st><st c="23511">Köpekti ve evvelce bir köpekle hasım olmamıştı. </st><st c="23559">Konuşan köpekle hiç. </st><st c="23580">Kama gibi dişleri, desoto motoru gibi hırıltısı, davul gibi göğsü ve çok kalın kolları vardı bu hasmın üstelik. </st><st c="23692">Ve de üstelik pabuç kadar dili. </st><st c="23724">“Konuşuyo gibi sanki kesin.” Üstüne basıp geçsen oralı olmayan, bunu her gördüklerinde bok kokulu yufkayla lora kona</st><span epub:type="pagebreak" title="110" id="page110"></span><st c="23840">cakları için kuyruk sallayarak peşine takılan dost canlısı Karaaslan köpeklerine hiç benzemiyordu.</st></p>
		<p><st c="23939">“Fark etmez.”</st></p>
		<p><st c="23953">Bir an evvel şunu pes ettirip dudaklarını tulumbanın gagasına dayaması lâzımdı. </st><st c="24034">“Ben de onunla konuşsam bırakır mı geçeyim acaba?” Kendinden büyüklerle dövüşme stajı esnasında en iyi geliştirdiği şey, bir taraftan dövüşürken bir taraftan düşünmekti. </st><st c="24204">Köpek, o kama gibi dişleriyle ayağını mayağını tuttuğu anda bunu yerlerde sürükleyebilir ve bu debelenirken de başka bir yerini yakalayıp dövüşü kazanabilirdi. </st><st c="24364">O hâlde tuzak kurması gerekiyordu. </st><st c="24399">Ona bir şey verecek, karşılığında daha büyük bir şey alacaktı. </st><st c="24462">Köpeğin kısa bir süre konuşmayı kesip dilini dişlerinin arasından çekerek kafasını yana yatırdığını görünce beklediği fırsatın geldiğini anladı ve hücuma kalktı.</st></p>
		<p><st c="24623">Çeto’nun stajdan mıtajdan haberi yoktu. </st><em><st c="24664">Ana! </st><st c="24669">Valla geliyo yav!</st></em><st c="24686"> Üstüne gelen hasmının, burnuna doğru yanlamasına uzattığı kolu kerpeten gibi dişleriyle tutuverdi. </st><st c="24786">İstese o çıtır çıtır kemikleri ezip atabilirdi ama o sadece tuttu. </st><st c="24853">Ne de olsa köpekti ve istese de bir insan kadar gaddar olamazdı.</st></p>
		<p><em><st c="24917">İşşallah bu sana bi ders olur da bi daa bizim baççeye girmessin.</st></em></p>
		<p><st c="24982">Kafasını tuzağa uzattığının farkında değildi tabii.</st></p>
		<p><st c="25034">Nitekim kapanıverdi o tuzak. </st><st c="25064">Hasmının bir anda boştaki koluyla ense kökünü yakalayıp kendine çektiğini fark etti Çeto, </st><em><st c="25154">Annah</st></em><st c="25159">, t</st><em><st c="25162">uzak lan bu. </st><st c="25176">Gaç!</st></em><st c="25180"> ama artık çok geçti, silkindi, debelendi, hâttâ viyakladı, gene de hasmının eşeğe biner gibi üstüne binmesine mani olamadı.</st></p>
		<p><em><st c="25304">Boku yidik.</st></em></p>
		<p><st c="25316">Ömer, bu sivri sırtta dövüşü kazanacak kadar kalabilmenin kolay olmayacağını hesaba katmıştı. </st><st c="25411">Köpeğin, kafasının içinde dönüp duran sözleri zaten dikkatini fena hâlde dağıtıyordu. </st><st c="25497">Bacaklarıyla hayvanın karnını sıkı sıkı sarıp ayaklarını kaburgalarının altında birleştirmeyi akıl edebildi gene de. </st><st c="25614">Bunu düşmemek için değil, hasmını boğmak için yapmıştı.</st></p>
		<p><em><st c="25669">Höğnkkk... </st><st c="25681">Bırak lan! </st><st c="25692">Bırak diyom.</st></em></p>
		<p><st c="25704">Duymasa iyi olacaktı ama duyuyordu işte. </st><st c="25746">Yine de ne pahasına olursa olsun bırakmayacak ve hiçbir şey yapamasa bile sı</st><span epub:type="pagebreak" title="111" id="page111"></span><st c="25822">ka sıka soluğunu kesmeye çalışacaktı. </st><st c="25861">O kadar çok şeyi o kadar kısa sürede düşündüğü için aslında ne düşündüğünü, hâttâ düşünüp düşünmediğini dahi bilmiyor, köpeğin sesini duyup durduğu için belki de bunların hiçbirinin olmadığını, rüya gördüğünü de düşünüyor, veya onu da düşünmüyor, her şeye rağmen her şeyi doğal bir refleksle, otomatik olarak yapmaya devam ediyordu. </st><st c="26194">Bir balığın sudaki davranışları kadar doğal ve kendiliğinden.</st></p>
		<p><st c="26255">Tuzağa düştüğünü anlayan Çeto, sırtına binen ilkokul dört talebesinin ağırlığından ziyade, oğlanın altta, kaburgalarının bittiği yerde birbirine doladığı gıslavetlerinin acıtıp soluksuz bırakan baskısıyla çökekaldı ve panik içinde daha büyük bir hata yapıp az evvel tuttuğu sol kola dişlerini adamakıllı geçirmek yerine çenesinin kilidini açarak kafasını çevirdi, sırtındaki bu tuhaf insanın bir yerlerini kapacakmış gibi yaparak onu korkutmaya çalıştı.</st></p>
		<p><em><st c="26709">Bırak lan! </st><st c="26721">Duttuum yiri gopardırım bak.</st></em></p>
		<p><st c="26749">Ömer bırakmadı. </st><st c="26766">Aslında hayvana vurmak, kafasını ısırmak falan istiyordu ama ne isterse istesin, artık serbest kalan sol elini de kullanarak dövüşün hemen başlarında kavradığı ense köküne sıkı sıkı yapışmak zorundaydı. </st><st c="26969">Köpek, insan gibi konuşmayı kesip köpek gibi ciyaklamaya başlayınca dişlerinin arasından; “Pes mi lan, pes mi?” dedi.</st></p>
		<p><em><st c="27086">Pes lan pes! </st><st c="27100">Annah! </st><st c="27107">Duyyon nu lan sen beni?</st></em></p>
		<p><st c="27130">Ömer, altındaki hayvanın tastamam yatıverdiğini gördüğü anda kazanacağını anlamıştı zaten, ama gıslavet mengenesini gevşetme nedeni bu değildi. </st><st c="27275">Hayvan hem “Pes” demiş, hem de “Duyuyor musun sen beni?” diye sormuştu. </st><st c="27347">Şaşkın, yana devrildi, elleri hayvanın kalın boynunda, tekrar sordu:</st></p>
		<p><st c="27415">“Pes mi?”</st></p>
		<p><em><st c="27425">Peeees! </st><st c="27434">Üstüme başıma saldım yav. </st><st c="27460">Pes didim, pes.</st></em></p>
		<p><st c="27475">Hayvanın gevşediğini, sonra da inleyip iç çektiğini fark etti Ömer. </st><st c="27544">Gıslavetleri ıslanmıştı ve bu da hayvanın sahiden ‘saldığını’ gösteriyordu. </st><st c="27620">Ve de sahiden konuştuğunu. </st><st c="27647">Çünkü gıslavetlerinin ıslandığını fark etmeden önce onun “Saldım.” dediğini duymuştu. </st><st c="27733">Zaten gıslavetinin topuğu köpeğin çükünün ucundaydı hemen.</st></p>
		<p><span epub:type="pagebreak" title="112" id="page112"></span><st c="27791">“Sahiden konuşuyo musun sen?”</st></p>
		<p><em><st c="27821">Sayiden beni duyyon nu sen?</st></em></p>
		<p><st c="27849">“Duyuyorum. </st><st c="27862">Sahiden işiyo musun peki?”</st></p>
		<p><em><st c="27888">İşiyom hee. </st><st c="27901">Az daa dut boynumu, bak bi de sıçıyom mu sıçmıyom mu.</st></em></p>
		<p><st c="27954">Yandan eğilip köpeğin yüzüne baktı Ömer. </st><st c="27996">Hayvan, kapalı dudaklarının arasından dilinin ucunu çıkarıp çıkarıp havayı yalıyordu. </st><st c="28082">At iner gibi kaldırdı sağ bacağını, elleri hâlâ hayvanın boynunda, ama artık gevşetmişti, arkasına uzandı. </st><st c="28189">Köpeğin tavrı değişmemiş, kurtuldum diye saldırmaya falan kalkmamıştı.</st></p>
		<p><st c="28259">“Bak bıraktım. </st><st c="28275">Pes ettin, ona göre.”</st></p>
		<p><em><st c="28296">İttik yav ittik. </st><st c="28314">Nirden çattık yav? </st><st c="28333">Ne belaymışsın hay arkadaş. </st><st c="28361">Gaç!</st></em></p>
		<p><st c="28365">Ömer dövüşü bırakmış, bir köpekle sahiden de konuşup konuşmadığını düşünmeye başlamıştı ama gene de muharip içgüdüleri yüzünden, her an herhangi bir yerini yeniden kavrayacak şekilde bir süre daha yüzünü hayvanın ense kökünden ayırmadan tozun toprağın içinde yattı. </st><em><st c="28632">Hah yav. </st><st c="28641">Hah. </st><st c="28646">Bi nefes alalım yav.</st></em><st c="28666"> Ağır ağır doğruldu sonra. </st><st c="28693">Köpek, şimdi kuyruğunu bacaklarının arasına sıkıştırmış, o vaziyette devam ediyordu yatmaya. </st><em><st c="28786">Bak gımıldaşıyom mu hiç? </st><st c="28811">Bizde söz namus.</st></em><st c="28827"> Hayvanın üstünden aşıp yüzünü göreceği bir yere geçti. </st><st c="28883">Hâlâ havaya küçük küçük dil attığını görünce; “Sen sahiden konuşuyor musun?” diye sordu tekrar.</st></p>
		<p><em><st c="28978">Haa, bi de o varıdı de mi? </st><st c="29006">Sen sayiden duyyon yani beni.</st></em></p>
		<p><st c="29035">“Galiba.”</st></p>
		<p><em><st c="29045">Görüyon nu bak! </st><st c="29062">Bi daa çıktı. </st><st c="29076">Bunu Hüdai Aa’ya hemen söölemem lazım. </st><st c="29115">Sevincinden altına salmassa....</st></em></p>
		<p><st c="29146">Ömer, dövüş bittiği için yeniden darp biyolojisine dönmeye başlamıştı. </st><st c="29218">Doğrulurken “Hüdai Ağa mı? </st><st c="29245">O kim?” dedi veya bunu dediğini zannetti. </st><st c="29287">Göynü bulanıp dizleri titreyerek kalktı, “Su içmem lâzım.” dedi veya dediğini zannetti, tulumbaya doğru ilerledi sarsak sarsak veya ilerlediğini zannetti. </st><st c="29442">Kendini, tulumbayı ilk gördüğü zamanki gibi hissediyordu şimdi. </st><st c="29506">Dövüş başladığında gitmiş gibi olan bir sürü ıvır zıvır, bir süre boyun</st><span epub:type="pagebreak" title="113" id="page113"></span><st c="29577">ca yutmayı başardığı, ama artık daha fazla tutamadığı bir kusmuk seli gibi fışkırarak geri gelmişti.</st></p>
		<p><st c="29678">Dünya döndü, içi hafifledi, göynü daha bir bulandı, gözü karardı, balkondan atılmış bir kilim gibi hafifçe çırpışarak yüzükoyun yere kapaklandı.</st></p>
		<p><em><st c="29823">Annah! </st><st c="29831">Nooluyo lan? </st><st c="29844">Galk lan! </st><st c="29854">Hüdai Aa ben yaptım sannedecek şimci. </st><st c="29892">Galk diyom. </st><st c="29904">Ooolaaan. </st><st c="29914">Ooolaaan.</st></em></p>
	</section>
  <div id="charCountTotal" value="29923"></div></body>
</html>
