<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="37" id="page37"></span><st c="0">Bakarım, tabiat başlar büyük işine,</st></p>
			<p><st c="36">Bulutlar gelir uzaktan</st></p>
			<p><st c="59">Katar katar, küme küme.</st></p>
			<p><st c="83">Bulutlar sular ovaları,</st></p>
			<p><st c="107">Bulutlar yürür dağlara doğru</st></p>
			<p><st c="136">Uyanır, açar gözlerini yeryüzü,</st></p>
			<p><st c="168">Gökler çalar davulunu...</st></p>
			<p><st c="193">MEVLÂNÂ</st></p>
		</article>
		<div></div>
		<p><st c="201">Sular çamur akıyordu. </st><st c="224">Bahar gelmişti.</st></p>
		<p><st c="239">Gökyüzü mavileşiyor, güneş ağzını ayırmış otuz iki dişini gösteriyor, tabiat ceplerini ters çevirmiş, bereketini müsrifçe saçıp savuruyordu. </st><st c="381">Toprak, bozuk para kapışan çalgı ekibi gibi şevkle taarruz ediyordu cepten dökülenlere. </st><st c="469">Oradan kanatlarını açıp tembel tembel gerinen bir uğur böceği çıkıyor, buradan bir sarı papatya arsız arsız pörtleyiveriyordu. </st><st c="596">Ayılar uyanıyor, boğalar kızışıyor, oğlaklar tepişiyordu.</st></p>
		<p><st c="653">Bahar gelmişti.</st></p>
		<p><st c="669">Ankara Çayı, bağrına şefkatle basıp muhafaza ettiği sivrisinek larvalarını usul usul kabuğundan salıyor, evlâd-ı haşerattan dokunmuş vızıltı pikesini, ana avrat sövmüşmüş sövmemişmiş hiç aldırmadan civardan geçenlerin burun deliklerine, kulak memelerine doğru sallıyordu. </st><st c="942">Şımarık şımarık bahar müjdesi vereceğiz diye uçuşan kavak pamukları, terli enselere, çıplak alınlara yapışıp kaşındırarak milleti illet ediyordu. </st><st c="1088">Börtü böcek antenini sallıyor, kıllı bacaklarını sıvazlıyordu. </st><st c="1151">Danaburnu topraktaki tohuma, uçuç böceği yapraktaki bite, tırtıl yaprağa, solucan toprağa saldırıyor, peygamberdevesi alayına saldırıyordu. </st><st c="1291">Çocuk yaşta beyaz bulutlar havai gökyüzünde uzun eşek oynuyor, kararsız tavırlarla kâh yavşayıp kıç kıça </st><span epub:type="pagebreak" title="38" id="page38"></span><st c="1396">sokuluyor, kâh gâvur görmüş gibi kopup birbirlerinden uzaklaşıyorlardı.</st></p>
		<p><st c="1467">Bahar gelmişti.</st></p>
		<p><st c="1483">Güneş, sırtındaki kıştan kalma mil, çamur, kar ve buz yükünden kurtuldukça usul usul kafasını kaldırıp yataydan dikeye geçiş temrinleri yapıyor, kimi ışınını şu, kimini bu yana uykudan yeni uyanmış al yanak oğlan çocuğu mahmurluğuyla sersem sepelek uzatıyor, nihayet sıcağa kavuşan sokak kedileri domalıp geriniyor, iliği kemiği ısınan yağmur olukları, elektrik telleri, tren rayları çatır çutur genleşiyordu.</st></p>
		<p><st c="1893">Bahar gelmişti.</st></p>
		<p><st c="1909">Ankara ve çiçek birbirine sigarayla kibrit, Ankara ve börtü böcek birbirine kalemle kâğıt, Ankara ve dersten kaytaran talebeler birbirine göbek çukuruyla çukur pamuğu, Ankara ve bahar sarhoşluğu birbirine donla göt gibi yapışmıştı. </st><st c="2142">Şehir gevriyor, mayışıyor, gevşiyor, insanoğlu farkına bile varmadan hımbıllaşıyor, omuzlarını aşağı salıyordu. </st><st c="2254">Şehrin çatık kaşlarının arasındaki bombeli kırışıklık görünmez bir ütüyle dümdüz edilmiş gibiydi. </st><st c="2352">Ankara sırıtıyordu.</st></p>
		<p><st c="2371">Bahar gelmişti.</st></p>
		<p><st c="2387">Kırıkkale asfaltının sol kenarında tespih gibi dizilmiş çiçeklikler ışıldıyor, sağ kenarında birdirbir oynar gibi birbirlerinin sırtına basmış morlu, eflâtunlu, pembeli, beyazlı gecekondular çatırdıyor, Elmadağ’a doğru kıvrana kıvrana uzanan çatlak asfalt; “Gel bak, ne gösterecem.” der gibi kendini o yola vuranları sinsi sinsi Yeşilbayır’a doğru çekiyordu.</st></p>
		<p><st c="2746">Muhtar Hacı Naci Kalaycı, dudaklarını gerip dişlerinin arasından sessizce geğirdi.</st></p>
		<p><st c="2829">Yeşilbayır’a da bahar gelmişti.</st></p>
	</section>
  <div id="charCountTotal" value="2861"></div></body>
</html>
