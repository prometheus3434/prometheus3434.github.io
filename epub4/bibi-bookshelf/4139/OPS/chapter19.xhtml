<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="144" id="page144"></span><st c="0">Ah nice bir uyursun, uyanmaz mısın?</st></p>
			<p><st c="36">Çağrışır dellâllar, inanmaz mısın?</st></p>
			<p><st c="71">YUNUS EMRE</st></p>
		</article>
		<div></div>
		<p><st c="82">Hüdai Ağa, iş üstündeyken mümkünse hiçbir şey işitmemeye, mümkün değilse ağır işitmeye çalışırdı. </st><st c="181">Nitekim, evinin bahçesindeki hırgür, o anda iş üstünde olduğundan işitmemeye çalışacağı sesler sınıfına giriyordu. </st><st c="296">Yani tam da Ömer kilim gibi çırpışarak yere kapaklandığında kapıyı açıp dışarı çıkacağı tuttuysa bunun sebebi duyduğu sesler değildi. </st><st c="430">Toparlanıyordu güya. </st><st c="451">Dışarıda vırt zırt kalmasın, derdi oymuş gibi yapıyordu. </st><st c="508">Aklı yalandan iş yapıyormuş gibi poz yapmakta olduğundan, kırmızı tulumbanın yanında kan ve pislik içinde, permeperişan yatan oğlanı başta fark edemedi.</st></p>
		<p><em><st c="660">Hüdai Aaa... </st><st c="674">Hooop. </st><st c="681">Bu yana bak... </st><st c="696">Hooop.</st></em></p>
		<p><st c="702">Artık Çeto’ya asker arkadaşına verir gibi rahat cevap veriyordu. </st><st c="768">Kavukluyla Pişekâr gibi olmuşlardı.</st></p>
		<p><st c="803">“Ne var be?”</st></p>
		<p><st c="816">Çeto, Hüdai Ağa’nın dikkatini bir köpek gibi o yana bu yana seğirtip inleyerek çekemeyeceğini biliyordu. </st><st c="922">O yüzden, doğrudan konuya girdi.</st></p>
		<p><em><st c="954">Hüdai Aaaa... </st><st c="969">Var yaaa... </st><st c="981">Bunun götünü dişledimidi demin, o da beni döödü, soora düşeyazdı. </st><st c="1047">Deminden beri sesleşiyom, duymayon.</st></em></p>
		<p><span epub:type="pagebreak" title="145" id="page145"></span><st c="1082">Koca köpek, tulumbanın başında ciyaklaya ciyaklaya yavşıyor, orada bir iki kıç sallayıp gerisingeri Hüdai Ağa’nın paçalarına sürtünüyor, az da orada yavşıyordu.</st></p>
		<p><st c="1243">“Ne?” dedi Hüdai Ağa. </st><st c="1266">“Dişledin mi? </st><st c="1280">Kimi dişledin? </st><st c="1295">Kim düştü? </st><st c="1306">Hani nerde?” Cevap almasına gerek kalmadan yerde yatan küçük et parçasını gördü.</st></p>
		<p><st c="1386">Ağalık, Hüdai Nâbit’te ırsi veya mali değil, ölümüne çalışkan olduğu için Konya Belediyesi Fen İşlerinde yakıştırılan mesleki bir unvandı ve seneler var, kimse tek ön adını kullanmazdı. </st><st c="1573">Hüdai Ağa aşağı - Hüdai Ağa yukarı. </st><st c="1609">Çeto bile ona Hüdai Ağa diye hitap ederdi. </st><em><st c="1652">Hüdai Aa</st></em><st c="1660"> diye.</st></p>
		<p><st c="1666">Yere kök salmış da ayaklarını bir türlü kurtaramıyormuş gibi ağır adımlarla tulumbanın başına gelip Çeto’ya ters ters baktı. </st><st c="1792">“Ne ettin sen?” dedi öylesine, ama görür görmez bunun Çeto’nun işi olamayacak işlerden olduğunu anlamıştı.</st></p>
		<p><em><st c="1898">Bunun götünü dişledimidi demin, o da beni döödü, soora düşeyazdı.</st></em></p>
		<p><st c="1964">“Kaçıl.”</st></p>
		<p><st c="1973">Eğilip oğlanı dikkatle kucakladı, tüy gibi kaldırıp usul usul eve yürüdü. </st><st c="2048">Çeto’nun anlatıp durduklarını işitmiyor veya takmıyordu. </st><st c="2105">Zaten Çeto’nun da onun bu pozlarını taktığı yoktu.</st></p>
		<p><em><st c="2155">Bu bizim baççeye girdiyidi, ben de bunun götünü ısdırdımıdı... </st><st c="2219">Ama çok değil... </st><st c="2236">Az... </st><st c="2242">Argadaş... </st><st c="2253">Var ya... </st><st c="2263">Bi daldı bana... </st><st c="2280">Anam anam anam... </st><st c="2298">Maafetti maaf... </st><st c="2315">Ama ben yapmadım... </st><st c="2335">O gendi bööle olmuş. </st><st c="2356">Aha da sana büyük yimin.</st></em></p>
		<p><st c="2380">Hüdai Ağa bunu zaten fark etmişti. </st><st c="2416">Eğer konuşmayı bildiği gibi kaldırıp sopayla falan bir çocuğun kafasını kırmayı da bilmiyorsa Çeto’nun işi değildi bu. </st><st c="2535">Gene de yüz vermiş olmamak için; “Hadi ordan!” dedi, kapıyı ayağıyla ittirip açarken. </st><st c="2621">“Yalancı.”</st></p>
		<p><st c="2631">Çeto, davet edilmiş gibi önden önden girdi içeri.</st></p>
		<p><em><st c="2681">Sen de gabehiti hep bana buluyon.</st></em></p>
		<p><st c="2715">“Kabahat sende çünkü.”</st></p>
		<p><em><st c="2738">Allaaallaaa... </st><st c="2754">O bana daa çok yaptı diyoz inanmayon hay argadaş. </st><st c="2804">Altıma saldım zopadan, gokla da bak.</st></em></p>
		<p><st c="2840">Hüdai Ağa, önü sıra kuyruğunu kaldırıp bacağına sürtünen </st><span epub:type="pagebreak" title="146" id="page146"></span><st c="2898">köpeği ittirip çocuğu kendi koca yatağına götürdü. </st><st c="2949">“Hiç sırnaşıp suçu üstünden atmaya çalışma. </st><st c="2993">Yapmışsındır sen bir şeyler. </st><st c="3022">İt herif.” Seri adımlarla ecza dolabına gitti. </st><st c="3069">Bu arada, artık Çeto’ya gına getirten askerlik anılarını anlatıyordu.</st></p>
		<p><em><st c="3138">Biliyoz amına goyuyum. </st><st c="3162">Biliyoz. </st><st c="3171">Öf.</st></em></p>
		<p><st c="3174">“Sövme de dinle hayvan. </st><st c="3199">Öğren bir şeyler.”</st></p>
		<p><st c="3217">Gazlıbez, tentürdiyot, oksijenli su, sargı bezi, makas, pens, katküt, dikiş iğnesi, ipek iplik, küvet, pamuk, ispirto, penisilin tozu, çengelli iğne aldı ecza dolabından. </st><st c="3389">Çeto’nun da şurasına kadar bildiği gibi, askerliğini sıhhiye olarak yaptığı ve öğrendiğini unutmayan adamlardan olduğu için koca Şeker Kolonisinde bile onun üstüne pansuman yapan yoktu. </st><st c="3575">Malzemeyi, karyolanın yaslı durduğu pencerenin pervazına dizdikten sonra geri döndü, kuzinenin üstünde ılık ılık bekleyen çaydanlığı temiz bir leğene boşalttı, suya bir avuç tuz atıp nasırlı elleriyle şöyle bir karıştırdı, yeşil sandıktan iki tane yüz havlusu çıkardı, leğenin içine atıp çocuğun başına döndü. </st><st c="3885">Usul usul, nazikçe soymaya başladı. </st><st c="3921">Çocuğun kafasından, ‘muhtemelen dün geceden beri’ ara ara akan kan aşağılara yürümüş, çoğunlukla kurumuş, kafa derisi obruklu platolu kabuklarla dünya atlasına dönmüştü. </st><st c="4091">Övünmek gibi olmasın ama, bu işlerden anlamayan biri baksa oğlanın bütün vücudu kanamış sanırdı. </st><st c="4188">“Hâlbuki değil işte. </st><st c="4209">Çoğu kan lekesi. </st><st c="4226">Askerliğini Sıhhiye olarak yapınca insan...”</st></p>
		<p><em><st c="4270">Öf yav öf. </st><st c="4282">Gene başladı yav.</st></em></p>
		<p><st c="4299">“Terbiyesiz, saygısız.”</st></p>
		<p><st c="4323">Evet. </st><st c="4330">Kafası haricinde yarası yoktu çocuğun. </st><st c="4369">Tabii Çeto’nun altlı üstlü üçer diş iziyle imzaladığı küçük kıçı saymazsan. </st><st c="4445">Asıl manzaranın yanında çizik bile sayılmazdı bu, hoş. </st><st c="4500">“Bak, bir de birşey yapmadım diye sırnaşıyordun. </st><st c="4549">Hani? </st><st c="4555">Ben mi ısırdım çocuğun götünü?”</st></p>
		<p><em><st c="4586">Ne biliyon? </st><st c="4599">Belki başka bi köpek ısdırdı? </st><st c="4629">Allaaalaaa...</st></em></p>
		<p><st c="4642">“Kendin dedin ya demin. </st><st c="4667">Hani sen yalan bilmezdin?”</st></p>
		<p><st c="4693">Çeto suçlu suçlu yalanıp hafifçe vıykladı. </st><st c="4737">İstediği zaman tastamam köpekleşebiliyordu.</st></p>
		<p><st c="4780">Hüdai Ağa, hastasına teşhisini koymuştu. </st><st c="4822">Çocuğun vücu</st><span epub:type="pagebreak" title="147" id="page147"></span><st c="4834">dunda, butlarının sağ yanağı hariç, kesikli, delikli yara yoktu. </st><st c="4900">İki üç morartıyla üç beş göğerti yaradan sayılmazdı, ki hiçbiri taze değildi zaten. </st><st c="4984">Onu evhamlandıran, çocuğun kafasından ve kulağından akıp kuruyan kandı. </st><st c="5056">Açık yara yok, deride ezik ve bol miktarda yırtık var, ama kafa ve kulak kanlı. </st><st c="5136">Haydi hayırlı işler... </st><st c="5159">Bunu yapanı bir tenhada kıstıracaktın... </st><st c="5200">Deli gibi iş görüyordu bir taraftan. </st><st c="5237">Ilık tuzlu suya bandığı havluyu önce Çeto’nun dişlediği yere bastırıp temizledi. </st><st c="5318">Kan falan yoktu artık. </st><st c="5341">Çizilmiş, hafifçe kanamış, kurumuştu. </st><st c="5379">Üsturuplu dalamıştı it. </st><st c="5403">Bilek kalınlığında nice sopayı, sığır kemiğini ve kürek sapını bir ısırışta yongalarına ayırdığı dikkate alınırsa, o kürdan gibi butları etliekmek içine çevirmesi işten değildi. </st><st c="5581">Merhametli bir ‘defol git’ ihtarıydı belli ki. </st><st c="5628">Gene de Çeto’ya ters ters bakıp homurdandı. </st><st c="5672">“İtsin it. </st><st c="5683">Resmen it.”</st></p>
		<p><st c="5694">Çeto bu hakikati itleşerek teyit etti: “Vıyk.”</st></p>
		<p><st c="5741">“İşine gelmeyince konuşma kabiliyetini kaybediyorsun bakıyorum.”</st></p>
		<p><em><st c="5806">Yoo... </st><st c="5814">Gaybetmiyom ki... </st><st c="5832">Sen şey deyince...</st></em></p>
		<p><st c="5850">Evet. </st><st c="5857">Çene yapmak güzeldi hakikaten... </st><st c="5890">de...</st></p>
		<p><st c="5895">Şimdi pansuman zamanıydı, tedavi zamanı. </st><st c="5937">Silkindi, bakmadan sataştı köpeğe.</st></p>
		<p><st c="5971">“Ben yetişmesem ne yapacaktın? </st><st c="6003">Yiyecek miydin çocuğu?” Onunla itişmek canını tazeliyordu.</st></p>
		<p><st c="6061">Çeto, kafasını kaldırıp ısırdığı semiz kıça baktı. </st><st c="6113">Hiç de kötü görünmüyordu bir kere. </st><st c="6148">Hafifçene dokandırmıştı zaten. </st><st c="6179">Asıl ona olmuştu olan. </st><st c="6202">Hüdai Ağa onu hiç demiyordu.</st></p>
		<p><em><st c="6230">Sokranıyon amma o bana naaptı asıl. </st><st c="6267">Hiç onu dimiyon.</st></em></p>
		<p><st c="6283">“Kes kes. </st><st c="6294">Ne yapacak sana el kadar şey?”</st></p>
		<p><st c="6324">Büyücek bir parça gazlıbezi tampon yapıp çocuğun kaba etindeki yarayla yatak arasına koydu, daha mühim kısımlara geçti. </st><st c="6445">Asıl meselenin olduğu kısımlara. </st><st c="6478">Çocuğun kafasına eğilirken içi içini yediği hâlde hiç acelesi yokmuş gibiydi. </st><st c="6556">Parmak uçlarıyla uzun uzadıya ve dikkatlice yoklayarak kafatasının nerelerinde kabuk, nerelerinde çizik var, nerelerinde yırtık var bir bir tespit etti. </st><st c="6709">Düz veya göçüklü kırık bulamadığı için pek sevindi, o arada da Çeto’yla car car konuştu. </st><st c="6798">“İlim ilim bilmek</st><span epub:type="pagebreak" title="148" id="page148"></span><st c="6815">tir, ilim kendin bilmektir. </st><st c="6844">Bu durumdaki bir yaralıyı hastaneye götürmek, hiçbir bok bilmemektir. </st><st c="6914">Sabitleyecek, pansumanını yapacak, varsa kanamasını durduracak, sonra da uyandıracaksın. </st><st c="7003">Uyutmayacaksın. </st><st c="7019">Her şey rast gidiyorsa, hoplatmayacağından, zıplatmayacağından, sarsmayacağından da eminsen, adam gibi kaldırıp hastaneye götürebilirsin. </st><st c="7157">Anladın mı?”</st></p>
		<p><em><st c="7169">Hee. </st><st c="7175">Çoğanladım. </st><st c="7187">Amaaliyet bile yaparım gayrı. </st><st c="7217">Gaçıl, ben devam ideyim isterisen.</st></em></p>
		<p><st c="7251">Sırıttı Hüdai Ağa. </st><st c="7271">“Konyalı it...” diye geçirdi içinden. </st><st c="7309">Çeto’nun konuştuğuna tam mânâsıyla ikna olmasını engelleyen işlerden biri de buydu. </st><st c="7393">Konyalıydı Çeto ve Konyalıca konuşuyordu. </st><st c="7435">Ne zaman bunu düşünse, “Put yapıp tapmak gibi bir şey bu be.” diye kızıyordu kendine. </st><st c="7521">“Konuşmuyor tabii ki. </st><st c="7543">İnanmak istediğim için inanıyorum, inanırken de her şeyi kendime göre eğip büküyorum.” Üst dişleriyle alt dudağını usul usul kemiriyordu bir taraftan. </st><st c="7694">Öyle ya... </st><st c="7705">Ağzıyla veya sağır dilsiz alfabesiyle konuşmuyordu ki Çeto... </st><st c="7767">Zihniyle konuşuyordu. </st><st c="7789">Aksanı olur muydu zihnin? </st><st c="7815">Konya ağızlı, Acıpayam ağızlı zihin olur muydu? </st><st c="7863">Bırak ağzı burnu, zihnin lisanı olur muydu bakalım? </st><st c="7915">İnce ince yolduğu bir parça deriyi ön dişlerinde hafifçe ezerek yuttu. </st><st c="7986">Aklı daldan dala atlıyordu. </st><st c="8014">O ara, oğlanda birkaç tane dikişlik, oldukça ciddi yara tespit etti. </st><st c="8083">Dişten veya kesici bir şeyden değil, şöyle enli, yassı, ezici bir şeyden oluşmuş, kafa derisinin, kafatasıyla o sert şey arasında sıkışıp feci şekilde yırtılmasından meydana geldiği aşikâr, biçimsiz, eciş bücüş yaralar. </st><st c="8303">Bir de kulaktan gelen kan meselesi vardı. </st><st c="8345">Hayâti bir şey olmasındı sakın? </st><st c="8377">İhtimâl... </st><st c="8388">Bakacaktı artık... </st><st c="8407">Her halükârda çocuğu uyandırıp uzunca bir müddet gözü açık tutması lâzımdı. </st><st c="8483">“O sonra...” Hazır hastası baygın yatıyorken kabukları çatır çatır yolup taze derinin üstünü açtı, kan basan yerleri tentürdüyotlayıp temizledi. </st><st c="8628">Dikiş atacağı kısımlara da tentürdiyot sürdü bol bol. </st><st c="8682">Yarım saatte bitirir, oğlanı ondan sonra uyandırırdı. </st><st c="8736">Hem haberi olmayacağı için bu sayede ciyaklamaz, eline sarılacağım, iğneyi ipliği tutacağım diye ağlaşmazdı yavrucak. </st><st c="8854">Uyandığı zaman uslu durur muydu ki bu? </st><st c="8893">Pek de küçüktü.</st></p>
		<p><span epub:type="pagebreak" title="149" id="page149"></span><st c="8908">İğneyi kalın ucundan pensle tuttuktan sonra ispirto kavanozuna daldırıp sterilize etti, kafa derisinde gözüne kestirdiği bir noktaya sapladı, ittirdi.</st></p>
		<p><em><st c="9059">Üff... </st><st c="9067">İçim galktı.</st></em></p>
		<p><st c="9079">Duymazdan geldi Çeto’yu. </st><st c="9105">Sarı saçların dikiş attığı deliklerin içine girmemesine dikkat ederek dikkatlice gördü işini. </st><st c="9199">Dikerken daha da yırtıp genişlettiği bazı yırtıkları katkütle birleştirdi.</st></p>
		<p><st c="9273">“İçin indi mi Çeto?” Eserine şöyle bir göz attı. </st><st c="9323">İğne ve katkütün kanattığı küçük delikleri temizledi, tentürdiyotladı, üstüne penisilin tozu serptiği gazlıbezden hazırladığı küçük tamponları bu kısımların üstüne örttü, oğlanın kafasını tepesinden çenesinin altına kadar sargı beziyle sardı. </st><st c="9566">Küçük çocuktu. </st><st c="9581">Elini atardı, kaşırdı, yolardı; uğraş dur. </st><st c="9624">Ucunu sivrilttiği bir parça sargı bezini kanamış sol kulağa soktu, baktı ki taze kan yok, başka bir sargı bezini sivriltip ucunu tentürdiyotla ıslattı, kulağın içini de temizledi. </st><st c="9804">Çocuğun kafasını sol tarafına çevirdi. </st><st c="9843">Şimdi uyandırabilirdi. </st><st c="9866">Oğlanın vücudunda en sağlam görünen, hâttâ fazla sağlam görünen yerini, göğsünü sertçe dürttü işaret parmağıyla.</st></p>
		<p><st c="9978">“Şşşt. </st><st c="9986">Yakışıklııı.”</st></p>
		<p><st c="9999">Çocuk bir anda horoz gibi kabardı. </st><st c="10035">Tamam, dürter dürtmez çocuğun ‘Buyur Amca?’ demesini beklemiyordu ama bu neydi şimdi? </st><st c="10121">Nasıl bir tepkiydi böyle bu? </st><st c="10150">Sanki düğmesine basmıştı. </st><st c="10176">Bak bak bak. </st><st c="10189">Boyun damarları bile şişmişti keratanın.</st></p>
		<p><st c="10229">Az bekledi, oğlan kabarttığı göğsünü geri çekip gevşeyince tekrar dürttü.</st></p>
		<p><st c="10303">“Evlât...”</st></p>
		<p><st c="10314">Çocuğun tepkisi aynı oldu. </st><st c="10342">Dürtülünce bozuluyormuş, dürtene dayılanıyormuş gibiydi. </st><st c="10399">Bilinçli gibi sanki. </st><st c="10420">“Bak şu işe...” Geri çekildi. </st><st c="10450">Kavgaya hazırlanıyordu sanki velet. </st><st c="10486">Bir tuhaflık vardı ama?</st></p>
		<p><st c="10509">Bir şey gelmiyordu aklına. </st><st c="10537">Ayrıca, yolu yok uyandırmak zorundaydı. </st><st c="10577">Bunun için de tekrar, belki daha sertçe dürtmek. </st><st c="10626">Ne olup bittiğini noksansız gözlemleyebilmek için uzandı, döver gibi iki sefer dürttü, geri çekilip izlemeye başladı.</st></p>
		<p><span epub:type="pagebreak" title="150" id="page150"></span><st c="10743">Bu kez kabarmakla kalmadı oğlan. </st><st c="10777">Başını hafif sağa eğip alaycı bir tebessüm kondurdu suratına. </st><st c="10839">Yatağın üstündeki elleri de el değil yumruktu artık. </st><st c="10892">Amanın... </st><st c="10902">Bunun karın kasları mı vardı be? </st><st c="10935">Şişmiş boyun damarları mı seğiriyordu şimdi de? </st><st c="10983">Dişlerini mi sıkıyordu?</st></p>
		<p><st c="11006">Allah Allah!</st></p>
		<p><st c="11019">Dalaşa girmeye hazırlanan bir sokak köpeği gibi davranıyordu oğlan. </st><st c="11088">Yarasına beresine bakınca fazla ihtimâl gelmiyordu insanın aklına. </st><st c="11155">Sopalayıp sopalayıp atmışlardı garibi sokağa, bu da şuur altında ne kayıtlıysa artık, zağar gibi hömeriyordu. </st><st c="11265">Bilemezdin tabii. </st><st c="11283">Belki de yeni atılmış değildi. </st><st c="11314">Aylardır, senelerdir sokaktaydı belki. </st><st c="11353">Sokak köpeği olmayı o sayede öğrenmişti belki.</st></p>
		<p><st c="11399">Düşünüp dururken birkaç deneme daha yaptı. </st><st c="11443">Oğlanın neresini dürttüğü fark etmiyordu. </st><st c="11485">Her sert dürtükte aynı tepkiyi alıyordu. </st><st c="11526">‘Kaldırma beni ayağa!’ havaları. </st><st c="11559">Çok tuhaftı, çok.</st></p>
		<p><st c="11576">Sonra akıl etti, yumuşakça dokundu omuz başına. </st><st c="11625">Dokunur gibi değil, sever gibi. </st><st c="11657">Çocuk bir anda gevşeyince gözleri büyüdü Hüdai Ağa’nın. </st><st c="11713">Uzanıp yumruk olmuş elini okşadı bu kez.</st></p>
		<p><st c="11753">Çocuk parmaklarını açtı.</st></p>
		<p><em><st c="11778">N’oo Hüdai Aaa? </st><st c="11795">Pek daldın?</st></em></p>
		<p><st c="11806">Dalmıştı doğru. </st><st c="11823">Bu oğlan onun kapısında düşmüştü ama Çeto yüzünden değil. </st><st c="11881">Çeto ısırırdı, eline ağır bir şey alıp da vura vura baş yarmazdı. </st><st c="11947">“Bence bu kadarı senin işin olamaz Çeto.” dedi.</st></p>
		<p><em><st c="11994">İnandın nı bana şimci?</st></em></p>
		<p><st c="12017">“İnandım inandım.” Kuyruk sallayan köpeğe göz kırptı. </st><st c="12072">“Şımarma.” Kapısında düşmüştü bu çocuk. </st><st c="12112">Gökten kafasına atılan bir mesuliyet gibi. </st><st c="12155">Kafasının yırtıklarıyla, orasının burasının çürüğü, bertiği, dört bir yanının morluklarıyla baygın yatıyordu şimdi o mesuliyet. </st><st c="12283">Uyandıracak, sonra konuşup sorgulayacak ve anasını danasını bulacaktı. </st><st c="12354">Varsa...</st></p>
		<p><st c="12362">“Evlâdım, hadi aç gözlerini. </st><st c="12392">Geçti... </st><st c="12401">Aç hadi.” Okşuyordu artık, dürtmüyordu.</st></p>
		<p><em><st c="12440">Dur bi de ben sesleşeyim. </st><st c="12467">Oolaaan...</st></em> <em><st c="12477">Galk.</st></em></p>
		<p><st c="12483">“İyi ki araya girdin bak. </st><st c="12510">Hemen kalkar artık.”</st></p>
		<p><em><span epub:type="pagebreak" title="151" id="page151"></span><st c="12530">Anca alay geçen saten.</st></em></p>
		<p><st c="12553">Aklına, “Ulan, bu dünyada seni benden başka işiten deli var mı ki sesleniyorsun çocuğa?” demek gelmiyordu Hüdai Ağa’nın.</st></p>
		<p><st c="12674">“Ukalâlık ediyorsun çünkü.” dedi.</st></p>
		<p><st c="12708">Çeto, kendisine gözlerini kısarak bakan adamın muhabbetini en derin yerlerinde hissedip şımardı, vıykladı, ağzını ardına kadar açıp dilini sarkıtarak sırıttı, iyice köpekleşti ve diyeceği şeyi unuttu. </st><st c="12910">Hâlbuki müjde verecekti; “</st><em><st c="12936">Bu oolan da sen gibi duyyo beni Hüdai Aa... </st><st c="12981">Sen delirmedin, ben sayiden gonuşuyom, raat it gayrı.</st></em><st c="13034">” diyecekti, yavşayınca kaldı o iş. </st><st c="13071">Hüdai Ağa’nın da işinin artmasına sebep oldu bu fuzuli şirinlik. </st><st c="13136">Bir taraftan şirinleşen hayvanı okşayacaksın, bir taraftan da oğlanı uyandırmaya çalışacaksın. </st><st c="13231">Düşünüp durma ve dudak kemirme işini işten saymazsan o da.</st></p>
		<p><st c="13289">“Çok fakir bir çocuk bu.” dedi Çeto’yu mıncıklamayı bitirdiğinde.</st></p>
		<p><em><st c="13355">Para müyim değil benim için.</st></em></p>
		<p><st c="13384">“Onu mu diyorum ben be! </st><st c="13409">Başka bir şey söylüyorum burda.”</st></p>
		<p><st c="13441">“Vıyk.”</st></p>
		<p><st c="13449">“Ne dersin, kimsesiz olabilir mi bu?”</st></p>
		<p><em><st c="13487">Bilmiyom. </st><st c="13498">Ama sekiz erkek köpek gibi döğüşüyo, onu biliyom bak.</st></em></p>
		<p><st c="13551">“Sekiz erkek köpek mi?” Hüdai Ağa sırıttı. </st><st c="13595">Çeto’nun yalan söyleyebilmek veya abartmak gibi hünerleri yoktu. </st><st c="13660">Galiba... </st><st c="13670">Bu oğlan sahiden onu haşat etmiş olabilir miydi? </st><st c="13719">Hakikaten yani, ne diyordu bu it sabah beri? </st><st c="13764">Ne diyordu sahi? </st><st c="13781">‘Dövdü.’ diyordu. </st><st c="13799">‘O bana benim ona yaptığımdan daha beterini yaptı.’ diyordu. </st><st c="13860">‘Altıma işetti.’ diyordu.</st></p>
		<p><st c="13885">Bak sen.</st></p>
		<p><st c="13894">Kimsesiz ha?...</st></p>
		<p><st c="13910">Kimi kimsesi yok diyelim...</st></p>
		<p><st c="13938">Aklına gıdık gıdık şeyler geliyordu Hüdai Ağa’nın. </st><st c="13990">Diyelim ki kimsesiz... </st><st c="14013">Pansumanını yapıp sokağa salacak hâli yoktu herhâlde.</st></p>
		<p><st c="14066">Kimsesizse eğer?</st></p>
		<p><span epub:type="pagebreak" title="152" id="page152"></span><st c="14083">Gidecek yeri yoksa?...</st></p>
		<p><st c="14106">Çocuğa baktı. </st><st c="14121">Sargının sağından solundan görünen saçlarının sarısı ne kadar tatlıydı. </st><st c="14193">Ne de güzel parlıyordu. </st><st c="14217">Kaderleri mühürlenmiş olsa şimdi ikisinin? </st><st c="14260">Suçlu suçlu yutkundu.</st></p>
		<p><st c="14281">Suçlanacak ne vardı ki?</st></p>
		<p><st c="14305">Çeto gibi, Gülsüm gibi bir evlâdı daha olaydı meselâ? </st><st c="14360">Suç muydu canım?</st></p>
		<p><st c="14376">Seneler önce gökten düşmemiş miydi Gülsüm? </st><st c="14420">Sonra hiç gayret sarfetmeden bir de Çeto’su olmamış mıydı hiç beklemediği anda? </st><st c="14500">Aynı gün dilinin pepildekliği çözülmemiş miydi?</st></p>
		<p><st c="14547">Ankara’ya giderken bu oğlanı da yanına alıp...</st></p>
		<p><st c="14594">Niye olmasındı?</st></p>
		<p><st c="14610">“Sen sahiden delisin Hüdai Ağa.” dedi yüksek sesle.</st></p>
		<p><em><st c="14662">Bana mı didin?</st></em></p>
		<p><st c="14677">Çeto’yu duymazlıktan gelip oğlanın çıplak omuz başını, şeffaf yanağını okşadı. </st><st c="14757">“Kalk yavrum kalk.” dedi. </st><st c="14783">“Aç gözünü.” Bir an evvel uyansa iyi olacaktı. </st><st c="14830">Anasını babasını öğrenir, alır götürürdü.</st></p>
		<p><st c="14871">Ya kimi kimsesi yoksa?</st></p>
		<p><st c="14894">“Evlâât!”</st></p>
		<p><em><st c="14904">Sana diyooo. </st><st c="14918">Gözünü aç diyooo. </st><st c="14936">Gaaalk.</st></em></p>
		<p><st c="14943">Oğlanın gözünü açası hiç yok gibiydi.</st></p>
		<p><st c="14981">Nihayet söylemesi gerekeni akıl edip söyledi Hüdai Ağa. </st><st c="15038">“Oğlum, Çeto, manyak mısın sen? </st><st c="15070">Şu dünyada seni işitebilen benden başka bir deli var mı ki çocukla konuşup duruyorsun?”</st></p>
		<p><st c="15157">Hah! </st><st c="15163">Ne diyeceğini hatırlamıştı Çeto. </st><st c="15196">Müjde verecekti yav.</st></p>
		<p><em><st c="15216">Hüdai Aa, bu oolan var ya...</st></em></p>
		<p><st c="15245">“Dur şimdi.” deyip Çeto’nun ağzını torba gibi büzdü Hüdai Ağa. </st><st c="15309">Kalktı. </st><st c="15317">Kendini çaresiz hissediyordu. </st><st c="15347">Oğlanı içeri taşırken açık kalan sokak kapısını örttü, üşümesin diye kuzineyi harlamak üzere kapağını açtı, közleri maşayla dürtükleyip iki odun attı içine. </st><st c="15504">Yavaş yavaş yansındı. </st><st c="15526">Ne çok harlı, ne çok cılız.</st></p>
		<p><st c="15553">Arka odadaki yüklüğe gidip üstten ikinci yorganı çekti, hastasının üstünü örttü. </st><st c="15635">Evde buna göre bir şey de yoktu. </st><st c="15668">Konya’dan çamaşır, pijama falan ayarlayacaktı. </st><st c="15715">Önce bir uyandırabilseydi.</st></p>
		<p><span epub:type="pagebreak" title="153" id="page153"></span><st c="15741">“Oğluum.”</st></p>
		<p><st c="15751">Oğlan gözünü açtı. </st><st c="15771">Dipsiz kuyular kadar siyah bir çift gözle çok da umursamadan baktı Hüdai Ağa’ya.</st></p>
		<p><st c="15851">Çeto iyice dağıldı.</st></p>
		<p><em><st c="15871">Açtı... </st><st c="15880">Açtı... </st><st c="15888">Gözünü açtı... </st><st c="15903">Görüyon nu Hüdai Aaa?</st></em></p>
		<p><st c="15924">Görüyordu, doğru. </st><st c="15943">Rüyasındaki o tuhaf kadının siyah gözlü emanetini görüyordu. </st><st c="16004">Neydi bu şimdi?</st></p>
		<p><st c="16019">“Bu köpek konuşuyo.” dedi, o kadının emaneti.</st></p>
		<p><st c="16065">Bu neydi peki?</st></p>
		<p><em><st c="16080">Ben de bunu sööleyeceğidim zabah beri. </st><st c="16120">Bu oolan beni duyyo Hüdai Aa. </st><st c="16150">Sen gibi aynı.</st></em></p>
		<p><st c="16164">Ya bu neydi?</st></p>
		<p><st c="16177">Meseleler bir anda heyelan gibi yığıldı adamcağızın tepesine.</st></p>
		<p><st c="16239">Trans geliyorum demiyordu.</st></p>
	</section>
  <div id="charCountTotal" value="16266"></div></body>
</html>
