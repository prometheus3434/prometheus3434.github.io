<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="305" id="page305"></span><st c="0">Dermân arardım derdime,</st></p>
			<p><st c="24">Derdim bana dermân imiş.</st></p>
			<p><st c="49">Burhân arardım kendime,</st></p>
			<p><st c="73">Aslım bana burhân imiş.</st></p>
			<p><st c="97">NİYAZ-İ MISRÎ</st></p>
		</article>
		<div></div>
		<p><st c="111">“Yolu uzatabildiğin kadar uzat Semih. </st><st c="150">Kafamızı toplayalım biraz.”</st></p>
		<p><st c="177">Tam Semih de aynı şeyi söyleyecekti; üstüne gelmişti. </st><st c="232">Tısırdayacak hâl kalmamıştı adamcağızda. </st><st c="273">“Tavusbaba’ya çıkıvırayım mı gomserim? </st><st c="312">Serin amma açılırız azincik. </st><st c="341">Temiz hava...” Başı arabanın dingiline dolanmış gibi dönüyordu. </st><st c="405">Kaza maza yapmazsaydı iyiydi.</st></p>
		<p><st c="434">“Çıkıvır çıkıvır. </st><st c="453">Nereye çıkıvırırsan çıkıvır.” Semih’in ağzını yanlışmamamıştı Menderes. </st><st c="525">Kayan kendi diliydi. </st><st c="546">Şık bir düzeltme yapmak da gelmedi aklına. </st><st c="589">Aklı kaldıysa tabii. </st><st c="610">“Nasıl?” diye sormuştu Muzaffer Hocayı dinledikten sonra. </st><st c="668">Demek istediği şuydu: ‘Nasıl hayatta kaldı o yavrucak?’ Hâlâ da arabanın ardı sıra havada asılı vaziyette peşinden geliyordu soru.</st></p>
		<p><st c="798">“Nasıl?”</st></p>
		<p><st c="807">O sorunun tepesinde de bulut gibi küme küme düşünceler, konuşmalar.</st></p>
		<p><st c="875">Adalet var mıydı bu dünyada? </st><st c="905">Acaba Allah ara sıra dönüp ‘Kullarım ne yapıyor bakalım?’ diyor muydu? </st><st c="976">‘Onları da attım oraya; ben olmazsam yollarını şaşırırlar. </st><st c="1035">Bir çeki düzen vereyim.’ falan?</st></p>
		<p><st c="1066">Allah var mıydı?</st></p>
		<p><span epub:type="pagebreak" title="306" id="page306"></span><st c="1083">Şüpheliydi, günahı boynuna. </st><st c="1112">Vardıysa bile, bunlara öğretilen, şefkât eli her daim kullarının üzerinde bir Allah değildi o. </st><st c="1207">Ne getirip adaleti kondurmuştu dünyanın göbeğine, ne de kullarının işine karışıyordu. </st><st c="1293">Salmıştı zamanında kendi pisliklerinin içine, ölüp de yanına geleni hesaba çekiyordu.</st></p>
		<p><st c="1378">Yaratmış, bırakmıştı.</st></p>
		<p><st c="1400">Karışmıyordu.</st></p>
		<p><st c="1414">Ama vardı inşallah. </st><st c="1435">En azından o Şeref alçağına hanyayı Konyayı gösterirdi öte tarafta. </st><st c="1503">Ee? </st><st c="1507">Gösterecekti de ne olacaktı? </st><st c="1536">Küçücük bir çocuk bu kadar rendelenip haşlandıktan sonra o orospu evlâdı isterdiyse anasınınkini görsündü, ne fayda?</st></p>
		<p><st c="1652">“Nasıl Hocam? </st><st c="1667">Nasıl?”</st></p>
		<p><st c="1674">“Allah nası biliyosa öyle.”</st></p>
		<p><st c="1702">“Nerde Ömer?”</st></p>
		<p><st c="1716">“Dir miyim sanıyon?”</st></p>
		<p><st c="1737">“Cık. </st><st c="1744">Hayatta dimen bence.”</st></p>
		<p><st c="1765">“Müsaade et Semih... </st><st c="1787">Nerde Hocam?”</st></p>
		<p><st c="1800">“Boştan yire sormayon nu hay gomserim?”</st></p>
		<p><st c="1840">“Hee... </st><st c="1849">Sümeye soruyon bence.”</st></p>
		<p><st c="1871">“Vazifem bu... </st><st c="1887">Soracağım elbet. </st><st c="1904">Bir karışma Semih. </st><st c="1923">Allah aşkına bir karışma.”</st></p>
		<p><st c="1949">“Yani diyon ki şimci... </st><st c="1974">‘Sööle de alageleyim, babasıyın eliye dutuşturuvırayım.’ he?”</st></p>
		<p><st c="2035">“Ben alıp getireyim demiyorum. </st><st c="2067">Der miyim hiç? </st><st c="2082">O kadar vicdansız olabilir miyim? </st><st c="2116">Ama kanun var, devlet var, adalet var, düzen var, nizam var... </st><st c="2179">Var oğlu var. </st><st c="2193">Herkes kafasına göre adam kurtarmaya kalksa ne olur bu memleketin hâli? </st><st c="2265">Keşke elimden bir şey gelse... </st><st c="2296">Ama gelmiyor. </st><st c="2310">Benim elimden gelen belli; vazifemi lâyığı ile yapmak... </st><st c="2367">Ben çocuğu bulup kanuna teslim edeyim, icabı ne ise...”</st></p>
		<p><st c="2422">“Ne?”</st></p>
		<p><st c="2428">“Ne?”</st></p>
		<p><st c="2434">“İcabını diyom... </st><st c="2453">Ne?”</st></p>
		<p><st c="2457">“Şey işte... </st><st c="2471">Muhtemelen... </st><st c="2485">Şey yaparız yani...”</st></p>
		<p><st c="2505">“Tıss.”</st></p>
		<p><st c="2513">“Semih sus!”</st></p>
		<p><span epub:type="pagebreak" title="307" id="page307"></span><st c="2526">“Ömer’imin hayatını gurtaran insan evlâdının hayatını garardır, Ömer’imi de çıktığı çukura geri iteklersiyiz... </st><st c="2639">de mi? </st><st c="2646">Beni de mahkeme mahkeme hesaba çeker misiyiz bari?”</st></p>
		<p><st c="2697">“Yok... </st><st c="2706">Savcı Bey’le konuşurum. </st><st c="2730">Doğan Bey. </st><st c="2741">Aile dostumdur. </st><st c="2757">Şey yapacağını zannetmiyorum pek. </st><st c="2791">Belki kolluğu bilgilendirmemekten dolayı idareten bir dava açar ama... </st><st c="2862">Şey olmaz yani.”</st></p>
		<p><st c="2878">“Vazifeten diyon.”</st></p>
		<p><st c="2897">“Ne diyorum?”</st></p>
		<p><st c="2911">“Vazifeten... </st><st c="2926">Senin vazifen vazifeyse savcıyızın vazifesi de vazife... </st><st c="2983">Mecbur davacı olacak benden. </st><st c="3012">Nöörelim? </st><st c="3022">Olsun varsın. </st><st c="3036">Hapisse hapis. </st><st c="3051">Hakkımılan girer yatarım.”</st></p>
		<p><st c="3077">“Niye böyle yapıyorsun Hocam?”</st></p>
		<p><st c="3108">“Sen?”</st></p>
		<p><st c="3115">“Ne olmuş bana?”</st></p>
		<p><st c="3132">“Sen ne diyi böyle yapıyon?..”</st></p>
		<p><st c="3163">“Hakkat gomserim, ne diyi bööle yapıyon? </st><st c="3205">Macir bazarında öldürülen gadının gatilini bulamadık da nooldu? </st><st c="3269">Sürdüler mi bizi? </st><st c="3287">Bunu da bulmayıvıralım canım.”</st></p>
		<p><st c="3317">“Semiih, seninle mi uğraşacağım hocayla mı? </st><st c="3362">Bak Hoca... </st><st c="3374">Hocam... </st><st c="3383">Vazi...”</st></p>
		<p><st c="3391">Hoca sert çıkmıştı; “Bacağına sıçayıdım öyle vazifenin.” diyerek. </st><st c="3458">“Batırmak diyi vazife mi olurumuş?”</st></p>
		<p><st c="3493">“Olmaz Hocam da, ne yapayım ben? </st><st c="3527">Hadi sen söyle. </st><st c="3543">Kayıp çocuk ihbarı alıyorum, izini de buluyorum. </st><st c="3592">Ne yapayım? </st><st c="3604">Sürmeyeyim mi o izi? </st><st c="3625">“</st></p>
		<p><st c="3626">“Sürme. </st><st c="3634">Salagit.”</st></p>
		<p><st c="3643">“Semiiih... </st><st c="3656">Bak fena olacağız... </st><st c="3677">Söyle Hocam, ne yapayım ben?”</st></p>
		<p><st c="3706">“Orasını sen bilin gayrı.”</st></p>
		<p><st c="3733">“Devletim bana hesap sormaz mı sonra?”</st></p>
		<p><st c="3772">“Orasını da senin devletin bilir.”</st></p>
		<p><st c="3807">“Ya senin Allah’ın? </st><st c="3828">Bu işi örtbas eder, üstüne de dosya tamamen kapansın diye yalan söylersem günah yazmayacak mı sanki?”</st></p>
		<p><st c="3929">“Eh, o da O’nun bileceği iş gayrı.”</st></p>
		<p><st c="3965">“Gidelim biz şimdilik.”</st></p>
		<p><span epub:type="pagebreak" title="308" id="page308"></span><st c="3989">“Onu da sen bilin.”</st></p>
		<p><st c="4009">Keşke bilseydi bir şey. </st><st c="4034">Keşke.</st></p>
		<p><st c="4040">Bir taraftan Ömer’in hikâyesini dinledikçe yelkenleri indiren Semih’e lâf yetiştireceğim diye uğraşmış, bir taraftan da Hoca’yla didişip durmuştu bir saat boyunca, ama adam Nuh demiş, peygamber dememişti. </st><st c="4246">Hâttâ Mevlânâ’dan Farsça şiir bile okumuştu cevaben. </st><st c="4299">Ne hoş geliyordu kulağa. </st><st c="4324">Ne demişti Hoca? </st><st c="4341">Nasıl tefsir etmişti şiiri? </st><st c="4369">“Ömer gemiyse, onu tufandan çekip alan da Nuh’tur. </st><st c="4420">Nuh’u sorarsın bana derdest etmek için. </st><st c="4460">Buna da vazife dersin. </st><st c="4483">İyi güzel de, sen Nuh’u alıp götürürsen eziyete, gemiyi kim çekip götürecek selâmete? </st><st c="4569">Açık açık ‘Batıralım şunu.’ de, olsun bitsin.”</st></p>
		<p><st c="4615">Başka şartlar altında tanışmış olmayı isterdi Hoca’yla. </st><st c="4672">Nasıl irfanlı bir adamdı. </st><st c="4698">Nasıl cesur... </st><st c="4713">Nasıl insan! </st><st c="4726">Bir tek Muzaffer Hoca yeter de artardı Konyalıları Karaslanlılarla barıştırmaya.</st></p>
		<p><st c="4806">Vallahi yeterdi.</st></p>
		<p><st c="4823">“Bu camın kolu çalışmıyor mu Semih? </st><st c="4860">Hava alaydım biraz. </st><st c="4880">Çok bunaldım yahu.”</st></p>
		<p><st c="4899">“Sabrit. </st><st c="4909">Tavusbaba’ya varınca alın havanı.”</st></p>
	</section>
  <div id="charCountTotal" value="4943"></div></body>
</html>
