<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="39" id="page39"></span><st c="0">Yeniler giyinelim biz kulların,</st></p>
			<p><st c="32">Musa gibi sen bir sopa al eline,</st></p>
			<p><st c="65">Sopa bir anda elinde yılan olsun,</st></p>
			<p><st c="99">Süleyman gibi sen karıncaların yanına var,</st></p>
			<p><st c="142">Karıncalar bir anda birer Süleyman olsun...</st></p>
			<p><st c="186">MEVLÂNÂ</st></p>
		</article>
		<div></div>
		<p><st c="194">Mamak, Çankaya’nın gecekondu mahallesiydi. </st><st c="238">Çankaya’yı, Ankara’yı, hâttâ Türkiye’yi Atatürk icat etmişti ama Boğaziçi’ni Hacı Naci Kalaycı icat etmişti. </st><st c="347">Çankaya varken Mamak yoktu çünkü. </st><st c="381">Birileri, Allah uzun ömür versin, ölmüşlerse de gani gani rahmet etsin, Mamak diye bir mahalle icat etmiş, rızkının kapısını açmışlardı. </st><st c="518">Bu da o kapıdan girip; Allah’ın da izniyle, yürümüştü. </st><st c="573">Allah izin vermeseydi yürüyemezdi. </st><st c="608">Yürüdüğüne göre, demek ki vermişti.</st></p>
		<p><st c="643">Bayındır Barajına, Elmadağ’a, oradan da Kırıkkale’ye uzayan çatlak asfaltın sağında gecekondudan, solunda çiçekçiden, taşçıdan başka bir bok yoktu o zamanlar. </st><st c="803">Gecekondusu da çiçekçisi de su kıyısına yapışmış solucanlar gibi yapışmıştı asfaltın kıyısına.</st></p>
		<p><st c="897">Yol, sağında yol sıra gecekondu, solunda yol sıra dükkân, atölye, ardiye, depo. </st><st c="978">Bir metre geri git, dağ taş, dere tepe arazi, tarla.</st></p>
		<p><st c="1030">Günah!</st></p>
		<p><st c="1037">Allah rızık yağdırmış, dokunmuyorsun. </st><st c="1076">Olmaz! </st><st c="1083">Sen uzanıp almazsan o sana zorla vermez. </st><st c="1124">Kendiliğinden verecek olsaydı ‘Dua et ki vereyim!’ demezdi.</st></p>
		<p><st c="1183">Mülk Allah’ındı.</st></p>
		<p><st c="1200">Sen almasını bilecektin.</st></p>
		<p><span epub:type="pagebreak" title="40" id="page40"></span><st c="1225">Namaz namaz namaz derken bir gece niyet edip istihâreye yatmış, ağaçlı bir yamaçtan aşağıda akan dereye bakarken görmüştü kendini. </st><st c="1357">“Burası senin!” demişti mübarek bir zât. </st><st c="1398">Ak sakallı, âsâlı, nur yüzlü bir ihtiyar değildi, hâttâ bayağı da gençti, üstelik gözünde gözlük de vardı ama mübarek bir zât olduğu belliydi. </st><st c="1541">Şurdan belliydi; ihram gibi bir şeye bürünmüştü. </st><st c="1590">Evlerden ırak, kefen gibi.</st></p>
		<p><st c="1616">Bu, “Neresi benim?” diye sormuş, o da buna “Burası işte.” demişti.</st></p>
		<p><st c="1683">“Burası neresi?</st></p>
		<p><st c="1699">“Yeşilbayır.”</st></p>
		<p><st c="1713">“Yeşilbayır neresi?”</st></p>
		<p><st c="1734">Mübarek zât cevapsız bırakmıştı. </st><st c="1768">Bu arayıp bulacaktı. </st><st c="1789">Allah’ın inâyeti böyle bir şeydi. </st><st c="1823">Gayret senden, ecir O’ndan.</st></p>
		<p><st c="1850">Aklı hep şu Mamak Mahallesinde, Kırıkkale’ye uzayıp giden asfaltın iki yanındaki ev ve işliklerin gerisindeki boş arazilerde olduğundan ayakları da oraya gitmişti. </st><st c="2015">Sağındaki gecekondulara, solundaki işliklere baka baka yol sıra gitmiş gitmiş, toprak bir sapakla asfalttan ayrılan yolu da geçmiş, az daha gitmiş, sonra gerisingeri gelip kendini o toprak yola atmıştı. </st><st c="2218">Hiçbir bok yoktu. </st><st c="2236">Ama gitmişti. </st><st c="2250">Az ilerleyince, sol yanda ağaçlıklı, çalısı çubuğu almış yürümüş, içinde yıkık dökük bir cami olan bakımsız bir mezarlık, sağ yanda kerpiç ev yıkıntıları görmüş, yol olursa menzil, mezarlık olursa da köy olurdu, git git menzile varmıştı. </st><st c="2488">Tabelasız, adsız sansız bir köy.</st></p>
		<p><st c="2520">“Ne köyü burası hemşerim?”</st></p>
		<p><st c="2547">“Kusunlar.”</st></p>
		<p><st c="2559">Bir dolanmıştı şöyle. </st><st c="2582">Uzakta kavaklık, kavaklığın altında bir dere, ki bu dere toprak yol boyunca sağı sıra kendisine refakat eden dereydi, derenin az yukarısında da bir başka mezarlık.</st></p>
		<p><st c="2745">Mezarlık? </st><st c="2756">Bir köye iki mezarlık olur muydu lan?</st></p>
		<p><st c="2793">“Ne mezarlığı şu hemşerim?”</st></p>
		<p><st c="2821">“Ne mezarlığı olacak? </st><st c="2844">Kusunlar mezarlığı işte.”</st></p>
		<p><st c="2869">Buna takılmıştı kafası. </st><st c="2894">Bu mezarlık Kusunlar mezarlığıysa, Kusunlar’dan başka hiçbir yere gitmeyen şu toprak yoldaki bakımsız mezarlık ne mezarlığıydı?</st></p>
		<p><span epub:type="pagebreak" title="41" id="page41"></span><st c="3021">Sormuş ve cevabını alınca “Ya Allah! </st><st c="3059">demişti.</st></p>
		<p><st c="3067">“Yeşilbayır mezarlığı.”</st></p>
		<p><st c="3091">“Ya Allah!”</st></p>
		<p><st c="3103">Bayağı fenalaşmıştı. </st><st c="3125">Bir gölgeye oturtup tuzlu ayran falan içirmiş, burnuna limon kolonyası çektirmişlerdi.</st></p>
		<p><st c="3211">“Köy eskiden ordaymış.” diye anlatmıştı köyün ihtiyarlarından biri. </st><st c="3280">“Tam derenin kıyısında. </st><st c="3304">Üst taraf mezarlık, alt taraf dere, üst üste üç bahar ve kış su basıverince toplamış büyüklerimiz malı mülkü, zaten ekip biçtikleri yer Kusunlar’mış, göçüvermişler. </st><st c="3469">Eski mezarlık da öylece kalmış orda.”</st></p>
		<p><st c="3506">Toparlandıktan sonra ayrılmıştı.</st></p>
		<p><st c="3539">Mezarlığı siktir et, istihâre rüyasında o mübarek zâtın dediği neydi?</st></p>
		<p><st c="3609">Yeşilbayır!</st></p>
		<p><st c="3621">Öbür dediği neydi?</st></p>
		<p><st c="3640">Burası senin!</st></p>
		<p><st c="3654">Dönüşte etrafa mal sahibi gözüyle bakmış, mezarlıkla yıkıntıların arasından geçerken, “Burası benim!” demişti.</st></p>
		<p><st c="3765">Allah yolunu göstermiş, kaldırıp buraya da getirerek “Yürü yâ kulum!” demişti, “İstemez, zahmet olmasın.” mı diyecekti?</st></p>
		<p><st c="3885">Bir hafta sonra, iki ırgat, römorku soğan yüklü bir traktör, bir de yalandan pullukla Kırıkkale asfaltından sağa sapan o yoldan o da sağa sapmış, asfalta yapışık son evin arkasından başlayarak Yeşilbayır mezarlığının bittiği yere kadar toprak namına ne varsa tarla gibi sürmüş, arazinin sahipli olduğunun anlaşılması için römorkta getirdiği soğanları beşer onar metre arayla ırgatlara ektirmişti. </st><st c="4283">Ertesi gün tekrar dolu bir römorkla gelmiş, soğanların arasını sıkılaştırmış, ertesi gün bir römork, daha ertesi gün bir römork soğan daha getirip ektirmiş, Kırıkkale asfaltından sağa sapıp Kusunlar’a giden köy yolunun sağ ve sol tarafına böylece çökmüştü. </st><st c="4540">Çökemediği tek bir parsel kalmıştı, o da Yeşilbayır mezarlığı. </st><st c="4603">Kabirlerin arasına soğan ekilmezdi. </st><st c="4639">Günahtı.</st></p>
		<p><st c="4647">Dokuz sene içinde Kırıkkale asfaltından Yeşilbayır mezarlığına iki yüz metre mesafeye kadar ne varsa satıp savmış, çöktüğü yerler hazinede tarla olarak göründüğü için kimsenin tapu </st><span epub:type="pagebreak" title="42" id="page42"></span><st c="4829">soracak hâli yoktu, asfalta yapışıp ardını kollamayı unutan gecekonduların arkasını morlu beyazlı binbir gecekonduyla tahkim etmişti. </st><st c="4963">Çankaya Belediyesi de sağ olsun elektriğini suyunu çekmiş, bir de isim vermişti bu mıntıkaya: Boğaziçi Mahallesi. </st><st c="5077">Muhtar olmasını da çok istemişlerdi ama kabul etmemişti bu. </st><st c="5137">Gözü baştan beri Yeşilbayır’daydı çünkü. </st><st c="5178">İstihâre oraya kadar tutmuştu, Yeşilbayır’a kadar da tutacaktı. </st><st c="5242">İstihâre istihâreyse, Yeşilbayır’a tuttu muydu tutmuş sayılırdı asıl.</st></p>
		<p><st c="5311">Rüyasında malûm edilen o manzarayı görebilmek için çok gelmiş gitmişti Yeşilbayır’a, ama bir türlü görememişti. </st><st c="5424">“Ulan, sırtım yamaçta, bayır aşağı bakıyom, aşağıda dere, kavak mavak... </st><st c="5497">Nerde lan bu yer?” Yeşilbayır’da bir tek bayır vardı, o da mezarlığın yayılıp gittiği bayır. </st><st c="5590">Oraya da ev kuracak hâli yoktu artık. </st><st c="5628">Peki nerdeydi o manzara? </st><st c="5653">Bulsun, vallahi de billahi de kendi evini oraya yapacaktı.</st></p>
		<p><st c="5711">Günün birinde “Azimet, gel...” deyip karısını almış, Yeşilbayır’a götürüp rüyasında gördüğü o manzarayı belki bininci defa tarif etmişti. </st><st c="5850">“Bi de sen bak... </st><st c="5868">Belki görürsün.”</st></p>
		<p><st c="5884">Azimet bir sağa, dere kıyısına, bir de sola, mezarlığa bakmış, “Göremedim valla.” dedikten sonra “Ben şu gariplere üç Kulhuvallah bi Elham okuyayım gelmişken.” deyip dizlerine abana abana mezarlığa tırmanmıştı. </st><st c="6096">Bu aşağıda sinirli sinirli dolanıp belki bu sefer görürüm diye bir oradan bir buradan dere kıyısına bakarken Azimet’in sesini duymuştu yukarılardan. </st><st c="6245">“Gel Hacım gel. </st><st c="6261">Buldum.”</st></p>
		<p><st c="6269">Kadın acaba bir şey mi buldu diye mezarlığa dalarak soluya soluya bayırı çıkmıştı.</st></p>
		<p><st c="6352">“Ne buldun, göster.”</st></p>
		<p><st c="6373">“Kendin bak.”</st></p>
		<p><st c="6387">Kadının yanında dikilip baktığı tarafa bakmış ve bakar bakmaz da görmüştü. </st><st c="6463">Rüyasında durduğu yerde duruyordu tam. </st><st c="6502">‘Uçtu gitti Ayşegül.” yazılı büyücek mezar taşı, işaret bayrağı gibiydi. </st><st c="6575">Ona arkanı dön, dereye doğru bak... </st><st c="6611">Al sana istihâre, al sana hayırlı rüya.</st></p>
		<p><st c="6650">‘Uçtu gitti Ayşegül’ü kafasına o gün yazmış, düşün düşün, henüz ellemediği Yeşilbayır mezarlığını kıymetli arsalara tah</st><span epub:type="pagebreak" title="43" id="page43"></span><st c="6770">vil etmeyi ancak iki ay sonra akıl edebilmişti. </st><st c="6819">Aklının oyun oynayıp oynamadığını anlamak için bol bol namaz kılıp o gece de istihâreye yatmıştı.</st></p>
		<p><st c="6916">Evet işte.</st></p>
		<p><st c="6927">Gene o gözlüklü mübarek, gene aynı manzara, gene aynı müjde: “Burası senin!”</st></p>
		<p><st c="7004">Tamamdı.</st></p>
		<p><st c="7013">O mezarlık oradan kalkacak, mezarlar da salon salomanjeydi maşallah, en aşağı yüz gecekondu ederdi, arazisi satılacak, ‘Uçtu gitti Ayşegül’ün olduğu yere de bunun evi, konağı, kâşânesi, her neyse artık, o dikilecekti. </st><st c="7232">Bak, gönlünün düştüğü yerin muhtarı olurdu işte... </st><st c="7283">Yeşilbayır’ın... </st><st c="7300">Deresi, ağacı, yeşilliği... </st><st c="7328">Mis mis. </st><st c="7337">Muhtarı da olurdu, valisi de olurdu, reisicumhuru da olurdu.</st></p>
		<p><st c="7397">Kolları sıvadı. </st><st c="7414">İlkin şu aşağıdaki su basan yerleri satıvereckti.</st></p>
	</section>
  <div id="charCountTotal" value="7463"></div></body>
</html>
