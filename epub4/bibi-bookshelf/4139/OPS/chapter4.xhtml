<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kün</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
		<article epub:type="epigraph">
			<p><span epub:type="pagebreak" title="30" id="page30"></span><st c="0">Ülker Yıldızından cana şöyle bir ses geldi:</st></p>
			<p><st c="44">“Sen yeryüzüne mensup değilsin; ötelerdensin.</st></p>
			<p><st c="90">Aklını başına al, yüksel... </st><st c="119">Tortu gibi dibe çökme!”</st></p>
			<p><st c="142">MEVLÂNÂ</st><span></span></p>
		</article>
		<div></div>
		<p><st c="150">“Üstünü değiştirmeye mi geldin... </st><st c="185">Şemsi?”</st></p>
		<p><st c="192">Döndüm. </st><st c="201">Alnı hafiften açılmış, elâ gözlü, temiz yüzlü, dost bakışlı gençten bir adam. </st><st c="279">Tanımıyordum ama biliyordum. </st><st c="308">Nihat’tı. </st><st c="318">Onun da üzerinde malûm beyaz entariden vardı...</st></p>
		<p><st c="365">“Evet.” dedim boş bulunup. </st><st c="393">“Üstümü değiştirmeye geldim.”</st></p>
		<p><st c="422">Gülümsedi.</st></p>
		<p><st c="433">“Sence bunun bir faydası olur mu?”</st></p>
		<p><st c="468">Kefenimin omuz başlarından çıkmış kollarımı iki yana açtım. </st><st c="529">“Bilmiyordum ki...” dedim.</st></p>
		<p><st c="555">Gülümsemesini bozmadan kenara çekildi, açık duran buzlu camlı kapıyı işaret etti. </st><st c="638">“Gel.”</st></p>
		<p><st c="644">İtaat edip önden ben girdim ‘oda’ gibi yere. </st><st c="690">Yanan bir lamba falan yoktu içeride, ama varmış kadar aydınlıktı. </st><st c="756">Sağda, kim bilir kaç seneden beri sahipsiz, toz toprak içinde, şiltesi ezile ezile incelip parçalanmış, yayları fırlamış bir somya vardı. </st><st c="894">Solda üç ayaklı bir külüstür iskemle, orda burda açığa çıkmış tesisat telleri, pencerede, üstündeki tozun ağırlığını taşıyacak hâli kalmamış, üflesen dökülecek kapkara bir perde.</st></p>
		<p><st c="1072">Hepsi bundan ibaretti.</st></p>
		<p><st c="1095">“Makâmın burası mı... </st><st c="1118">Nihat?” Bakmadan görebiliyordum arkamda durduğunu.</st></p>
		<p><st c="1168">“Ne benim makâmım benimdir, ne senin makâmın senindir.”</st></p>
		<p><span epub:type="pagebreak" title="31" id="page31"></span><st c="1224">“Anladım.” dedim. </st><st c="1243">“Az önce...”</st></p>
		<p><st c="1255">Yanımdan geçip somyayı gösterdi. </st><st c="1289">“Oturmak ister misin?”</st></p>
		<p><st c="1311">“Fark eder mi?”</st></p>
		<p><st c="1327">Geçip başucundaki delik deşik şiltenin üstüne oturdu. </st><st c="1382">Somyanın, üzerine binen ağırlıktan haberi bile olmadı. </st><st c="1437">“Değişiklik oluyor.” dedi. </st><st c="1464">“Dene istersen.”</st></p>
		<p><st c="1480">Geçip ayakucuna yerleştim. </st><st c="1508">Yüzüm kara perdenin salındığı duvara dönüktü, onunki ise bana.</st></p>
		<p><st c="1570">“Ne zaman öldüğünü hatırlayabildin mi?” diye sordu.</st></p>
		<p><st c="1622">Kestirmeden gidiyordu. </st><st c="1646">Ölü olduğum gerçeğiyle bile tam mânâsıyla yüzleşmiş değildim henüz. </st><st c="1714">“Hayır.” dedim aksi aksi. </st><st c="1740">“Her şeyi biliyor ve hatırlıyor gibiyim hem, hem de hiçbir şeyi bilmiyor gibi. </st><st c="1819">Ölü olmak hem rahatsız etti beni, hem de etmedi. </st><st c="1868">Hem çok umurumda, hem de hiç umurumda değil.”</st></p>
		<p><st c="1913">“Olacak.” dedi. </st><st c="1930">“Her şeyi bileceksin. </st><st c="1952">Biraz zaman tanı kendine.”</st></p>
		<p><st c="1978">Kara perdeye bakıp omuz silkerek sırıttım. </st><st c="2022">“Zamandan bol neyim var ki?”</st></p>
		<p><st c="2050">“Aslında o da yok.”</st></p>
		<p><st c="2070">Bilmece gibi konuşmasa daha memnun olurdum. </st><st c="2115">“Nasıl?” dedim.</st></p>
		<p><st c="2130">“Yok işte.” dedi. </st><st c="2149">“Zaman diye bir mefhum yok. </st><st c="2177">Bir insanlık masalı o. </st><st c="2200">Anlayacaksın yakında.”</st></p>
		<p><st c="2222">Bilmecenin cevabı bilmeceden beterdi. </st><st c="2261">“Zaman yok, makâm yok, benim olan bir şey yok, senin olan bir şey de yok... </st><st c="2337">Ne var peki? </st><st c="2350">Ben var mıyım bari? </st><st c="2370">Biz var mıyız?”</st></p>
		<p><st c="2385">“Elbette varız. </st><st c="2402">Hep vardık biz. </st><st c="2418">Bir de mekân var...” Sustu. </st><st c="2446">“Düzeltiyorum.” dedi üzgün üzgün. </st><st c="2480">“Vardı... </st><st c="2490">Artık yok.”</st></p>
		<p><st c="2501">“Ne vardı? </st><st c="2513">Artık yok olan ne?”</st></p>
		<p><st c="2532">“Mekân.”</st></p>
		<p><st c="2541">Etrafıma bakınıp ondan tarafa döndüm. </st><st c="2580">Şimdi yüz yüze oturuyorduk. </st><st c="2608">“Biz bu mezarlığın ölüleri değil miyiz?.. </st><st c="2650">Yeşilbayır Mezarlığının?”</st></p>
		<p><st c="2675">“Öyleyiz.” dedi ve gene düzeltti. </st><st c="2710">“Öyleydik. </st><st c="2721">Çağırılıncaya kadar da mevkimiz, mekânımız burasıydı. </st><st c="2775">Rahatsız edilmememiz gerekiyordu.”</st></p>
		<p><span epub:type="pagebreak" title="32" id="page32"></span><st c="2809">Gene bilmece gibi konuşmaya başlamıştı. </st><st c="2850">Sağ bacağımı altıma katlayıp somyanın üstüne aldım. </st><st c="2902">“Şunu bir tamam anlatsana bana.” dedim. </st><st c="2942">“Kim çağıracaktı bizi? </st><st c="2965">Madem burası bizim mekânımız değil, ne işimiz var o zaman burada? </st><st c="3031">Ya şu ölü köpek sürüsü? </st><st c="3055">Köpek mezarlığımız da mı var? </st><st c="3085">Anlat.”</st></p>
		<p><st c="3092">“Anlatacağım.” dedi. </st><st c="3114">“Hele hafızan, hatıraların dönsün biraz. </st><st c="3155">Öncelikle şunu düzelteyim...” Düzeltmeyi amma da çok seviyordu bu çocuk. </st><st c="3228">“Köpek sürüsü ölü değil. </st><st c="3253">Onlar hâlâ hayatta.”</st></p>
		<p><st c="3273">Şaşırmalı mıydım, bilmiyordum. </st><st c="3305">“Hayatta mı?” dedim gene de.</st></p>
		<p><st c="3333">“Hayatta. </st><st c="3344">Sırrı’yı duyabiliyoruz enteresan şekilde. </st><st c="3386">Konuşuyoruz da tabii.”</st></p>
		<p><st c="3408">Konuştuk öyle.</st></p>
		<p><st c="3423">Bedenin algısı kapandıkça ruhun algısının açıldığından bahsetti. </st><st c="3489">Beden, ruhun üstüne kapatılmış zırhlı bir kapak gibiymiş. </st><st c="3547">Körlük, sağırlık gibi bedensel arızalar ise o kapakta açılmış mermi delikleri. </st><st c="3626">İnsan duyularından ne kadar çoğunu kaybederse o kadar üstün özellikle tanışırmış.</st></p>
		<p><st c="3707">Güzel bir konuşmaydı. </st><st c="3730">Hiç aceleye getirmeden anlattı, ben de dinledim. </st><st c="3779">Zamandan bol ne vardı? </st><st c="3802">Anlattı - dinledim, sordum - söyledi. </st><st c="3840">Acaba sadece ölüler mi konuşabilirdi bir köpekle? </st><st c="3890">Bilmiyordu. </st><st c="3902">Ama imkânsız kadar uzak bir ihtimâl olarak görüyordu bunu. </st><st c="3961">Varsa yoksa bir Süleyman efsanesi. </st><st c="3996">Bunun haricinde efsanelerde bile hayvanlarla konuşan bir insan rivâyet edilmemişti. </st><st c="4080">Ama kesin olarak ‘olmaz’ dememeliydi hiç kimse. </st><st c="4128">Burada meselâ, ‘olmaz - katiyen olmaz’ denilen bir sürü şey olup duruyordu bir süredir.</st></p>
		<p><st c="4215">Dinledim ben. </st><st c="4230">O devam etti.</st></p>
		<p><st c="4243">Ölünceye kadar kör ve sağır sayılırdık. </st><st c="4284">Rüya görmekte olduğunu bilmeyen, bu nedenle gördüğü her şeyi gerçek sanıp gücünün yettiği herkesi o gerçeklikte yaşamaya zorlayan bir insanın derin uyku hâli gibiydi yaşamak.</st></p>
		<p><st c="4458">Ölmekle birlikte duyuların ve duyguların önündeki, biri hariç bütün perdeler kalkardı. </st><st c="4546">Rüya biter ve uyanıklık başlardı böylece. </st><st c="4588">Uykuda görüp duyamadığı şeyleri, yani gerçek olan gerçekleri görme, algılama, öğrenme kabiliyeti kazanırdı in</st><span epub:type="pagebreak" title="33" id="page33"></span><st c="4697">san. </st><st c="4703">Sanrılardan kurtulur, korkulardan ve kaygılardan kurtulur, saçma sapan gelenek, görenek, örf, dogma ve öğretilerden kurtulur, son perdenin kalkacağı günü sabır ve huzur içinde, korkusuzca beklemeye başlardı.</st></p>
		<p><st c="4910">Ölüm hâli, hayatta olma hâlinden farklı olarak ne olduğunu bilme hâliydi. </st><st c="4985">Öte taraf değildi ölüm tarafı, ara taraftı. </st><st c="5029">Bu nedenle ölülerle diriler kesin olarak ayrılmazdı birbirinden. </st><st c="5094">Birinin bedeni toprağın üstünde olurdu, diğerininki altında. </st><st c="5155">Ama ölünün ruhu, dirinin ruhundan yüz bin kere daha diri olurdu. </st><st c="5220">Belki çok daha diri.</st></p>
		<p><st c="5240">Ancak yine de çok farklı bir boyuttu ölüm. </st><st c="5284">Farklı bir mekân, zamana ait olmayan bir zaman... </st><st c="5334">Ölen insan, hayatı boyunca üstünde kapalı duran ağır kapağı yukarı kaldırır, nihayet kabuğundan çıkar, kâinata gören gözlerle ilk defa bakarak hakiki hürriyete çok yaklaşırdı.</st></p>
		<p><st c="5509">Mekânı yoktu ölünün, ama gömüldüğü mezar aracılığıyla kâinatla bağı vardı. </st><st c="5585">Uzay yürüyüşü yapan bir uzay adamının araca bağlı olması gerektiği gibi, ölünün de mezarına bağlı olması gerekirdi. </st><st c="5701">Bu yüzden çok kıymetliydi mezar denen şey. </st><st c="5744">Ölünün dünyayla ara dünya arasında boşa çıkmasına mani olan tek bağlantıydı; yeniden doğacağı mahşer gününe kadar, bebeği selâmette tutan ana rahmi gibi selâmette tutardı onu. </st><st c="5920">Yeniden doğuşun rahmiydi mezar. </st><st c="5952">Doğum ânına kadar da dokunulmaz kalmalıydı bu yüzden. </st><st c="6006">Ölünün, sonsuza kadar yaşamak üzere diriltileceği zamanı huzur içinde bekleyebilmesinin tek yolu kabrin emniyetiydi. </st><st c="6123">Ölünün huzuru kaçarsa kâinatın huzuru kaçardı.</st></p>
		<p><st c="6169">Mezarlıklara dokunmayacaktın.</st></p>
		<p><st c="6199">Dokunursan, ölüler ne yapacaklarını bilemezdi.</st></p>
		<p><st c="6246">Onların bilemediği şeyi diriler hiç bilemezdi.</st></p>
	</section>
  <div id="charCountTotal" value="6293"></div></body>
</html>
