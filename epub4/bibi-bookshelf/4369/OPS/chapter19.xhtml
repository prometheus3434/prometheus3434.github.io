<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-19">
    <section>
			<h1><st c="0">Son Görevimizi Yaptık</st></h1>
			<p><span><st c="22">Y</st></span><st c="24">azıncı yazar olmak isteyen bir gazete yazarı, ilerde yazmayı tasarladığı yapıtının gereçleri olmak üzere, değişik topluluklardaki konuşmaları, konuşanlardan habersiz, ses alma aygıtıyla ses bantlarında topluyordu. </st><st c="238">İlerde bu konuşmalardan bir kitap yapacaktı. </st><st c="283">Yıllar geçti. </st><st c="297">Konuşmaların saptandığı ses bantları biriktikçe birikti. </st><st c="354">Gazeteci emekli oldu. </st><st c="376">Ama hiçbir zaman tasarladığı o yazın yapıtını yazamadı. </st><st c="432">Bu özlemle de gözleri açık öldü. </st><st c="465">Nasıl yararlanılabileceğini kendilerine açıklamam için gazetecinin ailesi ses bantlarını bana verdi. </st><st c="566">Ben de o bantlardan, saptanmış konuşmaları dinledim. </st><st c="619">Bu iş çok uzun zamanımı, aylarımı aldı. </st><st c="659">Ama pişman değilim. </st><st c="679">Sonuçta, bantlardaki konuşmaların yayımlanamayacağına karar verdim. </st><st c="747">Bu karar aileyi sevindirmedi. </st><st c="777">Onlar, konuşmaların kitaplaşmasını ve bundan maddi olarak yararlanmayı düşünüyorlardı. </st><st c="864">Ama maddi çıkarı hiç düşünmüyorlarmış gibi, aile büyüğüne olan son görevlerini yapmak istediklerini söylüyorlardı.</st></p>
			<p><st c="978">Ölen gazetecinin kalıtı olan bantlardan birini çözüp, yazıya çevirdim. </st><st c="1050">Yazıya çevirdiğim bu konuşmalar, mezarlıkta bir cenaze töreninde geçiyordu. </st><st c="1126">Ölen kişinin dostlarının, akrabalarının, arkadaşlarının cenazenin camide ve gömülüşü sırasındaki konuşmalarını gazeteci, konuşanlardan habersiz ses bandına doldurmuştu.</st></p>
			<p><st c="1294">Ölen gazetecinin, ses bantlarına doldurduğu bu konuşmalardan nasıl yararlanıp da bir yapıt ortaya koyacağını kestiremedim. </st><st c="1418">Yazıya aktardığım banttaki konuşmaları okurlarıma sunuyorum. </st><st c="1479">Bu ve buna benzer konuşmalardan bir yazın yapıtı yaratılıp yaratılamayacağına değgin düşüncelerinizi öğrenmek isterdim.</st></p>
			<p><st c="1598">– Başınız sağolsun...</st></p>
			<p><st c="1620">– Hepimizin başı sağolsun...</st></p>
			<p><st c="1649">– Çok üzüldüm...</st></p>
			<p><st c="1666">– Ne diyorsun yahu, üzülünmez mi, kaç yıllık arkadaşımız...</st></p>
			<p><st c="1726">– Evet öyle... </st><st c="1742">Ama biz son yıllarda hiç görüşmüyorduk.</st></p>
			<p><st c="1781">– Yaaaa!.. </st><st c="1793">Neden Peki?</st></p>
			<p><st c="1804">– Anlatması uzun... </st><st c="1825">Aramızda bir hesap işi vardı. </st><st c="1855">Kısacası senin anlayacağın, o hesap işinde düpedüz bize kazık attı...</st></p>
			<p><st c="1924">– Eee, merhumun biraz o yanı vardı. </st><st c="1961">Biz de son yıllarda dargındık da onun için sordum. </st><st c="2012">Bize de oldukça büyük bir kazık atmıştır.</st></p>
			<p><st c="2053">– İşte, sonu toprak ama...</st></p>
			<p><st c="2080">– Hepimizin sonu gibi...</st></p>
			<p><st c="2105">– Artık öteki dünyada hesaplaşırız....</st></p>
			<p><st c="2144">– Benden yana helal olsun, o da yaptığıyla kalsın... </st><st c="2198">Ben yine gazetede ölüm ilanını okuyunca, son görevimi yapayım, dedim, bu havada koşup cenazesine geldim.</st></p>
			<p><st c="2302">– Ben de öyle... </st><st c="2320">İnsanlık yine bizde kalsın, ne de olsa arkadaşımızdır ; son görevimizi yapmak borcumuz.</st></p>
			<hr />
			<p><st c="2407">– Oooo, merhaba yahu...</st></p>
			<p><st c="2431">– Merhaba canım...</st></p>
			<p><st c="2450">– Hani cenazeler de olmasa birbirimizi hiç göremeyeceğiz...</st></p>
			<p><st c="2510">– Öyle oluyor yazık ki... </st><st c="2537">Ancak cenazeden cenazeye buluşabiliyoruz... </st><st c="2581">Baksana şu havaya... </st><st c="2602">Geleyim mi, gelmeyeyim mi diye çok düşündüm. </st><st c="2647">Sonunda gelmeye karar verdim.</st></p>
			<p><st c="2676">– İnan ki ben de öyle... </st><st c="2702">Gelmesen, eş dost ne diyecek: Bunca yıllık dostu da cenazesinde bile bulunmadı, diyecekler. </st><st c="2794">Onun için kalktım geldim.</st></p>
			<p><st c="2819">– Ben ayrıca çelenk de gönderdim.</st></p>
			<p><st c="2853">– Benim çelenk de var... </st><st c="2879">Bak, şurda... </st><st c="2893">Hay Allah, bankanın çelengini üstüne koymuşlar, benimki görünmüyor...</st></p>
			<p><st c="2962">– Benimkini elimle en üste koydum...</st></p>
			<p><st c="2999">– Ben de mezara koyarken öyle yaparım...</st></p>
			<p><st c="3040">– Sizin aranız iyi değildi merhumla, diye duymuştum...</st></p>
			<p><st c="3095">– Evet... </st><st c="3106">Onca yıllık arkadaşlıktan sonra bana yaptığını duymuşsundur.</st></p>
			<p><st c="3166">– Duydum duydum... </st><st c="3186">Ya bana yaptıkları...</st></p>
			<p><st c="3207">– Neyse, oldubitti herşey... </st><st c="3237">Ben yine ona olan son görevimi yapmak için ta buralara kadar geldim.</st></p>
			<p><st c="3305">– Mezarlığa kadar gidecek misin?</st></p>
			<p><st c="3338">– Bilmem... </st><st c="3351">Ya sen?</st></p>
			<p><st c="3358">– İstersen burdan sinemaya gidelim, iyi bir film varmış diyorlar...</st></p>
			<p><st c="3426">– Olur... </st><st c="3437">Son görevimizi yapalım da...</st></p>
			<hr />
			<p><st c="3465">– Allah rahmet eylesin...</st></p>
			<p><st c="3491">– Allah rahmet eylesin...</st></p>
			<p><st c="3517">– Allah taksiratını affetsin...</st></p>
			<p><st c="3549">– Âmin. </st><st c="3558">Cümlemizin...</st></p>
			<p><st c="3571">– Eee, işte hepimizin sonu.</st></p>
			<p><st c="3599">– Evet, hepimizin sonu da, kimileri yaşarken bu sonu hiç düşünmüyor nedense...</st></p>
			<p><st c="3678">– Haklısın dostum, örneğin merhum gibi... </st><st c="3721">Gün gelip de vadesinin dolacağını hiç düşünmedi. </st><st c="3770">Ne oldu, sonunda gümbürdeyip gitti işte...</st></p>
			<p><st c="3812">– Ah ah... </st><st c="3824">Onu en iyi ben bilirim, bilirim ama, ölünün ardından konuşulmaz yoksa...</st></p>
			<p><st c="3896">–“Üzkürü mevtaküm bilhayr” buyurmuşlar... </st><st c="3939">Ölüleri iyilikle anın yani...</st></p>
			<p><st c="3968">– Ben son yıllarda suratına bile bakmıyordum. </st><st c="4015">Ama ölünce, yine insanlık bende kalsın, deyip son görevimi yapmak için cenazesine geldim işte...</st></p>
			<p><st c="4111">– Ben de öyle... </st><st c="4129">Vallahi, al benden de o kadar... </st><st c="4162">Bilmez misin bana yaptıklarını. </st><st c="4194">azkalsın onun yüzünden evim barkım yıkılacaktı, yuvamdan olacaktım. </st><st c="4262">Olsun varsın, ben yine son görevimi yapayım da...</st></p>
			<p><st c="4311">– Allah gani gani rahmet eylesin.</st></p>
			<p><st c="4345">– Eylesin de...</st></p>
			<p><st c="4361">– Neye sustun öyle birdenbire, yoksa bişey mi vardı...</st></p>
			<p><st c="4416">– Nasıl söyleyeyim, cenazesi kaldırılırken söylemeye dilim varmıyor... </st><st c="4488">Çok canlar yakmıştır.</st></p>
			<p><st c="4509">– Orası öyle... </st><st c="4526">Bana da yapmadığı kötülük kalmamıştır. </st><st c="4565">Ama onca kötülüğüne karşılık, bak işte sen de tanıksın, işimi gücümü bıraktım, ona olan son görevimi yapmaya geldim.</st></p>
			<p><st c="4681">– Dedim ya, aynen katılıyorum sana... </st><st c="4720">Ölmemiş olsaydı dünyada gelmezdim. </st><st c="4755">Ama son görevden kaçınılmaz, iki elim kanda olsa yine gelirdim.</st></p>
			<hr />
			<p><st c="4818">– Hey gidi hey... </st><st c="4837">Hani ne demişler: “Ne kendi etti rahat ne halka verdi huzur...” Arkası nasıldı?</st></p>
			<p><st c="4916">–“Dayansın arkasından ehl-i kubur” mu ne, işte öyle bişey...</st></p>
			<p><st c="4977">– Cenazesi de çok kalabalık maşallah...</st></p>
			<p><st c="5017">– Maşallah...</st></p>
			<p><st c="5031">– Herkes de bizim gibi, son görev diye gelmiştir...</st></p>
			<p><st c="5083">– Kimisi acısından, kimisi de...</st></p>
			<p><st c="5116">– Söyle söyle, içinde kalmasın ; “sevincinden” diyecektin...</st></p>
			<p><st c="5177">– Herneyse, o da gitti işte, bu dünya Sultan Süleyman’a kalmamış, ona mı kalacaktı.</st></p>
			<p><st c="5261">– Bilirsin herhalde, beni azkalsın iflasa sürüklüyordu. </st><st c="5318">Onca paranın üstüne oturduktan başka, bizi bir de borçlu çıkarmıştı. </st><st c="5387">İnan ki, alacağımı istemeye bile billahi gelmezdim, ama ölünce dayanamadım, son görevimi yapmak için onca yoldan kalktım geldim.</st></p>
			<p><st c="5515">– Öyle öyle... </st><st c="5531">Biz son görevimizi yapalım da, hani ne demişler: “İyilik yap denize at, balık bilmezse Halik bilir...</st></p>
			<hr />
			<p><st c="5632">– Öyle çok işim vardı ki, hani Azrail gelse kaldıramazdı işimin başından... </st><st c="5709">Ama cenazesinin bugün kaldırılacağını duyunca, son görevimizdir deyip koştum.</st></p>
			<p><st c="5786">– Vallahi ben de öyle... </st><st c="5812">Kendim ölseydim, kendi cenazeme gidemezdim ; öyle işim vardı. </st><st c="5874">Ama arkadaştır dedim, bunun cenazesine koştum...</st></p>
			<p><st c="5922">– Eee, son görevimiz...</st></p>
			<p><st c="5946">– Bunca insana bunca kötülük yaptı da n’oldu sanki...</st></p>
			<p><st c="6000">– Gözünü toprak doyursun derler ya, işte öyle...</st></p>
			<p><st c="6049">– Ben ölseydim. </st><st c="6066">o benim cenazeme dünyada gelmezdi.</st></p>
			<p><st c="6100">– Yo yooo, gelirdi gelirdi... </st><st c="6131">Hem de sevincinden göbek bile atardı, öldük diye...</st></p>
			<p><st c="6182">– İnsanlık yine bizde kalsın, son görevimizi yapalım da...</st></p>
			<p><st c="6241">– Allah kabul etsin.</st></p>
			<p><st c="6262">– Hepimizinkini...</st></p>
			<hr />
			<p><st c="6281">– Vay efendim, siz de mi burdasınız?</st></p>
			<p><st c="6318">– Ne de olsa, bir zamanlar arkadaşlığımız vardı da, son görevimizi yapalım dedik...</st></p>
			<p><st c="6402">– Çok iyi ettiniz. </st><st c="6422">Ben de öyle... </st><st c="6437">Ne kadar iyi yüreklisiniz ; aranızdaki bunca çatışmadan sonra...</st></p>
			<p><st c="6501">– Ne oldu sonu? </st><st c="6518">Altı toprak, üstü yaprak bir çukura atacaklar işte...</st></p>
			<p><st c="6571">– Çukur olsa yine iyi, bu dünyanın bir de öbür yanı var.</st></p>
			<p><st c="6628">– Öteki dünyada rüşvetle, şantajla filan hak yenilemez ki...</st></p>
			<p><st c="6689">– Herneyse efendim, o yaptıklarıyla kalsın, biz üstümüze düşeni yapalım da...</st></p>
			<p><st c="6767">– Evet, evet... </st><st c="6784">Son görevimizdir deyip cenazesine bile geldik işte...</st></p>
			<p><st c="6837">– Cenazeden sonra ne yapacaksınız?</st></p>
			<p><st c="6872">– Evde çocuklar güzel bir film olduğunu söylediler, o filmin oynadığı sinemaya gideyim, diyorum. </st><st c="6970">İsterseniz siz de gelin...</st></p>
			<p><st c="6996">– Olur elbet... </st><st c="7013">Ama cenaze töreninin sonunu beklersek sinemaya geç kalırız.</st></p>
			<p><st c="7072">– Doğru... </st><st c="7084">Öyleyse şurdan yavaş yavaş geçip kalabalıktan sıyrılalım. </st><st c="7142">Benim araba parkta...</st></p>
			<p><st c="7163">– Son görevimizi de yaptık sayılır.</st></p>
			<p><st c="7199">– Daha ne yapacaktık yani, birlikte mezara girecek değiliz ya...</st></p>
			<hr />
			<p><st c="7264">– Onu bilir onu söylerim, kimsenin yaptığı kötülük yanına kalmaz. </st><st c="7331">İşte bak, ortada... </st><st c="7351">Ne oldu sonu?</st></p>
			<p><st c="7364">– Allah günahlarını affetsin.</st></p>
			<p><st c="7394">– Kimse kimsenin yerine gidemez. </st><st c="7428">Öbür dünyada herkesin yeri ayrılmıştır. </st><st c="7468">Hani tiyatrolarda, uçaklarda numaralı koltuklar nasıl, işte öyle... </st><st c="7536">Ama bunun toprakta yatacak yeri yok...</st></p>
			<p><st c="7574">– Bulunur ona da biyer elbet... </st><st c="7607">Cehennemin ucu bucağı yok ki...</st></p>
			<p><st c="7638">– Toprak bunu kusar be...</st></p>
			<p><st c="7664">– Yüzüne bakılacak, selam verilecek adam değildi ama, eee, ölümlü dünya bu, yine vicdanım elvermedi de, son görevimi yapmak için bugün cenazesine koşup geldim.</st></p>
			<p><st c="7824">– İnan ki, ben de öyle...</st></p>
			<hr />
			<p><st c="7850">– Siz cenazeden sonra nereye gideceksiniz?</st></p>
			<p><st c="7893">– Son görevimizi yaptıktan sonra mı?</st></p>
			<p><st c="7930">– Kuzum, bu son görev nerde biter? </st><st c="7966">Camide mi, yoksa ille de mezarlığa kadar gitmek gerekir mi?</st></p>
			<p><st c="8025">– Ben mezarlığa kadar gideceğim. </st><st c="8059">Mezarına konulduktan sonra, üzerine bikaç kürek toprak atıp son görevimi de yapmak istiyorum. </st><st c="8153">Sonra, birlikte oluruz isterseniz...</st></p>
			<p><st c="8189">– Cenazede insanın içi daralıyor da...</st></p>
			<p><st c="8228">– Biz de onun için bikaç arkadaş sözleştik, çalgılı bir gazinoya gidip eğlenelim dedik... </st><st c="8319">Siz de buyrun.</st></p>
			<p><st c="8333">– Olur, hele bir son görevimizi yerine getirelim de..</st></p>
			<hr />
			<p><st c="8387">– Pardon, şu kadın nesi oluyor merhumun?</st></p>
			<p><st c="8428">– Karısı...</st></p>
			<p><st c="8440">– Aaa, daha neler... </st><st c="8462">Bu yaşta adam, böyle genç karı alırsa elbet mortiyi çeker...</st></p>
			<p><st c="8522">– Canım efendim, ne ilgisi var yani genç kadınla evlenmenin ölmekle. </st><st c="8592">Benim karımla da aramda yirmibeş yaş var...</st></p>
			<p><st c="8635">– Yirmibeş yaş çok fark sayılmaz ki... </st><st c="8675">Hem siz maşallah... </st></p>
			<p><st c="8695">(Sürekli öksürük seslerinden sonra)</st></p>
			<p><st c="8730">– Kadın kondu mirasın üstüne, siz ona bakın... </st><st c="8778">Şimdi bulur bitane, efendime söyleyeyim...</st></p>
			<p><st c="8820">– İmam geldi... </st><st c="8837">Cenaze namazı başlayacak.</st></p>
			<p><st c="8862">– Son görevimizi de yapalım da...</st></p>
			<p><st c="8896">– Zavallı kadına başın sağolsun diyelim bari...</st></p>
			<p><st c="8944">– Evet, zavallı genç yaşında dul kaldı, teselli etmek gerekir, </st></p>
			<p><st c="9008">(İmamın duası duyulur.)</st></p>
			<p><st c="9031">İmamın sesi – Ey cemaat-i Müslimin, merhumu nasıl bilirsiniz?</st></p>
			<hr />
			<p><st c="9093">Sesler:</st></p>
			<p><st c="9101">– Son görevimizi de yerine getirdik çok şükür.</st></p>
			<p><st c="9148">– Çok şükür...</st></p>
			<p><st c="9163">– Allah günahlarını affetsin...</st></p>
			<hr />
			<p><st c="9195">İşte ölen gazeteci yazarın ses bantlarında saptadığı konuşmalardan gelişigüzel birini size sundum. </st><st c="9295">Ne diyorsunuz, bu ve buna benzer konuşmalardan bir yazın yapıtı yaratılabilir mi?</st></p>
			<p><small><st c="9376">Kahire (Hotel Marriott, 1036) 27 Mart 1988</st></small></p>
			</section>

  <div id="charCountTotal" value="9419"></div></body>
</html>
