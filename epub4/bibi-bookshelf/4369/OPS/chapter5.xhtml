<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-5">
    <section>
			<h1><st c="0">Tanrısal Adalet </st></h1>
			<p><span><st c="17">V</st></span><st c="18">ar varanın, kır kıranın, alikıran başkesenin, sözü geçmez boş kesenin, güvenmez sözüne kimse kimsenin, çoktur sayısı darılanın küsenin, dolu olup yağanın, boran olup esenin, uzatmayalım sözü herneyse, ne onun ne benim ne senin, esenin besenin kösenin, kasanın masanın, asanın kesenin, garip oğlan örneği göbeğini kendi kesenin, sözümüz burdan dışarı benzesin benzemesin, şişip şişip götün göbeğin ensenin, işte böyle biyerde bir zamanlar...</st></p>
			<p><st c="458">Durun durun, ay aman, o zaman ne zaman, o yer hangi yer? </st><st c="516">Bunu söylemeye mangal kadar yürek ister. </st><st c="557">O yürek ne sende var hemşire, ne bende var birader... </st><st c="611">En iyisi biz ödlekler, masal dinler masal söyler ve korku dağları bekler, fare deliğinde yiğitler ve kurtarmak için paçasını yazar da şöyle geneller: Ne zaman o zaman, hangi yer o yer? </st><st c="796">Herzaman ve heryer...</st></p>
			<p><st c="817">Herzaman ve heryerde olduğu ve her insanın başına geldiği gibi, bir zamanlar biyerde bir insan öldü. </st><st c="919">İnsanların ölmelerinde hiçbir olağanüstülük yoktur ; çünkü her insan doğar, yaşar ve ölür. </st><st c="1010">Ne var ki, kimisi yaşar ölür, kimisi yaşadığını sanarak ölür, kimisi de yaşamadan ölür. </st><st c="1098">Her nasıl olursa olsun, her insanın ölmesi zorunlu olduğuna göre, bir zamanlar biyerdeki insanın ölmesi de olağan sayılmalıydı. </st><st c="1226">Ama bu insan, herhangibirimiz gibi bir insan olmayıp – aman ne ayıp! </st><st c="1295">– olağanüstülerin üstünde olağanüstü bir insan olduğundan, onun ölümü de elbet olağan değil, olağanüstülerin üstünde olağanüstü bir olaydı. </st><st c="1435">Bu insan doğup büyüyüp yaşayıp öldüğü ülkenin en zengin üçünden biriydi. </st><st c="1508">Salt ülkesinin değil, dünyanın da en zengin kırklarından biriydi. </st><st c="1574">Zenginlik, kimileri için bir değerlilik sayılmayabilir. </st><st c="1630">Ama bu ölen söz konusu insan öyle bildiğiniz zenginlerden değildi. </st><st c="1697">Çok üstün nitelikleri vardı. </st><st c="1726">Örneğin, ülkesinde her yıl en yüksek vergiyi o verirdi. </st><st c="1782">İyiliksever ve son kertede yardımseverdi. </st><st c="1824">Ülkesinin yedi ayrı kentinde yoksul öğrenciler için büyük yurtlar kurdurmuştu. </st><st c="1903">Hastalanan işçiler için hastaneler, veremli işçiler için sanatoryumlar yaptırmıştı. </st><st c="1987">Yaptırdığı okulların sayısı pekçoktu. </st><st c="2025">Yetenekli, zeki ve çalışkan, ama yoksul öğrencilere burs verirdi. </st><st c="2091">Tarihsel ve eskil yapıtların onarılması için paralar vermiş, iyilik kurumlarına çok büyük bağışlarda bulunmuştu.</st></p>
			<p><st c="2203">Ölen işte böyle bir insandı. </st><st c="2233">Böyle bir insanın ölümü, senin benim, şunun bunun, falanın filanınki gibi sıradan “herhangibir ölüm olmayıp” yeri doldurulmaz büyük bir kayıp denilen olağanüstü bir ölümdü. </st><st c="2406">Öyle olağanüstü bir ölümdü ki, o ülkenin ençok satışlı gazetelerinde, ölümünün ilanları tam boy iki sayfaya bile sığışamamış, üçüncü bir sayfanın yarısına dek yerini de kaplamıştı. </st><st c="2587">Ölen kişinin sahibi olduğu holding, banka ve şirketleri ve fabrikaları ve ortağı olduğu ticaret ve sanayi kuruluşları, işlikler ve şirketler ve oralarda çalışanlar ve işgörenler ve daha nice şirketler, firmalar ve nice nice kişiler, gazetelere ayrı ayrı ve boy boy, kalın kara çerçeveli ilanlar vererek, bu insanın ölümünden duydukları büyük acıyı, sonsuz üzüncü en yürek paralayıcı sözcüklerle dile getirmişler ve onun nasıl bir eşsiz iyilikçi ve yardımsever olduğunu bu ilanlarda anlatmışlardı. </st><st c="3084">Ölen kişinin bir kuşak öncesinden başlayarak – çünkü iki kuşak öncekiler anılmaya değmezdi – süren bütün yakın, çok yakın, az yakın akrabalarının adları sıralanmış olduğundan, ilanlar da zorunlu olarak büyük oluyordu. </st><st c="3302">Akraba adlarının çokluğu da, ölen kişinin önemini gösteriyordu. </st><st c="3366">Akrabalardan işe yarayanların ve yarayacak olanların hiçbirini darıltmamak için, gelinlerin, damatların, daha yeni doğmuş yeğenlerin bile adları ilanlara konulmuşken, yine pekçokları adları unutuldu diye darılmışlardı. </st><st c="3585">Çünkü böyle bir insanın ölüm ilanında adının geçmesi o kişi için bir onur ve iş piyasasında da bir krediydi. </st><st c="3694">Ölüm ilanlarında adları geçmeyenler, adı geçenlerin çoğundan daha yakın akraba olduklarının tartışmasını yapmaya başlamışlardı.</st></p>
			<p><st c="3821">Böyle bir insanın ölümünün ilanlarla duyurulmasıyla yetinilmemiş, gazeteler ilk sayfalarında bol fotograflı yazılarıyla da ölüm haberini kamuya duyurmuşlardı. </st><st c="3981">Bundan başka, o ülkenin radyo ve TV istasyonları da acı haberi, o kişinin özgeçmişini, yurduna yaptığı büyük hizmetleri, iyilik ve yardımlarını anlatarak halka iletmek yoluyla kamu görevini yerine getirmişti.</st></p>
			<p><st c="4189">Bu önemli ve değerli kişiye yapıldığı gibi, kendi ölümlerinin de böyle gazete, radyo, TV duyurularıyla ve görkemli bir patırtıyla duyurulacağını bilseler, o önemli kişinin pekçok yurttaşı da ölmeye razı ve hatta kendilerini öldürmeye hazırdılar. </st><st c="4436">Öyle bir cenaze töreni yapıldı ki, yer yerinden ve gök kökünden oynadı denilse az. </st><st c="4519">Yaşayan yada yaşadığını sanan pekçok insan, böyle görkemli bir ölüm törenini kıskanmıştı.</st></p>
			<p><st c="4608">Ölüm ilanlarında, çiçek gönderilmemesi, çiçeğe verilecek paranın falanca iyilik kurumuna bağışlanması rica edilmişken ve pekçokları da bu ricayı yerine getirmişken, yine de öyle çok çelenk gönderenler olmuştu ki, çelenkler arabalarla, kamyonlarla taşınmış ve taze mezarın üstünde çelenklerden bir tepe olmuştu. </st><st c="4920">Altta kalıp da çelenk kurdelelerindeki şirket ve firma adlarının yazıları okunmayanlar şanssızlıklarına üzülürlerken, tepede kalan çelenklerin kurdelelerindeki yaldızlı harflerle yazılı işyeri adları okunanlar, çelenge verilen paranın boşa gitmediğini görüp reklamlarının yapılmış olmasına sevinmişlerdi. </st><st c="5225">Cenaze töreni öyle kalabalık, öyle kalabalıktı ki, kentin gidişgelişi tam yedi saat tıkanmıştı. </st><st c="5321">Bu iyiliksever insan, ne çok seviliyordu. </st><st c="5363">Sanki bütün kent halkı, onu son yolculuğuna uğurlamak için mezarlık yoluna dökülmüştü. </st><st c="5450">Mezarı başında çok acıklı ve ağlatıcı ve gözyaşı döktürücü söylevler çekilmişti.</st></p>
			<p><st c="5530">Herşey olup bitmiş, evli evine, evi olmayan sıçan deliğine çekilip gitmiş, o iyi insanın ölüsü de toprağın altında kalakalmıştı. </st><st c="5660">Karıncalara, kırkayaklara, akreplere, solucanlara, yılanlara, çıyanlara, köstebeklere, sıçanlara, farelere, karafatmalara, tespihböceklerine, danaburnulara, bokböceklerine ve tüm börtü böceğe bırakılan o iyiliksever insanın çürüyecek olan kalıbıydı. </st><st c="5910">Ölümsüz ruhuysa, kalıbının cenderesinden fırlayıp özgürlüğüne kavuşmuştu. </st><st c="5984">Ruhu da, tıpkı kalıbının görüntüsündeydi.</st></p>
			<p><st c="6025">O iyiliksever insanın öldüğü gün, kendi ülkesinde onikibinaltıyüzdört ve bütün dünyada da bir milyondan çok insan ölmüştü. </st><st c="6149">Bunca ölünün ruhu, cesetlerinin cenderesinden ve yerçekiminden kurtulmuş olarak özgürce uçuşuyorlardı. </st><st c="6252">Üstlerinde hiçbir giysi yoktu. </st><st c="6283">Kadın olsun erkek olsun, çıplaklar kampında olduğundan daha çıplak, anadan doğma, yani daltaşak ve dalyaprak dolanıp duruyorlardı. </st><st c="6414">Bulundukları öteki dünya merkezi ısıtma yöntemiyle ısıtıldığından ve ısı sürekli ayarlandığından ruhların soğuk alma, nezle olma, hastalanma olasılığı yoktu. </st><st c="6572">Hangi dilden konuşurlarsa konuşsunlar, sanki hepsi de anadilleriyle konuşuyormuş gibi birbirlerini anlıyorlardı. </st><st c="6685">Öyle mutluydular ki, niçin bunca zaman dünyanın kahrını çekip de ölmediklerine şaştılar.</st></p>
			<p><st c="6773">Ruhların hepsi de nasıl olsa cennete gideceklerine inanıyordu. </st><st c="6837">Nasıl ki, dahaca ölmemiş ve dünyada yaşamakta olan bütün alçaklar, bütün namussuzlar, bütün hainler, bütün muhbirler, bütün hırsızlar, bütün kaçakçılar, bütün sömürücüler, bütün zorbalar, bütün halka kan kusturanlar, özetleyin bütün suçlular bile cennete gideceklerini umuyorlardıysa, o gün pis kalıplarından kurtulmuş olan bir milyondan çok ruh da cennete girecekleri umudu içindeydi ve hiçbiri cehenneme atılacağı kuşkusuna kapılmıyordu.</st></p>
			<p><st c="7276">Ruhlar, daltaşak ve dalyaprak olarak özgürce dolanır ve uçuşurlarken, bulutları sarsan, yıldızları titreten ve ruhların tüylerini diken diken eden bir ses şöyle gürledi:</st></p>
			<p><st c="7446">“Yarın sabah, büyük mahkeme kurulacaktır. </st><st c="7489">Hangi ruhların kaç sayılı Tanrısal mahkemede yargılanacakları giriş kapılarına asılı dizelgelerde yazılıdır. </st><st c="7598">Ruhlar, yüce divan önünde, dünyadaki yaşamlarının hesabını verip yargılanarak Tanrısal adalet yerine getirilecek ve her ruh ya cennetteki yerini alacak yada cehenneme atılacaktır. </st><st c="7778">Yarınki duruşma zamanına dek ruhlar isterlerse cenneti, isterlerse cehennemi turist olarak gezebilirler. </st><st c="7883">Gerek cennetteki gerek cehennemdeki danışma bürolarında, ruhlara istedikleri gerekli bilgi verilecektir. </st><st c="7988">Şu anda cennetin ve cehennemin kapıları açılmış bulunuyor.”</st></p>
			<p><st c="8047">Bulutları sarsan, yıldızları titreten ve ruhların tüylerini diken diken eden gür ses, daha son seslemi söylerken bütün ruhlar cennetin kapısına koştular. </st><st c="8202">Cennetin kapısında bir itiş kakış, öyle bir hırgür başladı ki dünyada olanları bile bastırdı. </st><st c="8296">İyi ki kalıplarından kurtulmuşlardı da ezilip çiğnenen olmuyordu. </st><st c="8362">Ruhlar sel gibi akarak cennete doluştular. </st><st c="8405">Cehennemin kapısından giren tek ruh olmamıştı. </st><st c="8452">Çünkü hepsi de iyi insan olduklarına ve cennete gireceklerine inanıyorlardı. </st><st c="8529">Önemli olan, cennetteki en iyi yerleri şimdiden kapmak ve kapatmaktı.</st></p>
			<p><st c="8598">Sözü geçen bu pekçok iyiliksever kişi ibadetinde de eksiklik göstermez ve “fâni dünya”da yaşarlarken, çok insan tarafından görüleceklerse camiye bile giderlerdi. </st><st c="8761">Yine böyle bir iyiliksever bir bayram namazı için camiye gittiğinde namazdan sonra imamın verdiği şu vaazı hiç unutmuyordu. </st><st c="8885">İmam şöyle demişti:</st></p>
			
			<blockquote>
				<p><st c="8904">Hadis-i kudsisinde Cenab-ı Resul-ül-âlemin (S.A.) buyururlar ki: Bigün rüyamda Cenab-ı Rabb-ül-âlemin efendimizi gördüm. </st><st c="9026">Bana buyurdular ki:</st></p>
				<p><st c="9045">– Ya Habîbim, ben hastalandım da sen niçin ziyaretime gelmedin?</st></p>
				<p><st c="9109">– Aman ya Rabbim, sen hasta olur musun deyû sual ettiğimde bana dediler ki:</st></p>
				<p><st c="9185">– Filanca yerdeki falanca kulum hastalanmış idi. </st><st c="9235">Onu ziyaret edeydin, beni ziyaret etmişçesine hoşnut olurdum.</st></p>
				<p><st c="9296">İmam şöyle eklemişti:</st></p>
				<p><st c="9318">– Hastalara yardım ederseniz hayr-ül-hasanat defterinize yazılır ve cennette köşkleriniz olur ; etmezseniz amel defteriniz boş kalır.</st></p>
			</blockquote>
			
			<p><st c="9452">Bu vaazı dinledikten sonra o iyiliksever insan yoksullar için hemen bir hastane yaptırmıştı... </st><st c="9548">Bir hasta ziyaret edenin cennette köşkü olursa, bir hastane yaptırdığına göre artık onun köşklerden kurulu bir yapı kooperatifi, bir mahallesi bile olurdu.</st></p>
			<p><st c="9703">Bir zamanlar biyerde ölen o iyiliksever ve yardımsever insanın ruhu da itişip kakışarak cennetin kapısından dalmış ve görünümün güzelliği karşısında apışıp kalmıştı. </st><st c="9870">Bütün tasarımların, bütün imgelerin üstünde bir güzellikti bu.</st></p>
			<p><st c="9932">İki yanda tozpembe, soluk mor, açık yeşilimsi, ak pak, camgöbeği mavisi, sarımtırak renklerde bulutlar vardı ve bulutların üstünde renk renk yıldızlardan harflerle “Danışma” diye yazılıydı ve her bulutun ortasında açılmış bir boşlukta dünya güzeli bir kız gülümsemekteydi ve bu kızlar anadan doğma çıplak, sere serpe yayılmışlardı. </st><st c="10265">Afallayan iyi insanın ruhu, yayılan ağzından akan salyalarını eliyle silerek danışma bulutlarının arasında dolaştı durdu. </st><st c="10387">Her danışma bulutunda bir melek vardı. </st><st c="10426">Bu meleklerden hangisine gidip danışması gerektiğini bitürlü kestiremiyordu. </st><st c="10503">Çünkü hepsi de birbirinden güzeldi. </st><st c="10539">Sonunda altın sarısı saçlı bir meleğe sokulup utana sıkıla kendini tanıtıyordu ki, altın sarısı saçlı melek civelek bir gülüşle,</st></p>
			<p><st c="10667">– Biz sizi tanıyoruz... </st><st c="10692">dedi.</st></p>
			<p><st c="10697">İyi insanın ruhunun ağzı kulaklarına dek yayıldı sevinçten. </st><st c="10758">Demek sanı ve ünü taa buralara dek yayılmıştı. </st><st c="10805">Melek,</st></p>
			<p><st c="10811">– Size cenneti gezdirmek için rehberlik edecek bir melek ister misiniz? </st><st c="10884">diye sordu.</st></p>
			<p><st c="10895">– Evet, rica ederim... </st><st c="10919">dedi iyi insanın ruhu.</st></p>
			<p><st c="10941">– Nasıl bir parça olsun? </st><st c="10967">diye sordu melek.</st></p>
			<p><st c="10984">İyi insanın ruhu ne diyeceğini bilemedi. </st><st c="11026">Melek, önüne büyük bir albüm koyup,</st></p>
			<p><st c="11061">– Bakın, burdan beğendiğinizi seçin! </st><st c="11099">dedi.</st></p>
			<p><st c="11104">Ruh, albümü karıştırdı. </st><st c="11129">İyi ki şu anda ruhtu, yoksa toprağın altında çürümekte olan kalıbı olsaydı, albümdeki çırılçıplak cennet güzellerinin renkli fotograflarını görünce çarpılırdı. </st><st c="11289">Her resmin yanında, o kızın vücut ölçüleri, yaşı yazılıydı. </st><st c="11349">Rehber melekler 16-25 yaş arasındaydı. </st><st c="11388">Rehber melekler içlerinden biri seçilemeyecek kertede hepsi de birbirinden güzel olduğundan iyi insanın ruhu, fotograflardan birini göstermesiyle fotografını gösterdiği melek hemen yanında belirdi:</st></p>
			<p><st c="11585">– Sizin rehberinizim, emrinizdeyim...</st></p>
			<p><st c="11623">Rehber melekle iyi insanın ruhu arada uçarak, arada yürüyerek dolaşmaya başladılar. </st><st c="11708">Rehber,</st></p>
			<p><st c="11715">– Özel olarak görmek istediğiniz bişey var mı? </st><st c="11763">diye sordu. </st></p>
			<p><st c="11775">İyi insanın ruhu,</st></p>
			<p><st c="11792">– Cennetin en iyi, en güzel yerlerini görmek istiyorum, dedi, yarın büyük yargılanmadan sonra cennete gelince önceden beğendiğim yeri almak isterim. </st></p>
			<p><st c="11942">Melek,</st></p>
			<p><st c="11948">– Cennette nasıl biyer alacağınız, yarınki yüce divanda, işlediğiniz sevaplara göre belli olur... </st><st c="12047">dedi.</st></p>
			<p><st c="12052">İyi insanın ruhu, yurdunda pekçok sevap işlediğini, hatta yurdunun ençok sevap işleyen insanı olduğunu, alçakgönüllülük gösterisi altında anlattı. </st><st c="12200">O zaman rehber melek,</st></p>
			<p><st c="12221">– Öyleyse bikaç parsel birden alabilirsiniz... </st><st c="12269">dedi.</st></p>
			<p><st c="12274">– Nasıl, burda da mı arazi parsellere ayrılmış? </st></p>
			<p><st c="12323">Melek,</st></p>
			<p><st c="12329">– Tabii, dedi, ama işledikleri sevaba göre pekçok parsel alanlar da var.</st></p>
			<p><st c="12402">– Her parsel ne kadar?</st></p>
			<p><st c="12425">– Beşyüz metrekare.</st></p>
			<p><st c="12445">– Küçük.</st></p>
			<p><st c="12454">– Sevabınız çoksa, yüz, hatta bin, hatta daha çok parsel alabilirsiniz...</st></p>
			<p><st c="12528">– Ayrı ayrı yerlerde parseller alabilir miyim?</st></p>
			<p><st c="12575">– İşlediğiniz sevaba göre, elbet... </st></p>
			<p><st c="12612">İyi insanın ruhu sevindi buna.</st></p>
			<p><st c="12642">– Öyleyse gezip görelim... </st><st c="12670">dedi.</st></p>
			<p><st c="12675">Kuş seslerinin yaprak hışırtılarına karıştığı bir doğa müziğini dinleyerek sonsuz bir ormanın serin gölgeli yolunda yürüyorlardı.</st></p>
			<p><st c="12805">İyi insanın ruhu,</st></p>
			<p><st c="12823">– Ormanları severim ama, dedi, cennetteki evimin deniz kıyısında olmasını yeğlerim.</st></p>
			<p><st c="12907">Rehber melek,</st></p>
			<p><st c="12921">– Burası dünyaya benzemez, dedi, burda siz her neyi görmek isterseniz onu görürsünüz. </st><st c="13008">Şimdi orman olarak gördüğünüz bu yeri, deniz kıyısı olarak görmek isterseniz öyle görürsünüz.</st></p>
			<p><st c="13101">İyi ruh şöyle bir baktı yanına yöresine. </st><st c="13143">Ormanın içinde, çayırlarda, pınar yanlarında üçer beşer çıplak – evet hepsi çıplak – güzel kız, gülüp oynaşıp dans edip şarkı söylüyordu.</st></p>
			<p><st c="13280">– Burasını deniz kıyısı olarak görürsem ya bu kızlar ne olacak?</st></p>
			<p><st c="13344">– Orda da başka melekler bulunur... </st><st c="13381">dedi.</st></p>
			<p><st c="13386">İyi ruh içinden bir deniz kıyısı geçirdi. </st><st c="13429">Yanındaki rehberle birlikte kendini yumuşacık dalgaların kumsalı öpüp yaladığı bir çimenlikte buldu. </st><st c="13530">Meleklerin kimisi denizde oynaşıyor, kimisi kahkahalar atıyor, kimisi kıyıda şarkılar mırıldanarak güneşleniyordu.</st></p>
			<p><st c="13644">Evinin bir göl kıyısında olmasını yeğlediğini daha düşünürken, görmekte olduğu görünüm birden değişiverdi. </st><st c="13752">Şimdi, yeğni bir rüzgârda gümüş derisi titreyen bir gölün uzun kamışları arasından batan güneşin kızıllığını seyrediyorlardı. </st><st c="13878">Heryanda su perileri oynaşıyordu.</st></p>
			<p><st c="13911">– Cennette hem yazlığım, hem kışlığım olabilir mi?</st></p>
			<p><st c="13962">– Bu sizin işlediğiniz sevabın çokluğuna bağlı... </st><st c="14013">Öyle çok sevap işleyenler var ki, onların sayısız köşkleri, yalıları, konakları, evleri var.</st></p>
			<p><st c="14105">İyi ruh, kendisinden çok sevap işlemiş bir insan olabileceğini düşünemiyordu. </st><st c="14184">Bir kışlığı olmasını daha düşünürken kendini bir dağ doruğunda buldu. </st><st c="14254">Rehberle birlikte çıplak ayaklarının altında ezilen kar çiçekleri çıtırdıyordu ve hiç de üşümüyorlardı. </st><st c="14358">Öbek öbek melekler birbirlerine kar topu atıyor, kimisi de kardan adam yapıyordu.</st></p>
			<p><st c="14439">– Ben nasıl parseller istiyorum, biliyor musunuz? </st><st c="14490">dedi. </st></p>
			<p><st c="14496">Rehber,</st></p>
			<p><st c="14503">– Nasıl? </st><st c="14513">diye sordu.</st></p>
			<p><st c="14524">Bir ev ve arsa komisyoncusuna anlatır gibi, iyi ruh rehber meleğe anlattı:</st></p>
			<p><st c="14599">– Herzaman, yani çok zaman oturacağım evin arsasının manzarası güzel olmalı. </st><st c="14677">Deniz görmeli. </st><st c="14692">Bahçesi de büyük... </st><st c="14712">Önü açık... </st><st c="14724">Sonra çarşıya pazara yakın olsun, taşıta da... </st><st c="14771">Öbür evlerimin arsalarına gelince... </st><st c="14808">Bir çiftliğim olsun istiyorum...</st></p>
			<p><st c="14840">Gönlünden bütün geçenleri söyledi. </st><st c="14876">Melek,</st></p>
			<p><st c="14882">– Bunlar, yarınki yargılanmanızdan sonra belli olacak... </st><st c="14940">dedi. </st></p>
			<p><st c="14946">İyi ruh, herşeyin gönlünden geçirdiği gibi görünmesine pek şaştığı için rehbere,</st></p>
			<p><st c="15026">– Ben seni de gönlümden geçtiği gibi mi görüyorum? </st><st c="15078">diye sordu.</st></p>
			<p><st c="15089">Rehber,</st></p>
			<p><st c="15097">– Elbette, dedi, isterseniz beni esmer ve kara saçlı, isterseniz ak tenli ve kumral saçlı, isterseniz tombul yada daha uzun boylu görebilirsiniz.</st></p>
			<p><st c="15243">Cennetin en hoşuna giden yanı buydu işte. </st><st c="15286">Rehberin, iki limon ucu gibi kendisine çevrilmiş memelerinin uçlarına baktı, içi gitti. </st><st c="15374">Bu denli güzel meme niçin iki tanecik olsun diye düşünmeye kalmadı, bir de baktı ki, rehber, sık üzümlü bir iri salkım gibi saçından ayağına dek hep meme olmuş. </st><st c="15535">Melek bir meme salkımı biçimindeydi. </st><st c="15572">Bu denli çok memeden daha çirkin bişey olamazdı. </st><st c="15621">Gönlünden geçirip kızı eski biçiminde gördü ve o zaman işte, gözü kızın apış arasına gitti. </st><st c="15713">Ah işte orası! </st><st c="15728">O doyumsuz güzelliği tanımlamak cennette bile öndenetime uğrardı. </st><st c="15794">İyi ruh, rehberin o en güzel yerini düşünürken, rehber salt o yerinden bir salkım biçimine dönüştü. </st><st c="15894">Meleğin heryeri, ağzı, burnu, kulakları, heryeri apış arasına dönmüştü. </st><st c="15966">İyi ruh, bu korkunç çirkinliği görünce, Tanrının işini bildiğini, insanın neyinin ve neresinin çift, neyinin ve neresinin tek yaratılmasının uygun olduğunu ancak O’nun bildiğini düşündü. </st><st c="16153">Rehber, yine o güzel melek oldu. </st><st c="16186">İyi ruh kendi önüne bakıp, ya rehber de onu, önündeki organından bir salkım olarak görürse diye düşündü. </st><st c="16291">Yirmi yıl önce olsaydı neyse ne, ama hele şimdi... </st><st c="16342">Kötü şeyleri kafasından atmak için başını bikaç kez salladı.</st></p>
			<p><st c="16402">Rehber melekle iyi ruh, ertesi sabah, yargılama zamanına dek cenneti gezip dolaştılar. </st><st c="16490">Asılmış dizelgelerden birinde, 1 numaralı Tanrısal yönetim mahkemesinde yargılanacağını görmüştü. </st><st c="16588">İstenilen saatte 1 numaralı Tanrısal yönetim mahkemesinin kapısına gitti. </st><st c="16662">Duruşma saat dokuzda başlayacakken, saat on olmuş, çağrılmamıştı. </st><st c="16728">Yaşadığı dünyada olduğu gibi, öteki dünyada da işlerin ciddiye alınmamasına canı sıkıldı. </st><st c="16818">Başka ruhlar da, aldıkları sıra numarasına göre kuyruğa girmişlerdi. </st><st c="16887">Mübaşirin adını haykırdığını duydu. </st><st c="16923">Mahkeme salonuna büyük bir güvenle, hatta kasılarak girdi. </st><st c="16982">Mahkeme salonu, dünyada hiçbir yerde olmayacak kertede görkemli biyerdi. </st><st c="17055">Kubbesi bulutlardan, duvarları yağmur perdesindendi. </st><st c="17108">Kürsüde başyargıcın yeri boş, bu boş yerin sağ ve solunda yargıçlar ve en sağda da savcı vardı. </st><st c="17204">Salonun sağ yanında kanatlı melekler, sol yanında üç sivri uçlu sopalarıyla şeytanlar ve ortalarda da zebaniler vardı. </st><st c="17323">Başyargıcın yerinin arkasına asılı levhada şu yazı okunuyordu:</st></p>
			<p><st c="17385">“Adalet ananın emeli, insanın ameli, babanın temelidir”</st></p>
			<p><st c="17441">Yargıçlar kürsüsünün sağında, çok uzun boylu ve uzun saçları göğüslerini örten, orta yaşa yakın ama çok güzel, gözleri bir ipek örtüyle bağlı, elinde terazi tutan bir kadın ayakta duruyordu. </st><st c="17633">İyi ruh bu kadını tanıdı. </st><st c="17659">Dünyada bu kadın adaleti simgeliyordu.</st></p>
			<p><st c="17697">İyi ruhun yanına, ordaki bütün insanlar gibi çıplak bir adam gelip,</st></p>
			<p><st c="17765">– Ben sizin avukatınızım... </st><st c="17794">dedi.</st></p>
			<p><st c="17799">– Daha önce hiç konuşmadık ki, sizinle anlaşmamız da yok... </st><st c="17860">dedi iyi ruh.</st></p>
			<p><st c="17873">– Burda avukatlar atanır, hiç merak etmeyin, bütün dosyalarınızı inceledim... </st><st c="17952">dedi avukat.</st></p>
			<p><st c="17964">Sonra, sağda ve solda duran iki kalın defteri göstererek,</st></p>
			<p><st c="18022">– İşte bakın, bunda sevaplarınız yazılı, bu soldaki de günah defteriniz...</st></p>
			<p><st c="18097">Sevap defteri dört beş parmak kalınlığındaydı, ama günah defteri sevap defterinin enaz üç kalınlığında üst üste konulmuş sekiz on defter vardı ki... </st><st c="18247">Olsa olsa bunlar başkalarının günah defterleri olabilirdi.</st></p>
			<p><st c="18305">Önce iyi ruhun kimliği, yani kimin nesi ve neyin nesi olduğu saptandı. </st><st c="18377">Daha sonra adının sonundaki hecenin “id” mi yoksa “it” mi olduğunda kuşku uyandığından, bunun bağlı olduğu nüfus dairesine sorulmasına karar verildi.</st></p>
			<p><st c="18526">“Adalet, ananın emeli, insanın ameli ve babanın temeli” yazılı levhanın önündeki boş bulunan başyargıcın yerinden tok, kalın ve sert bir ses gürledi ki, o sesin verdiği dehşetten yürekler tir tir titredi. </st><st c="18732">Kendi görünmeyen başyargıcın gürleyen korkunç sesi konuştu:</st></p>
			<p><st c="18791">– Sanığın önce sevap defteri açılsın ve yaptığı sevaplar bir bir okunsun ve her sevap ayrı ayrı tartılarak sevabının derecesine göre kendisine cennet armağanları ihsan edilsin...</st></p>
			<p><st c="18970">Kanatlı sevap melekleri uçuşarak, o kalın sevap defterinin kabını, sonra da yapraklarını bir bir açtılar. </st><st c="19077">İyi ruhun avukatı, sevap defterinde yazılı bütün iyilikleri okumaya başladı. </st><st c="19154">İyi ruh, yaptığı en küçük, hatta iyilik bile denilemeyecek iyiliklerin bile sevap defterine yazılmış olmasına şaşıp kaldı. </st><st c="19277">Yaptığı her iyilik okundukça, gözleri bağlı adalet meleği, arkasında asılı dizelgeye bakıp o iyiliğin ağırlığını terazinin kefesine ve öbür kefesine de terazi dengeye gelene dek cennet armağanını koyuyordu.</st></p>
			<p><st c="19483">Avukat, sevap meleklerinin defterden okuduklarına göre konuşuyordu:</st></p>
			<p><st c="19551">– İyiliksever ve yardımsever müvekkilim, ülkesinin yedi ayrı ilinde öğrenci yurdu kurmuştur.</st></p>
			<p><st c="19644">Bu büyük iyilikti. </st><st c="19664">Adalet meleği, terazinin kefesine ağırlıkları koyup koyup duruyordu. </st><st c="19733">Sonunda adalet meleği,</st></p>
			<p><st c="19755">– Yirmidörtbuçuk kilo, onsekiz gram ve dört miligram iyilik... </st><st c="19819">diye seslendi.</st></p>
			<p><st c="19833">İyilikler milimi milimine ölçülüyor ve hiçbir haksızlığa yer verilmeyerek Tanrısal adalet yerine getiriliyordu.</st></p>
			<p><st c="19945">– Müvekkilim onaltı ilkokul, dokuz lise yaptırmıştır. </st></p>
			<p><st c="20000">Adalet meleği tartıyordu:</st></p>
			<p><st c="20025">– Yedi kilo, dörtyüz onbeş gram, iki miligram... </st></p>
			<p><st c="20075">İyi ruhun iyilikleri sayılmakla bitecek gibi değildi.</st></p>
			<p><st c="20128">– Kimsesizler için dört hastane...</st></p>
			<p><st c="20163">– Otuz kilo, yediyüzonüç gram...</st></p>
			<p><st c="20196">– Yoksullara beş aşevi... </st><st c="20223">İki genel kitaplık... </st><st c="20245">Üç sanatevi... </st><st c="20260">Bir müze...</st></p>
			<p><st c="20271">– Yüz kilo...</st></p>
			<p><st c="20285">– Beş kilo... </st><st c="20300">On kilo... </st></p>
			<p><st c="20311">Artık terazi çekmiyor, baskül gerekli... </st><st c="20352">İyi ruhun iyilikleri baskülde tartılmaya başlanmıştı.</st></p>
			<p><st c="20405">– İki ton, beşyüzotuz kilo, elli gram, üç miligram iyilik...</st></p>
			<p><st c="20466">– Üçbuçuk ton, ikiyüz kilo, sekiz onda bir miligram... </st></p>
			<p><st c="20522">Sevap defterindeki sayfaların okunması bitmişti. </st><st c="20571">Avukatı, iyi ruhun kulağına,</st></p>
			<p><st c="20599">– İstersen, dedi, işlediğin bunca sevapla sen bütün cenneti bile alabilirsin.</st></p>
			<p><st c="20677">O sırada söz verilen savcı günah defterinin açılmasını istedi. </st><st c="20741">Günah yazan melekler, günah defterlerini açıp yazılan günahları okumaya başladılar. </st><st c="20825">Savcı okunan bu günahlara göre iddiada bulundu:</st></p>
			<p><st c="20872">– Sanık, o denli büyük günahlar işlemiştir ki, bu günahlarından kurtulabilmek ve dünyada yaptığı gibi cennette de güzel görünümlü çok iyi parseller kapatabilmek için sevaplar da işlemek zorunda kalmıştır. </st><st c="21078">Evet, yoksullar ve işçiler için hastaneler yapmak iyiliğini göstermiştir. </st><st c="21152">Ancak, kötü beslenmeden ve iş kazalarından ve ağır çalıştırmaktan ve daha başka nedenlerden öldürdüğü insanlar günah defterinde yazılıdır. </st><st c="21291">Önce işçileri öldürmüş, hastalanmalarına neden olmuş, sonra da hastalananlar için hastaneler yaptırmıştır. </st><st c="21398">Yaptırdığı öğrenci yurtlarına gelince... </st><st c="21439">İşyerlerinde çalıştırdığı işgörenlere, işçilere ve memurlara ait kaç çocuğun, onların haklarını yediği ve onları sömürdüğü için, okula gidemediklerinin, öğrenim göremediklerinin günah defterinden saptanması gerekir.</st></p>
			<p><st c="21654">Savcı çok ağır suçlamalarda bulundu. </st><st c="21692">İyi ruhun bütün yaptığı iyiliklerin, yardımların arkasındaki kötülükleri, soygunları, üçkâğıtçılıkları, sömürüleri, dalavereleri, hem de günah defterinden tek tek sayıp döktü. </st><st c="21868">Nasıl yaptığı iyilikler bütün ayrıntılarıyla sevap defterinde yazılıysa, yaptığı kötülükler de hiçbiri unutulmadan en ince ayrıntılarına dek günah defterinde yazılıydı. </st><st c="22037">Kaç insan, onun yüzünden hırsız, ipsiz, alçak, kötü olmuştu, kaç kadın ve kız onun yüzünden kötü yola düşmek, kendini satmak zorunda kalmıştı, bunların hepsi günah defterinde yazılıydı.</st></p>
			<p><st c="22222">Gözleri bağlı adalet meleği, günahları da terazisinde tartmaya başladıysa da, günahların ağırlığından kantarın topuzu koptuğundan büyük bir baskülde tartıya başlandı.</st></p>
			<p><st c="22389">–....yüz kızın kötü yola düşmesine neden olmasının günahı, ikiyüz ton, dokuzyüz kilo, dörtyüz gram, kırkiki onda üç miligram...</st></p>
			<p><st c="22517">– Yeterli besin alamamaları yüzünden hastalanıp ölen işçiler nedeniyle .... </st><st c="22594">ton .... </st><st c="22603">kilo .... </st><st c="22613">gram .... </st><st c="22623">miligram ... </st><st c="22636">milimili gram günah...</st></p>
			<p><st c="22658">Günahları dağlar gibi yığıldı. </st><st c="22690">Günahlarından sevapları çıkarıldı. </st><st c="22725">Bu çıkarma işleminde yanlışlık olmasın diye hem sağlaması yapıldı, hem de elektronik hesap makinesi kullanıldı. </st><st c="22837">Başyargıcın sesi gürledi:</st></p>
			<p><st c="22862">– Büyük günahları yüzünden sonsuza dek cehennemin dibine atılacaktır.</st></p>
			<p><st c="22932">Zebaniler gelip,</st></p>
			<p><st c="22949">– Hadi yüklen günahlarını! </st><st c="22977">dediler.</st></p>
			<p><st c="22985">İyi ruhun sırtına günahları yüklenince, ağırlığın altında ezilip yamyassı oldu ve üçüncü boyutunu yitirip iki boyutlu bir düzlem oldu. </st><st c="23121">Karikatüre benzeyen bu insan düzlemini zebaniler cehennemin dibine attılar.</st></p>
			<p><st c="23196">Gelelim kıssada hisseye. </st><st c="23222">Sevgili okurlarım, ben size bir masal anlattım. </st><st c="23270">Bildiğiniz gibi, hepsi değil ama, masalların pekçoğu, çocukları da, büyükleri de uyutmak içindir ve buyüzden pekçok ülkede devlet adamları, hükümet adamları, siyaset adamları, ileri gelenler, büyük adam sayılanlar, halkı uyutmak için masal anlatırlar yada anlattıkları şeyler masaldır. </st><st c="23556">İşte benim anlattığım bu masal da, uyutucu masallardan biridir. </st><st c="23620">Öteki dünyanın olup olmadığını, ne gördüğüm ne de görenden duyduğum için, bilmiyorum. </st><st c="23706">Belki siz öteki dünyaya inanıyorsunuzdur. </st><st c="23748">Benim, başkalarının inancına saygım vardır. </st><st c="23792">Ben inanmasam bile, siz öteki dünyaya inanıyorsanız, şunu bilmelisiniz ki, öteki dünyanın da bu dünyadan hiçbir ayrımı yoktur. </st><st c="23919">Bu dünyada en iyi, en geniş, en güzel parsellere sahip olanlar, öteki dünyada da, güzel manzaralı parsellere sahip olacaklardır. </st><st c="24048">Çünkü, iyilik yapmak hakkına salt onlar sahiptir. </st><st c="24098">Zavallı yoksullar, iyilik bile yapamazlar ki, cennette biyer kapabilsinler. </st><st c="24174">Sömürgenler, iyilik yapmak hakkını bile yoksullara bırakmamışlardır. </st><st c="24243">Kötülük yapmak da, iyilik yapmak da ancak onların hakkıdır.</st></p>
			<p><st c="24302">Masal burda bitti.</st></p>
			<p><st c="24321">Gökten düşmüş üç elma. </st><st c="24345">Ne bana, ne sana, koçanı kaldı Hasan’a.</st></p>
			<p><small><st c="24384">Nişantaşı, 24 Nisan 1985</st></small></p>
			
			</section>

  <div id="charCountTotal" value="24409"></div></body>
</html>
