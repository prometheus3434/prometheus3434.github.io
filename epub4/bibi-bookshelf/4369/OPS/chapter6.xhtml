<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-6">
   <section>
			<h1><st c="0">Bizim Oranın İnsanları</st></h1>
			<p><span><st c="23">E</st></span><st c="25">vet, herbir yerin insanı ayrı ayrıdır. </st><st c="64">Hiçbiri birbirine benzemez ama bizim oranınkiler daha bir başkadır. </st><st c="132">Bizimkiler, başka yerin insanlarına hiç benzemez. </st><st c="182">Bizim kasabadan çıkıp da Istanbul’a varana kadar ben böyle olduğunu bilmezdim. </st><st c="261">İnsan değil mi, bütün dünyanın insanı hep birbirine benzer, bizim ora insanı gibi sanırdım. </st><st c="353">Ne zaman ki bizim kasaba lisesini bitirip üniversiteyi okumak için Istanbul’a vardım, bir de baktım ki bizim ora insanı bambaşka...</st></p>
			<p><st c="484">Ben babamı bilmem. </st><st c="504">Anam beni doğurmadan ölmüş. </st><st c="532">Ölümü, kendiliğinden ölme değil. </st><st c="565">O zamanlar bizim orda kendiliğinden ölen pek olmazdı. </st><st c="619">Hep birbirlerini vururlardı.</st></p>
			<p><st c="647">Bizim fındıklığın başında da bir tarlamız var, oraya mısır ekeriz. </st><st c="715">Babam, meşeliği köklemiş de açmış o tarlayı. </st><st c="760">Bizim tarlayla komşunun tarlasının arayerine bikaç ak taş dizmişler ki sınır belli olsun. </st><st c="850">İlkyaz gelende babamla o komşu sabah erkenden kalkmak için birbirleriyle yarışırlarmış ki, hangisi erken kalkar da o ak taşları komşusunun tarlasının içine taşırsa kendi tarlasını genişletmiş olacak. </st><st c="1050">Rahmetli babam çok bir çalışkan adammış. </st><st c="1091">Öyle ki, çok erkenden uyanırmış, daha gün doğmamışken, kurdun kuşun sesi bile yok. </st><st c="1174">Hemen tarlaya koşar, her sabah o ak sınır taşlarını yarım adım yarım adım öte tarlaya taşırmış. </st><st c="1270">Taşları yarım adımdan daha ileri götürürse, o komşu anlayacak ki babam sınırı aşmış. </st><st c="1355">Hatta yarım adım bile değil, karış karış...</st></p>
			<p><st c="1398">Komşumuz rahatına düşkün bir kaltaban olduğundan sabahları erken uyanamıyor. </st><st c="1476">Babam her sabah karış karış sınır taşlarını taşıyıp komşusunun tarlasına beş on metre girince, artık komşu da dayanamaz, babamdan da erken kalkar, sınır taşlarını karış karış, adım adım bizim tarlaya taşırmış. </st><st c="1686">Anam da görmüş kaç kez, herif uzun paçalı donunun üstüne pantolonunu bile çekmeden, gecenin karanlığında, karısının elindeki gemici fenerinin ışığında taşırmış o ak taşları bizim tarlaya.</st></p>
			<p><st c="1873">Bu iş böylece yıllarca sürmüş. </st><st c="1905">Bir bizim tarla genişliyor, bir komşunun tarlası. </st><st c="1955">Babamla komşu daha dedelerinin zamanındanberi küs olduklarından, ikisi de birbirine bişey diyemiyor.</st></p>
			<p><st c="2055">Bizim orda toprak kıttır, insan boldur. </st><st c="2096">Nice kıt olursa olsun toprak, peki bunlar deli mi ki, nasıl olsa taşlar bir o yana bir bu yana taşınacağına göre böyle yapıyorlar? </st><st c="2227">Aklım ermeye başladığında anama sordum bunu. </st><st c="2272">İkisinden biri nasıl olsa günün birinde ölecek ya... </st><st c="2325">Birbirlerinin ölmesini beklerlermiş. </st><st c="2362">Hangisi önce ölürse, komşusu “İşte sınır taşlarım!” diye gösterip, beş on metre daha kapacak tarladan. </st><st c="2465">Anamın dediğine bakılırsa, komşunun tarlasının yarısından çoğu aslında bizimmiş. </st><st c="2546">Komşumuzun babası, tıpkı benim babamın yaptığı gibi o ak sınır taşlarını her sabah bir karış bir karış bizim tarlanın içine taşıya taşıya tarlamızın yarıdan çoğuna sahip çıkmış. </st><st c="2724">Bunun üzerine dedem, bir gece sabaha karşı herif ak taşlardan birini kucaklayıp götürürken domuz kurşunuyla vurmuş onu. </st><st c="2844">Dedem dedesini vurdu diye, oğlu da babamı vurmasına vuracak ya, gel gör ki herif hastalanmış. </st><st c="2938">Hastalanınca ölme korkusuna düşmüş. </st><st c="2974">Ölürse, babam onun tarlasına taşıdığı ak taşları gösterip aha sınır burası diyecek. </st><st c="3058">İşte bu korkuyla bir sabah daha horozlar ötmeye başlamadan, canını dişine takıp ölüm döşeğinden kalkmış, ak taşları kucaklayıp götüren babamı vurmuş. </st><st c="3208">Babamı vuranı da, kendiliğinden ölmeye bırakmamışlar, onu da vurmuşlar. </st><st c="3280">Komşunun üç oğlu vardı, ikisini vurdular, biri kaldı. </st><st c="3334">O kalan birini de vuracaklar ama, herkes biliyor ki vuran ben olacağım. </st><st c="3406">Vurmaya vururum ama bekliyorum ki oğlan biraz büyüsün. </st><st c="3461">Anam akıllı kadındır, bırakmadı oğlanı vurayım. </st><st c="3509">“Oğlum” derdi bana, “ha bu ak taşları bir o yana bir bu yana taşımakta akıl yok. </st><st c="3590">O zamanlar çoktan geçti. </st><st c="3615">Sen ak taşları taşımayacaksın yan tarlaya, onun yerine kara kaplı kitabı taşıyacaksın!” Yani anam demek isterdi ki, aslında komşunun tarlası bizimdir, bizim olan tarlayı ak sınır taşlarını o yana taşıyarak değil, kara kaplı kitap dediği kanun yoluyla alacaksın... </st><st c="3879">Bunun için de annem beni okutacak, avukat yapacaktı. </st><st c="3932">Anam, bir avukatın isterse gözüne kestirdiği bir tarlayı, bir evi, bir hanı. </st><st c="4009">bir hamamı, bir dükkânı bile, sahibinin elinden kanun kuvvetiyle söke söke, çatır çatır alacağına inanırdı. </st><st c="4117">Anama göre, artık tabancanın, tüfeğin, bıçağın zamanı çoktan geçmişti, şimdi zaman kara kaplı kitap zamanıydı. </st><st c="4228">Bıçağın, tabancanın yerine kanun kitabı geçmişti. </st><st c="4278">Yeter ki sen o kanun kitabını iyi öğrenesin, iyice ezberleyip bilesin... </st><st c="4351">Bir avukat olur da kara kaplı kitap dediği kanunları öğrenirsem, salt komşunun tarlasının değil, bütün köyün sahibi olacaktık. </st><st c="4478">Çünkü, hükümet de kanun kitabından yanaydı.</st></p>
			<p><st c="4521">Anam öyle bir tutkuyla kanun adamı yapmak istiyordu ki, yemedi bana yedirdi, içmedi bana içirdi, giymedi bana giydirdi. </st><st c="4642">Tarlaya, mısıra, fındığa, ineğe bibaşına bakar, beni tarlaya ahıra sokmazdı. </st><st c="4719">“Oku sen! </st><st c="4729">Sen oku! </st><st c="4738">Oku öğren ki kara kaplı kitapları iyice, babanın kanı yerde kalmasın!” derdi.</st></p>
			<p><st c="4815">Anamın bu sözlerini çocukluğumdanberi duya duya artık ben de inanmıştım ki kara kaplı kitabı yutarsam herşeyi yapacağım. </st><st c="4937">Liseyi bitirdim, Istanbul’a üniversiteye gidip hukukta okuyacak, avukat olacaktım. </st><st c="5020">Anamın bütün yaşamında bizim ile ya üç ya dört kez gitmişliği var ; geri kalanı kasabadan çıkmış değilken, gitti il’e benim için, herbir işlemi yaptı. </st><st c="5171">Hiç gidip görmediği, bilmediği Istanbul’da ne yapacağımı, nereye gideceğimi, nerde kalacağımı, herbişeyi öğrenmişti.</st></p>
			<p><st c="5287">Artık Istanbul’un yolu göründü, gitmeliyim. </st><st c="5332">Anam da sabah akşam, “Hadi oğul git, git de öğren şu kanun kitabını...” deyip duruyor. </st><st c="5419">Bigün önce gidip bigün önce avukat olsam, komşu tarlayı da bigün önce kapatacağız. </st><st c="5502">Bunu ben de biliyorum ama, gitmemek için ayağımı sürüyüp duruyorum. </st><st c="5570">Neden dersen, bizim kasaba takımının maçı var. </st><st c="5617">Anam, her geçen günü değil, her saati bile ziyan sayıyor.</st></p>
			<p><st c="5674">Ben de inanıyordum avukat olunca komşu tarlaya sahip çıkacağımıza ama bütün köyün bizim olacağına inanamıyordum. </st><st c="5788">Bu kuşkumu söyleyince anam kızıyordu. </st><st c="5826">Anamın kara kaplı kitap dediği kanunlar, dua kitabı gibi, büyü kitabı, tılsım kitabı gibi bişeydi. </st><st c="5925">Nasıl büyüyle insanın erkekliği bağlanırsa, bir koca karısından soğutulursa, bir düşmanını ince hastalığa yakalatırsan, işte öyle bişey, ben o kara kaplı kitabın tarlalara sahip çıkma yerini okur ezberlersem, tüm köy tarlaları bizim olacaktı.</st></p>
			<p><st c="6167">“Ayağını sürüme uşak, her geçen saat ziyanımıza işliyor,” diye anam beni Istanbul’a gitmeye zorluyordu. </st><st c="6272">Şu önümüzdeki pazar maç olsun hele, daha bir dakika durmam burda. </st><st c="6338">Benim gibi Istanbul’a okumaya gidecek beş on arkadaşım var kasabadan. </st><st c="6408">Hepimiz de maçtan sonra gideceğiz. </st><st c="6443">Ne de olsa on gırtlak on gırtlaktır, biz on üniversiteli on gırtlağız, daha çok bağırır çağırırız. </st><st c="6542">Bizim oraların maçı da başka yerlerinkine benzemez. </st><st c="6594">Her maç seyircisinin başına bir polis koymadıkça, ne seyirci, ne oyuncu zapt edilebilir. </st><st c="6683">Böyle bir zamanda bizim takım bırakılır da Istanbul’a gidilir mi hiç! </st><st c="6753">Bunu anama söyleyemediğimden bugün yarın diye bahaneler uydurup onu oyalıyordum.</st></p>
			<p><st c="6833">Bizim kasaba halkı, yaşlısı, genci, esnafı, memuru, küçüğü büyüğü, bikaç aydanberi bu maça hazırlanıyorduk. </st><st c="6942">Hoş, öteki kasaba da öyle... </st><st c="6971">Bir kavga çıkarsa – ki elbet çıkacak – herşeyi önceden hazırlıyorduk. </st><st c="7041">Gazoz şişesi gibi, taş maş gibi şeyleri stadyumdan filan bulurduk da, ya ötekileri... </st><st c="7127">Kasabamızın tek gözlü bir bileyicisi var, Kör Hurşit deriz, bu Kör Hurşit bir aydanberi gece gündüz bıçak, saldırma, pala, sustalı, kama bileyip duruyordu. </st><st c="7283">Çoğumuzun muştası, muşta yerine kullanılacak keratası, kimimizin fil siniri, copu vardı, kimisi de ceket kolunun içine keser sapı sokmuştu. </st><st c="7423">Kayış bel kemerlerinin maden tokaları da çok işimize yarayacaktı.</st></p>
			<p><st c="7488">Maç günü bizim kasaba boşaldı desem yeri... </st><st c="7533">Yer yerinden oynadı. </st><st c="7554">Arabalarla, kamyonlarla, otobüslerle, bağıra çağıra maçın olacağı kasabaya taşındık. </st><st c="7639">O kasabanın polisi yetmediğinden bütün komşu kasaba ve illerin polisi, candarması da dolmuş. </st><st c="7732">Bizim kasabanın polisleri de orda, onlar bize, “Dayanın uşaklar, arkanızda biz varız!” diye moral veriyor.</st></p>
			<p><st c="7838">Neyse efendim biz üç gol yedik, ondört hafif yaralı verdik, yirmibir kişimizi hastaneye yatırdık, otuz kadarımız ayakta tedavi gördük, epiyce insanımız kayboldu, bikaç yüz kişimiz kaçarak kurtulduk, yani epiy telefat verdik. </st><st c="8064">Neyse ben, kaçarken ayakkabılarım ayağımdan fırladığından bu küçük zararla canımı kurtardım. </st><st c="8157">Bir de pantolonumun beline soktuğum fil sinirini kaçarken düşürmüşüm... </st><st c="8229">Karşı takımın kaç gol yediği kesin olarak anlaşılamadı. </st><st c="8285">Hakeme göre iki gol yediler, bize göreyse beş gol, ama kendileri hiç gol yemediklerini iddia ediyorlar, seyircilerin çoğu üç gol yenildiğini söylüyordu.</st></p>
			<p><st c="8437">Bu maç belasını başımızdan atıp Istanbul’a geldik.</st></p>
			<p><st c="8488">O zamanlar Istanbul’da bizim ora gençlerinin kaldığı üç öğrenci yurdu vardı. </st><st c="8566">Ben bunlardan birine yerleştim. </st><st c="8598">Yüzyirmi öğrenci için yapılmış bu yurtta biz sekizyüz kişi kalıyorduk. </st><st c="8669">Yalan olmasın, yurda geldiğimin ya üçüncü ya dördüncü günü akşamıydı, koridorda biri bar bar bağırıyor:</st></p>
			<p><st c="8772">– Koşun uşaklar, haydin... </st><st c="8800">Çabıkın... </st><st c="8811">Ali’yi dövüyorlar. </st></p>
			<p><st c="8830">Bizim yurttaki sekizyüz öğrenciden enaz üçte birinin adı Ali. </st><st c="8892">Hangi Ali’yi dövdükleri belli değil ama, sesi duyan odalardan dışarı fırlıyor, sokağa seğirtiyor. </st><st c="8990">Ali kimdir, Ali’yi kim dövüyor, neden dövüyor, hiçbişey bildiğim yok ama, ben de herkesle birlikte seğirttim. </st><st c="9100">Hem de öyle koşuşma ki, giyinip kuşanmaya bile zaman kalmadı. </st><st c="9162">Kimisi yalınayak, kimisi de koşarken ayakkabısını giymeye çalışıyor. </st><st c="9231">Ben ayakkabımı giydimse de, gömlek ceket giymeye fırsat bulamadım. </st><st c="9298">Üstümde incecik uzun kollu bir fanila var.</st></p>
			<p><st c="9340">Bizim yurdun çocukları o yana bu yana koşarak Ali’yi de onu döven üç kişiyi de bulduk. </st><st c="9428">Bu üç kişiden ikisi kaçıp kurtuldu, kaldı biri. </st><st c="9476">Bizim hemşeriler üşüştüler o çocuğun başına. </st><st c="9521">Yer misin yemez misin, vur ha vur, vur ha vur. </st><st c="9568">Biz çok kalabalık olduğumuzdan o bir kişiye vurmaya zaman kalmıyor ve fırsat düşmüyor. </st><st c="9655">Ağzından burnundan kan gelen oğlan yerlerde sürükleniyor. </st><st c="9713">Bizim çocuklardan kimisi, “Aman şöyle az bişey yan dur da ben de bir şamar olsun vurayım,” diye öndekilere yalvarıyor.</st></p>
			<p><st c="9831">Ben ne olup bittiğini daha anlayamadığımdan elektrik direği dibinde dikilmiş seyrediyorum. </st><st c="9923">Birara nasıl olduysa o dayak yiyen oğlan, benim ayaklarımın dibine sürüklendi. </st><st c="10002">Artık şaşırdı mı, yoksa kendisine vurmadığımı görüp yardım etmem için mi elini bana uzatıp fanilamın eteğine yapıştı, bilmem. </st><st c="10128">Ben de kurtulmak için oğlanı itince, fanilamın eteğine nasıl bir can acısıyla yapışmışsa, fanila bir cayırtıyla yırtıldı. </st><st c="10250">Üst yanım çıplak kaldı. </st><st c="10274">İşte ne olduysa o zaman oldu. </st><st c="10304">Hemşeriler benim üst yanımın çıplak kalmasını beklerlermiş gibi, beni birden kuşattılar. </st><st c="10393">Sonra bikaçı beni omuzlarına aldı. </st><st c="10428">O dayak yiyen oğlanın çekip fanilamı yırtmasıyla ben birden kahraman oldum. </st><st c="10504">Beni omuzlarda taşırken, ne yaman kavgacı olduğumu, yiğitliğimi anlatıyorlardı. </st><st c="10584">Beni, elli altmış adım ötedeki yurda getirdiler.</st></p>
			<p><st c="10632">İşte bu olaydan sonra yurtta ünüm yayıldı. </st><st c="10676">Ben de kimseye, oğlan tutup eteğimden çekti de fanilam ondan yırtıldı, filan diyemedim. </st><st c="10764">Bu olaydan sonra yurdun bizim olduğumuz katında her iş benden sorulur, bana danışılır oldu.</st></p>
			<p><st c="10855">Bu olayın üstünden iki hafta geçti geçmedi, bir gece yatıyoruz. </st><st c="10920">Beni uykumdan dürterek kaldırdılar. </st><st c="10956">Telefondan beni isterlermiş. </st><st c="10985">Koştum telefona. </st><st c="11002">Telefondaki ses, oldukları yeri söyledikten sonra,</st></p>
			<p><st c="11052">– Yurdun çocuklarını al, çabuk buraya yetişin, Çayovalı Mürsel’i dövüyorlar... </st><st c="11132">dedi.</st></p>
			<p><st c="11137">Uyku sersemliğinden olacak,</st></p>
			<p><st c="11165">– Çayovalı Mürsel de kim? </st><st c="11192">diye sormak aptallığında bulundum.</st></p>
			<p><st c="11226">Çayovalı Mürsel’i tanımadığım için bana sövüp saydıktan sonra telefonu kapadı. </st><st c="11306">Telefondakinin sesinden anladım ki, o da bizim hemşeri... </st><st c="11364">Saate baktım, üçe geliyor... </st><st c="11393">Nerdeyse sabah olacak... </st><st c="11418">Sesim çıktığınca bağırdım:</st></p>
			<p><st c="11444">– Arkadaşlar uyanın... </st><st c="11468">Çayovalı Mürsel’i dövüyorlar... </st><st c="11500">Durmayın yetişin...</st></p>
			<p><st c="11519">Fırladı uşaklar. </st><st c="11537">Düştük yola. </st><st c="11550">O denilen yere vardık ki, bizim hemşerilerimiz olan öğrencilerin kaldığı öteki iki yurdun bütün çocukları bizden önce oraya gelmiş. </st><st c="11682">Dediğim yer bir barmış ; üstü otel, altı bar... </st><st c="11730">Ben bar denilen yeri ilk görüyorum. </st><st c="11766">O barda ne kadar adam denilecek adam varsa, garsonları, müşterileri, sahibi, hepsini bir güzel devşirdik bıraktık. </st><st c="11881">Üç yurdun gençleri daldık içeri. </st><st c="11914">Salonda, sahnede, içerde, mutfakta her ne varsa kırdık attık. </st><st c="11976">Artist kızları yufka gibi dümdüz ettik. </st><st c="12016">Çıktık otele. </st><st c="12030">Ne müşteri, ne işgören ayırdık, hepsini eşit olarak dövüp dövüp dümdüz ettik. </st><st c="12108">Yatakları, karyolaları pencereden fırlattık. </st><st c="12153">Polis gelip yetişesiye biz işimizi bir tamam bitirip yola düzüldük. </st><st c="12221">Başımızdaki arkadaş,</st></p>
			<p><st c="12241">– Haydin yurda arkadaşlar! </st><st c="12269">dedi.</st></p>
			<p><st c="12274">Istanbul’un tramvaylı zamanı ama, gecenin o saatinde tramvay, otobüs işlemiyor. </st><st c="12355">Bizde de taksiye binecek para yok. </st><st c="12390">Yolumuz uzun, on kilometre var... </st><st c="12424">Yürü ha yürü... </st><st c="12440">Onar yirmişer kişilik gruplar olmuşuz dura dinlene gidiyoruz. </st><st c="12502">Ama her gruptakiler aynı şeyi konuşup tartışıyorlar: Çayovalı Mürsel haklı mıydı, değil miydi? </st><st c="12597">Uzun uzun, inceden inceye hep bu konuşulup tartışılıyor. </st><st c="12654">O uzun yol boyunca öyle bir şamata ki, evlerinde uykularından uyananlar, ne oluyor diye pencerelerden sokağa sarkıyor.</st></p>
			<p><st c="12772">Söze pek karışmak istemiyorsam da, bulunduğum gruptaki arkadaşlara dedim ki:</st></p>
			<p><st c="12849">– Haklı olsun olmasın, biz yapacağımızı yaptık nasıl olsa... </st><st c="12911">Ortalığı dümdüz ettik... </st><st c="12936">Kırmadık devirmedik eşya komadık... </st><st c="12972">Dövmedik devirmedik insan da bırakmadık... </st><st c="13015">Ne diye tartışıyoruz, Mürsel haklı mıydı, haksız mıydı diye?</st></p>
			<p><st c="13075">Arkadaşlar,</st></p>
			<p><st c="13087">– Yok yani bilelim, dediler, kim haklı, kim haksız...</st></p>
			<p><st c="13141">Yol boyunca saatlerce bu tartışma sürdü. </st><st c="13183">Sabah, güneş doğarken yurda geldiğimizde sonuç alınmıştı. </st><st c="13241">Bütün grupların hepsi de aynı kararı aldılar: Çayovalı Mürsel haksızdı.</st></p>
			<p><st c="13312">Bizim ora insanları başkadır. </st><st c="13343">Başka yerin insanına hiç benzemez. </st><st c="13378">Çünkü, neden? </st><st c="13392">Biz haklıyı haksızdan ayırırız. </st><st c="13424">Haklının da hakkını yemeyiz. </st><st c="13453">Çayovalı Mürsel hemşerimiz diye onu haklı çıkarmadık.</st></p>
			<p><st c="13506">Biz o üç yurttakiler hemşeri dayanışmasıyla daha pekçok güzel anılar yaşadık. </st><st c="13585">Dört yılda hukuku bitirdim, avukatlık stajı yapmak için bizim oraya döndüm ki, avukat olayım da haklıyı haksızdan ayırayım.</st></p>
			<p><st c="13708">Hey gidi bizim oranın insanı...</st></p>
			
			</section>
  <div id="charCountTotal" value="13740"></div></body>
</html>
