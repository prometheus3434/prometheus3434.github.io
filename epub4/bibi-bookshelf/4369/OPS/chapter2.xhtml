<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-2">
    <section>
			<h1><st c="0">Du Bakali N’olecak</st></h1>
			<p><span><st c="19">B</st></span><st c="21">oğaziçi’nin Karadeniz’e yakın Anadolu yakasında, deniz kıyısı üstünde bir çayevi... </st><st c="105">O çayevinin hemen bütün müşterileri, hep o semtin insanları olduklarından ve oraya sık sık geldiklerinden birbirlerini tanırlar. </st><st c="234">Çoğu da emeklidir. </st><st c="253">Emekli olunca konuşmaları doğal olarak çoğunlukla geçim sıkıntısı, pahalılık, sürekli zamlar ve benzeri konular üstüne oluyor.</st></p>
			<p><st c="379">O sabah da yine herzamanki gibi önce ev dertlerinden başlayıp ülkenin sorunlarından konuşmaya geçtiler. </st><st c="484">Hükümet enflasyonu yüzde otuzda tutacağına söz vermişti, oysa yüzde sekseni buldu. </st><st c="567">Yüzde seksen ha? </st><st c="584">Peki, ne olacak? </st><st c="601">Almanya’ya, Fransa’ya, İsveç’e işçi gönderdik, yine yetmedi. </st><st c="662">Şimdi de Sovyetler Birliği’ne işçi gönderilecekmiş. </st><st c="714">Gitmeye istekli işçiler öyle yığılmışlar ki, sıra kapmak için birbirlerini ezmişler. </st><st c="799">Allah Allah!.. </st><st c="814">Yahu, komünist Rusya’ya bile işçi gönderecekler ha? </st><st c="866">Paranın komünisti, faşisti, dini imanı olur mu arkadaş, para paradır, gelsin de nerden gelirse gelsin. </st><st c="969">Ben komünistin parasını alıp cami yaptırdıktan, Kuran kursu açtıktan sonra bir günahı yok ki... </st><st c="1065">Üstelik sevabı bile var.</st></p>
			<p><st c="1089">Peki, bunun sonu nereye varacak birader? </st><st c="1131">Allah sonumuzu hayreylesin!</st></p>
			<p><st c="1158">Efendim, memleketin bütün geliri, aldığımız dış borçların yıllık faizini ödemeye bile yetmiyormuş. </st><st c="1258">Deme yahu... </st><st c="1271">Amerika’dan aldığımız borçlarla, salt eski borçların faizini bile zor ödüyormuşuz. </st><st c="1354">Allah Allah... </st><st c="1369">Bu gidişin sonu nereye varır dostum?</st></p>
			<p><st c="1405">Ayemef diye uluslararası bir kuruluş var ya hani... </st><st c="1458">Evet, işte o uluslararası para fonu mu ne... </st><st c="1503">Uluslararası demek, ne demek? </st><st c="1533">Amerika demek... </st><st c="1550">İşte bizim kendi memleketimizde nereye ne yapacağımıza, neyi nasıl yapacağımıza, fabrikamıza, limanımıza, yolumuza, herşeyimize, herbişeyimize işte o karar verirmiş... </st><st c="1718">Yok yahu... </st><st c="1730">Bak bunu bilmiyordum... </st><st c="1754">Peki, bu böyle giderse ne olur...</st></p>
			<p><st c="1787">Hergün, her akşam hep bu konular konuşulur... </st><st c="1834">Her konuşmada aynı sözlerle şaşarlar: Yok yahu!.. </st><st c="1884">Allah Allah!..</st></p>
			<p><st c="1898">Çayevindeki emekliler birbirlerine hep yanıtsız kalacak aynı soruyu sorarlar:</st></p>
			<p><st c="1976">– Peki, n’olacak böyle? </st><st c="2001">Bekleyelim görelim. </st><st c="2021">Bakalım, n’olacak?</st></p>
			<p><st c="2039">– Bunun sonu nereye varır böyle? </st><st c="2073">Hep merak ediyoruz. </st><st c="2093">Dur bakalım, n’olacak?</st></p>
			<p><st c="2115">– Bu gidişin sonu nereye varır? </st><st c="2148">Hayırlısı... </st><st c="2161">Dur bakalım, n’olacak?</st></p>
			<p><st c="2183">O sabah da yine hiç bıkıp usanılmadan aynı konular konuşuldu ve çayevindeki herkes birbirine “Dur bakalım, n’olacak?” dedi.</st></p>
			<p><st c="2307">Gün görmüş, dönem geçirmiş, eski Tophane Askerî Sanayi Mektebi’nden yetişmiş, yetmişini çok aşkın bir eski işçi emeklisi,</st></p>
			<p><st c="2429">– Dur bakalım, n’olacak deyip duruyorsunuz da, bana bir akrabamızın başına gelenleri anımsattınız... </st><st c="2531">dedi.</st></p>
			<p><st c="2536">Başlar ona yöneldi. </st><st c="2557">Akrabasının başına geleni merakla sordular. </st><st c="2601">Bu ilgiyi bekleyen işçi emeklisi de olayı şöyle anlattı:</st></p>
			<p><st c="2657">Hani hükümetimiz darda kalıp dünya cenneti Boğaziçi’nin en güzel tepelerini, korularını, yerlerini petrol zengini Araplara satıyordu ya... </st><st c="2797">İşte o sıra bir Arap zengini çıktı ortaya, Şeyh mi, prens mi, yoksa hepsi birden mi, öyle bişey... </st><st c="2896">Adı da Ebul-Fatık El-Mışkî. </st><st c="2924">Boğaziçi’nin seyrine doyum olmaz tepelerinden birini satın almış. </st><st c="2990">Oraya artık köşk mü, konak mı, saray mı, işte öyle bişey yaptıracak. </st><st c="3059">Derken bu Ebul-Fatık, bir Türk kızıyla evlenme sevdasına düşmüş. </st><st c="3124">Hangi Türk kızı olduğu belli değil, yeter ki Türk kızı olsun... </st><st c="3188">Elbet Arap ölçülerinde güzel de olacak.</st></p>
			<p><st c="3227">Ebul-Fatık için satın alacağı tepeyi arayıp bulan komisyoncular, bu kez de ona kız aramaya başlamışlar. </st><st c="3332">Ebul-Fatık’ın kızda aradığı koşullar var: Genç olacak, güzel olacak, kızoğlankız ve eline erkek eli değmemiş olacak ve gayetle saf olacak. </st><st c="3471">Bu zamanda Istanbul’da böyle kız bulmak kolay mı? </st><st c="3521">Ebul-Fatık’ta para çoook, ille de aradığını bulacak. </st><st c="3574">Aracılar, ısmarlanan kızı arayadursunlar, Ebul-Fatık da biyandan çat pat Türkçe öğreniyor ki, evleneceği kızla, “yat, kalk, uzan, dön” gibi kendisine gerekli bikaç söz konuşabilsin.</st></p>
			<p><st c="3755">Ebul-Fatık’a çok kız göstermişler. </st><st c="3791">Arap hinoğluhin, öyle her kızı da beğenmiyor. </st><st c="3837">Süt beyaz tenli, lahmacun bedenli, kalçaları enli bir lokum olacak. </st><st c="3905">Sonunda bulunan kızlardan birini çok beğenmiş Ebul-Fatık. </st><st c="3963">İşte biz Ebul-Fatık’ı bu ilişkiyle tanıdık. </st><st c="4007">Çünkü Ebul-Fatık’ın ayılıp bayılarak beğendiği kız, bizim hanımın uzaaak bir akrabasının kızı... </st><st c="4104">Kız, tam da Ebul-Fatık’ın istediği gibi ; onyedi yaşında, Kuran kursunda yetişmiş, akça pakça, yandan çarklı kalçalar... </st><st c="4225">Saflığına gelince, aptaldan bir parmak yukarda saf... </st><st c="4279">Ebul-Fatık’ı da bir görseniz, korkudan dudağınız uçuklar. </st><st c="4337">Kızın babasından çok yaşlı. </st><st c="4365">İnsan kılığındaki bu çirkinlik anıtını gören biri öyle şaşmış ki, iki elini gökyüzüne kaldırıp “Hey kurban olduğum Allah, sen nelere kadir değilsin...” diye şaşkınlığını belirtmiş. </st><st c="4546">Üstelik memleketinde üç mü, beş mi – kesin sayısı saptanamadı – karısı olduğundan bu kızı hükümet nikâhıyla değil, imam nikâhıyla alacak. </st><st c="4684">Herneyse efendim, bu Ebul-Fatık kızla evlendi.</st></p>
			<p><st c="4730">Saf kız, çok yoksul bir ailenin çocuğu olduğundan, evlenip de o lükse, o görkeme kavuşunca çok mutlu oldu. </st><st c="4838">Kocasının adı “Ebul-Fatık El-Mışkî” uzun olduğundan, kızın ailesi ona kısaca Fatık Bey diyor. </st><st c="4932">Hem de Fatık Bey deyince, Arabın adı azbuçuk Türkçeleşmiş oluyor. </st><st c="4998">Kızın, kendinden altı yaş küçük bir oğlan kardeşi var, kızın tersine cin mi cin... </st><st c="5081">O, Fatık Amca diyemediğinden Fıtık Amca demeye başladı. </st><st c="5137">Fıtık Amca aşağı, Fıtık Amca yukarı...</st></p>
			<p><st c="5175">Biz de hanımla iki kez evlerine gittik. </st><st c="5216">Boğaz’ın tepesindeki o köşk yapılana dek, Nişantaşı’nda lüks bir daire satın almış, daireyi de kızın üstüne yapmış. </st><st c="5332">Biz Fıtık Amcayı orda tanıdık.</st></p>
			<p><st c="5362">Gel zaman, git zaman... </st><st c="5387">Bundan sonra olanları bana, benim hanım anlattı. </st><st c="5436">O da, Fıtık Amcanın genç karısından duymuş. </st><st c="5480">Çünkü kadın olup bitenleri saf saf her önüne gelene anlatıyormuş.</st></p>
			<p><st c="5545">Fıtık Amcanın güzel ve küçük karısı sokakta hep çarşaflı geziyor. </st><st c="5612">Fıtık Amca çok kıskanç olduğundan, gencecik karısının kadın akrabalarıyla bile sık görüşmesini istemiyor. </st><st c="5718">İyi ama, Fıtık Amcanın evde olmadığı zamanlar kızın canı sıkılıyor. </st><st c="5786">Kıskanç Fıtık Amca, biyandan da karısını eve hapseden koca izlenimi vermek istemiyor çevresine. </st><st c="5882">Karısına güvenen bir koca görünümünde... </st><st c="5923">İşte buyüzden, kendisinin evde bulunmayacağı iki gün karısına alışveriş için, çok uzaklara gitmemek koşuluyla, sokağa çıkabileceğini söylüyor. </st><st c="6066">Genç kadın buna çok seviniyor, ama sokakta ne yapsın tek başına? </st><st c="6131">Sinemaya gidip gidemeyeceğini soruyor. </st><st c="6170">Fıtık Amca uzun uzun düşünüyor. </st><st c="6202">Karar vermek kolay değil. </st><st c="6228">Gitme dese karısına baskı yapmış sayılacak. </st><st c="6272">Git demeye de içi elvermiyor. </st><st c="6302">Birlikte gitmeleri hiç uygun değil. </st><st c="6338">Sonunda şöyle diyor:</st></p>
			<p><st c="6358">– Avet... </st><st c="6369">Müsaide var... </st><st c="6384">Velakin avvelden ben görecek, bilahara sen...</st></p>
			<p><st c="6429">Fıtık Amca, o dolaylardaki sinemalarda oynayan bütün filmleri seyredip “Hazret-i Ömer’in Adaleti” adlı yerli filmi uygun bulup karısına o filmi görebileceğini söylüyor. </st><st c="6599">Necmiye... </st><st c="6610">Genç kadının adı. </st><st c="6628">Gidiyor sinemaya... </st><st c="6648">Fıtık Amcanın içi pır pır... </st><st c="6677">Ertesi akşam erkenden eve dönüyor. </st><st c="6712">Oh, çok şükür Necmiye evde.</st></p>
			<p><st c="6739">– Nacmiyaa?</st></p>
			<p><st c="6751">– Efendim.</st></p>
			<p><st c="6762">– Ne yaptın ben yokken?</st></p>
			<p><st c="6786">Necmiye yana yakıla anlatmaya girişiyor.</st></p>
			<p><st c="6827">– Ah, sorma...</st></p>
			<p><st c="6842">Nasıl sormasın, meraktan çatlıyor.</st></p>
			<p><st c="6877">– Ne oldu Nacmiya?</st></p>
			<p><st c="6896">– Öyle bişey geldi ki başıma, şaştım şaştım kaldım.</st></p>
			<p><st c="6948">– Ne geldi başına? </st></p>
			<p><st c="6968">Necmiye saf saf anlatıyor!</st></p>
			<p><st c="6994">– Senin söylediğin sinemaya gitmek üzere çarşaflandım.</st></p>
			<p><st c="7049">– Şok güzel.</st></p>
			<p><st c="7062">– Çıktım sokağa.</st></p>
			<p><st c="7079">– Avet?</st></p>
			<p><st c="7087">– Yolda giderken bir herif sokuldu yanıma...</st></p>
			<p><st c="7132">– Bir harif?</st></p>
			<p><st c="7145">– Evet... </st><st c="7156">Ben gidiyorum, o da yanımda gidiyor. </st><st c="7193">Ben gidiyorum, o da gidiyor. </st><st c="7222">Dur bakalım, ne olacak diye merak ettim.</st></p>
			<p><st c="7262">Fıtık Amca çok bozulur ama, karısına belli etmemeye çalışarak o da çok şaşmış görünür!</st></p>
			<p><st c="7349">– Allah Allah... </st><st c="7367">Ban da şok merak ettim. </st><st c="7391">Du bakali n’olecak?</st></p>
			<p><st c="7410">– Ben gidiyorum, o gidiyor... </st><st c="7441">Bööyle yanımda. </st><st c="7457">Dibimden ayrılmıyor. </st><st c="7478">Dur bakalım, n’olacak diyorum içimden...</st></p>
			<p><st c="7518">– Fesuphanallah... </st><st c="7538">Du bakali n’olecak?</st></p>
			<p><st c="7557">– Bilet alıyorum o senin dediğin sinemaya... </st><st c="7603">Aa, adam da bilet alıyor. </st><st c="7629">Ben sinemaya girdim, adam da girmez mi?</st></p>
			<p><st c="7668">Bu kez Fıtık Amca atik davranıp karısından önce sordu:</st></p>
			<p><st c="7723">– Ve minelgaraip... </st><st c="7744">Du bakali n’olecak? </st><st c="7764">Sonra?</st></p>
			<p><st c="7770">– Sonra, ben bir koltuğa oturdum. </st><st c="7805">O da yanımdaki boş koltuğa oturmaz mı?</st></p>
			<p><st c="7843">– Hayret! </st><st c="7854">Du bakali n’olecak?</st></p>
			<p><st c="7873">– Işıklar söndü, film başladı.</st></p>
			<p><st c="7904">– Eeee? </st><st c="7913">Anlat Nacmiyaa!</st></p>
			<p><st c="7928">– O herif elini bacağıma atmaz mı?</st></p>
			<p><st c="7963">– Ne diyorsun, velacaip...</st></p>
			<p><st c="7990">– Çarşafımın eteğinin altından elini sokmaz mı? </st><st c="8039">Aaa! </st><st c="8044">Şaştım kaldım...</st></p>
			<p><st c="8060">– Ne yapacak?</st></p>
			<p><st c="8074">– Bilmem. </st><st c="8085">Ben de onu merak ediyorum ya... </st><st c="8117">Dur bakalım, n’olacak diye bekliyorum.</st></p>
			<p><st c="8155">– Vallahi ban da merak ettim yahu... </st><st c="8193">Du bakali n’olecak?</st></p>
			<p><st c="8212">– Sonra o herif oramı buramı karıştırmaya başladı. </st><st c="8264">Doğrusu çok merak ettim. </st><st c="8289">Sen olsan merak etmez misin?</st></p>
			<p><st c="8317">Fıtık Amcanın gözlerinden ateşler saçılıyor ama, karısı o denli saf ki, kızsa, hiç yakışık almayacağı için o da karısına uyup soruyor!</st></p>
			<p><st c="8452">– Nacmiya, du bakali n’olecak?</st></p>
			<p><st c="8483">– Sonra “Hazret-i Ömer’in Adaleti” bitti. </st><st c="8526">Lambalar yandı. </st><st c="8542">Ben kalktım, o da kalkmaz mı?</st></p>
			<p><st c="8571">– O harif da?</st></p>
			<p><st c="8585">– Evet...</st></p>
			<p><st c="8595">– Velacaip ve minelgaraip... </st><st c="8625">Du bakali n’olecak?</st></p>
			<p><st c="8644">– Çıktım sinemadan, o da çıktı. </st><st c="8677">Ben yürüyorum, o da yanımda yürüyor.</st></p>
			<p><st c="8713">– Aman Nacmiya, vallahi şok marak ettim. </st><st c="8755">Du bakali n’olecak?</st></p>
			<p><st c="8774">– Ben de merak ediyorum. </st><st c="8800">Ben köşeyi saptım.</st></p>
			<p><st c="8818">– Harif da saptı mı?</st></p>
			<p><st c="8839">– Saptı!?</st></p>
			<p><st c="8849">– Anlat şabuk Nacmiya, şok maraklı.</st></p>
			<p><st c="8885">– Bizim apartmanın kapısından girdim, herif de girdi. </st><st c="8940">Dur bakalım, n’olacak diye merak içindeyim.</st></p>
			<p><st c="8983">Fıtık Amca ter içinde...</st></p>
			<p><st c="9008">– Sonra?</st></p>
			<p><st c="9017">– Bizim kata çıktım, herif de çıktı.</st></p>
			<p><st c="9054">– Vay harif vay!..</st></p>
			<p><st c="9073">– Çantamdan anahtarı çıkarıp bizim dairenin kapısını açtım, girdim içeri, o da girmez mi?</st></p>
			<p><st c="9163">– Harif da yallah içeri...</st></p>
			<p><st c="9190">– Evet...</st></p>
			<p><st c="9200">– Du bakali n’olecak... </st><st c="9225">Aman anlat şabuk Nacmiya...</st></p>
			<p><st c="9252">– Eve gelince yatak odasına girip elbet soyundum. </st><st c="9303">O da soyunmaz mı?</st></p>
			<p><st c="9320">– Ne diyorsun Nacmiya... </st><st c="9346">Du bakali n’olecak?</st></p>
			<p><st c="9365">– Soyununca yatağa girdim. </st><st c="9393">Olur şey değil, o da benimle yatağa girmez mi?</st></p>
			<p><st c="9439">Fıtık Amca kızgın demirle dağlanmış gibi haykırır:</st></p>
			<p><st c="9490">– Ayvaaah! </st><st c="9502">Du bakali n’olecak?</st></p>
			<p><st c="9521">– Ben de yatakta ne olacak diye merak ediyorum.</st></p>
			<p><st c="9569">– Aman Nacmiya, vallahi meraktan şatlayacak ban... </st><st c="9621">Söyle şabuk, ne oldu Nacmiya?</st></p>
			<p><st c="9650">– Hiç canım... </st><st c="9666">Bişey değilmiş, ben de boşu boşuna merak etmişim.</st></p>
			<p><st c="9715">Boncuk boncuk ter döküyordu Fıtık Amca.</st></p>
			<p><st c="9755">– Yok yahu... </st><st c="9770">Peki, ne oldu Nacmiya? </st><st c="9793">Ne yaptı?</st></p>
			<p><st c="9802">– Aynen senin her gece yaptığını...</st></p>
			<p><st c="9838">Beyninden vurulmuşa dönen Fıtık Amca ne yapsın şimdi? </st><st c="9893">Karısı o denli saf ki, başına kötü bişey geldiğinden bile haberi yok ki... </st><st c="9968">Bağırıp çağırsa olmaz. </st><st c="9991">Dövse olmaz. </st><st c="10004">Kovsa olmaz.</st></p>
			<p><st c="10016">Erkekliğe toz kondurmamak, yiğitliğe krem sürmemek için Fıtık Amca şöyle der:</st></p>
			<p><st c="10094">– Amaaan Nacmiyaa, ban da mühim bişey zannettim. </st><st c="10144">Du bakali n’olecak, du bakali n’olecak diye boşuna merak etmişim. </st><st c="10210">Velakin hiç mühim değil.</st></p>
			<p><st c="10234">Olayı anlatan yaşlı işçi emeklisi,</st></p>
			<p><st c="10269">– İşte böyle arkadaşlar, diye sözü bağladı, bütün bu olup biteni kadın saf saf her önüne gelene anlatıyormuş. </st><st c="10380">Bizim hanım da kendisinden dinlemiş.</st></p>
			<p><st c="10416">Titreyen elindeki kahve fincanını masaya koyan bir memur emeklisi,</st></p>
			<p><st c="10483">– Yani, hiç anlayamadım, dedi, sen şimdi bu olayı ne diye anlattın? </st><st c="10552">Kel mana? </st></p>
			<p><st c="10562">İşçi emeklisi,</st></p>
			<p><st c="10576">– Hergün burda laflayıp laflayıp da sonunda “Dur bakalım, n’olacak?”, “Dur bakalım n’olacak?” diye merak edip soruyorsunuz ya, dedi, işte sizi meraktan kurtarmak için ne olacağını anlattım.</st></p>
			<p><st c="10766">Çayevindekilerden bir kahkaha koptu. </st></p>
			<p><st c="10804">İşçi emeklisi ekledi:</st></p>
			<p><st c="10825">– Velakin hiç mühim değil.</st></p>
			<p><small><st c="10852">Nesin Vakfı, 12 Mart 1987</st></small></p>
			
			</section>


  <div id="charCountTotal" value="10878"></div></body>
</html>
