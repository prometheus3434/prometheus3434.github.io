<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-16">
    	<section>
			<h1><st c="0">İğdiş Edilmiş İnsanlar Ülkesinde</st><br /><st c="33">Ayıp Yeri Yerinde Kalmış Biri</st></h1>
			<p><span><st c="63">Ö</st></span><st c="65">nce öykünün adından başlamalıyım. </st><st c="99">Anlatacaklarım, gerçekten yaşanmış bir olaydır ; yani masa başında uydurulmuş yada bir fantezi değildir. </st><st c="204">Kabul ediyorum, yine de inanılması zor, hatta olanaksız şeyler bu anlatacaklarım. </st><st c="286">Ama şu dünyada inanılamayacak öyle çok olay yaşıyoruz ki... </st><st c="346">İşte benim anlatacağım yaşanmış olay da onlardan biri.</st></p>
			<p><st c="400">Önce öykünün adı demiştim. </st><st c="428">Neden kimi sözcükleri söylemek ayıp yada bayağı sayılır da, o sözcüklerin yerine, aynı anlamı veren yabancı sözcükler kullanılınca ayıp sayılmaz? </st><st c="574">Bunu hiç düşündünüz mü? </st><st c="598">Örneğin, sidik yerine Arapça idrar denilir ; ikisi de aynı şey değil mi? </st><st c="671">“Çay, çiş getirir” yada “Çay çok işetir” denilmesi çok ayıp, ama “Çay diüretiktir” dersek ayıp olmuyor.</st></p>
			<p><st c="774">Dildeki bu ikiyüzlülük beni sinirlendiriyor. </st><st c="820">Üstelik bu dil ikiyüzlülüğümüz gittikçe yayılıyor, yani bir anlama gittikçe sözde kibarlaşıyoruz. </st><st c="918">Çocukluğumda dona herkes don derdi ve don demek de ayıp sayılmazdı. </st><st c="986">Şimdilerde çok ayıp, Frenkçesi “külot” dersek kibarlaşıyoruz. </st><st c="1048">Don, kıçımızı kapadığı için mi ayıp sayılıyor? </st><st c="1095">E peki, don kıçımızı örtüyor da külot neremizi örtüyor?</st></p>
			<p><st c="1150">Eskiden gebe sözcüğünü kullanmak da ayıp sayılmazdı. </st><st c="1204">Şimdilerde onun yerine “yüklü” anlamına gelen Arapça “hamile” sözcüğü kullanılıyor. </st><st c="1288">Gebe hayvanlar için bile kibarlaşan köylüler “İnek hamile kaldı” diyor. </st><st c="1360">Gebe sözcüğü, bir kadının gebe kalması için gerekli işlemi anımsattığı için mi ayıp sayılıyor. </st><st c="1455">İyi de, kadınlar hamile kalmak için başka bir işlem mi yapıyorlar?</st></p>
			<p><st c="1521">Ne biçim insanlarız? </st><st c="1543">Hela yada ayakyolu demeyi bile ayıp sayıp onun yerine Fransızcadan numarasız demek olan “sans numéro” yerine yüz numara demek olan “cent numéro”yu almışız ; hem de “sans” ile “cent” ikisi de Türkçede “san” okunduğu için Fransızın “numarasız” dediği ve çift sıfırla (00) gösterdiği helaya biz “yüznumara” demişiz. </st><st c="1856">İşte kibarlık diye ben buna derim, ama orman kibarlığı... </st><st c="1914">Kibarlık uğruna dünyaya rezil olmak da işte budur.</st></p>
			<p><st c="1964">Türkçelerini söylemeyi ayıp saydığımız için yabancı dillerdeki karşılığını yalan yanlış söylediğimiz öyle çok sözcük var ki... </st><st c="2092">Niçin sözü bunca döndürüp dolaştırıyorum sizlere bir öykü anlatmak için? </st><st c="2165">Çünkü, sözü “taşak”a getireceğim de ondan... </st><st c="2210">Bu öykünün baslığı “İğdiş Edilmiş İnsanlar Ülkesinde Taşaklı Kalmış Biri” olacaktı. </st><st c="2294">Ama bizde taşak sözcüğü de, yani şu hepimizin bildiği taşak da nedense ayıp sayıldığından, öyküye taşaklı bir başlık koyamazdım. </st><st c="2423">Ben koyardım da öykünün yayımlanacağı derginin sorumlusu, başlığında taşak olan öyküyü yayımlamazdı. </st><st c="2524">Peki, ne demeliydim? </st><st c="2545">İşte yazıya, “Önce öykünün adından başlamalıyım,” deyişim bundandı. </st><st c="2613">Diyelim bir Fransız yada İngiliz yada Alman yazarı bu öyküyü yazacak olsaydı, ayıp olur diye taşak sözcüğünün Fransızcasını, İngilizcesini, Almancasını yazamayacaktı da Türkçe olarak “taşak” diye mi yazacaktı? </st><st c="2823">Taşağa taşak diyememek bana dil ikiyüzlülüğü geliyor. </st><st c="2877">Evet, “oruspuya oruspu denilemez!” diye bir söz vardır ama, bu sözü bir kadına söylemek onu aşağılamak olacağı için yasayla önlenmiştir. </st><st c="3014">Oysa bir taşağa taşak demek, hiç de taşağı aşağılamak değildir ki...</st></p>
			<p><st c="3082">Taşak demek ayıpsa, ayıp olmaması için taşak yerine ne demeliydim? </st><st c="3150">Fransızcası olan “testicule” mü, yoksa İngilizcesi olan “testicle” mi? </st><st c="3221">O zaman öykünün başlığı şöyle olacaktı: “İğdiş Edilmiş İnsanlar Ülkesinde Testikülü Yerinde Kalmış Biri”.</st></p>
			<p><st c="3326">Ben herzaman eşitlikten yanayım. </st><st c="3360">Fransızlar ayıp olmasın diye “testicule” yerine “taşak” deselerdi, ben de o zaman taşak yerine “testikül” demeyi uygun bulurdum. </st><st c="3489">Ama o zaman da şöyle bir sorun çıkıyor ortaya. </st><st c="3536">Türkçede erkek olanlar, salt erkeklerdir. </st><st c="3578">Oysa Fransızların sözcükleri de erkekli dişilidir. </st><st c="3629">Fransızca erkek sözcüklerin başına “lö”, dişi sözcüklerin başına “la” gelir. </st><st c="3706">E taşak da dişi olamayacağına göre, Fransızlar bizim taşağa “Lö taşak” diyeceklerdi.</st></p>
			<p><st c="3790">Güzel bir rakı mezesi olduğu söylenen – ben hiç yemedim – koç taşağı yerine de, yine kibarlık olsun diye koçyumurtası denilir. </st><st c="3918">Öykümün başlığını “İğdiş Edilmiş İnsanlar Ülkesinde Yumurtalı Kalmış Biri” koysaydım, bu saçmalıktan kimse bişey anlamayacaktı.</st></p>
			<p><st c="4045">Bizde taşak, kendi doğal işlevi dışında ayrıca bir de yürekliliği simgeler. </st><st c="4122">Bu, salt bizde değil, İngilizlerde de böyledir ; açın bakın sözlüklere, orda göreceksiniz. </st><st c="4213">(Aşkolsun İngilizlere!)</st></p>
			<p><st c="4236">Bunca çok taşaktan söz edilen bu öykünün dergide yayımlanıp yayımlanmayacağını bilmiyorum. </st><st c="4328">Yayımlamazlarsa kendilerinden yayımlamamalarının yazılı gerekçesini isteyeceğim. </st><st c="4409">Örneğin şöyle bir gerekçe: “Öykünüzün konusu taşak olduğu için.....” yada “Öyküde pekçok yerde taşak sözcüğünün geçmesi ahlaka aykırı görüldüğünden.....” filan.</st></p>
			<p><st c="4569">Ayrıca taşak sözcüğünün muzır yasasına girip girmeyeceğini de bilmiyorum. </st><st c="4644">Örneğin televizyonda ve radyolarımızda kimi sözcüklerin söylenmesi yasak. </st><st c="4718">Taşak da bu yasak sözcükler arasına giriyor mu? </st><st c="4766">Taşak muzır yasasına girer de, beni buyüzden mahkemeye verirlerse, yiğitçe savunma yapacağımdan hiçkimsenin kuşkusu olmasın ; elbet taşağı değil, kendimi savunacağım ve sonunda ben de o da aklanmış olacağız.</st></p>
			<p><st c="4973">Gelelim, daha adı üzerinde bile bunca açıklama yapmak zorunda kaldığım, iğdiş edilmiş insanlar ülkesinde taşaklı kalabilmiş birinin öyküsüne... </st><st c="5118">Önceden de söylediğim gibi, gerçekten de yaşanmış bir olayı anlatacağım. </st><st c="5191">Ancak, olayın geçtiği ülkenin ve olay kahramanlarının adlarını açıklamayacağım. </st><st c="5271">Adları açıklamayışım korkumdan değil, “Bilin bakalım hangi ülkedir ve bunlar kimdir?” diye okurlarıma bir bilmece sorusu yöneltmek istediğim içindir.</st></p>
			<p><st c="5420">Bilindiği üzere her ülkede azçok birbirine benzer yiğitlik ölçekleri vardır. </st><st c="5498">Kimi ülkede örneğin pazu gücü yiğitliğin göstergesidir. </st><st c="5554">Sağlam yapılı insanlar yiğit sayılır. </st><st c="5592">Kimi ülkede yiğitlik boyla bosla, pazu gücüyle değil, yüreklilikle ölçülür ; gözünü budaktan sakınmayanlar yiğit sayılır. </st><st c="5714">Kimi ülkede sözünü sakınmayanlar, eğriye eğri doğruya doğru konuşanlar yiğittirler. </st><st c="5798">Kimi ülkede...</st></p>
			<p><st c="5812">Ülkelerden birinde yiğitliğin ölçüsü taşaktı. </st><st c="5859">Yiğitlik orda taşakla ölçülürdü. </st><st c="5892">Böyle olunca o ülkede kadınlardan yiğit çıkmaz sanılırsa da, arada yiğit, hatta çok yiğit kadınlar da çıkar, böylelerinin taşakları olmasa bile, bunlara simgesel olarak “taşaklı kadın” denilir, bunlardan kimileri de “Amma taşaklı kadın!” diye övülürdü.</st></p>
			<p><st c="6144">Erkeklerden yiğit olanlara “taşaklı adam” denilirdi ve adamların yiğitlikleri taşaklarının ağırlığına ve büyüklüğüne göre ölçülürdü. </st><st c="6278">En üstün yiğitlik gösterenlere “taşağı altı okka” denilirdi. </st><st c="6339">O ülkede taşağı altı okka olmak, başka ülkelerdeki “halk kahramanı” yada “devlet sanatçısı” yada “ulusal kahraman” olmak gibi bişeydi. </st><st c="6474">Altı okkalık taşaklı olmak, yiğitlikte rekordu. </st><st c="6522">Hiçbir yiğit bu rekoru kıramamış, örneğin o ülkede altı okka iki dirhemlik taşağı olan yoktu.</st></p>
			<p><st c="6615">O ülkede bıyık da yiğitlik ölçüsü sayılırdıysa da, yiğitlik ölçütü olarak bıyık, taşaktan sonra gelirdi.</st></p>
			<p><st c="6720">İşte bu taşakların yiğitlik ölçütü sayıldığı ülkede günün birinde bir darbe oldu. </st><st c="6803">O ülkede yaşayanların en taşaklıları olduğu söylenilen yedi ağır taşaklı, yönetimi ele geçirdi. </st><st c="6899">Yönetimi ele geçiren ağır taşaklıların en taşaklısı da, doğal olarak en başa geçti. </st><st c="6983">Bu en başa geçen taşaklı, öyle taşaklıydı ki, söylendiğine göre, taşaklarını rahat taşıyabilmek için sağ taşağını sağ omzuna, sol taşağını da sol omzuna heğbe gibi atarak, sağa sola yalpalaya yalpalaya yürürdü. </st><st c="7194">Yönetimi ele geçiren ötekilerse, taşak ağırlıklarına göre sıraya girip yönetimde koltuklarını almışlardı.</st></p>
			<p><st c="7299">Değil mi ki o ülkede en taşaklı olan en yiğit sayılıyordu ; öyleyse en yiğit olanların yönetimi ellerine geçirmeleri de doğal sayıldı ve halk en taşaklılara gönüllü olarak baş eğdi. </st><st c="7482">Ancak zaman geçtikçe, yönetimi ele geçiren o yedi yiğidin altı okkalık taşakları olmasına karşılık, taşaklarının çoktanberi işlevlerini yapamadıkları ortaya çıkıverdi ; böyle olduğu hergün biraz daha anlaşılmaktaydı. </st><st c="7699">İşlevini yapamayan taşak ne işe yarardı ki, altı okka değil, isterse altmışaltı okka olsun, işlevini yapamadıktan sonra... </st><st c="7822">En başa geçmiş olan o en taşaklı, gerek kendisinin ve gerek arkadaşlarının taşakları için çıkarılan söylentileri sık sık gazetelerde, radyo ve televizyonlarda yalanladıysa da, kendi taşağını kendisinin övmesi halkı inandırmadı. </st><st c="8050">Taşaklı olduklarını sanarak darbeyle başa geçenlere gönüllü olarak baş eğmiş olan halk, yavaş yavaş kendilerini aldatılmış, kandırılmış duyumsamaya başladı. </st><st c="8207">Demek, bunlar sahteciydi ; sahte yargıç, sahte polis, sahte subay gibi, bunlar da sahte taşaklıydılar. </st><st c="8310">İşlevini yapamayan taşak ancak göstermelikti ; ha böyle bir taşak, ha boş saman torbası... </st><st c="8401">Halk, yönetimin başında gerçekten taşaklı ve taşakları altı okka çeken insanlar istiyordu. </st><st c="8492">Geceleri sokak duvarlarına badana yada kara boyayla şöyle sloganlar yazılmaya başlandı: “Çürük taşaklılar sine-i millete çekilsin!”, “İşlemeyen taşak, ne askı tutar ne kuşak!”, “İşlevini yapmazsa taşak, üremez oğul uşak!”</st></p>
			<p><st c="8713">O ülkenin başka taşaklıları da yavaş yavaş taşak yarışına girmeye başladılar. </st><st c="8792">Özellikle ülkenin taşaklı aydınları, basındaki taşaklı gazeteciler, taşaklı bilimciler ve sanatçılar yönetimi ele geçirmiş bulunan sahte taşaklılara ucundan kıyısından laf dokundurmaya başlamışlardı. </st><st c="8992">Bu aydınların çoğu terbiyeli iyi aile çocukları olduklarından ve terbiyeleri müsait olmadığı için doğrudan “taşak” diye yazamıyorlar, bunun yerine “Taş ak olmalı, kara taş olmamalı.” gibilerden çok ağır başyazılar, köşe yazıları yazıyorlardı.</st></p>
			<p><st c="9234">Bu durum karşısında yönetimi ele geçiren yedi kişinin aralarında konuşup tartışıp aldıkları karara göre, başyönetmen televizyonda bu konuda bir açıklama yapacaktı. </st><st c="9399">Bu başyönetmen, “Varım derken yokum, akım derken bokum” diyen, ağzına geleni söyleyen, olmadığı için aklına bişey gelmeyen, ama çok içten bir kişiydi. </st><st c="9550">Ülkenin bir iline gidip ordan bütün ülkeye televizyon aracılığıyla şöyle konuştu:</st></p>
			<p><st c="9631">“Sevgili Hemşerilerim,</st></p>
			<p><st c="9654">Çoktanberi güzel şehrinize gelmek istiyordum. </st><st c="9701">Ama fırsat bulup gelemedim, ama bakın bugün geldim işte... </st><st c="9760">Sizlerden, heryere gidiyorsun da bizim şehrimize gelmiyorsun diye şikâyet mektupları alıyordum. </st><st c="9856">Benim şehrinize bu ikinci gelişimdir. </st><st c="9894">Bundan yirmibeş sene önce de gelmiştim ; burdan otobüsle geçerken, tam işte bu meydanda kaşanma molası vermiştik. </st><st c="10008">O zaman şehrinizdeki hiçbir evde video bile yoktu, kompütür de yoktu. </st><st c="10078">Çünkü o zaman daha bunlar icat edilmemişti. </st><st c="10122">Bakın şimdi ne kadar ilerlemişsiniz ki, inşallah yakın zamanda videonuz da olur, kompütürünüz de, daha daha neleriniz de... </st><st c="10246">Bana buranın şairleri sık sık şiirler gönderiyorlar, sağolsunlar. </st><st c="10312">Çok içli olduğu için bu şiirlerden birini sizlere de okuyayım:</st></p>
			
			<section>
				<span><st c="10374">Olunca taş ak olmalı </st></span><br />
				<span><st c="10396">Olmamalı aman kara </st></span><br />
				<span><st c="10415">Ah farfara farfara </st></span><br />
				<span><st c="10434">Taş ak sığmaz şalvara</st></span><br />
				<span><st c="10455">Altı okka olmalıdır </st></span><br />
				<span><st c="10476">Tuman şalvar dolmalıdır </st></span><br />
				<span><st c="10500">Şak şak da şak şak şak da şak </st></span><br />
				<span><st c="10530">Altı okka gelen taş ak</st></span>
			</section>
			
			<p><st c="10552">Bu güzel şiiri yazıp bana gönderen şair vatandaşa teşekkür ederim.</st></p>
			<p><st c="10619">Sevgili hemşerilerim, son zamanlarda taşak konusunda dedikodular almış yürümüştür. </st><st c="10703">Hepsi kulağımıza geliyor. </st><st c="10729">Sakın ola ki vatan hainlerinin sözlerine kanmayın sevgili vatandaşlarım.”</st></p>
			<p><st c="10802">Bu sırada coşan halk hep birden şöyle bağırıyordu:</st></p>
			
			<section>
				<span><st c="10853">Şak şak da şak şak </st></span><br />
				<span><st c="10873">En büyük sensin </st></span><br />
				<span><st c="10889">Senden büyük yok taş ak </st></span><br />
				<span><st c="10913">Şak şak da şak şak</st></span>
			</section>
			
			<p><st c="10931">Televizyonda, radyolarda ve gazetelerde yayımlanan bu önemli konuşma da etkisiz kalınca, ceza yasasına hiçbir yurttaşın ağzına taşak sözcüğünü almaması için bir madde konuldu. </st><st c="11108">Düşünce özgürlüğü olduğundan her isteyen yurttaş taşak üzerine enine boyuna düşünebilir, ama düşüncesini açıklayarak taşak aleyhine propaganda yapamazdı. </st><st c="11262">Ceza yasasına göre, bir kişi, başka hiçkimsenin bulunmadığı yerde içinden geçeni söylemek için bile olsa yüksek sesle taşak dese beş yıldan on yıla, iki kişi söylese (yani biri söyleyip öbürü dinlese) onbeş yıla dek, üç kişi taşak derlerse (gizli örgüt kurmuş sayılacaklarından) onbeş yıl hapisten idama dek cezalandırılacaklardı. </st><st c="11593">Taşak deyip de sonradan pişman olarak, taşak yerine Aktaş, yani Ak Türk Anonim Şirketi, diyenlerin cezası pişmanlık yasasına girdiğinden, bağışlanıyorlar ve tanınmamaları için suratları ve taşakları değiştiriliyordu.</st></p>
			<p><st c="11809">Tarih boyunca herzaman ve heryerde olduğu üzere, baskı arttıkça, baskıyı doğuran konu da yaygınlaşıyor, herkesin diline düşüyordu. </st><st c="11941">Artık yönetmenlerin taşaklı olmadıkları (taşaklarının bir işe yaramadığı) herkesin ağzındaydı. </st><st c="12036">Buna karşı kesin ceza önlemleri alındı. </st><st c="12076">Önce taşağın bir işe yaramadığı, bademcik yada apandisit gibi ameliyat edilerek alınmasının sağlığa pekçok yararı olduğu, aile planlamasına da yararı olduğu yolunda propagandalar yapıldı. </st><st c="12264">Slogan şuydu: “Her aileye bir çocuk ve bir taşak!”</st></p>
			<p><st c="12314">Yine herzaman ve heryerde olduğu gibi baskının etkisi halkın tepkisini doğurmuş, halk gizli gizli duvarlara badana fırçasıyla şu sloganı yazmaya başlamıştı: “Yurttaş! </st><st c="12482">Kendi çocuğunu kendin yap ve kendi taşağını kendin koru!”</st></p>
			<p><st c="12539">Bu slogan çok tutmuştu ve herkes iki eliyle ve var gücüyle taşaklarını korumaya başlamıştı.</st></p>
			<p><st c="12631">Bunun üzerine yönetmenler, tek taşak propagandasına başladılar. </st><st c="12696">İnsanın kimi organı tekti. </st><st c="12723">Örneğin bir ağzı vardı insanın ve bitane şeyi vardı. </st><st c="12776">Şu sloganlar yayıldı: “Tek taşak yeter, çift taşak beter!”, “Tek taşak yarar, çift taşak zarar!”</st></p>
			<p><st c="12872">Halk yine tepkisini gösterdi: “Taşak olan taşak, dinler mi hiç yasak!”</st></p>
			<p><st c="12943">Daha sıkı yasal önlemler alındı ve ağır cezalar kondu. </st><st c="12999">Her kim taşaklı ise iğdiş edilecek, yani boğalara yapıldığı gibi taşakları burularak işlevsizleştirilecekti. </st><st c="13108">Böylece azgın boğaların baş eğen öküz olmaları gibi, başkaldıran yiğitler de iğdiş edilerek baş eğen yumuşak kişiler olacaklardı. </st><st c="13238">Ancak bu yasada zorlama yoktu. </st><st c="13269">Hiçkimse zorla iğdiş edilmeyecekti. </st><st c="13305">Halka iğdiş edilmenin sayısız yararları anlatılarak, kendiliklerinden, gönüllü olarak iğdiş olmaları sağlanacaktı. </st><st c="13420">Televizyonda, radyoda ve iktidar yanlısı gazetelerde ve kitaplarda, iğdiş olmanın yararları anlatılıyordu. </st><st c="13527">İğdiş olan, kavgacı, sinirli olmaz, suskun ve barışçı olurdu. </st><st c="13589">Saldırganlık, sarkıntılık gibi ahlaksızlıklar kalkardı. </st><st c="13645">Kadınların kızların, oğlan çocuklarının ve kimi hayvanların namus ve ahlakı korunurdu. </st><st c="13732">İğdiş edilmenin kolaylığı da anlatılıyordu. </st><st c="13776">Kan bağışlamak gibi bişeydi bu ; kan bağışı gibi taşak bağışı yapılacaktı. </st><st c="13851">Halkı iğdiş olmaya özendirmek için, ülkenin önde gelen kişilerinin nasıl iğdiş edildikleri televizyonda gösteriliyordu. </st><st c="13971">İğdiş olanlara iş bulunurken, olmayanlar da işten çıkarılıyordu. </st><st c="14036">Ekmek parası için yabancı ülkelere çöpçü yada işçi olmak için gitmektense, kendi ülkende kendi taşağını iğdiş ettirmen daha iyi değil miydi?</st></p>
			<p><st c="14176">Bu propagandalar etkisini gösterdiyse de, dünyanın heryerinde halk akılsız olduğundan, kimileri kendi iyiliklerini düşünmeyip bitürlü taşaklarından vazgeçemiyor, iğdiş olmaktan kaçıyordu. </st><st c="14365">Bu akılsız halka, iğdiş olmanın yararlarını anlatmak için araya bilimciler de girmişti. </st><st c="14453">Hukukçular, tıpçılar, tarihçiler, insanbilimciler ve hertürlü bilimciler toplanıp şöyle bir karara varmışlardı. </st><st c="14565">Tanrı insanı çamurdan yaratırken (böyle insanlar başka neden yaratılabilirdi ki...) artan bir parça çamur topağının ziyan olmasını istememiş (O sıra Tanrının her nasılsa cimriliği tutmuştu) o artan çamur topağını insanın orasına burasına yapıştırı yapıştırıvermiş, işte o ek çamurlar insanın bademcikleri, körbarsağı ve taşakları oluvermişti. </st><st c="14908">Ama bu kafasız, beyinsiz halka bilim de sökmüyor, ne söylense, “İlle taşağım da taşağım!..” diye tutturup taşaklarından vazgeçmiyorlardı. </st><st c="15046">Erkeğin tersi olarak yaratılmış olan kadınların en feministleri bile, taşak konusunda erkekleri destekliyorlardı.</st></p>
			<p><st c="15159">İşler güzellikle yürütülemeyince zora başvurulmak zorunda kalındı. </st><st c="15227">Sıkı fıkı yönetimden buyruk salındı: Ülkede taşaklı hiçbir erkek kalmayacaktı. </st><st c="15306">Gönüllü olarak iğdiş edilmeyenler yakalanınca, salt iğdiş edilmekle yetinilmeyecek, bütün alt takımları kökünden sökülüp atılacaktı. </st><st c="15439">Bunun üzerine kadınlar başkaldırıp bayrağı açtılar. </st><st c="15491">Taşaklı denilen türden kadınların da yumurtalıkları alınıyordu.</st></p>
			<p><st c="15554">Taşaklarını korumak isteyenler gizleniyorlardı ama, iğdiş edilmiş olanlar, boş torba gibi sarkan işlevsiz taşaklarını boşu boşuna taşımanın aşağılık duygusuyla taşaklıların ardına düşmüşlerdi. </st><st c="15748">Onların gizlendikleri yerleri hükümete haber vererek herkesin de kendileri gibi taşaksız kalmalarını istiyorlardı. </st><st c="15863">Bunlar, iğdiş edilmenin faziletini anlatıp durmaktaydılar. </st><st c="15922">Televizyonda iğdişlik reklamları yapılıyordu. </st><st c="15968">Örneğin dünya güzeli ve yarıdan çıplak bir kız TV camına çıkıp “Ben iğdişleri severim!” diyordu. </st><st c="16065">İğdiş olmuş biri TV’de şöyle diyordu:</st></p>
			
			<section>
				<span><st c="16102">“Taşaksız hayat </st></span><br />
				<span><st c="16119">Oh ne rahat!”</st></span>
			</section>
			
			<p><st c="16132">Öyle ki, taşaklıları vatan haini ilan edenler bile çıkıyordu.</st></p>
			<p><st c="16194">Taksilerin arka camlarına şu yazı bulunan bantlar yapıştırılıyordu:</st></p>
			
			<section>
			<span><st c="16262">“Ben iğdiş oldum, ya sen?”</st></span>
			</section>
			
			<p><st c="16289">Taşaklarını korumak isteyenler dağlara çıkmışlar, mağaralarda ve ormanlarda yaşıyorlardı, ama yine de avuç kadarlık taşaklarını koruyamıyorlardı. </st><st c="16436">Çünkü iğdişler ordusu onların ardına düşmüştü.</st></p>
			<p><st c="16482">Sonunda? </st><st c="16492">Evet, sonunda o ülkede bitek taşaklı adam kalmadı ; ancak bitek taşaklı adamın kaldığı, onun da nerde saklandığının bilinmediği söyleniyordu. </st><st c="16634">Bunun doğru olup olmadığı da bilinmiyordu.</st></p>
			<p><st c="16676">Gelgelelim, iğdiş işlemleri yüzünden, eskiden yüzde üç olan nüfus artımı birdenbire durmuştu. </st><st c="16771">İğdişlik, nüfus planlamasının bile yapamadığını yapmıştı. </st><st c="16829">Nüfus gittikçe azalıyor, ülke uçuruma sürükleniyordu. </st><st c="16883">Ülke her ne zaman uçuruma sürüklenecek olsa, orda hemen darbe yapılması bir gelenek olmuştu. </st><st c="16976">Yine öyle oldu. </st><st c="16992">Yeni bir darbeyle iktidarı ele geçirenlerin ilk işi yurttaşlara taşak özgürlüğü vermek oldu. </st><st c="17085">Evet, taşak özgürlüğü vardı ama, taşak yoktu, kimsede taşak kalmamıştı ki... </st><st c="17162">Dağlardaki mağaralarda, saklanıp taşağını koruyan o tek adamın ardına düşüldü. </st><st c="17241">Kendisine taşak güvencesi verildiği ilan edildi. </st><st c="17290">Hatta taşaklarını korumuş olduğu için kendisine ödüller bile verileceği duyuruldu. </st><st c="17373">Ne var ki o tek taşaklı, hayır olmadı, o taşaklı tek adam ortaya çıkmadı. </st><st c="17447">Ama halk arasında bir söylenti yayıldı: Ülkenin o taşaklı tek adamı, geceleri bir kır at üstünde uçarak kenti yukardan dolaşıyormuş. </st><st c="17580">Görenlerin dediklerine göre, ak at üstünde uçan adamın taşakları, gecenin karanlığında göz kamaştırıcı nur saçıyormuş.</st></p>
			<p><st c="17698">Tek kalmış taşaklı adamı bulmak için, askerler, siviller, candarmalar, polis köpekleri ve çakaralmazlarla silahlandırılmış muhtarlar dağı taşı aradılar, uçaklar, helikopterler heryeri taradılarsa da taşaklı kalmış o tek adamı bulamadılar. </st><st c="17938">Ama o her gece kentin üstünde taşaklarının iki tostoparlak nurunu saçmayı sürdürdü.</st></p>
			<p><st c="18021">Taşaklı adama verilecek ödül gittikçe artırıldı. </st><st c="18071">Öyle ki, bu ödülü alan bir adam yaşamı boyunca hiç çalışmadan taşaklarını yayıp yaşayabilirdi. </st><st c="18166">Sonunda bir adam taşakları olduğunu söyleyerek ilgili makamlara başvurup ödülünü istedi. </st><st c="18255">Bu adam ödülünü alınca, birden taşakları yüzünden kahraman oluverdi. </st><st c="18324">Taşak kahramanının boy boy resimleri gazetelerde çıktı. </st><st c="18380">Kendisiyle radyolarda, televizyonlarda konuşmalar yapıldı. </st><st c="18439">En ince ayrıntısına dek taşakları gösterilerek eni boyu halka anlatıldı.</st></p>
			<p><st c="18511">Bu tarihten sonra inanılmaz bişey oldu. </st><st c="18552">Taşaklılara ödül verildiği öğrenilince, günde beş on, derken, hergün bikaç yüz kişi ödül almak için başvurmaya başladı. </st><st c="18672">Özendirmek ve coşkuyu artırmak için ulusal taşak yarışmaları bile düzenleniyordu. </st><st c="18754">Tıpkı güzellik yarışmalarında olduğu gibi, nasıl güzellik kraliçesi, halkın seçtiği güzel, sempati güzeli, zarafet güzeli, basın güzeli filan seçiliyorsa, bu taşak yarışmalarında da taşak kralı, halkın seçtiği taşak, zarafet taşağı, basın taşağı, sempati taşağı gibi taşaklar derece alıyordu.</st></p>
			<p><st c="19046">Bir zaman sonra öyle çok başvuru oldu ki, taşak ödülü dağıtmaktan azkala ülke bütçesinin dengesi bozulayazdı.</st></p>
			<p><st c="19156">Taşakların yasaklandığı zamanlarda nasıl olup da bunca taşaklı taşaklarını koruyabilmişti. </st><st c="19248">Ülkenin sayın muhbir vatandaşları nasıl olmuş da, ödül almak için bu taşaklıları ilgili ve yetkili makamlara ihbar etmemişlerdi? </st><st c="19377">Olacak şey değildi. </st><st c="19397">Bu işin içinde bir iş vardı. </st><st c="19426">Neyse ki bilimciler bu işi iyice irdeleyip gerçeği araştırdılar ve buldular. </st><st c="19503">Taşaklı olduğunu söyleyerek ödül alanların hiçbirinin taşağı kendisinin değildi ve gerçek taşak da değildi. </st><st c="19611">Bunlar teknolojik taşaklardı. </st><st c="19641">Teknolojinin bunca ilerlediği bu çağda, takma kirpik, takma meme, takma kamış ve hatta robot insan bile yapılırken takma taşak mı yapılamayacaktı! </st><st c="19788">Takma taşağı taktıran ödül almaya koşuyordu ve taşaklarının okkalı gelmesini isteyenler (Çünkü ödül, tartılan taşaklara ağırlıklarına göre veriliyordu) takma taşaklarını pompalatarak şişiriyorlardı. </st><st c="19987">Öyle ki takma ve şişme taşakları apış aralarına sığmayanlar, taşaklarını el arabalarında taşıyarak ödüllerini almaya geliyordu. </st><st c="20115">Çok şişirmekten taşakları balon gibi patlayanlar bile oluyordu.</st></p>
			<p><st c="20178">Takma taşak olayı öğrenildiyse de, dünyaya rezil olmamak ve ulusal onuru korumak için, hiçbir zaman gerçek açığa vurulmadı. </st><st c="20303">Yiğitliğin taşakla ve taşağın ağırlığıyla ölçüldüğü o ülkede taşakların takma ve şişme olduğu duyulursa, hiçkimse yiğitlik taslayamayacaktı, bununla birlikte takma taşaklılar elbet bol bol övünebilirlerdi.</st></p>
			<p><st c="20508">Takma taşak makma taşak, şişme taşak mişme taşak, her ne olursa olsun, taşak taşaktır ve buyüzden de eski düzen yeniden kuruldu. </st><st c="20638">Ancak, şimdinin şişme ve takma taşaklılarıyla, eskinin kendinden taşaklıları arasında küçük bir ayrım ortaya çıktı. </st><st c="20754">Eskinin kendinden taşaklıları sırası gelmedikçe yiğitlik taslamazlarken, bu takma ve şişme taşaklılar yerli yersiz durmadan yiğitlik taslamaktadırlar ve bunların başlarında da, önce bir sertlik oldu, sonra boynuzlar çıkmaya başladı.</st></p>
			<p><small><st c="20986">Kahire (Hotel Marriott, 1036) 25 Mart 1988 </st></small></p>
			
			</section>

  <div id="charCountTotal" value="21030"></div></body>
</html>
