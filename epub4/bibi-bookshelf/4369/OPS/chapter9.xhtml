<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-9">
    <section>
			<h1><st c="0">Kırk Yıl Önce</st></h1>
			<p><span><st c="14">O</st></span><st c="16">lay bizim Sıvas’ın bir ilçesinde geçti. </st><st c="56">İlçenin adını vermiyorum. </st><st c="82">Çünkü anlatacağım olayın kahramanını o ilçede herkes tanır. </st><st c="142">Adamı bir de bütün Sıvas, bütün dünya öğrenmesin.</st></p>
			<p><st c="191">Kendi dediğine bakılırsa olayın görgü tanığı, başkalarına göreyse olayın uydurmacısı Avukat İbo’dur. </st><st c="293">İster Avukat İbo olayın tanığı olsun, ister uydurmuş olsun, ben İbo’nun yalancısıyım.</st></p>
			<p><st c="378">Derler ki, soğuğun doğum yeri Erzurum’dur ama, dünyaya yayıldığı yer Sıvas’tır. </st><st c="459">Bu söz doğruysa, bizim Sıvaslı hemşeriler açıkgöz olduklarından, soğuğu dünyaya dağıtırken, kendilerini kayırıp soğuğun çoğunu kendilerine almış olacaklar. </st><st c="615">Bundan ötürü, Sıvas’ın soğuğu üstüne soğuk yoktur. </st><st c="666">Sibirya mı? </st><st c="678">Geç efendim. </st><st c="691">Sibirya’nın soğuğu soğuktur ama, Sıvas’ın imansız soğuğu gibi insanı usturayla dilim dilim dilercesine kesip biçmez. </st><st c="808">Sıvaslıların sıcakkanlı ve sıcak canlı oluşunun nedeni, belki de dışının bunca soğuk oluşundandır.</st></p>
			<p><st c="906">Neyse, gelelim İbo’nun anlattığı olaya.</st></p>
			<p><st c="946">Kış bastırmış ki, amansız imansız Sıvas kışı... </st><st c="995">İlçedeki evlerin damlarında iki metre kar birikmiş. </st><st c="1047">Bu kar denilen nesne yağarken tüy gibidir de, yığıldığı yerde durdukça sıkışa sıkışa ağırlaşır. </st><st c="1143">Kar ağırlığından, çok evin damı çökmüştür. </st><st c="1186">Buyüzden damda biriken karların, bekletilmeden kürenmesi gerekir. </st><st c="1252">O ilçedeki adını vermediğimiz adam da çıkmış evin damına karları kürüyor. </st><st c="1326">Adamın yaşı da altmışı geçkin. </st><st c="1357">Ulan, sana mı kaldı o yaşta damdaki karı küremek diyeceksin... </st><st c="1420">Küremesin de n’etsin garip! </st><st c="1448">Küçük oğlu askerde, büyük oğlu gurbette, kızı desen Almanya’da işçi olan kocasıyla başı dertte. </st><st c="1544">Karısı olacak kalıntıyı dersen, yedi yerinde yetmiş dert. </st><st c="1602">Pekiy, anladık anladık, iş başa düşmüş, damdaki karı küremesine küresin de, gündüzün gözü mü çıktı da gecenin bir zamanı damdaki karı küremeye kalkmış. </st><st c="1754">Bırak allasen, sen de bilir bilmez konuşursun... </st><st c="1803">Adamın gecenin bir zamanı dama çıkması keyfinden mi? </st><st c="1856">Bütün gün kar yağdı lapa lapa... </st><st c="1889">Ancak gece olunca kar dindi. </st><st c="1918">Ay da çıkmış, ne güzel, hem de dolunay... </st><st c="1960">Vay vay, heryer gün ışığındakinden aydınlık, ışıl ışıl, pırıl pırıl... </st><st c="2031">Üstelik yel üfürmüyor, tipi süpürmüyor. </st><st c="2071">Hava ılıman. </st><st c="2084">İyi ya işte, sabahı beklesin diyeceksin. </st><st c="2125">Nasıl beklesin, damdaki karın ağırlığından evin orta direği bel vermiş. </st><st c="2197">İster misin, gece derin uykudalarken dam üstlerine çöksün...</st></p>
			<p><st c="2257">İşte böyle... </st><st c="2272">Çıkar bizimki dama, başlar karı küremeye... </st><st c="2316">Ortalık bir de güzel ki, öyle bir güzel ki dünya... </st><st c="2368">Karın aklığı üzerine vuran ayın gümüşsü yaldızı bütün kiri pisi kapayıp örtmüş. </st><st c="2448">Vay ulan kahpe dünya, güzel olunur da, bu kadar da mı güzel olunur... </st><st c="2518">Görünümün bu güzelliği karşısında bir keyfe gelmiş ki, atmış elinden küreği, yakmış cıgarayı. </st><st c="2612">Sıvas mapus damında yapılmış ağızlığına geçirmiş cıgarasını... </st><st c="2675">Başı hep yukarda, gözlerini gökyüzü gecesinin cümbüşünden alamıyor. </st><st c="2743">Cıgarasının dumanını aya doğru aya doğru üfürüp savuruyor. </st><st c="2802">Bir keyifleniyor ki, değme gitsin... </st><st c="2839">Evin damında olduğunu, o damın altında bin dert olduğunu unutmuş gitmiş... </st><st c="2914">Orası iyice belli değil ya, olsa olsa eski günler aklına geliyor olmalı ki, işte ne oluyorsa o sıra oluyor ; bir bağırma, bir çağırma, bir haykırma ki sorma gitsin...</st></p>
			<p><st c="3080">“Komşular yetişin! </st><st c="3100">Yetişin aman! </st><st c="3114">Ben bittim amanın, ben yandım amanın... </st><st c="3154">Seğirtin, koşun, gelin, amanın komşular... </st><st c="3197">Aman off...”</st></p>
			<p><st c="3209">Gecenin bir zamanı konu komşu ocaklarının başından dışarı fırlayıp can acısıyla bağıran adamın sesinin geldiği yere varıyorlar ki, bir de ne görsünler, bizimki damdan düşmüş, yerde inleyip ünneyip duruyor. </st><st c="3416">Değsen ah diyor, dokunsan of diyor... </st><st c="3454">Bir sesi yerde, bir sesi gökte... </st><st c="3488">Belli ki damdan düşünce bunun kemikleri kırılıp un ufak olmuş.</st></p>
			<p><st c="3550">İşte bana olayı anlatan iyiliksever İbo, o zaman yetişiyor adamın yardımına. </st><st c="3628">İlçenin hekimine haber yollanıyor. </st><st c="3663">Hekim gelip bakıyor, adamın kırılan ayakları tersine dönmüş. </st><st c="3724">Yani kırılan kemikler böylece kaynarsa. </st><st c="3764">Allah korusun, adamın başı biyana, ayakları öte yana dönük olduğundan zavallı kıçın kıçın yürüyecek ; o da kısmeti dahaca kesilmemiş de dünyada yiyecek ekmeği, içecek suyu varsa... </st><st c="3945">Bir çuval kemik kırığı gibi, şurda derisinin içinde yatıyor bağırarak... </st><st c="4018">Eee, n’olacak bu? </st><st c="4036">Sıvas’a hastaneye götürülecek. </st><st c="4067">Kış gecesinin ortası, yollar kardan kapalı, kim götürecek, nasıl götürecek?</st></p>
			<p><st c="4142">Herkes azçok uydurmacıdır ya, uydurmacı muydurmacı her ne olursa olsun, kendi dediğine göre, İbo bu kemik yığınını, arabadır, kağnıdır, kızaktır, her ne bulduysa bindirip taaa ertesi günün akşamı Sıvas hastanesine ulaştırıyor. </st><st c="4370">Kırıkçı hekim bakıyor ki, aman bu nasıl bir kırık böyle... </st><st c="4429">Ben kırk yıllık hekimim, böyle kırık görmedim, diyor.</st></p>
			<p><st c="4482">Neyse efendim, ameliyat çok uzun sürüyor, bizimkinin terse dönmüş ayaklarını düzeltip düzlemek için alçıya koyuyorlar. </st><st c="4602">Bir zaman sonra ağrısı sızısı diniyor. </st><st c="4641">Gelgelelim kırık uzmanı olan hekim meraktan çatlayacak, bizimkinin başına gelip gidip, sen bu ayakları nasıl ettin de böyle kırabildin diye sorup duruyor. </st><st c="4796">Ayak kırılır ama, böyle kırılmazmış... </st><st c="4835">Nasıl başarmış bunu, hekimin merak ettiği bu.</st></p>
			<p><st c="4880">Bizimki olmazlanıyor, mırın kırın ediyor, öldür Allah söylemiyor ayağını nasıl kırdığını. </st><st c="4971">Hekim öyle üstelemiş ki, sonunda pes edip,</st></p>
			<p><st c="5013">– Peki, anlatayım ama, demiş, sakın ola ki başkalarına demeyesin...</st></p>
			<p><st c="5081">Hekimin gizli tutacağına söz vermesi üzerine olayı anlatmaya başlıyor:</st></p>
			<p><st c="5152">– Efendim, bundan kırk yıl önce...</st></p>
			<p><st c="5187">Kırk yıl önce diye başlayınca hekim kızıp,</st></p>
			<p><st c="5230">– Dur hele, diyor, bırak kırk yıl öncesini de geçen gece damdan nasıl düştüğünü anlat...</st></p>
			<p><st c="5319">Bizimki gene,</st></p>
			<p><st c="5333">– Kırk yıl önce... </st><st c="5353">diye yeniden girişiyor söze.</st></p>
			<p><st c="5381">– Herif, bırak kırk yıl öncesini, ne yaptın da iki ayağını birden böyle kırabildin, onu anlat...</st></p>
			<p><st c="5478">– Ben de onu anlatacağım Doktor Bey... </st><st c="5518">Bundan kırk yıl önceydi...</st></p>
			<p><st c="5544">– Bre efendi, kırk yıl öncesini geç... </st><st c="5584">Ayağını kırk yıl önce kırmadın ki, o zamandan başlıyorsun... </st><st c="5645">Kırk yıllık geçmişini kim dinleyecek.</st></p>
			<p><st c="5682">– Efendim, kırk yıl önce olup bitenleri anlatmazsam, ayağımı kıramam ki...</st></p>
			<p><st c="5757">Kırık uzmanı hekim artık beziyor,</st></p>
			<p><st c="5791">– Peki, anlat bakalım kırk yıl öncesinden... </st><st c="5837">diyor. </st></p>
			<p><st c="5844">Alçıda olan iki bacağı askılarla tavana asılı olan herif anlatıyor:</st></p>
			<p><st c="5911">– Kırk yıl önceydi... </st><st c="5934">Ben o zaman onsekiz yaşımdayım. </st><st c="5966">Bıyıklarım yeni yeni terlemiş... </st><st c="5999">Daha siftahım yok, kadına uçkur çözmemişim. </st><st c="6043">Ben o zamanlar ava çok meraklıyım. </st><st c="6078">Av tüfeğimi, torbamı alır, çıkarım dağa ormana... </st><st c="6128">Yaban keçisi mi istersin, geyik mi, ayı mı, domuz mu... </st><st c="6184">Tavşanı, kekliği doldurur tıkarım torbama. </st><st c="6227">Avladıklarımı zor taşırım eve. </st><st c="6258">Yine böyle amansız bir kış zamanıydı. </st><st c="6296">Kar, adam boyunu aşmış. </st><st c="6320">Çıktım ava. </st><st c="6332">Kardan yol iz belli değil. </st><st c="6359">Vurdum kendimi ormana dağa, vurdum düze yaylaya... </st><st c="6410">Kısmetli günümmüş... </st><st c="6431">Torba kuşla tavşanla doldu. </st><st c="6459">Koca geyiği boynuzundan tutmuş, karlarda sürüyerek getiriyorum. </st><st c="6523">Derken, kar tipiye çevirdi, öyle bir tipi ki göz gözü görmüyor. </st><st c="6587">Yer nere gök nere belli değil... </st><st c="6620">Amanın, kurt boğan dedikleri tipiden. </st><st c="6658">Önün arkan, sağın solun belli değil... </st><st c="6697">Daha sonra da tipi boranla karışmadı mı... </st><st c="6740">Solunamıyorum, yahu orda boğulup kalacağım da cesedim donacak. </st><st c="6803">Boğulmaya kalmadan, uçurumlardan yuvarlanıp param parça olmak da var. </st><st c="6873">Ben böyle, ayaklarımın burnunu yoklaya yoklaya yürürken bir ormana dalmışım. </st><st c="6950">Ne de olsa orman tipiyi azbuçuk kesiyor. </st><st c="6991">Gelgelelim, bu kez de gece bastırdı. </st><st c="7028">Eh artık tipiden boğulmasam, soğuktan buymasam bile, geceleyin beni kurt, canavar, ney paralar. </st><st c="7124">Ha babam Kulhuvallah çekiyor, şahadet getiriyorum. </st><st c="7175">Derken efendim, o zifir gecenin içinde ben bir ışık görmez miyim! </st><st c="7241">Aman, demek buralarda bir insan var, bir kulübe var, bir ev var... </st><st c="7308">Işığa doğru yürü ha yürü... </st><st c="7336">Karanlıkta ışığın uzaklığını belirlemek de zor ; yıldız vardır, sanırsın üflesen sönecek ; mum ışığıdır, sanırsın bir günlük yolda... </st><st c="7470">Git ha git, sonunda ışığı penceresinden dışarı şavkıyan evin kapısına vardım ki, serilmişim eşiğe, kapıyı çalacak gücüm bile yok. </st><st c="7600">Orda ahlayıp inleyip duruyorum. </st><st c="7632">Sen bendeki şaşkınlığa bak ki, can derdine düşmüşken bile, geyiğin boynuzunu elimden bırakmamışım, sürüyerek getirmişim şaşkınlıktan. </st><st c="7766">Ben eşiğe düşüp yuvarlanınca, hem gürültüm, hem de ah vah edişim içerden duyulmuş olacak ki, kapı açıldı. </st><st c="7872">Gözümü şöyle bir açıp baktım, aman... </st><st c="7910">Aman derim, karşımda bir kadın ki, dünya güzeli değil de, dünya güzellerinin güzeli... </st><st c="7997">Kapının çerçevesinde resim gibi duruyor, ben de geyiğin yanına yere serilmişim. </st><st c="8077">Kadını görünce iniltiyi kestimse de yekinip kalkmaya güç yetiremedim. </st><st c="8147">O dünya güzeli beni yer keçesi gibi eşiğe serili görünce.</st></p>
			<p><st c="8204">– Vah yiğidim vah, hele bir yekin toparlan da dayan koluma, gel içeri... </st><st c="8278">diyerek elimden tutmasıyla beni dineltip içeri çekti aldı.</st></p>
			<p><st c="8336">Benim bir elim kadında, bir elim geyiğin boynuzunda. </st></p>
			<p><st c="8390">İçerisi sımsıcak. </st><st c="8408">Ocak yanmakta gürül gürül. </st><st c="8435">O dünya güzeller güzeli bana,</st></p>
			<p><st c="8464">– Aman yiğidim, iyice buymuşsun, sırılsıklam olmuşsun. </st><st c="8520">Durma çıkar üstündekileri de önce bir kurulan, işte havlu... </st><st c="8581">Şunları da giy üstüne! </st><st c="8604">deyip, elindekilerini bırakıp çekildi oradan.</st></p>
			<p><st c="8649">Kadının dediği gibi yaptım. </st><st c="8678">Anadan cıbıl soyundum. </st><st c="8701">İyicene kurulandım. </st><st c="8721">Kadının bıraktığı iç giyneklerini giyindim. </st><st c="8765">Çuhadan pantol, şayaktan yelek, şaldan hırka, hepsini giyinip ocağın karşısındaki atlas örtülü koltuğa yayıldım ve de oldum bir efendi, hem de beyefendi. </st><st c="8919">Az sonra kadın geldi. </st><st c="8941">Nasıl olduğumu sordu. </st><st c="8963">İyi olduğumu söyledim, sağolun dedim. </st><st c="9001">Kadın bana bir bardak da çay getirdi.</st></p>
			<p><st c="9038">– İç de sıcak sıcak, için ısınsın... </st><st c="9076">dedi.</st></p>
			<p><st c="9081">Yalaz yalaz yanmakta olan ocağın karşısında çayı içtim. </st><st c="9138">İçim dışım, altım üstüm, heryerim heryanım ısındı. </st><st c="9189">Derken düşünmeye başladım: Yahu, bu kadın neyin nesi, kimin kimsesi... </st><st c="9260">Şurdan burdan konuşurken konuşurken bana anlattı ki, o gece evde ondan başkası olmayacakmış ve o dolaylarda başka ev yokmuş... </st><st c="9387">Az sonra bir sofra kurdu ki, padişah sofrası desen yine az... </st><st c="9449">Belki on türlü yemek, türlü türlü tatlı.... </st><st c="9493">Ben tutamamışım kendimi, tıka basa yemişim. </st><st c="9537">Yorgunluktan bitmişim. </st><st c="9560">Sıcaktan gevşemişim. </st><st c="9581">İyice mayıştım kaldım, uyku bastırdı. </st><st c="9619">Sanırsın gözkapaklarıma çeki taşı asılı. </st><st c="9660">Başım göğsümün üstüne düşüp düşüp kalkıyor.</st></p>
			<p><st c="9703">– Uykun mu geldi? </st><st c="9722">Hadi yat istersen... </st><st c="9743">dedi.</st></p>
			<p><st c="9748">Önüme düşüp beni yatak odasına soktu. </st><st c="9787">Kapıyı kapatıp gitti. </st><st c="9809">Soyunup yattım. </st><st c="9825">Çift döşekli yumuşacık yatağa gömüldüm. </st><st c="9865">Başucumdaki perdeyi aralayıp dışarı baktım ki, tipi boran ne dinmiş. </st><st c="9934">Bir ay çıkmış ki, dolunay... </st><st c="9963">Yerler, taşlar, ağaçlar karla örtülü, karın üstü de ayın gümüşüyle kaplı. </st><st c="10037">İnsanı çıldırtan bir güzellik ki seyrine doyum olmuyor. </st><st c="10093">Gözümü aydan ve ayın gümüşlediği görünümden alamıyorum. </st><st c="10149">Nerdeyse ışığı söndürüp uyuyacaktım ki, kapı yavaşça aralandı. </st><st c="10212">Kapının ağzında o... </st><st c="10233">Odanın ışığı loş, dışarınınki parlak olduğundan kadının çıplaklığı, incecik ipekli geceliğinin altından olduğu gibi görünüyor. </st><st c="10360">Olduğu gibi de ne demek, olduğundan da başka canım... </st><st c="10414">Üstünde, inceden ince ak tülden bir gecelik var ki, içi dışa vurmuş, ne donu var, ne giyneği... </st><st c="10510">Omuzları, kolları, göğsü hep cıbıl... </st><st c="10548">Saçlarını çözüp açmış omuzlarından aşağı. </st><st c="10590">Pencerenin camından ayın gümüşü de vurmuş mu sırtının çıplağına...</st></p>
			<p><st c="10656">Kapının çerçevesinde bir zaman öylece durup benden bir ses soluk çıkmayınca,</st></p>
			<p><st c="10733">– Benden bir istediğin var mı? </st><st c="10765">diye sordu.</st></p>
			<p><st c="10776">Ben bu iyi yürekli kadından daha ne isteyebilirim ki... </st><st c="10833">Beni, kapısının eşiğinde donmaktan kurtardı. </st><st c="10878">Evine aldı. </st><st c="10890">Yepyeni giynekler, giysiler verdi. </st><st c="10925">Ocağın karşısına oturttu. </st><st c="10951">Karnımı tıka basa doyurdu. </st><st c="10978">Yumuşacık yatağa buyur etti. </st><st c="11007">Daha başka ne istenebilir ki... </st><st c="11039">Bu zamanda insana bu iyiliği babasının oğlu olsa yapmaz.</st></p>
			<p><st c="11095">– Eksik olma, dedim, daha ne isteyebilirim ki... </st><st c="11145">Allah razı olsun, herbişey tamam... </st><st c="11181">Sağol...</st></p>
			<p><st c="11189">– Demek, benden istediğin başka hiçbişey yok... </st><st c="11238">dedi bir daha.</st></p>
			<p><st c="11252">Ben de bir daha hayır dualar edip başka bir isteğim olmadığını söyledim. </st><st c="11326">Kadın kımıldamadan uzun bir “Yaaa...” çekti. </st><st c="11371">Neden öyle yaaa dediğini anlayamadım. </st><st c="11409">Bir zaman daha öylece durdu, sonra hızla çekilip gitti. </st><st c="11465">Ben de yorganı başıma çekip bir güzel uyudum. </st><st c="11511">Sabahleyin gözüme vuran güneşle uyandım. </st><st c="11552">Nerdeyse öğle olacak... </st><st c="11576">Gene kendi eski giysilerimi giyindim. </st><st c="11614">Kadın bana bunca iyilik etti, ben de geyiği tavşanları ona bırakmak istedimse de, evime götürmemi söyledi. </st><st c="11721">Ben de, gene geyiğin boynuzundan yakalayıp yola çıktım. </st><st c="11777">Güneşten karlar pırıl pırıl... </st><st c="11808">Geldim eve...</st></p>
			<p><st c="11821">İşte olay bu Doktor Bey... </st><st c="11849">Aradan yıllar geçti. </st><st c="11870">O kadının bana o gece yatak odasının kapı ağzından neden öyle “Yaaa!” dediğini bitürlü anlayamadım, taaaa ki, karları küremek için dama çıktığım o geceye dek... </st><st c="12031">Aradan yıllar geçmiş, bende yaş olmuş altmışiki... </st><st c="12082">Eski gücüm kalmamış. </st><st c="12103">Dama zor çıktım. </st><st c="12120">Dama çıktım, karları kürüyorum. </st><st c="12152">Yoruldum, bir cıgara içesiye soluklanayım, dedim. </st><st c="12202">Bir de baktım, ay... </st><st c="12223">Ne ay!.. </st><st c="12232">Ne yana dönsen ay, heryer, heryan ay olmuş... </st><st c="12278">Ay karları gümüşlemiş. </st><st c="12301">Birden o kırk yıl öncesinin ayının gümüşlediği karlı gece düşmez mi aklıma.</st></p>
			<p><st c="12376">Fırlatıp attım elimden küreği... </st><st c="12410">Dalmışım, aya bakarken bakarken... </st><st c="12445">Yahu, o kadın bana neden öyle bir uzun yaaa çekmişti? </st><st c="12499">Düşünürken düşünürken birden anlamaz mıyım kadının kırk yıl önce bana ne demek istediğini... </st><st c="12592">Hay bendeki kafa!.. </st><st c="12612">Tüh kafa! </st><st c="12622">Aradan geçmiş kırk koca yıl... </st><st c="12653">Ne bende derman kaldı, ne o kadında aman kalmıştır. </st><st c="12705">Demek bana o kadın onu demek istemişti, ha? </st><st c="12749">Vah eyvaaah! </st><st c="12762">İşte ben o sıra dam üstünde, ah aman vah aman diye bu eşek kafama vurur dövünürken, birden damdan apar topar düşmemiş miyim! </st><st c="12887">Gerisini biliyorsun Doktor Bey, bu iki bacağım işte böyle kırıldı. </st><st c="12954">Oysa bacaklarımın hiç suçu yok, benim bu kalın kafam kırılmalıydı ki... </st><st c="13026">Bacaklarım kırılmış olsa da, kırk yıl sonra bile olsa, kadının ne demek istediğini sonunda anladım ya sen ona bak... </st><st c="13143">Ya bir de anlamadan bu dünyadan göçeydim yazık olacaktı.</st></p>
			<p><st c="13199">İbo’nun dediğine göre, bizimki bunları anlatırken, alçılı bacaklarından tavana asılı olmasaymış, az daha karyoladan yuvarlanacakmış, öyle coşkulanmış...</st></p>
			<p><st c="13352">Doktor bizimkine gülerek demiş ki,</st></p>
			<p><st c="13387">– Hey herif, sende bu kafa varken, sen damdan bacaklarının üstüne değil, kafa üstü düşecektin ki, bu taş kafan kırılıp parçalana da zavallı kadının da ahı yerini bula...</st></p>
			<p><st c="13557">İbo, kimseye anlatmayacağına söz verdiği için, bu olayı Sıvas’ta bilmeyen yoktur. </st><st c="13640">İbo da bana bu olayı aman kimseye söyleme sakın diye anlattı ki, dünyada duyup bilmeyen kalmasın...</st></p>
			<p><small><st c="13739">Nesin Vakfı, 13 Mart 1987</st></small></p>
			
			</section>

  <div id="charCountTotal" value="13765"></div></body>
</html>
