<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-12">
    <section>
			<h1><st c="0">Hay Adı Batsın</st></h1>
			<p><span><st c="15">M</st></span><st c="17">asalar dolu... </st><st c="32">Burası, bir kalenin bodrumuna yada bir şatonun geniş şarap mahzenine benziyor. </st><st c="111">Kapılar kemerli ve tavan tonozlarla kolonlara dayanıyor. </st><st c="168">Havada şarap ekşisinin, rakı anasonunun, cıgara kotiklerinin, balık ızgaralarının, et sotelerinin, kızartmaların, turşuların, salamuraların ve esansların, parfümlerin karışımı bir koku var... </st><st c="360">Kadınlı erkekli masaları titreşen mum ışıkları aydınlatıyor.</st></p>
			<p><st c="420">Bu yedi kişi, iki masayı birleştirerek oturmuşlar. </st><st c="472">Onların masasını mumlar değil, tepeden sarkan pembe ipekliden kırmalı bir abajur lambası aydınlatıyor. </st><st c="575">Yedi kişiden biri iri göbeğini sandalyeyle masa arasına zor sığıştırıyor. </st><st c="649">Göbeğini rahat ettirmek için sandalyesini geri çekse, masadan uzak kalıyor ; yemeklere kolayca uzanabilmek için sandalyesini masaya yaklaştırsa göbeği masayla sandalye arasında sıkışıyor. </st><st c="837">Buyüzden göbeğini ikidebir masanın üstüne dayamak zorunda kalıyor.</st></p>
			<p><st c="903">Yedisinin de birbirinden ayırt edici özellikleri var. </st><st c="958">Gözlüklü olanı öyle uzun boylu ve öyle sıska ki, bir paketten çözülen ipi parmağa dolar gibi insan onu bir makaraya dolayabilir. </st><st c="1087">Birinin dazlak kafası çok da iri ve geniş olduğundan tepedeki abajurun lambasından daha çok parlıyor ; göz kamaştırıcı kafası pırıl pırıl... </st><st c="1228">Bitanesi posbıyıklı ama, öyle herzaman rastlanan posbıyıklılardan değil. </st><st c="1301">Bıyıkları ağzını tümüyle kapamış olduğu için yüksek sesle konuşunca ses titreşimiyle bıyık telleri de titreşiyor. </st><st c="1415">Biri küçük çocuklarınki gibi incecik sesli. </st><st c="1459">Birinin kulağında işitme aygıtı olduğuna göre belli ki ağır işitiyor. </st><st c="1529">Başkalarını da kendisi gibi sandığından olacak en yüksek sesle bağırarak konuşan o. </st><st c="1613">Biri ara vermeden pipo çekiyor ve çok seyrek konuşuyor. </st><st c="1669">Ne var ki, seyrek konuşuyor ama, her sözünde keramet varmış gibi sesini tonlamasını çok iyi biliyor. </st><st c="1770">Örneğin “Tuzluğu uzatır mısın?” derken bu yalın sözü öyle bir söyleyişi var ki, karşısındaki bir özdeyiş dinler ve bu sözü yaşamında ilk kez işitiyormuş gibi oluyor.</st></p>
			<p><st c="1935">Evet, bunlar işte böyle yedi kişi. </st><st c="1971">Konuşma biçimlerine bakılırsa, yedisi de ülkemizde aydın, hatta apaydın sayılan takımından.</st></p>
			<p><st c="2062">Posbıyıklı olanı, coşkuyla anlattığı olayın kahramanının adını anımsamayınca,</st></p>
			<p><st c="2140">– Hay Allah, dedi, neydi adı yahu... </st><st c="2178">Hepiniz tanırsınız... </st></p>
			<p><st c="2200">Göbeklisi,</st></p>
			<p><st c="2210">– Haaaa, bildim... </st><st c="2230">dedi, dış danışmanlıkta şeylik yapmıştı hatta... </st><st c="2279">O değil mi?</st></p>
			<p><st c="2290">– Hah, ta kendisi... </st><st c="2312">Söyle şunun adını...</st></p>
			<p><st c="2332">Göbekli olanı bikaç kez “Adı, adı, adı...” diye yineledikten sonra,</st></p>
			<p><st c="2400">– Hay adı batsın, dedi, aklıma gelmiyor.</st></p>
			<p><st c="2441">Pipolu olan, çok önemli bir ülke sorununa parmak basar gibi,</st></p>
			<p><st c="2502">– Anladım, dedi, hani bir yapı kooperatifi kurmuştu da, sonra paraları iç etti, filan... </st><st c="2592">Mahkeme yıllar sürmüştü. </st><st c="2617">Paraların üstüne yattı...</st></p>
			<p><st c="2642">– O işte... </st><st c="2655">Peki, neydi adı?</st></p>
			<p><st c="2671">– Adı, adı, adı? </st><st c="2689">Hay adı batası...</st></p>
			<p><st c="2706">– Adı benim de aklıma gelmiyor bitürlü.</st></p>
			<p><st c="2746">O incecik sesli olanı sivrisinek gibi vızıldadı!</st></p>
			<p><st c="2795">– Bildim, bildim... </st><st c="2816">Hatta çok güzel kanun çalardı, değil mi? </st><st c="2857">Amatör musiki topluluklarında filan... </st><st c="2896">Adı neydi be! </st><st c="2910">Tüh, adı batsın...</st></p>
			<p><st c="2928">– Buldum, diye bağırdı ağır işiten adam, hatta adında “T” harfi var, değil mi?</st></p>
			<p><st c="3007">– Evet, evet... </st><st c="3024">“T”li bişeydi adı...</st></p>
			<p><st c="3044">– Çok iyi bilip de anımsayamadığım adlar olursa, o adların harfleri gelir aklıma... </st><st c="3129">Bunun da adında “T” vardı.</st></p>
			<p><st c="3155">– Hay adı batsın, neydi ulan herifin adı? </st><st c="3198">Hepimizin tanıdığı biri işte...</st></p>
			<p><st c="3229">İncecik sesli adam kadehini kaldırıp,</st></p>
			<p><st c="3267">– İçelim Beyler, içelim... </st><st c="3295">diye masadakileri uyardı.</st></p>
			<p><st c="3320">– Şerefe...</st></p>
			<p><st c="3332">– Merhaba diyelim... </st></p>
			<p><st c="3354">Kadehleri tokuşturdular. </st></p>
			<p><st c="3379">Gözlüklü sıska ve uzun adam,</st></p>
			<p><st c="3407">– Şimdi ben bu herifin adını bulamazsam, dünyada başka hiçbişey düşünemem ve bu gece kesinlikle uyuyamam... </st><st c="3516">dedi.</st></p>
			<p><st c="3521">Cavlak kafalı,</st></p>
			<p><st c="3536">– Ben de sabahı ederim adı aklıma gelmezse... </st><st c="3583">Hay adı batası... </st><st c="3601">dedi.</st></p>
			<p><st c="3606">Kadehinde kalan rakıyı da bir dikişte yuvarlayıp çatalına aldığı mezeyi ağzına tıktıktan sonra ekledi:</st></p>
			<p><st c="3709">– O kadar iyi tanıyorum ki canım, iki yıl aynı apartmanda karşılıklı dairelerde oturduk. </st><st c="3799">Herif, iki yıl kirasını ödemedikten başka, ev sahibinden üste para almadan evden çıkmaya razı olmamıştı... </st><st c="3906">Böyle bir rezil işte...</st></p>
			<p><st c="3929">– Bilmez miyim... </st><st c="3948">O yaşamı boyunca oturduğu evlerden hiçbirine kira ödememiştir ki... </st><st c="4016">dedi göbekli adam.</st></p>
			<p><st c="4034">– Salt evlere mi? </st><st c="4053">Yazıhanelere de kira ödemez...</st></p>
			<p><st c="4083">– Yahu, neydi adı? </st><st c="4103">Bilir misiniz, kumarbazdı da... </st><st c="4135">Bitürlü adı aklıma gelmiyor... </st><st c="4166">Dilimin ucunda.... </st><st c="4185">Adı batsın alçağın...</st></p>
			<p><st c="4206">– Çok kumar borcu takmıştır...</st></p>
			<p><st c="4237">– At yarışı da oynardı... </st><st c="4264">O kadar iyi tanıyorum ki...</st></p>
			<p><st c="4291">– Evet canım, hepimiz çok iyi tanıyoruz da... </st><st c="4338">Adını çıkaramıyoruz işte...</st></p>
			<p><st c="4365">Yine cavlak kafalı söze girdi:</st></p>
			<p><st c="4396">– Hatta son karısı... </st><st c="4419">Neydi karısının adı? </st><st c="4440">Müberra değil mi?</st></p>
			<p><st c="4457">– Evet, Müberra... </st><st c="4477">Bak, karısının adını hatırlıyoruz da...</st></p>
			<p><st c="4516">– Boşadı değil mi Müberra’yı?</st></p>
			<p><st c="4546">– Boşamak zorunda kaldı. </st><st c="4572">O rezaletten sonra...</st></p>
			<p><st c="4593">– Gerçekten yahu, büyük rezalet...</st></p>
			<p><st c="4628">– Resmen boşandı ama, Müberra’dan kopamadı...</st></p>
			<p><st c="4674">– Sonra bir daha evlenmişti, bildiğime göre...</st></p>
			<p><st c="4721">– Nikâhla değildi... </st><st c="4743">Beşinci evliliğidir...</st></p>
			<p><st c="4765">– Ay, şimdi patlayacağım... </st><st c="4794">Adında bir “T” var ama...</st></p>
			<p><st c="4819">– Son karısı, ikinci karısından olan kızından yedi yaş küçüktür. </st><st c="4885">Kızının adı da, hmmm, tamam... </st><st c="4916">Nurşen...</st></p>
			<p><st c="4925">– Küçük oğlu için de iyi şeyler söylenmez...</st></p>
			<p><st c="4970">– Eeee, kendisi de o biçimdir biraz... </st><st c="5010">Hatta okuldayken yakalanmışlardı da...</st></p>
			<p><st c="5048">– Bak, sapıklığını bilmiyordum. </st></p>
			<p><st c="5081">İncecik sesli olanı,</st></p>
			<p><st c="5101">– Pek sapık sayılmaz, dedi, ama eşcinseldir... </st><st c="5149">Ben görmedim ama söylerler.</st></p>
			<p><st c="5176">– Ateş olmayan yerden duman çıkmaz.</st></p>
			<p><st c="5212">– Günahı söyleyenlerin boynuna...</st></p>
			<p><st c="5246">– Ama şimdilerde bu eşcinsellik de yaygın, biliyor musun?.. </st><st c="5307">Bu gidişle bir zaman sonra çoğunluğu alacaklar... </st><st c="5357">Şimdiden biz de başımızın çaresine...</st></p>
			<p><st c="5394">Yedi kişiden kopan kahkahayla sözü kesildi. </st><st c="5439">Posbıyıklı, bıyık tellerini titreştire titreştire.</st></p>
			<p><st c="5489">– Olur şey değil yahu, dedi, adı hiçbirimizin aklına gelmiyor... </st><st c="5555">Hay senin adına... </st><st c="5574">Adın batsın e mi...</st></p>
			<p><st c="5593">– Öğrenciliğinde, yatılı okurdu ya, arkadaşlarının sıralarından, dolaplarından filan öteberi yürütürmüş...</st></p>
			<p><st c="5700">– Ooo, ben o huyunu çok iyi bilirim... </st><st c="5740">Huylu huyundan vazgeçmez dostum, herzaman öyledir o...</st></p>
			<p><st c="5794">Kendisi ağır işittiği için herkesi de öyle sanan adam, bağıra bağıra açıklamada bulundu:</st></p>
			<p><st c="5883">– Bigün bizim yazıhaneye telefon etti. </st><st c="5923">Bir iş görüşmek için... </st><st c="5947">Gelme denmez ya... </st><st c="5966">Buyur dedim. </st><st c="5979">O gün de vezneye yatırılacak paralar masamın üstünde duruyor. </st><st c="6041">Veznedar hemen gelir de alır diye kasaya koymadım... </st><st c="6094">Bu gelirse...</st></p>
			<p><st c="6107">– Kim? </st><st c="6115">diye sordu pipolu olanı.</st></p>
			<p><st c="6139">– Yahu adı aklımıza gelmiyor ki... </st><st c="6175">İşte o... </st><st c="6185">Gelirse, biliyorum, gözle kaş arasında masanın üstündeki paralardan bir desteyi çeker yürütür. </st><st c="6280">Birden kapı tıklatılınca, ben hemen masanın üstündeki paraları kaldırıp raftaki kitapların arasına sıkıştırdım. </st><st c="6392">Neyse geldi bu... </st><st c="6410">Geçmiş gün, ne konuştuğumuzu unuttum. </st><st c="6448">Sonra gitti... </st><st c="6463">Ben parayı koyduğum yere baktım, para yok...</st></p>
			<p><st c="6507">– O mu almış?</st></p>
			<p><st c="6521">– Yok canım, nasıl alır? </st><st c="6547">Bilmiyor ki sakladığım yeri?</st></p>
			<p><st c="6575">– E n’olmuş paralara?</st></p>
			<p><st c="6597">– Besbelli ben aceleden koyduğum yeri şaşırmışım. </st><st c="6648">Ara ara, yok para... </st><st c="6669">Öyle biyere saklamışım ki, kendim bile bulamadım.</st></p>
			<p><st c="6718">– Sonra?</st></p>
			<p><st c="6727">– Aradan zaman geçti... </st><st c="6752">Ben unuttum o parayı... </st><st c="6776">Bir zaman sonra bulmaz mıyım paraları masanın alt gözündeki dosyanın arasında...</st></p>
			<p><st c="6856">– İyi yine bulmuşsun...</st></p>
			<p><st c="6880">– Buldum ama, işe yaramadı ki...</st></p>
			<p><st c="6913">– Neden?</st></p>
			<p><st c="6922">– O paralar battal olmuştu, artık geçmeyen paralar...</st></p>
			<p><st c="6976">– Tuuu, bak şu herifin yüzünden... </st><st c="7012">Ulan, neydi adı yahu... </st><st c="7036">Vay adı batası!</st></p>
			<p><st c="7051">İncecik sesli olanı girdi söze:</st></p>
			<p><st c="7083">– Askerliğimizi aynı birlikte yapmıştık da, bak şimdi adı aklıma gelmiyor yahu... </st><st c="7166">Hatta, hiç unutmam, uzun paçalı fanila don giyerdi. </st><st c="7218">Romatizması vardı da...</st></p>
			<p><st c="7241">– Mayasılı da vardır, değil mi?</st></p>
			<p><st c="7273">– Vardır... </st><st c="7286">Basur memesi de vardı da ameliyat olmuştu.</st></p>
			<p><st c="7328">– Bu kadar yakınımız biri...</st></p>
			<p><st c="7357">– Adı gerekli olmasa hemen hatırlardık... </st><st c="7400">İşte böyledir hep, ne zaman bişey gerekli olsa adı aklıma gelmez.</st></p>
			<p><st c="7465">– Bende de hep öyle olur... </st><st c="7494">Öğrencilik zamanımda da, öğretmen bişey sordu mu bende ses yok... </st><st c="7560">Oysa biliyorum, ama aklıma gelmez o sıra. </st><st c="7602">Sonra tuvalete giderim, şıp aklıma gelmez mi?</st></p>
			<p><st c="7647">– Eee, ne demişler, kimin aklı ne zaman gelirmiş...</st></p>
			<p><st c="7699">– Bu herifin adı aklımıza gelmiyor ya şimdi, istersen sen şimdi bir helaya git, belki orda aklına gelir...</st></p>
			<p><st c="7806">Pipolu adam, alanda nutuk çeker ciddilikle,</st></p>
			<p><st c="7850">– Hadi içelim beyler... </st><st c="7875">dedi. </st></p>
			<p><st c="7881">Kadehler bir daha şerefe tokuşturuldu.</st></p>
			<p><st c="7919">Göbeğini masanın üstüne iyice yerleştirip rahatlayan adam,</st></p>
			<p><st c="7978">– Şurda yedi kişiyiz, dedi, yedimiz de şu herifin ıcığını cıcığını biliyoruz da, bir adını hatırlayamıyoruz.</st></p>
			<p><st c="8087">– Adını biliyoruz... </st><st c="8109">“T”li bişey, </st></p>
			<p><st c="8122">Posbıyıklı,</st></p>
			<p><st c="8133">– Hatta uğur sayısı da dokuzdur, dedi. </st><st c="8173">Nerden biliyorsun derseniz, bigün onunla piyango bileti alıyorduk. </st><st c="8240">Biletçideki sonu dokuz olan bütün biletleri satın almıştı da hiçbirine amorti bile çıkmamıştı.</st></p>
			<p><st c="8334">– Yahu, çıldıracağım be... </st><st c="8362">Neydi bu herifin adı...</st></p>
			<p><st c="8385">–“T”li bişey...</st></p>
			<p><st c="8401">Ağır işiten kükredi birdenbire:</st></p>
			<p><st c="8433">– Bırak allasen... </st><st c="8453">İkidebir “T”li bişey, “T”li bişey deyip durma, bu dünyada “T”li bişey milyonlarca... </st><st c="8538">Önemli olan “T”nin neresinde olduğu... </st><st c="8577">Adının başında mı, sonunda mı, ortasında mı, değil mi ama, neresinde?</st></p>
			<p><st c="8646">– Sağlığınıza, şerefinize arkadaşlar...</st></p>
			<p><st c="8686">– Kanlıca’daki o yalı babasından mı kalmıştı?</st></p>
			<p><st c="8732">Bu soruyu soran gözlüklü uzun boyluya göbekli adam,</st></p>
			<p><st c="8784">– Güldürme insanı, diye yanıt verdi, kirasını ödeyemeyen adamın yalısı olur mu? </st><st c="8865">Babası kim ki, ondan yalı kalsın... </st><st c="8901">Babası, nahiye müdürlüğünde hademeydi. </st><st c="8940">Annesi de evlere işe giderdi. </st><st c="8970">Çok iyi bilirim, bir gecekonduda barınırlardı. </st><st c="9017">Taaa mahalleden tanırım da çocukluğumuzda, yine adı aklıma gelmiyor.</st></p>
			<p><st c="9085">– Peki, o yalı?</st></p>
			<p><st c="9101">– Yalı ilk karısınındı... </st><st c="9128">İlk karısı bundan kırk yaş büyüktü. </st><st c="9164">Kadını malı için aldı, yakında ölür diye... </st><st c="9208">Kadın da maşallah eski toprakmış, ölmek bilmiyor... </st><st c="9260">Boğazına da gayet düşkünmüş kadın. </st><st c="9295">Bizimki...</st></p>
			<p><st c="9305">– Hangisi?</st></p>
			<p><st c="9316">– İşte adında “T” olup da adı aklımıza gelmeyen... </st><st c="9368">Kadını erken öldürmek için bir yol bulmuş. </st><st c="9411">Kadın pastayı çok severmiş. </st><st c="9439">Bu bizimki her akşam karısına pastalar getiriyor. </st><st c="9489">Kadın da bayılıyor kocasına ne ince adam diye. </st><st c="9536">Bu bizimki pastaların içine müshil şekeri koydururmuş... </st><st c="9593">Kadın başlamış cırcır gitmeye... </st><st c="9626">Zavallı heladan çıkamaz olmuş... </st><st c="9659">Pastaları yedikçe kadının içi boşalıyor. </st><st c="9700">Kadın zara döndü, içi iyice boşaldı ; sonunda da teninin içinde bir tin kalınca, ruhunu da teslim edip kurtuldu. </st><st c="9813">Zavallı kadın helada ölmüş yahu...</st></p>
			<p><st c="9847">– O kadar iyi tanıyorum ki... </st><st c="9878">Düztabandır bilir misiniz? </st><st c="9905">Düztaban olduğundan koşamazdı okuldayken...</st></p>
			<p><st c="9948">– Düztabanlığı bırak, öyle bir horlardı ki geceleri, kırk öküz boğazlıyorlar sanırsın... </st><st c="10038">İngiltere’ye onunla birlikte gitmiştik de aynı pansiyonda kalırdık, ordan bilirim. </st><st c="10121">Pansiyondakileri bırak, komşu evlerden, insan mı boğazlıyorlar diye gelirlerdi geceyarıları...</st></p>
			<p><st c="10215">– Sağlığınıza beyler...</st></p>
			<p><st c="10239">– Hepimizin sağlığına...</st></p>
			<p><st c="10264">Gözlüklü sıska adam rakı kadehini masaya bırakırken,</st></p>
			<p><st c="10317">– Tamam, diye bağırdı, şimdi aklıma geldi. </st></p>
			<p><st c="10361">Coşkuyla hep birlikte sordular:</st></p>
			<p><st c="10392">– Adı mı?</st></p>
			<p><st c="10402">– Adı batsın, adı değil, çiftetelli oynayışı geldi hatırıma... </st><st c="10466">Eğlence toplantılarında ortaya fırlar, ceketi filan fora eder, masa örtüsünü de beline dolar, öyle bir göbek atardı, öyle bir göbek atardı, benim diyen oryantal dansöz öyle kıvıramaz... </st><st c="10652">Söyleyin şunun adını yahu...</st></p>
			<p><st c="10680">– Hangi burçtan olduğunu da biliyorum. </st><st c="10720">Kova burcundandır...</st></p>
			<p><st c="10740">– Adı, adı, adı? </st><st c="10758">Evet, “T”si var bikez de, ondan sonra yok... </st><st c="10803">Lütfen söyleyin şunun adını, yoksa bu gece vallahi uyuyamam...</st></p>
			<p><st c="10865">– Yahu, bilsek söylemez miyiz ; devlet sırrı değil ya bu...</st></p>
			<p><st c="10925">– İngilizce bilirim diye geçinirdi ama, geç... </st><st c="10973">Bilmezdi.</st></p>
			<p><st c="10982">– Değil mi ki adında “T” var... </st><st c="11015">Bildiğimiz bütün “T”li adları sayalım! </st><st c="11054">Tahir, Temel, Turan, Tel Aviv...</st></p>
			<p><st c="11086">– Yok daha neler... </st><st c="11107">Tel Aviv, Tahran... </st><st c="11127">Bu “T” harfi başta değil, sondaydı benim aklımda kaldığına göre...</st></p>
			<p><st c="11193">– Bende akıl kalmadı ki...</st></p>
			<p><st c="11220">–“S” var mıydı adında?</st></p>
			<p><st c="11243">– Olacaktı sanırım...</st></p>
			<p><st c="11265">– Evet evet... </st><st c="11281">“S”, “T”... </st><st c="11293">“R” de vardı... </st><st c="11309">Cavlak kafalı bağırdı:</st></p>
			<p><st c="11331">– Şimdi bulduk işte: “Sttrrr...”</st></p>
			<p><st c="11364">Bir kahkaha daha koptu. </st><st c="11389">Gülmekten gözlerinden yaş gelen şişman adamın göbeği masadaki cacık kâsesinin içinde bikaç kez hopladı.</st></p>
			<p><st c="11492">– Herzaman, heryerde adı geçer de, bak şu işe, şimdi burda hiçbirimizin aklına gelmiyor.</st></p>
			<p><st c="11581">Pipolu, bir orkestra şefi bagetini kaldırır gibi kadehini kaldırıp,</st></p>
			<p><st c="11649">– En kötü günümüz böyle olsun... </st><st c="11683">dedi.</st></p>
			<p><st c="11688">– Yemeklerden sonra yanaklarını şişire şişire diliyle dişlerini sesli sesli karıştırmasından iğrenirim.</st></p>
			<p><st c="11792">Cavlak kafalı,</st></p>
			<p><st c="11807">– Size onun için bir sır vereyim mi? </st><st c="11845">dedi, röntgencidir...</st></p>
			<p><st c="11866">– Ne röntgeni yahu?</st></p>
			<p><st c="11886">– Dikizci be... </st><st c="11903">Perdeleri açık kalmış pencerelerden içerdekileri dikizlemek için kış gecelerinde bile damlara, telefon direklerine tırmanırdı, ağaçlara çıkardı.</st></p>
			<p><st c="12047">– Yahu adı... </st><st c="12062">Dilimin ucunda be...</st></p>
			<p><st c="12082">– Benim de...</st></p>
			<p><st c="12096">– Hay adı batası...</st></p>
			<p><st c="12116">Orta yaşı geçmiş ve aydın görünüşlü yedi adam, adını bitürlü anımsayamadıkları arkadaşları üstüne saatlerce durmadan konuştular ve boyuna içtiler. </st><st c="12264">Başka bişey de konuşmaya zamanları kalmadı. </st><st c="12308">Adını anımsayamadıkları adamın, bir zamanlar dış danışmanlıkta çalıştığını, kurduğu yapı kooperatifini dolandırdığını, amatör musiki topluluklarında kanun çaldığını, anımsayamadıkları adında “T” ve “S” harflerinin bulunduğunu, oturduğu evlerin ve yazıhanelerin kiralarını ödemedikten başka ev sahiplerinden üste para alarak oralardan çıktığını, kumarbaz olup kumar borçlarını ödemediğini ve at yarışları oynadığını, ilk karısının kendisinden kırk yaş büyük olup mirasına konmak için bu yaşlı kadını içinde müshil şekeri bulunan pastalar yedirip öldürdüğünü ve kadının son nefesini helada verdiğini, Müberra adındaki üçüncü karısının kendisine ihanet ettiğini ve boşadığı halde ondan ayrılamadığını, dördüncü karısının ikinci karısından olan kızından yedi yaş küçük olduğunu, oğlunun eşcinsel ve kendisinin az bişey öyle olduğunu, öğrenciliğinde arkadaşlarının öteberilerini aşırdığını, romatizmalı olduğundan uzun paçalı fanila don giydiğini, uğur sayısının dokuz olduğunu, babasının nahiye müdürlüğünde hademe ve annesinin de evlere ortalık işine gittiğini, düztaban olduğu için hızlı koşamadığını, eğlencelerde çiftetelli oynadığını, Kova burcundan olduğunu, bilirim diyorken İngilizce bilmediğini, çok horladığını, yemeklerden sonra diliyle diş aralarını sesli sesli karıştırdığını, röntgenci olup geceleri evlerin içini dikizlediğini... </st><st c="13649">ve daha nelerini nelerini anımsadılar da, adını bitürlü anımsayamadılar.</st></p>
			<p><st c="13721">Beyefendi kılıklı ve aydın görünüşlü yedi adam hesabı ödeyip masadan kalktılar. </st><st c="13802">Sallana sallana dışarı çıktılar. </st><st c="13835">Parktaki arabalarına binerlerken birbirlerine sesleniyorlardı:</st></p>
			<p><st c="13897">– Ben bu gece uyuyamam bu herifin adını bulamazsam...</st></p>
			<p><st c="13951">– Benim de gözümü uyku tutmaz...</st></p>
			<p><st c="13984">– Hay adı batası...</st></p>
			<p><st c="14004">– Yahu, ne olur, gece ne zaman olursa olsun, adı aklına gelirse hemen bana telefon ediver bir zahmet...</st></p>
			<p><st c="14108">– Sen de bana...</st></p>
			<p><st c="14125">– Adı olmaz olsun...</st></p>
			<p><st c="14146">– Adının ortasında biyerde “T” olacak ama...</st></p>
			<p><st c="14191">– Hay adı batası... </st><st c="14212">Gecemizi zehir etti be... </st><st c="14238">İyi geceler...</st></p>
			<p><st c="14252">– Size de arkadaşlar. </st><st c="14275">Bir de adını bulsaydık şunun...</st></p>
			<p><small><st c="14306">Nesin Vakfı, 6 Aralık 1987</st></small></p>
			
			</section>

  <div id="charCountTotal" value="14333"></div></body>
</html>
