<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-10">
    	<section>
			<h1><st c="0">Aşk Otu</st></h1>
			<p><span><st c="8">B</st></span><st c="10">en emekli olalı yirmi yılı geçti. </st><st c="44">Yaşımdan bu denli genç görünmemi neye mi borçluyum? </st><st c="96">Yüz yaşını geçmiş olanlarla gazetelerde yapılmış röportajları anımsıyorum. </st><st c="171">Gazeteci sorar:</st></p>
			<p><st c="186">– Bu uzun yaşamınızı neye borçlusunuz?</st></p>
			<p><st c="225">Kimisi yoğurt, kimisi sarmısak yediği, kimisi de şarapsız gün geçirmediği için uzun yaşadığını söyler. </st><st c="329">Benim yaşım daha seksen bile değil. </st><st c="365">Ama altmışımda, hatta ellimde gösterdiğimi söylerler. </st><st c="419">Bu dinçliğimi toprakla uğraşmama mı, yoksa alaycılığıma mı borçlu olduğumu bilemiyorum. </st><st c="507">Toprak deyince, öyle çiftliğim, bostanım filan yok. </st><st c="559">İki katlı evimizi çevreleyen iki dönüme yakın bir bahçemiz var. </st><st c="623">Küçük ama, azımsamamalı, yaz kış bütün günümü alıyor. </st><st c="677">Çok güzel çiçekler, sebzeler yetiştiriyorum. </st><st c="722">Benimle birlikte yaşayan büyük kızım, o çiçekleri, sebzeleri benim değil, işçilerin, bahçıvanın yetiştirdiğini söylüyor. </st><st c="843">Sebzeleri, çiçekleri bahçede yetiştireceğime satın alsaymışım daha ucuza gelirmiş. </st><st c="926">Bahçeyi kazmak, bellemek, gübrelemek için işçiler tuttuğum, haftada iki gün de bahçıvanın geldiği doğru. </st><st c="1031">Ama insanın kendi bahçesinde yetiştirdiği sebzenin tadı, çiçeğin kokusu başka oluyor.</st></p>
			<p><st c="1116">Yılda iki, kimileyin de üç kez sınıf arkadaşlarımızla bizim evde buluşuruz. </st><st c="1193">Eskiden otel salonlarında, gazinolarda, restoranlarda buluşurduk. </st><st c="1259">O zamanlar, eve sığmayacak kadar kalabalıktık. </st><st c="1306">Her yıl ikişer üçer eksile eksile ondört, onbeş kişi mi ne kaldık... </st><st c="1375">Evdeki toplantılarımız daha içten oluyor. </st><st c="1417">Biz bize, bağıra çağıra eğleniyoruz. </st><st c="1454">Eksilenlerimizden söz edip de kendimizi üzmemeye özen gösteriyoruz. </st><st c="1522">Ölen arkadaşlarımızın anısına kadeh kaldırmakla yetiniyoruz.</st></p>
			<p><st c="1582">Aramızda takma diş kullanmayan kaldı mı? </st><st c="1624">Sanmam. </st><st c="1632">Benim dişlerim dahaca tam takma değil. </st><st c="1671">Sekizi kendi dişim.</st></p>
			<p><st c="1690">Bahçemde yetiştirdiğim çiçekleri, sebzeleri arkadaşlarıma gösterip övünürüm. </st><st c="1768">Ama bu yıl evin arkasındaki bahçenin en bakımlı bölümüne bir ot tebelleş oldu ki, ot değil bela... </st><st c="1867">Nedir, ne otudur, adı nedir, bilmiyorum. </st><st c="1908">Bahçıvan da bilmiyor. </st><st c="1930">Bir bileni de bulamadım.</st></p>
			<p><st c="1954">Derler ki, ayrıkotu gelmiş buğday tarlasına, buğdaylara yalvarmış:</st></p>
			<p><st c="2021">– Ne olur, bana da bir köklük yer verir misin, ben de şuracıkta kök salayım.</st></p>
			<p><st c="2098">Ne olacak, bir köklük yerden, koskoca tarla... </st><st c="2146">Acıyan buğday,</st></p>
			<p><st c="2160">– Şuracığa yerleştir kökünü... </st><st c="2192">demiş.</st></p>
			<p><st c="2198">Ayrıkotu bu, sırnaşık, arsız yüzsüz bir ot. </st><st c="2243">Tarlaya öyle bir yayılmış, öyle kök salmış, tarlayı öyle bir kaplamış ki, ertesi yıl buğdaya tarlada bir köklük bile yer kalmamış.</st></p>
			<p><st c="2373">Bu bizim bahçede biten ot, ayrıkotundan bin beter. </st><st c="2425">Bahçemin o en bakımlı yerini kapladı. </st><st c="2463">Öyle bir alçak ot ki, kökünü saldığı yerde başka hiçbir bitkiye yaşama hakkı tanımıyor. </st><st c="2551">Onca emekle yetiştirdiğim o güzelim çiçeklerimin tümünü kuruttu. </st><st c="2616">Öyle de bir kökü var ki, toprağın ta dibine uzanıyor. </st><st c="2670">İşçi tutup kestiriyorum, ertesi gün bir de bakıyorum ki, eskisinden daha gür fışkırmış. </st><st c="2758">Kazmayla kökünden çıkarttırıyorum, oh kurtuldum demeye kalmıyor, ertesi sabah bakıyorum, her kazılan kök, üç kök olup filiz vermiş. </st><st c="2890">Zehirli bir tarım ilacı salık verdiler. </st><st c="2930">Öyle bir ilaçmış ki bu, köküne damlası düşse yüz yıllık ağaçları şıp diye kuruturmuş. </st><st c="3016">Gidip kutu kutu aldım o zehirli ilaçtan. </st><st c="3057">O arsız yüzsüz otların üzerine döktüm de döktüm. </st><st c="3106">Zehirli sıvıyı dökerken intikamımı aldığım için keyifleniyordum. </st><st c="3171">Yazık ki, keyfim uzun sürmedi. </st><st c="3202">Daha zehirli sıvıları döküp de ellerimi yıkamaya kalmadan, o arsız otların gözümün önünde serpilip, sıklaşıp boylandıklarını görmez miyim! </st><st c="3341">Hiç değilse sabahı bekle be. </st><st c="3370">Hayır, gözümün önünde büyüyüp yayılıyor. </st><st c="3411">Hani doğa filmleri vardır da, tohumun çatlayıp filizlendiğini, sapının boy atıp çiçeklendiğini, çiçek yapraklarının açıldığını, bütün hepsini biriki dakika içinde gösterir ya, bu arsız yüzsüz ot da, işte böyle gözümün önünde, sanki bana inat yaparmış gibi, ben zehirli sıvıyı döktükçe daha da büyüyor. </st><st c="3713">Herhalde sonradan kuruyacak diye düşündüm. </st><st c="3756">Ertesi sabah ne görsem, fırça sıklığında bahçeyi sarmış.</st></p>
			<p><st c="3812">Kızgınlığımdan üzerlerine saldırıp yolmaya başlamamla aman diye kaçmam bir oldu. </st><st c="3894">Ben yapraklarının insanın derisini daladığını bilmezdim. </st><st c="3951">Isırgan otundan beter dalıyor insanı. </st><st c="3989">Koparmak için tuttuğum elimin derisi önce yanmaya başladı, sonra da kabardı. </st><st c="4066">Öyle bir kaşınma başladı ki Tanrı vermesin. </st><st c="4110">Görülmemiş, duyulmamış bir bela... </st><st c="4145">Koparsan, dokunamıyorsun. </st><st c="4171">Zehirlesen daha da gelişiyor. </st><st c="4201">Kökünü kazısan daha çok yayılıyor. </st><st c="4236">Kessen büsbütün azıyor.</st></p>
			<p><st c="4259">İşte o dertli günlerimdeydi sınıf arkadaşlarımla bizim evdeki toplantımız.</st></p>
			<p><st c="4334">O sabah arkadaşlarım, kimisi özel arabasıyla, kimisi otobüsle, kimisi de taksiyle ikişer üçer geldi. </st><st c="4436">Onüç sınıf arkadaşımla, dokuzunun eşi gelmişti. </st><st c="4484">Yaşımızın gereği olarak ağırbaşlı ilk bikaç tümceden sonra elli altmış yıl öncenin çocukluğuna hemen dönüvermiştik ; sululuk, şakalar – hatta kaba saba – el şakaları bile... </st><st c="4658">Kadınlar durumu anlıyorlardı. </st><st c="4688">Bizim çocukluğumuz başlayınca, rahatlıkla çocuklaşabilmemiz için başka biyere çekiliyor, kadınlar grubu oluyorlardı.</st></p>
			<p><st c="4804">Aramızda kadın kalmayınca daha da rahatladık. </st><st c="4851">“Ulan”lı, “be”li konuşmalarımız başladı. </st><st c="4892">Konumuzun ağırlığı da herzamanki gibi cinselliğe kaydı. </st><st c="4948">Hiçbirimiz, cinsel gücümüzü yitirdiğimizi kabul etmezdik. </st><st c="5006">Kabul etmek şöyle dursun, sözün fırsatını bulunca – bulamasak da bir punduna getirerek – cinsel azgınlıklarımızı anlatırdık birbirimize. </st><st c="5143">Anlattıklarımıza inanılmadığını bilirdik, ama yine de anlatırdık ve birbirimizin palavralarını bile bile dinlerdik ki, onlar da bizi bozmadan anlattıklarımızı dinlesinler. </st><st c="5315">Çişleri gelince çiş yerlerini bile araştıra araştıra ; karıştıra karıştıra zar zor bulanlar, bulana dek donlarına biraz kaçıranlar cinsel güçlülükleri konusunda ençok atanlardı.</st></p>
			<p><st c="5492">Öğrenciliğimizde en çocuk görünenimiz Asaf, şimdi en yaşlımız görünüyordu. </st><st c="5568">Derisinde kırışmamış bir santimetre karelik bile yer kalmamıştı.</st></p>
			<p><st c="5632">Kendi bilim alanında uluslararası üne kavuşmuş olan Ekrem titrek bir adam olmuştu. </st><st c="5716">Hoş, hepimizin eli azçok titriyordu ama, Ekrem’in paça peltesi gibi titremeyen yeri kalmamıştı. </st><st c="5812">Kahve fincanını masadan titrek eliyle alıp dudaklarına dek zar zor götürebiliyordu.</st></p>
			<p><st c="5895">İçimizde en sporcu olan Muzaffer’in adımları küçülmüştü. </st><st c="5953">Adımlarını santim santim atabiliyordu.</st></p>
			<p><st c="5991">Onarılması için takma dişlerini dişçiye vermiş olan Mehmet, elma şekeri yalar gibi konuşuyordu.</st></p>
			<p><st c="6087">Şinasi nasıl olmuştu da bu denli küçülmüştü! </st><st c="6133">Nerdeyse küçüle küçüle yitip gidecekti.</st></p>
			<p><st c="6172">Bir zamanlar en uzun boylumuz Kemal, iki büklüm olmuştu. </st><st c="6230">Otururken bile başını kaldırıp dik duramıyordu.</st></p>
			<p><st c="6277">Konuşma en kısa yoldan cinsel güce dayanınca, her toplantımızda olduğu gibi, istatistik ve sayısal palavralarımız da başladı. </st><st c="6404">Artık diline vurmuş dedikleri gibi biz de atıp tutuyorduk. </st><st c="6463">O titrek Bekir, titreye titreye,</st></p>
			<p><st c="6495">– Doğrusunu söylemek gerekirse, dedi, son aylarda benim eski gücüm kalmadı.</st></p>
			<p><st c="6571">Bu yiğitçe itirafa hepimiz şaştık. </st><st c="6607">Adımlarını santim santim atan Mustafa,</st></p>
			<p><st c="6645">– Kaç, kaç? </st><st c="6658">Sen onu söyle! </st><st c="6673">dedi. </st><st c="6679">Bekir,</st></p>
			<p><st c="6685">– Grafik gittikçe düşüyor, dedi, eh işte... </st><st c="6730">Haftada dört beş, bilemedin sekiz filan...</st></p>
			<p><st c="6772">Kulağı ağır işiten arkadaşlardan biri,</st></p>
			<p><st c="6811">– Ne dedin, ne dedin? </st><st c="6834">diye merak ve ilgiyle sordu. </st></p>
			<p><st c="6863">Bekir aynı sayıyı yineledi.</st></p>
			<p><st c="6890">Kundaktaki bebek kadar kalmış olan Muzaffer,</st></p>
			<p><st c="6935">– Atmaaaa, o kadarını ben bile herzaman çıkaramıyorum... </st><st c="6993">dedi.</st></p>
			<p><st c="6998">Titrek Ekrem kulağıma eğilip titreye titreye,</st></p>
			<p><st c="7044">– Atıyor ulan, ya gençken kaçtı... </st><st c="7080">Palavracıya bak! </st><st c="7097">diye fısıldadı.</st></p>
			<p><st c="7112">Dişsiz Mehmet, sözcükleri eme eme anlattığı o müstehcen fıkrayı “Malumu âliniz efendi oğlum, bu iş o işe benzemez!” diye bitirdi. </st><st c="7243">Bir kahkaha koptu.</st></p>
			<p><st c="7261">Ekrem aynı konuda daha da ileri giderek, yirmi altı yaşındaki sevgilisini ne kerte memnun bıraktığını anlata anlata bitiremedi. </st><st c="7390">İki büklüm Kemal, başını kaldıramadan, sanki başka odadaki karısı duyabilirmiş gibi,</st></p>
			<p><st c="7474">– Aman bizimkisi duymasın... </st><st c="7504">diye başlayarak Kazanova’yı bile kıskandıracak zamparalık öyküleri anlattı.</st></p>
			<p><st c="7579">Bahçeye çıktık. </st><st c="7596">Kendimizin daha dinç olduğumuzu kanıtlamak için, sanki onları kollar ve korurmuş gibi yapıp arkadaşlarımızın koluna girerek onların yürümesine sözde yardım ediyorduk. </st><st c="7763">Gerçekteyse kendimiz yürümekte zorluk çektiğimizden, bize destek olsun diye koluna girdiğimiz arkadaşa yaslanıyorduk.</st></p>
			<p><st c="7880">Arkadaşlardan biri bahçeyi sarmış olan o arsız otları gösterip,</st></p>
			<p><st c="7944">– Yahu, nedir bu pis otlar? </st><st c="7973">Neden bunları söktürmüyorsun? </st><st c="8003">Eskiden bahçe ne güzeldi... </st><st c="8031">dedi.</st></p>
			<p><st c="8036">Bir başka arkadaş da sarsak sarsak otların içine dalınca ben hemen,</st></p>
			<p><st c="8104">– Aman, o otları ezme! </st><st c="8128">diye bağırdım. </st><st c="8143">Çok değerli onlar. </st><st c="8162">Onlara aşk otu derler.</st></p>
			<p><st c="8184">Bu yalan oracıkta birdenbire aklıma gelmişti. </st><st c="8231">Aşk sözcüğünü duyanlar kulak kabarttılar. </st><st c="8273">Ben soruları duymazdan gelip salona geçtim. </st><st c="8317">Onlar da arkamdan geldi.</st></p>
			<p><st c="8341">Şinasi,</st></p>
			<p><st c="8349">– Aşk otu mu dedin, neymiş bu otun kerameti? </st><st c="8395">diye sordu. </st></p>
			<p><st c="8407">Ben atmaya başladım:</st></p>
			<p><st c="8427">– Efendim, bu ot bizim buralarda bulunmaz. </st><st c="8471">Yetiştirmesi de çok zor. </st><st c="8496">Ben bu otun kerametini kitaplarda okumuştum. </st><st c="8541">Tohumlarını taaa Katmandu’dan binbir zorlukla getirtebildim dünyanın parasını verdim.</st></p>
			<p><st c="8626">– Yani neye yarar bu ot?</st></p>
			<p><st c="8651">– Adı üstünde işte: aşk otu... </st><st c="8683">Bu ot taze olarak yenir, kurutularak yenir. </st><st c="8727">Yapraklarını, dallarını kurutup el değirmeninde öğüt, tozunu bütün yiyeceklere içeceklere serpele...</st></p>
			<p><st c="8827">– Neye yarar, sen onu söyle...</st></p>
			<p><st c="8858">– Söyledik ya kardeşim: aşk otu... </st><st c="8894">Ben ilkin etkisini anlayamadım, yanılıp fazlaca kaçırmışım. </st><st c="8954">Görecektiniz beni. </st><st c="8973">Yatağa, odaya, eve sığamaz oldum. </st><st c="9007">Gördüğüm kadına saldırmak geliyor içimden, kendimi zor tutuyorum. </st><st c="9073">Bu ot insanı azdırıyor ki nasıl bir azma... </st><st c="9117">Hele kökünü yersen, insan dört yaşında boğaya dönüyor, ipin, zincirin tutacağı yok. </st><st c="9201">Artık kökünü çiğnemiyorum, günde üç öğün yapraklarından yiyorum biraz. </st><st c="9272">İnanın, otuz yaşımda nasılsam, simdi de öyleyim.</st></p>
			<p><st c="9320">Kulağı ağır duyan arkadaş elini kulağına boru yaparak dinliyordu.</st></p>
			<p><st c="9386">Muzaffer,</st></p>
			<p><st c="9396">– Tohumundan biraz ver bana da... </st><st c="9431">dedi.</st></p>
			<p><st c="9436">– Zamanı değil ki... </st><st c="9458">Zamanı gelince veririm. </st></p>
			<p><st c="9482">Biri,</st></p>
			<p><st c="9487">– Bu iş öyle ilaca, toza, ota filan kaldı mı, çekiver kuyruğunu... </st><st c="9555">dedi.</st></p>
			<p><st c="9560">Başka biri de, benim için,</st></p>
			<p><st c="9587">– Ulan bilmez misiniz bu hergeleyi, çocukluğundanberi böyledir bu... </st><st c="9657">Atıyor yine... </st><st c="9672">dedi.</st></p>
			<p><st c="9677">Onca propagandam boşa gidiyordu. </st><st c="9711">İşi ciddi tutmalıydım. </st><st c="9734">Ciddi tutmak için de bilimsel bir yutturmaca gerekliydi. </st><st c="9791">Başladım atmaya. </st><st c="9808">Bu konuda bütün bildiklerimi anlattım:</st></p>
			<p><st c="9846">– İster inanın, ister inanmayın... </st><st c="9882">Ama gerçek bu. </st><st c="9897">Kimi bitkilerin cinsel gücü artırdığı ötedenberi biliniyordu. </st><st c="9959">Hatta İbni Mustî’nin ünlü kitabında yazar ki, çörekotu, maydanoz tohumu, kereviz tohumu, tere tohumu, soğan tohumu, havuç tohumu, kişniş tohumu, şalgam tohumundan yapılan macun her sabah aç karnına yenilirse...</st></p>
			<p><st c="10169">Muzaffer gözlüklerini çıkararak,</st></p>
			<p><st c="10202">– Ne olurmuş, ne olurmuş?.. </st><st c="10231">diye sordu.</st></p>
			<p><st c="10242">Ben dilimi damağımda şaplata şaplata herşeyi anlatmış oldum. </st><st c="10304">Etkisini soğutmadan sürdürdüm sözü:</st></p>
			<p><st c="10339">– Kimi besinlerin “radyo vitalite”si vardır. </st><st c="10385">Bu radyo vitalitenin azlığı yada çokluğu, vücuttaki elektrik potansiyelini azaltır yada çoğaltır. </st><st c="10483">Çünkü bütün bitkiler enerjilerini güneşten alırlar. </st><st c="10535">Aldıkları enerjiyi, madenler gibi. </st><st c="10570">bünyelerinde radyasyona çevirirler. </st><st c="10606">Her bitkinin enerji alma yeteneği bir olmadığı için yaydığı radyonlar da sıfır ile onbin arasında değişir.</st></p>
			<p><st c="10712">Bitkisel besinler 6500 ile 10 000 angström arasında radyo vitalite dalgaları çıkaranlardır ki, bunlar insanın cinsel gücünü etkiler. </st><st c="10846">Bu aşk otunda, bütün bitkilerden daha çok cinsel güç etkisi var. </st><st c="10911">Ölçmüşler, radyo vitalite dalgaları 40 bin angström. </st><st c="10964">Aşk otu yenildikçe elektrik akımı gibi vücuda cinsel güç dolup taşıyor. </st><st c="11036">Taşınca ne olur? </st><st c="11053">İnsan azıyor... </st><st c="11069">Dünyada bu aşk otu denilen bitkiden daha afrodizyak madde yokmuş.</st></p>
			<p><st c="11134">Bu bilimsel açıklamam karşısında burunlarının üstüne boksörün yumruğunu yemiş gibi sersemlediler. </st><st c="11233">Kimisi yine de inanmamış göründü, kimisi öğrencilik zamanımızda olduğu gibi yine attığımı, kimisi de – çok şükür – böyle ilaçları kullanmayı gereksinmediğini söyledi. </st><st c="11400">Susanlar, düşüncelerini belli etmeyenler de oldu. </st><st c="11450">Ama ben, bilimsel konuşmamın etkisini göstereceğine güveniyordum. </st><st c="11516">Buyüzden herkesin kendi başına kalması için salondan ikinci kata çıktım. </st><st c="11589">Suratı kırış kırış Asaf az sonra yanıma geldi, koluma girdi. </st><st c="11650">Baktım, Asaf’ın dudakları kabarmış ve iki dudağının arasında yediği aşk otunun yaprağı sarkıyor. </st><st c="11747">Belli ki, kimseye çaktırmadan aşk otunu ilk otlayan o. </st><st c="11802">Kabarmış dudaklarını, ağzını kaşıya kaşıya, otla motla cinsel gücün artacağına inanmadığını yineleyip yine bahçeye indi. </st><st c="11923">Titrek Ekrem’i merdivende gördüm. </st><st c="11957">Zavallı, elleri titrediği için kopardığı aşk otlarını yeterince ceplerine sokamamış, otlar şişkin ceplerinden sarkıyordu. </st><st c="12079">Ekrem merdivende beni görünce, sağ elinin parmaklarıyla bana dört işareti verdi. </st><st c="12160">Ben de,</st></p>
			<p><st c="12167">– Çok iyisin maşallah... </st><st c="12193">deyip geçtim.</st></p>
			<p><st c="12206">Sınıf arkadaşlarım, aşk otundan otlamak, hatta aşk otlarını kökleyip çıkararak ceplerine, koyunlarına doldurmak için birbirlerini kolluyorlardı. </st><st c="12352">Bahçede kendilerinden başkasının olmadığını anlayınca hemen otlamaya, dalanan elleri yana yana aşk otlarını koparmaya başlıyorlardı. </st><st c="12485">Ben de onlara bu fırsatı yaratmaya çalışıyordum.</st></p>
			<p><st c="12533">Her toplantımızda, öğle yemeğimizin üstüne kahvelerimizi içtikten sonra kimimiz koltuklarda, kanepelerde, kimimiz de yataklarda biraz uyur, kestirir yada şekerleme yapardık. </st><st c="12708">O gün arkadaşlardan pek uyuyan olmadı, ama uyur gibi yapan oldu. </st><st c="12773">Uyur gibi yapıp gizli gizli bahçeye iniyor, aşk otunun yapraklarını, sapını, kökünü topluyorlardı. </st><st c="12872">Bahçede otlarken yada ot yolarken karşılaşanlar, birbirleriyle alay etmeye bile başlamışlardı.</st></p>
			<p><st c="12966">Üst kattan bahçeye baktım. </st><st c="12994">Aşk otlarının olduğu yer, çekirge sürüsünün daldığı buğday tarlasına dönmüştü.</st></p>
			<p><st c="13072">Çantası şişkinleşmiş olan Kemal de aşk otundan yarar umacak duruma düştükten sonra ne yapılsa yararı olmayacağını söyleyince,</st></p>
			<p><st c="13198">– Haklısın, dedim, ama yine de aşk otundan kadınlar yememeli...</st></p>
			<p><st c="13262">Telaşla,</st></p>
			<p><st c="13271">– Neden? </st><st c="13281">diye sordu.</st></p>
			<p><st c="13292">– Yahu, hanımların da yaşı maşallah geçkin... </st><st c="13339">Bu yaştan sonra aşk otu yerler de bir azarlarsa Tanrı korusun, düşünebiliyor musun...</st></p>
			<p><st c="13424">– Doğru yahu. </st><st c="13439">deyip, başına bişey gelmiş gibi karısının yanına koştu.</st></p>
			<p><st c="13494">Başka toplantılarımızda ikindiye doğru bizden ayrılan sınıf arkadaşlarım, o gün, çantalarını, torbalarını, bir birlerine göstermeden aşk otu doldurabilmek için akşamın geç saatlerine dek bizde kaldılar. </st><st c="13698">Bütün gün de, cinsel güçlerinin – çok şükür – azalmadığını, birbirlerine kaç kaç diye sorarak anlatıp durdular ve ilacın, otun etkisine hem gereksinmediklerini – çok şükür – hem inanmadıklarını anlattılar.</st></p>
			<p><st c="13903">Çantaları, torbaları, hatta cepleri tıka basa aşk otuyla dolu olarak arabalara binerlerken beni ne çok sevdiklerini, ne çok özlediklerini, buyüzden yakında yine geleceklerini söylediler. </st><st c="14091">Ben de bundan sevinç duyacağımı söyledim. </st><st c="14133">Gerçekten de sözlerinde durdular. </st><st c="14167">İçlerinde ertesi gün bile gelen oldu. </st><st c="14205">En seyrek gelen, yokluğuma bir hafta zor dayanıp haftada bir ziyaretime geliyor ve gizlice torbasına aşk otu doldurup gidiyordu.</st></p>
			<p><st c="14333">Aşk otunun yararları ağızdan ağıza yayılmış olacak ki, sınıf arkadaşlarımdan başkaları da dadandı. </st><st c="14433">Dolaylarda bulunanlar da artık geliyordu. </st><st c="14475">Hatta, geceleri bile bahçeye dalıp gizlice aşk otu toplayanlar oluyordu ; onları görmezden geliyordum.</st></p>
			<p><st c="14577">Çok değil, iki ay bile olmadan bizim bahçe aşk otundan arındı. </st><st c="14641">Bir kök bile aşk otu kalmamıştı. </st><st c="14674">Daha etkili olduğunu söylediğim için, toprağı eşeleyip eşeleyip aşk otunun köklerini çıkarmışlardı.</st></p>
			<p><st c="14773">Bahçemde aşk otunun kökü kazınıp tek dal bile kalmayınca, evimize, bahçemize gelip giden de kalmadı. </st><st c="14875">Aşk otu küstü mü, ne oldu bilmem, artık hiç aşk otu yok... </st><st c="14934">Arıyorum, başka yerlerde de bulamıyorum. </st><st c="14975">Korkulu rüya gibi bişeydi, geldi geçti.</st></p>
			<p><st c="15014">Neye yanarım bilir misiniz, bahçemdeki o kadar aşk otu kapanın elinde kaldı da, iki üç dal koparıp kendime saklamadım. </st><st c="15134">Ben böyleyimdir işte, başkalarını düşünmekten kendimi düşünemem. </st><st c="15199">Bahçeden koparıp kurutsaydım da tozunu yemeklere azar azar ekseydim ya...</st></p>
			<p><st c="15272">Sınıf arkadaşlarımdan istiyorum. </st><st c="15306">Yok diye, almadık diye yemin ediyorlar. </st><st c="15346">Ya aldıklarının hepsini yiyip bitirdiler yada vermiyorlar. </st><st c="15405">Hoş benim, tıpkı sınıf arkadaşlarım gibi, şimdilik aşk otuna gereksindiğim yok ama, ilerisini düşünüyorum. </st><st c="15512">Bunun onbeş yirmi yıl sonrası da var.</st></p>
			<p><small><st c="15549">Nesin Vakfı, 20 Eylül 1986</st></small></p>
			
			</section>

  <div id="charCountTotal" value="15576"></div></body>
</html>
