<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-8">
    <section>
			<h1><st c="0">Bir Muzır Öykü: Vah Yavrum Vah</st></h1>
			<p><span><st c="31">B</st></span><st c="33">en o zamanlar “çakı gibi teğmendim” diye başlayacaktım, ama vazgeçtim. </st><st c="104">Çünkü teğmendim ama çakı gibi değildim. </st><st c="144">Olsam olsam “dolmakalem gibi bir teğmendim” demem daha uygun bir benzetiş olur.</st></p>
			<p><st c="223">Ben dolmakalem gibi bir teğmenken, çok doğal değil mi, kız arkadaşlarım vardı. </st><st c="303">Bunların hiçbiri “iyi aile kızı”, “temiz aile kızı” değildi. </st><st c="364">Belki de bir damla bile helal süt emmiş değildi zavallılar. </st><st c="424">Çünkü benim o “iyi aile çocukları” çevresiyle ilişkim yoktu ki onlarla arkadaşlık edeyim. </st><st c="514">Benim o zamanki kız arkadaşlarım, ayıptır söylemesi, henüz geneleve düşmemiş genel kızlardı. </st><st c="607">Bunların hepsi de kendilerine bir özgeçmiş, bir yaşamöyküsü uydururlardı. </st><st c="681">Bu uydurma yaşamöyküsünü o denli çok kişiye yineleye yineleye anlatırlardı ki, anlata anlata gerçek sanmaya başlar, sonunda uydurduklarına kendileri de inanırlardı.</st></p>
			<p><st c="845">Bir Birsen vardı örneğin, vah yavrum vah... </st><st c="890">Ben tanıdığımda daha onyedisindeydi. </st><st c="927">Sonradan adını Nedret yaparak Abanoz Sokağındaki bir geneleve düşmüş, eroine de alışmıştı. </st><st c="1018">Çoktan ölmüş olmalı... </st><st c="1041">Vah yavrum vah! </st><st c="1057">Birsen kendine uydurduğu öyküye göre bir öğretmenin kızıydı.</st></p>
			<p><st c="1117">Bir seksensekiz Sabahat vardı. </st><st c="1149">Kaşları eski yazıyla sekiz biçiminde olduğundan seksensekiz Sabahat denirdi. </st><st c="1226">Bütün yaşamımda onun kadar güzel çiftetelli oynayan kadın görmedim. </st><st c="1294">Vah yavrum vah... </st><st c="1312">Uydurduğu yaşamöyküsüne göre bir subayın kızıydı. </st><st c="1362">Kendi uydurduğu yaşamöyküsüne öyle inanırdı ki, anlatırken ağlardı. </st><st c="1430">Vah yavrum vah...</st></p>
			<p><st c="1447">Bir Sabahat daha vardı, Erkek Sabahat... </st><st c="1489">O da bir yalan uydurmuştu, kendisiyle ilk cinsel ilişkiyi babasının kurduğunu söylerdi. </st><st c="1577">Gerçekten erkek kızdı. </st><st c="1600">Elli yıl önce sık sık yinelediği bir sözü unutamıyorum: “Toprak dolacağına tokmak dolsun...” Bu bir özdeyiş, değil mi? </st><st c="1719">Vah yavrum vah...</st></p>
			<p><st c="1736">Erzincanlı Semiha... </st><st c="1758">Vah yavrum vah... </st><st c="1776">Veremdi zavallı.</st></p>
			<p><st c="1792">Ya Arnavut Perihan... </st><st c="1815">Bu Perihan kadar kendini aşkına yok edesiye veren bir başkasını görmedim. </st><st c="1889">Vah yavrum vah!</st></p>
			<p><st c="1904">Neyse, ben size koleksiyonumu sergilemek istemiyorum. </st><st c="1959">Benim istediğim, gençliğimde değil de, yaşlılığımda tanıştığım bu genel kızlardan birinin yaşamını özetlemek.</st></p>
			<p><st c="2068">Anlatamayacağım kertede dertli olduğum bir geceydi. </st><st c="2121">Yalnızlık bir hançer gibi göğsüme saplanmıştı ve gümüş işli sapından tutup yüreğimden çekip çıkaramıyordum bu görünmeyen hançeri. </st><st c="2251">İşte o zaman, gençliğimde olduğu gibi bana uyduruk bir özgeçmiş anlatacak bir kızı öylesine gereksindim ki, gecenin bir zamanı kendimi sokağa attım. </st><st c="2400">O saatlerde Taksim’den Nişantaşı’na dek yolun bu türlü kadınlarla dolu olduğunu her Istanbullu bilir. </st><st c="2502">Kimi tek dolaşır, kimi ikisi üçü birlikte... </st><st c="2547">Açıkça söylüyorum, benim o gece niyetim uydurulmuş bir yaşamöyküsü dinlemekti, başka hiçbişey değil...</st></p>
			<p><st c="2649">Aradığımı bulmam hiç de zor olmadı. </st><st c="2686">Bilindiği ve bizzat başbakanın da söylediği gibi, memleketimizde hertürlü mal bol bol bulunuyor. </st><st c="2783">Eskisi gibi hiçbişeyin sıkıntısını çekmiyoruz çok şükür. </st><st c="2840">Üstelik, kimi malları ucuzluk olsun diye dışalımla getiriyoruz da...</st></p>
			<p><st c="2908">Kızı eve getirdim. </st><st c="2928">Herşey tasarladığım gibi oldu. </st><st c="2959">Ben bu kızlara çok acıdığım için hep, “vah yavrum vah” derim. </st><st c="3021">Buna da “vah yavrum vah” deyince bir kızsın, bir sinirlensin...</st></p>
			<p><st c="3084">– Ne var bunda bu kadar kızacak?</st></p>
			<p><st c="3117">– Başıma gelenleri bilseydiniz, anlardınız neden sinirlendiğimi. </st><st c="3183">Bu söz bana geçmişimi anımsatıyor.</st></p>
			<p><st c="3217">Özgeçmişini anlattı. </st><st c="3239">Ben de onun anlattıklarını size aktarıyorum.</st></p>
			<p><st c="3283">Genç kız Üsküdar iskele alanından Bağlarbaşı’na gidecek olan dolmuş arabasına bindi. </st><st c="3369">Arabaya binen ilk yolcu olduğundan daha rahat olur diye sürücünün yanına oturdu. </st><st c="3450">Hava sıcaktı. </st><st c="3464">Kızın giysisi incecik, tiril tirildi. </st><st c="3502">Dizkapağından yukarıya doğru pembe beyaz baldırı azıcık görünüyordu. </st><st c="3571">Sürücü, ipini koparıp Istanbul’a düşenlerden, insan biçimine girmiş bir itti. </st><st c="3649">Sürücünün önünde, göstergelerin üstünde “Allahın dediği olur” yazılı bir levha yapıştırılmıştı.</st></p>
			<p><st c="3744">Sürücü kızın eteğinin örtemediği dizkapağına yan gözle baktı. </st><st c="3807">Vites kolunu tutarmış gibi yaparak elini kızın bacağına değdirdi ve kıvılcım sıçramış benzinin parlaması gibi, birden kontak anahtarını çevirip gazladı.</st></p>
			<p><st c="3959">Kız,</st></p>
			<p><st c="3964">– Bu dolmuş değil mi? </st><st c="3987">diye sordu. </st></p>
			<p><st c="3999">Sürücü,</st></p>
			<p><st c="4006">– Dolmuş, dedi, ama yolcu yok... </st><st c="4040">Nasıl olsa yoldan alırız.</st></p>
			<p><st c="4065">Bu hızla giden arabanın yoldan yolcu alması olanaksızdı. </st><st c="4123">Dönemeçleri dönerken kız istemeden sürücünün üstüne savruluyor ve sürücüye engel olmamak için “Allahın dediği olur” levhasına tutunuyordu.</st></p>
			<p><st c="4261">Bağlarbaşı’na gelince sürücü arabayı daha hızlı sürdü. </st><st c="4317">Yoldan sapan araba çalılar arasından “Allahın bol, insanın kıt olduğu” yerlere gitti.</st></p>
			<p><st c="4402">Kız bağırıyordu:</st></p>
			<p><st c="4419">– Nereye?</st></p>
			<p><st c="4429">– Buraya kadar yavrum.</st></p>
			<p><st c="4452">Kapının kilit düğmesini bastırıp kızın üzerine atıldı. </st><st c="4508">Kız, sürücüyle boğuşmaya giriştiyse de, gücü yetmeyince yalvarmaya başladı:</st></p>
			<p><st c="4583">– Yapma n’olursun, ben kızoğlankızım... </st></p>
			<p><st c="4624">Sürücü,</st></p>
			<p><st c="4631">– Vah yavrum vah, dedi, biz o kadar da vicdansız değiliz, sen hiç kaygılanma, evvelallah biz senin kızoğlankızlığına kıl kadar zarar vermeyiz...</st></p>
			<p><st c="4776">Kız ağladı, çırpındı, ama gücü yetmediğinden kendini savunamadı.</st></p>
			<p><st c="4841">İşini bitiren sürücü kızı kucaklayıp arabadan çıkardı. </st><st c="4897">Yarı baygın kızı bir külçe gibi yere bıraktı.</st></p>
			<p><st c="4942">Kızın haykırışlarını mı duymuşlar, yoksa olanları uzaktan görüp kuşkulanmışlar mıydı, iki erkek koşarak olay yerine geliyordu ki, sürücü arabayı gazlayıp uzaklaştı. </st><st c="5108">İki erkek, yerde uzanmış ağlayıp duran kıza sokuldu. </st><st c="5161">İyi yürekli olduklarından kıza acıyıp,</st></p>
			<p><st c="5199">– Vah yavrum vah... </st><st c="5220">dediler.</st></p>
			<p><st c="5228">Kız onların acınmalarından yüreklenerek, onlara bir araba çağırmaları için yalvardı. </st><st c="5314">Boğuşurken kızın giysisi yırtılmış, eteği beline dek açıktı.</st></p>
			<p><st c="5374">Erkeklerden biri kızı kucaklayıp sırtını bir ağaca dayadı. </st><st c="5434">İki erkek kızın iki yanına oturdular. </st><st c="5472">Kızın solundaki,</st></p>
			<p><st c="5488">– Vah yavrum vah... </st><st c="5509">dedi.</st></p>
			<p><st c="5514">Hâlâ ağlamakta olan kıza sol yanındaki,</st></p>
			<p><st c="5554">– Artık ağlama, içim parçalanıyor. </st><st c="5590">Kurtuldun şükür... </st><st c="5609">dedi. </st><st c="5615">Üzülme! </st><st c="5623">Vah yavrum vah...</st></p>
			<p><st c="5640">İki erkek de zavallı kıza çok acımışlardı. </st><st c="5684">Bu alçaklığı yapan sürücüye sövüp sayıyor ve “vah yavrum vah” diye iki yanından sarıldıkları kızı sağlı sollu okşayıp sevip duruyorlardı. </st><st c="5822">İlkin saçlarını, omuzlarını, sırtını okşarlar ve yaşlı gözlerini, yanaklarını öperlerken, yavaş yavaş elleri kızın belden aşağılarına doğru kaymaya başlamıştı.</st></p>
			<p><st c="5981">Solundaki erkek kalktı ve bikaç adım uzaklaşıp bekledi. </st><st c="6038">Şimdi kızı “vah yavrum vah” diyerek sevip okşayan ve öpen sağındakiydi. </st><st c="6110">Kız, kurtarıcısının niyetini anlayınca yalvarmaya başladı. </st><st c="6169">Erkek,</st></p>
			<p><st c="6175">– Ben o alçak sürücü gibi zor kullanmıyorum ki, dedi, her iş güzellikle, gönül rızasıyla olsun isterim... </st><st c="6282">Ama gönül rızasıyla olmazsa, o zaman başka...</st></p>
			<p><st c="6327">Kız ne yaptıysa herifi üstünden atamadı. </st><st c="6369">Hâlâ “vah yavrum vah” deyip duruyor ve gittikçe soluğu da, “vah yavrum vah”ları da hızlanıyordu. </st><st c="6466">Bisüre sonra, “vah yavrum vah”ları kesilince erkek ayağa kalktı, pantolonunu çekip toparlandı. </st><st c="6561">Bu kez ayakta bekleyen öteki erkek kızın yanına çöktü. </st><st c="6616">O da, “vah yavrum vah” diyerek kızcağızı avutmaya çalıştı.</st></p>
			<p><st c="6674">O sırada ayak sesleri, bir koşuşma duyulunca, kız umuda kapılıp haykırışlarını yükseltti. </st><st c="6765">Yaklaşan birileri vardı. </st><st c="6790">İki erkek de tabana kuvvet kaçtılar.</st></p>
			<p><st c="6826">Yetişenler beş erkekti. </st><st c="6851">Onlardan biri, “vay namussuzlar, vay ırz düşmanları, vay alçaklar...” diye kaçanların arkasından koştuysa da, az sonra vazgeçip kızın yanına döndü. </st><st c="6999">Beş erkek de, yerde iki büklüm olmuş ağlayıp duran yarı çıplak kızın başında toparlandı. </st><st c="7088">Beşi de ayakta durmuş kıza bakıp cık cık diye sesler çıkararak ağız şapırdatıyor ve arada, “vah yavrum vah” diyerek zavallı kıza acıyorlardı. </st><st c="7230">İçlerinden biri,</st></p>
			<p><st c="7246">– Arkadaşlar, bu kız burda bırakılmış, yazıktır, dedi, bunu çatı altı biyere götürelim...</st></p>
			<p><st c="7336">Başka biri de,</st></p>
			<p><st c="7351">– Bizim inşaata götürelim... </st><st c="7381">dedi.</st></p>
			<p><st c="7386">Kız, kurtarılacağı umuduna kapılıp sevindi. </st><st c="7431">Kollarından tutup kızı ayağa kaldırdılar. </st><st c="7473">Ama yürümeye gücü yoktu. </st><st c="7498">İriyarı olan biri, gelini ilk gece gerdek odasına sokan damat gibi, kızı iki kolunun arasına yatırıp götürdü. </st><st c="7608">Öbürleri de arkasından yürüyüp hâlâ cık cık sesleri çıkararak “vah yavrum vah” demekteydiler. </st><st c="7702">Birara beş erkekten birden çıkan “vah yavrum vah” sesleri, çok sesli bir koroya dönüştü yada ilahi okunuyormuş gibi oldu. </st><st c="7824">Bu görünüm sanki görkemli bir törendi. </st><st c="7863">Bu törensel yürüyüş epiy sürdü. </st><st c="7895">Konutların başladığı biyere geldiler. </st><st c="7933">Kızı, dahaca duvarları örülmemiş, çatısı ancak yarı kapanmış büyük bir yapıya soktular. </st><st c="8021">Bu beş kurtarıcı, bu yapının işçileri olabilirdi. </st><st c="8071">Bu yapıda, salt bir odanın camı, çerçevesi, kapısı takılmış ve orası işçilerin barınağı olarak kullanılıyordu. </st><st c="8182">Yer döşekleri bile vardı. </st><st c="8208">Kollarında taşıyan adam kızı döşeğe koyup yanına çöktü. </st><st c="8264">Öbürleri kapının dışında kalmışlardı. </st><st c="8302">Kızcağız, ağlıyor, ama artık gözlerinden yaş gelmediğinden içini çekip duruyordu. </st><st c="8384">İriyarı adam “vah yavrum vah” diyerek kızın ıslak yanaklarından, dudaklarından öpmeye başladı. </st><st c="8479">Adam, üzeri kare kare değişik basma ve pazen bezlerinden dikilmiş kirli yorganı üstlerine çekti. </st><st c="8576">Kır başka, ne de olsa bir çatı altı başkaydı. </st><st c="8622">Kızın didişecek, boğuşacak, kendini kurtarmaya çalışacak gücü kalmamıştı, çabalasa da işe yaramıyordu.</st></p>
			<p><st c="8724">Adam keyfini getirip kalkınca bir cıgara yaktı. </st><st c="8773">Anahtar deliğinden onu seyreden arkadaşlarından biri,</st></p>
			<p><st c="8826">– Hadi yahu, cıgaranı da artık dışarda iç... </st><st c="8872">dedi.</st></p>
			<p><st c="8877">İriyarı adam odadan çıktı, başkası girdi. </st><st c="8920">O başkası çıkınca öbürü... </st><st c="8947">Hepsi de zavallı kızcağıza acıyor ve “vah yavrum vah” diyorlardı. </st><st c="9013">Bütün gece herbiri bikaç kez odaya girip çıktı. </st><st c="9061">Sabah olunca, kızı orda bırakıp savuştular. </st><st c="9105">Ne var ki, ordan ayrılırken bile “vah yavrum vah” demekteydiler.</st></p>
			<p><st c="9169">Kız o kirli yatakta uyuyakalmıştı. </st><st c="9205">Bir sesle gözlerini açtı. </st><st c="9231">Başında orta yaşlı bir adam vardı. </st><st c="9266">Kız, korkuyla bu adama baktı. </st><st c="9296">Adam, kızın başına gelenleri durumundan anlamış olacak ki,</st></p>
			<p><st c="9354">– Seni evime götüreyim, dinlen, üstünü başını toparla, sonra gideceğin yere gidersin... </st><st c="9443">dedi.</st></p>
			<p><st c="9448">Bu adam “vah yavrum vah” demediği için kız ona güven duydu.</st></p>
			<p><st c="9508">Orta yaşlı adam kızı yakındaki evine götürdü. </st><st c="9555">Adam evinde yalnız yaşıyordu. </st><st c="9585">Kıza gerçekten iyi davrandı. </st><st c="9614">Kız o evde banyo bile yaptı. </st><st c="9643">Ama banyodan sonra adamın acıma duyguları birden kabarıp kıza “vah yavrum vah” demeye başlayınca ödü kopan kız kaçmak istediyse de, adam kapıyı kilitleyip anahtarı sakladı. </st><st c="9816">O adam, tam bir hafta kıza “vah yavrum vah” diyerek acıdı. </st><st c="9875">Bir hafta sonra eve adamın akrabası olan bir genç geldi. </st><st c="9932">Namuslu, vicdanlı bir gençti. </st><st c="9962">Başına gelenleri öğrenince kızı kurtarmaya karar verdi. </st><st c="10018">Bu gencin yaşlı bir kadın akrabası vardı. </st><st c="10060">Kızı o yaşlı akrabasının yanına bırakıp koruyacaktı. </st><st c="10113">Gençle kız evden kaçıp o yaşlı teyzenin evine geldiler. </st><st c="10169">İkisi birlikte beş on geceyi o evde geçirdiler. </st><st c="10217">Vicdanlı genç de kıza acımıştı ve buyüzden ona sık sık “vah yavrum vah” diyordu. </st><st c="10298">Kızın buna karşı koyduğu filan yoktu ama, bir zaman sonra delikanlı eve uğramaz oldu. </st><st c="10384">O güler yüzlü sevecen teyzenin eve erkek konukları gelmeye başladı. </st><st c="10452">Her gece değişik konuklar geliyor ve hepsi de son kertede acımalı insanlar olduklarından “Vah yavrum vah” diyerek kızı koyunlarına alıyorlardı. </st><st c="10596">Bu erkeklerin içinde, koynundaki kıza “vah yavrum vah” derken hüngür hüngür ağlayanlar bile vardı.</st></p>
			<p><st c="10694">Nice zaman sonra kız o güleç yüzlü yaşlı teyzenin evinden kaçtı. </st><st c="10760">Kendi başının umarına bakmaya başladı. </st><st c="10799">“Kendi okulunu kendin yap!”, “Kendi uçağını kendin yap!”, “Kendin pişir, kendin ye!”, “Kendi şeyini kendin ş’aap!” döneminde, elbette bu kızcağız da kendi işini kendi yapacaktı ve de öyle yapıyordu. </st><st c="10998">Artık eskisi gibi kendisine erkekler, “Vah yavrum vah” dedikleri zaman ağlamıyor, ama kızıyordu.</st></p>
			<p><st c="11094">– Şimdi anladınız mı, dedi, bana ne derseniz deyin, ama, “Vah yavrum vah!” demeyin...</st></p>
			<p><st c="11180">İyi ama, ben düşmüş kadınlara öyle acıyorum ki, vah yavrum vah demeden bişey yapamıyorum.</st></p>
			<p><st c="11270">Bu olay burda bitmedi.</st></p>
			<p><st c="11293">Bu kızın başından geçmiş diye anlattığı bu olaylar gerçek miydi, yoksa elli yıl önce bana o biçim kızların anlattıkları gibi uydurma mıydı? </st><st c="11434">Doğrusu ben ikircimliyim ; doğru da olabilir, uydurma da olabilir. </st><st c="11501">Uydurma olduğunu gösteren bir ipucu yakaladım. </st><st c="11548">Doğrusu ya, ayıp da olsa, onu da açıklamalıyım. </st><st c="11596">“Vah yavrum vah” diye diye yanaştığım o kız, kadın kılığına girmiş bir erkek çıkmadı mı? </st><st c="11685">İşte o zaman tepem attı,</st></p>
			<p><st c="11709">– Ulan, diye bağırdım, hepsi neyse de, demindenberi bana o olayları nasıl yutturdun kızım diyerek...</st></p>
			<p><st c="11810">Yeminler ederek başından geçenlerin hepsinin doğru ve artığı olmayıp eksiği bile olduğunu, ama erkek olarak bu başından geçenleri anlatmaya utandığı için bir kızın başından geçmiş gibi anlattığını söyledi.</st></p>
			<p><st c="12016">Artık, onun anlattıklarına inanmak yada inanmamak bana ve size kalmış bişey.</st></p>
			<p><st c="12093">Kızı yada kız kılığına girmiş oğlanı – hayır, hiç aşağılamadan – gönderdim.</st></p>
			<p><st c="12169">Ertesi sabah gazeteleri okuyorum. </st><st c="12204">Bütün gazetelerde en önemli haber şu: Muzır yasası çıkarılacakmış. </st><st c="12271">Böylece müstehcen yayınlar da önlenecekmiş... </st><st c="12317">İyi iyi, çok iyi de, bu yasayla Istanbul’un bütün anayollarını dolduran ve kendilerine, “vah yavrum vah” diye acınılan kızlarla oğlanlar ortadan kaldırılacak, yok olacak mı?</st></p>
			<p><small><st c="12490">Taksim, 24 Mart 1986</st></small></p>
			
			</section>

  <div id="charCountTotal" value="12511"></div></body>
</html>
