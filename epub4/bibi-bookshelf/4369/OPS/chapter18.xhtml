<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-18">
    <section>
			<h1><st c="0">19 Şubat Gününün Mana ve Ehemmiyeti</st></h1>
			<p><span><st c="36">B</st></span><st c="38">izim şanlı tarihimizde anlam ve önemi çok büyük olan kutsal günlerimiz pekçoktur. </st><st c="120">Ama bu şerefli ve büyük günlerimizin en büyüğü, hiç kuşkusuz, 19 Şubat günüdür. </st><st c="200">Buyüzdendir ki 19 Şubat yıldönümlerini başka tarihi günlerimizden çok daha coşkulu ve görkemli olarak kutlamamız gerekir. </st><st c="322">(</st><em><st c="323">Bu konuşmanın aslı böyle değildir. </st><st c="358">Anlaşılabilmesi için günümüzde konuşulan dile aktardım. </st><st c="414">Konuşmanın aslı şöyledir: “Bizim şanlı tarihimizde mana ve ehemmiyeti çok büyük olan mukaddes günlerimiz pekçoktur. </st><st c="530">Ama bu şerefli ve büyük günlerimizin en büyüğü, hiç şüphesiz, 19 Şubat günüdür. </st><st c="610">Bu sebepledir ki, 19 Şubat sene-i devriyelerini başka tarihi günlerimizden çok daha heyecanlı ve ihtişam içinde tes’it etmemiz icap eder.” Değerli konuşmacının bundan sonraki sözlerini de anlaşılır biçime sokarak sizlere aktaracağım.</st></em><st c="843">) 19 Şubat gününün ölümsüz yaratıcılarına herzaman minnet ve şükranlarımızı bildirmeli ve her yıldönümünde onları saygıyla anmalıyız. </st><st c="978">Salt büyük kentlerimizde değil, bütün kentlerimizde ve ilçelerimizde ve daha da küçük yerleşim yerlerinde, 19 Şubat yaratıcılarının adları verilen alanlar, geniş caddeler açmalı, alanlara onların heykelleri dikilmeli, böylece 19 Şubatçılara ulusça layık olduğumuzu kanıtlamalıyız.</st></p>
			<p><st c="1258">19 Şubat öncesinin felaketli günlerini unutmamalıyız ki, o deneyimlerden yararlanarak bir daha aynı kötü durumlara düşmeyelim.</st></p>
			<p><st c="1385">Çok iyi biliyoruz ki kimi vatan hainleri, 19 Şubat’ın ülkemizde çok şiddetli geçen kış günlerinden başka hiçbir anlam ve önemi olmadığını yayarak tarihimizin en büyük övüncü üzerine gölge düşürmek istiyorlar. </st><st c="1595">Bunu asla başaramayacaklardır. </st><st c="1626">Çünkü halkımız o kara günleri unutmamıştır ve hiçbir zaman unutmayacaktır. </st><st c="1701">Değerbilir ulusumuz, 19 Şubatçıların canlarını tehlikeye atarak tarihimize altın harflerle geçen en büyük sayfayı kazandırmış olduklarını elbet bilmektedir. </st><st c="1858">19 Şubat öncesinde yurdumuz tarihinin en büyük felaketine sürükleniyor ve uçuruma yuvarlanmak üzere bulunuyordu. </st><st c="1971">İşte o el, 19 Şubat’ın kadife eldiven içindeki demir eli bizleri o felaket uçurumunun kenarından çekip kurtarmıştır.</st></p>
			<p><st c="2087">19 Şubat öncesinin o kara günlerine nasıl sürüklendiğimizi unutmamalıyız ve o kutsal günü tarihin sayfalarına altın harflerle geçirmekle de yetinmemeliyiz. </st><st c="2244">Eveeeeet, o altın sayfa tarih kitaplarına gömülü kalmamalıdır. </st><st c="2307">19 Şubat’ı yaşama geçirmeliyiz. </st><st c="2339">Bütün okullarımızın bütün ders kitaplarında 19 Şubat’ın değeri, anlam ve önemi belirtilmeli ve her Türk çocuğu ve her Türk genci ve her Türk anababası, daha çocuk yaşından başlayarak, 19 Şubat’ta yurdumuzda nelerin değiştirildiğini ve neler yapıldığını öğrenmeli ve iyice bilmelidir.</st></p>
			<p><st c="2622">19 Şubat bize neler getirdi? </st><st c="2652">19 Şubat’ın anlam ve önemi nedir? </st><st c="2686">Bunları anlamamız ve sürekli olarak birbirimize anlatmamız gerekir. </st><st c="2754">Bu konuda basınımıza da büyük görevler düşmektedir.</st></p>
			<p><st c="2805">19 Şubat niçin kutsal bir gündür? </st><st c="2840">Çünkü o gün – mübarek salı günü – daha önceleri kaybettiğimiz pekçok şeyimizi yeniden kazandık ve bu zafer bize geleceğin pek büyük başarılarının kapılarını açmış ve yollarını göstermiştir.</st></p>
			<p><st c="3029">Kuşkusuz her ülkenin tarihinde şanlı günler vardır. </st><st c="3082">Biz bunu inkâr etmiyoruz. </st><st c="3108">Ancak şu da bir gerçek ki, bizim en şanlı günümüz olan 19 Şubat’ın dünya tarihinde çok ayrıcalıklı biyeri vardır. </st><st c="3222">Ve başka ulusların zaferlerinden çok daha üstün olduğunu da herkes bilmektedir. </st><st c="3302">Çünkü, 19 Şubat günü, her ulus için alınacak dersleri kapsamaktadır. </st><st c="3371">Böyle olunca, 19 Şubat gününün anlam ve önemi daha da büyümektedir. </st><st c="3439">Bunun böyle olduğunu dost düşman bütün dünya bilmekte ve onlar bile 19 Şubat başarımızdan dolayı bizi kutlamaktadırlar.</st></p>
			<p><st c="3558">19 Şubatçıların, tarihimizde çok ayrıcalıklı ve seçkin yerleri vardır. </st><st c="3630">Elbet tarihimizde pekçok kahramanlıklar vardır. </st><st c="3678">Önce şunu söyleyelim ki, tarihteki kahramanlıkları mukayese etmek doğru değilse de, 19 Şubatçıların yeri çok daha başkadır ; çünkü onlar gönlümüze taht kurmuşlardır. </st><st c="3844">Özellikle, büyük özveriyle yaşamlarını hiçe sayarak atıldıkları büyük tehlikeleri göze almış olmaları hiç unutulmamalıdır.</st></p>
			<p><st c="3966">19 Şubat’ın anlam ve önemi ve özellikle.....</st></p>
			<hr />
			<p><st c="4011">Sayın Bayanlar, Baylar!</st></p>
			<p><st c="4035">Yukardaki yazıyı muska gibi saklamanızı, en iyisi bir hamaylı gibi boynunuza asmanızı salık veririm. </st><st c="4137">Çünkü bu yazı. </st><st c="4152">yaşamınız süresince herzaman size gerekli olabilir. </st><st c="4204">Ancak yazıdaki “19 Şubat” yerine “3 Mart”, “18 Eylül”, “7 Ocak” gibi o günkü duruma göre bir gün koymanız gerekebilir. </st><st c="4323">Daha açıkçası, yılın herhangi bigününde, o günün anlam ve önemini belirtmek durumunda yada zorunda kalabilirsiniz. </st><st c="4438">İşte o zaman, koynunuzdaki muskayı yada boynunuzdaki hamaylıyı açıp bu yazıyı çıkarınız. </st><st c="4527">Çok işinize yarayacaktır. </st><st c="4553">Ancak yazıdaki 19 Şubat yerine, anlam ve önemini belirteceğiniz günü yazmayı sakın unutmayın. </st><st c="4647">Böyle bir unutkanlık başınıza işler açabilir. </st><st c="4693">Yanılıp da eski tarihi söylerseniz, ananızı ağlatabilirler.</st></p>
			<p><st c="4752">Yukarda sunduğumuz yazıyı, kaleminiz kuvvetliyse, aynı biçemi ve saçmalığı koruyarak istediğinizce uzatabilirsiniz. </st><st c="4869">Bu biçem, uzun uzun konuşup dinleyene hiçbişey anlatmamaktır ve sanıldığı kertede kolay değil, anlatmadan konuşmak çok zor iştir.</st></p>
			<p><st c="4998">Evet bu yazı, tıpkı ağzı kalabalık gezginci satıcıların sattıkları ilacı reklam için attıkları palavralara benzer:</st></p>
			<p><st c="5113">“Yurttaş, yurttaş, yurttaş! </st><st c="5142">Bir dakika, bir dakika! </st><st c="5166">Almasan da bak yurttaş, bakmasan da dinle. </st><st c="5209">Bakması, dinlemesi parayla değil bunun. </st><st c="5249">Yurttaş, bu elimde gördüğün ilaç, yetmişiki derde devadır ; bel ağrısına yel ağrısına, diş ağrısına baş ağrısına ve kuş oynamamasına, bel gevşekliğine, iktidarsızlığa, kadınların ay hali sancılarına, mayasıla, egzamaya, uyuza kele, yılancığa, kelliğe körlüğe, sidiğini tutamayanlara, basur memesine, köpekmemesine, saraya, inmeye, cüzama ve bilinen ve bilinmeyen hertürlü hastalığa deva ve şifa olup...</st></p>
			<p><st c="5651">İşte tıpkı ağzı kalabalık satıcının reklamını yaptığı her derde deva ve şifa olan bu ilaç gibi, muska yada hamaylı içinde saklayacağınız bu yazı da –19 Şubat gününü, tarihin cilvesine göre değiştirmeniz koşuluyla – size her kapıyı açacak, geçmişinizdeki bütün utançları ve suçları silecek, geleceğinizi güneş gibi aydınlatıp parlatacak, size çevrenizde saygınlık kazandıracak, iktidara giden yolu gösterecek, dostlarınızı artıracak, dünyalığınızı doğrultacak, kazancınızı çoğaltacak, yaşam düzeyinizi yükseltecek, ailenizi mutlu edecek ve ülkenin ileri gelenleri arasına sokacak ve daha neler neler olacaksınız...</st></p>
			<p><st c="6265">Muskanızda koruduğunuz yazıyı, isterseniz söylev olarak alanlarda yineleyin, isterseniz herhangibir toplantıda aradan zırt diye çıkarak kürsüde söyleyin, isterseniz bir gazetede başyazı yada köşe yazısı olarak yayımlayın, isterseniz bastırıp alanlarda dağıtın, kısacası kendinizin, 19 Şubatçılardan yada 4 Ağustosçulardan yada 15 Kasımcılardan, yani günün yanardöner koşullarına göre herhangibir güncülerden olduğunuzu kanıtlayın.</st></p>
			<p><st c="6696">O büyük, o ulu, o görkemli, o şanlı, o yüce tarihi günler sık sık yineleneceği için, işbu yazı herzaman işinize yarayacaktır.</st></p>
			<p><st c="6822">Evet, sayın bayanlar ve baylar! </st><st c="6855">Sizler gibi 1 Hazirancılar, 19 Şubatçılar, 5 Aralıkçılar, yok daha ne güncüler denilen alçaklar var oldukça, utanmazlar, dönekler, çıkarcılar, ikiyüzlüler, yüzsüzler bulundukça, bizler daha çooook ve nice nice 25 Eylüller, 3 Temmuzlar yaşarız. </st><st c="7099">Hey sizi gidi sizi.... </st><st c="7122">sizi gidiler!</st></p>
			<p><small><st c="7135">Kahire (Hotel Marriott, 1036) 26 Mart 1988</st></small></p>
			
			</section>

  <div id="charCountTotal" value="7178"></div></body>
</html>
