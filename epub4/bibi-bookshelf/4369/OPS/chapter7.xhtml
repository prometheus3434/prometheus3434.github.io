<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>NAH KALKINIRIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-7">
    <section>
			<h1><st c="0">Bir Pişmaniye İstidası</st></h1>
		
			<section>
				<p><st c="23">Mamak Özel Askerî Cezaevinde bulunan, ömür boyu hapis cezasına çarptırılmış ve aynı zamanda 12 Eylül’den önce gazete ve dergilerde yazar olarak da çalışmış bulunan A. </st><st c="191">Hasaslan, Ankara K.lığına verdiği pişmanlık dilekçesinde bütün yaptıklarından nadim olduğunu, bir yargıç tarafından yapılacak sorgulamasında yada ilk duruşmasında katıldığı bütün eylemleri ve suç arkadaşlarını ve örgüt yönetmenlerini ele vereceğini bildirdi ve pişmanlık yasasından yararlandırılmasını diledi. </st><st c="501">Gerekli makama sunulan bu itirafname biçimindeki pişmanlık dilekçesini aynen yayımlıyoruz.</st></p>
			</section>
			
			<p><span><st c="591">B</st></span><st c="593">en Istanbul doğumlu ve Hicri 1353 senesinde Havva’dan doğma ve Âdem’den olma ve kendini 12 Eylül tarihinden önce sözde münevver zannedenlerden biri olarak yüksek mahkemenizin ve yüce adaletinizin önünde dize gelmek sureti ile mukaddes kitabımız üzerine yemin ederim ki, bugüne kadar müdafaa etmiş olduğum bütün fikirlerimden sarfınazar etmiş bulunuyorum.</st></p>
			<p><st c="947">Pişmanlık kanunun neşrinden sonra, mintarafillah ve Rabbülâleminin inayeti ile hidayete ermiş ve büyüklerimizin sözlerinin doğruluğuna kalben ve vicdanen inanmış bulunuyorum ve hayatım müddetince de inanacağım. </st><st c="1159">Ve bundan böyle insanın insanı sömürmesinin doğru olmadığı gibi sapık fikirleri asla müdafaa etmeyeceğim. </st><st c="1265">Ve dahi bundan böyle insanın maymundan geldiği yolundaki Darwin keferesinin sapık fikirlerini reddedeceğim gibi ve dahi bu kabil fikirleri zihnimden dahi geçirmeyeceğim. </st><st c="1435">İnsan neslinin Âdem aleyhisselam babamızla Havva validemizden ve kadınların dahi erkeğin kaburga kemiğinden halk edilmiş olduğunu müdafaa edeceğim. </st><st c="1583">Ve kadınlara hürmette kusur edilmemesi lazım geldiğini, çünkü onlar kadın olarak halk edilmişlerse bunun kendi arzularıyla olmayıp zavallıların Cenab-ı Allahın emirleriyle kadın halk edildiklerini ve binaenaleyh kadın halk edilmelerinde kendilerinin hiçbir taksiratının ve vebal ve günahlarının olmadığını, büyüklerimizden aldığım ilham ile her daim müdafaa ve neşreyleyeceğim.</st></p>
			<p><st c="1960">Mukaddes makamlarımızca men edilmiş olan bilcümle kitapları bundan böyle okumayacağım gibi, okuyanları da görür veya işitirsem derhal alakalı makamlara ihbar edeceğime namusum ve vicdanım üzerine yemin ederim. </st><st c="2171">Ve dahi mukaddes makamlarımızdan muhterem TRT’nin neşrini ve istimalini yasaklamış bulunduğu muzır kelimelerden hiçbirini bundan böyle istimal etmeyeceğim gibi, öztürkçe denilen bu kelimeleri istimal etmenin vatan hainliği manasına geldiğine iman etmiş olduğumu arz ederim.</st></p>
			<p><st c="2444">Muhterem makamlarınızın müsamahalarına sığınarak, bugüne kadar işlemiş olduğum bilcümle hatalarımdan, yazdığım ve söylediğim hatalarımın cümlesinden ve din ü imana muhalif hareketlerimden ve mukaddes makamlara karşı beslemiş olduğum fasit fikirlerimden tamamen ve an-samim-ül-kalb feragat etmiş ve bu nevi hainane fikirleri taşıyanlara da lanet etmiş olduğumu arz ve beyan ederim efendim.</st></p>
			<p><st c="2833">Bundan evvelki tahriri ve şifahi müracaatlarımda tazyik tahtında ve işkence ile ifadelerimin alındığı yolundaki şikâyetlerim külliyen hilaf-ı hakikat olup “Büyüklerin vurduğu yerde gül biter” kavlince bizleri darb ile tedip edenlerin, minnet ve şükranlarımı kabulünü istirham eylerim. </st><st c="3119">Gerek bendenize ve gerek cürüm şeriklerime hiçbir zaman tazyik edilmemiş ve işkence yapılmamış olup “Tazyik Ankara gücü!” sözleri beyhude çıkarılmıştır.</st></p>
			<p><st c="3271">Dünyanın ve tarihin en mütekâmil ve en mükemmel Kanun-ı Esasi’si olan anayasımıza ve gerek çıkmış ve gerek istikbalde çıkacak ve çıkması muhtemel bilcümle kanunlarımıza ve diğer ve sair kanunlarımıza ve kanun kuvvetindeki kararnamelerimize, talimatname ve nizamnamelerimize, salnamelerimize ve daha bilumum namelerimize ve anlardaki emir ve nehiylerin cümlesine harfiyyen ve bütün kalbimle inanıp iman ettiğimi ve anlara muhalif düşen ve düşecek olan cümle fikir ve hareketleri inkâr ve reddettiğimi itiraf ederim.</st></p>
			<p><st c="3786">Mevcut olan ve tabu denilen bütün dokunulmazlara gerek lisanen, gerek fiilen, gerek neşren ve gerek kaş ve gözle ve gerek el ile ve parmak ile ve gerek bilek işareti ile hiçbir zaman ve hiçbir yerde bundan böyle temas etmeyeceğime ve herhangibir iymada bulunmayacağıma namusum, haysiyyetim ve vicdanım üzerine yemin ederim.</st></p>
			<p><st c="4110">Televizyonda büyüklerimiz konuşurlarken, gaflet devrimde maalesef yaptığım gibi bundan böyle anlara dilimi çıkarmayacağıma, nanik yapmayacağıma, anlarla istihza etmeyeceğime, ister doğru ister yanlış hangi mevzuda konuşurlarsa konuşsunlar, ister maval ister kaval, parmaklarımı açıp elimi kafamın hizasında döndürerek terelelli tene tenni tenenaaa misullu işaretler yapmayacağıma, anlara hiçbir zaman gülmeyeceğime, şayet gülenlere şahit olursam onları en yakın emniyet makamlarına ihbar edeceğime namusum ve şerefim üzerine yemin ederim.</st></p>
			<p><st c="4649">İşbu itirafnamemden evvel yazıp çizip ve söyleyip konuştuklarımın kâffesinin hükümsüz olduğunu beyandan iftihar duymaktayım. </st><st c="4775">Dilimden hatalı kelam, elimden hatalı hareket, kalbimden hatalı niyet ve kendimden hatalı fiil sadır oldu ise cümlesinden pişmanım efendim.</st></p>
			<p><st c="4914">Tarihte onaltı büyük devlet kurmuş olmamızla iftihar edip, nasıl olup da bu onaltı devleti batırmış olduğumuzu hiçbir zaman düşünmeyeceğime dahi yemin billah ederim.</st></p>
			<p><st c="5080">Damarlarımızdaki kanın, gıdasızlıktan demiri az olsa dahi, az demirli ama son derecede asil olduğuna inanarak büyüklerime hürmet ile merbutiyetimi arz eder ve günün birinde bendenize kan vermek iktiza ederse, halis ve asil kan bulunup verilmesini, aksi takdirde kanı bozukların ve kansızların kanından verilmeyerek kahramanca ölüme terk edilmemi vasiyet ederken, büyüklerimin ellerinden ve eteklerinden bus eder, küçüklerimi de evvelallah icabında döve döve ve icabında söve söve anları da kendim gibi adam ederek, bir zamanlar benim sukut ettiğim derekelere sukut etmemelerine ceht ve gayret edeceğime söz veririm.</st></p>
			<p><st c="5696">Geri kalmış yada geride kalmış yada geride bıraktırılmış gibi dış düşman mihraklarının uydurdukları iftiraların daha kibarca tarzı olan azgelişmiş, azıcık gelişmiş, birazcık gelişmiş, çok gelişmemiş, nerdeyse gelişecek, ha gelişti ha gelişecek gibi vasıflarla tavsif edilen memleketimizin, bütün bu alçakça iftiralara rağmen son alınan “Kendi Şeyini Kendin Yap” kararlarından sonra aniden şaapıp muasır medeniyet seviyesini bir at başı farkla geçtiğine vallahi de billahi de inanıp iman ettiğim gibi, bu hakikatin ne kadar bariz olduğunu, kimin anasını şapacağız diye aranıp dolanıp duran yabancı sermayenin memleketimizi intihap etmesinden dahi bellidir ki, bu manzaradan büyüklerimizin göğsü ve büyüklerimizin karnı ne kadar kabarsa azdır.</st></p>
			<p><st c="6438">Mazimdeki hatalarımdan bin kere pişmanım ve dahi pişmanım. </st><st c="6498">Dalalet devrimde işlediğim bütün cürümleri, yaptığım soygunları, katlettiğim kimseleri, soyduğum bankaları, makineli tüfekle taradığım ve baskın verdiğim haneleri ve kahvehaneleri ve sair tadadı mümkün olmayan cürümlerimi ve cürüm ortaklarımın kimler olduklarını ve bizleri bu cürümlere teşvik edenleri (ve tabii halen serbest dolaşanların haricinde) askerî adalet önünde isimleri, nam ve şanları ile teşhir edip izah edeceğimi arz ederim.</st></p>
			<p><st c="6937">Muhterem büyüğüm efendim! </st><st c="6964">Bu memleket ve vatan hizmetlerime karşılık olarak pişmanlık kanunundan istifade ile hapisaneden acilen tahliye edilmemi ve mezkûr pişmanlık kanunu gereğince bendenize bir yüz ameliyatı yaptırılarak, her aynaya baktıkça utandığım bu çirkin suratımın değiştirilmesi, bilvesileyle suratıma sık sık tükürülmesinden kurtarılmamı en derin hürmetlerimle arz ve rica ediyorum. </st><st c="7333">Ancak bir maruzatım daha var ki, o dahi şudur: Gazetelerde okuduğuma göre, çok kıymetli bir hekimimiz erkekleri kadına tebdil ettiğinden dolayı mahkemeye verilmiştir. </st><st c="7500">Benim de sadece suratımın tebdili ile iktifa edilmeyip mümkün ise daha başka yerlerimin de tebdil edilmesi cihetine gidilmesini arz ve talep ediyorum. </st><st c="7651">Zira bu pişmanlık ifademden sonra bendenizi sadece suretimden değil, başka cihetlerimden dahi tanıyarak bana suikast tertip etmeleri ihtimali çok kuvvetlidir. </st><st c="7810">Bu münasebetle bu kıymetli doktorumuzun hâzik elleriyle bana dahi bir vajina deldirterek, sayenizde ve emirlerinizle bendenizi baştan kıça değiştirtmenizi en derin hürmetlerimle talep ve arz ve rica ve istirham eyliyorum efendim. </st><st c="8040">Ancak bu tebeddülattan sonra namuslu ve her emre muti bir vatandaş olacağıma eminim. </st><st c="8125">Her iyi vatandaş gibi büyüklerimi sayar (yüze kadar) ve küçüklerimi severim. </st><st c="8202">En büyüklerime yağcılık ve büyüklerime bağlılık vazifemdir.</st></p>
			<section>
				<span><st c="8261">Baba bana bal al</st></span><br />
				<span><st c="8278">Bal nerde ulan</st></span><br />
				<span><st c="8293">Bal bakkalda baba</st></span><br />
				<span><st c="8311">Para nerde ulan</st></span><br />
				<span><st c="8327">Bal yoksa top al</st></span><br />
				<span><st c="8344">Hop hop</st></span><br />
				<span><st c="8352">Hani bana top</st></span><br />
				<span><st c="8366">Hop hop</st></span><br />
				<span><st c="8374">Nah sana top</st></span><br />
				<span><st c="8387">Ne gülüyorsun ulan</st></span>
			</section>
			
			<p><st c="8406">P.S</st></p>
			<p><st c="8410">Muhterem efendim, sadece ismimi ve cismimi ve cinsimi tebdil ile iktifa edilmeyip mümkün ise vicdanımın dahi tebdilini arz ve talep ederim efendim.</st></p>
			<p><small><st c="8558">Taksim, 21 Mart 1986</st></small></p>
			
			</section>

  <div id="charCountTotal" value="8579"></div></body>
</html>
