<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">KODES KUŞU</span></p>
<p class="calibre1"><span class="calibre2">Kurt Vonnegut</span></p>
<p class="calibre1">Özellikle 20. yüzyıl uygarlığını ele aldığı ironileriyle, vahşeti karamsar ve eleştirel bir bakış açısıyla öne çıkaran bilimkurgu ve fantastik romanlarıyla tanınan Amerikan yazan.</p>
<p class="calibre1">11 Kasım 1922 tarihinde Indianapolis, ÂBD’de doğdu. II. Dünya Savaşı sırasında Amerikan Hava Kuvvetlerine katılmadan önce Comell Üniversitesinde öğrenciydi. Dresden’in bombalanmasından sonra hayatta kalanlardan biri olarak Şubat 1945’te Almanların savaş tutsağı oldu. Savaştan sonra Chicago Üniversitesinde antropoloji eğitimi aldı. 1940’lann sonunda gazeteci ve reklam yazan olarak çalıştı.</p>
<p class="calibre1">Vonnegut, ilk romanı olan <span class="calibre3">Otomatik Piyano’</span>da (1952), bütünüyle otomatikleştirilmiş ve mekanikleştirilmiş bir dünyayı anlatır, insanoğlunun uzay gemileri için yedek parça arayan uzaylılann yaptığı bir kazanın sonucu olarak ortaya çıktığım anlattığı <span class="calibre3">The Sirens of Titan</span> (1959) yine bir tür bilimkurgudur. <span class="calibre3">Kedi Beşiği* </span>(1963, E Yay.) dünya üzerindeki bütün hayatı yok edebilecek bir buluş karşısında bir ada halkının kabul ettiği yeni bir dini anlatır.</p>
<p class="calibre1"><span class="calibre3">Mezbaha No. 5</span> (1969, E Yay.), Vonnegut’un Dresden’in bombalanması sırasında yaşadıklannı ve savaşın vahşetini ele aldığı kitabıdır. Vonnegut’un yazdığı diğer eserler arasında, sahnelenen <span class="calibre3">Happy Birthday, IVattda June</span> (1970) ile başta <span class="calibre3">Welcome to the Monkey House*</span> (1968) olmak üzere diğer kısa hikâyeleri sayılabilir. Diğer romanlan şöyledir: <span class="calibre3">Gece Ana</span> (1961, E Yay.), <span class="calibre3">God Bless You, Mr. Rosewater*</span> (1965), <span class="calibre3">Şampiyonların Kahvaltısı </span>(1973, E Yay.; Bruce Willis ve Albert Finney’in de rol aldığı aynı adlı film, 1999 yılında Alan Rudolph tarafından sinemaya aktanldı), <span class="calibre3">Slapstick</span> (1976), <span class="calibre3">Deadeye Dick</span> (1983), <span class="calibre3">Galâpagos</span> (1985), <span class="calibre3">Bluebeard*</span> (1987) ve <span class="calibre3">Timequake</span> (1997).</p>
<p class="calibre1">* Dost Kitabevi YaymlarTnın programına alınmıştır.</p>
<p class="calibre1"><span class="calibre2">D</span></p>
<p class="calibre1">İstanbul Amerikan Kız Kolejinden mezun olduktan so$ra î. Ü. Gazetecilik Enstitüsü’nü bitirdi. Dost, Papirüs, Soyut gibi dergilerde yazı ve öyküleri yayımlandı. <span class="calibre3">Yürekte Bukağı </span>adlı kitabıyla 1980 Sait Faik Hikâye Armağanı’m kazandı; <span class="calibre3">Son Sam</span> adlı eseriyle de 1987 Haldun Taner Öykü Ödülü’nü Murathan Mungan ve Nedim Gürsel’le paylaştı. Başlıcalan Vııçima Wool£ Lewis Carroll, Julio Cortizar, Jorge Luis Borges olmak üzere, dünyaca tanınan birçok yazarı Türkçe'ye kazandırdı. Tomris Uyar İstanbul'da yaşıyor.</p>
<p class="calibre1">ISBN 975-298-010-4</p>
<p class="calibre1">Jail Bird    .</p>
<p class="calibre1">KURT VONNEGUT ’</p>
<p class="calibre1">© Kurt Vonnegut, 1979</p>
<p class="calibre1">Bu kitabın Türkçe yayın haklan Akçalı Ajans aracılığıyla Dost Kitabevi Yayınları’na aittir.</p>
<p class="calibre1">Birinci Baskı, 1980, Altın Kitaplar Yayınevi, îstanbul ikinci Baskı, Mart 2002, Ankara</p>
<p class="calibre1"><span class="calibre3">İngilizceden çeviren</span>, Tomris Uyar</p>
<p class="calibre1">7<span class="calibre3">Vtnik hazırük,</span> Mehmet Dirican - Dost İTB <span class="calibre3">Baskt ve tik,</span> Pelin Ofset</p>
<p class="calibre1">Dost Kitabevi lâymlan</p>
<p class="calibre1"><span class="calibre3">Karanfil Sakak, 29/4, Kmlay 06650, Ankara</span></p>
<p class="calibre1">m- <span class="calibre3">(0312) 4U 87</span>.72 <span class="calibre3">Fax: (031%) 41993 7]</span></p>
<p class="calibre1"><a href="mailto:raulman@domi.net.tr"><span class="calibre3">raulman@domi.net.tr</span></a>    <sup class="calibre4">1</sup></p>
<p class="calibre1">Dost Dağıtım</p>
<p class="calibre1"><span class="calibre3">Tit: (0312) 432 4868Fax: (0312) 435</span> 75 <span class="calibre3">96</span></p>
<p class="calibre1">Bu kkabui tOm yayın hakları sakidir. Tûrkçrde telif sahibinin önerden yaaıb ani olmadan kısmen ya da tamamen yeniden, batıbmaz, herfıangi bir kaytf aneminde «l^nımn. ' hiçbir tekikk efebronik, mrkank, fotokopiyi da ba$ka törJO bir araçla çogakdıp iietilemra.</p>
<p class="calibre1"><span class="calibre5">Kurt Vonnegut</span></p>
<p class="calibre1"><a id="bookmark1"></a><span class="calibre2">KODES KUŞU</span></p>
<p class="calibre1"><span class="calibre5">BENJAMIN D. HTTZ için</span></p>
<p class="calibre1"><span class="calibre5">Gençliğimin yakın dostu, Nikahımda sağdıcım.</span></p>
<p class="calibre1"><span class="calibre5">Bana nasıl anlatırdın Ben, okuduğun En yeni harika kitapları,</span></p>
<p class="calibre1"><span class="calibre5">Öyle ki ben de onları Okumuş kadar olurdum. Yalnızca en iyileri okurdun Ben, Kimya çalıştığım dönemde benim Üzün zaman olmuş görüşmeyeli.</span></p>
<p class="calibre1"><span class="calibre2">Ö<a id="bookmark2"></a>NSÖZ</span></p>
<p class="calibre1">Yaa - Kilgore Trout yine döndü. Dışarda yapamamış. Ayıp değil ya. Yığınla insan var dışarda yapamayan.</p>
<p class="calibre1">*** -</p>
<p class="calibre1">Bu sabah (16 Kasım 1978) İndiana; Crown Point’ten, John Fiğler adında tanımadığım genç bir öğrenciden mektup aldım. Crown Point, Büyük Bunalım’m göbeğinde, banka soyguncusu John Dillinger tarafından gerçekleştirilen bir firar olayı yüzünden yıllar yılı dillerden düşmemiştir. Dillinger, sabun tozu ve ayakkabı boyası karışımı püskürten bir tabancayı gardiyanın ensesine dayayıp kaçmış. Gardiyan, kaimmiş. Tanrı, her ikisinin de toprağım bol etsin. Dillinger, benim delikanlılık yıllarımın Robin Hood’uydu. Şimdi Indianapolis’te, Crown Hill Gömütlüğü’nde yatıyor -annemle babamın ve kendisini benden bile çok seven ablarr Alice’in yakınında. Yine oralarda bir yerde ünlü “Yerel Ozan” James Whitoomb Riley de yatmakta- Crown Hill’ir kente en tepeden bakan yerinde. Annem, küçüklüğünde Riley’yi çok iyi bilirmiş.</p>
<p class="calibre1">Dillinger’in cezası, F.B.I. ajanlarınca alelacele infaz edilmiş. Kaçmaya yeltenmemesine, tutuklanmaya direnmeme-sine karşın, herkesin gözü önünde kurşunu yemiş. Yan F.B.I.’a duyduğum sonsuz saygısızlığın kökleri yenilerd» değil.</p>
<p class="calibre1">John Fiğler ise, yasalara bağlı bir lise öğrencisi. Mektü bunda, hemen hemen bütün yapıtlarımı okuduğunu söylü yor, şu ana kadar yazdıklarımın özünü tek bir tümceyle be lirtmeye hazır olduğunu bildiriyor. Şu sözcükler onun: “Aşk tökezleyebilir ama incelik hep yürürlüktedir. ”</p>
<p class="calibre1">Sözleri doğru bence - eksiksiz üstelik O yüzden, şimdi, elli altıncı doğum günümden beş gün sonra, boş yere bunca kitabı yazma sıkıntısına katlandığım için yüzüm kızarıyor. Yedi sözcüklü bir telgraf pekâlâ yetermiş.</p>
<p class="calibre1">Şaka söylemiyorum, inanın.</p>
<p class="calibre1">Ne yazık ki genç Figler’in bulgusu bana iş işten geçtikten sonra ulaştı.</p>
<p class="calibre1">Tam bir kitap daha bitirmek üzereyken - bunu.</p>
<p class="calibre1">***</p>
<p class="calibre1">Kitapta önemsiz bir kahraman var : Kenneth Whistler; onu yaratırken, babamın kuşağından kalma bir Indianapolisliden esinlendim. Esin perim Powers Hapgood’du (1900-1949). Adı, Amerikan işçi hareketi tarihlerinde geçer kimi zaman, grevlerde ve Sacco ile Vanzetti’nin idamlarını engellemek için düzenlenen gösterilerdeki gözüpek davranışları yüzünden.</p>
<p class="calibre1">Onu bir kerecik gördüm. İkinci Dünya Savaşı’nın Avrupa’da geçen bölümünden sıyrılıp eve, Indianapolis’e döndüğümde; o, babam ve babamın kardeşi Alex Amca, aşağı mahallede, Stegemeier’in lokantasında bir öğle yemeği yemiştik. 1945 Temmuzuydu. Daha ilk atom bombası Japonya’ya atılmamıştı. Bir ay sonra atılacaktı. Düşünün bir.</p>
<p class="calibre1">Yirmi iki yaşındaydım ve üniformam üstümdeydi hâlâ, savaşa gitmeden önce Comell Üniversitesi’nden atılan bir öğrenci olarak giydiğim uzman-er üniforması. Geleceğim hiç de parlak görünmüyordu. Girebileceğim bir aile mesleği yoktu. Babamın mimarlık bürosu topu atmıştı. Meteliksizdi babam. Ben de tam o sıralar evlenmeye karar verip nişanlanmıştım, “Karımdan başka kim girer koynuma?” diye düşünerek olsa gerek.</p>
<p class="calibre1">Annemse, öbür kitaplarımda okura gına getirtecek kadar yinelediğim gibi, yaşamaktan vazgeçmişti, gerekçesi, genç kızlığındaki bolluk günlerini bir daha görmeyeceğiydi. Bir zamanlar bizim oranın en zengin kadmlanndanmış.</p>
<p class="calibre1">***</p>
<p class="calibre1">Öğle yemeği düşüncesi, Alex Amca’dan doğmuştu. Po-wers Hapgood’la, Harvard’da birlikte okumuşlar. Harvard’a adımımı bile atmadığım halde, bu kitabın her sayfasında adına rastlayacaksınız. Yakınlarda ders de verdim orada, kısa bir süre, büyük başarı gösteremedim - o ara yuvam yıkılmak üzereydi.</p>
<p class="calibre1">Öğrencilerimden birine açıldım - yuvamın yıkılmak üzere olduğunu söyledim.</p>
<p class="calibre1">Bana şu karşılığı verdi: “Belli.”</p>
<p class="calibre1">Alex Amca, siyasal açıdan öylesine tutucuydu ki, Hap-good, Harvard’dan arkadaşı olmasaydı, onunla birlikte yemeğe çıkmayı pek istemezdi sanırım. Hapgood, sendika yetkilisiydi o dönemde, bizim bölgede ClO’nun<a id="footnote1"></a><sup class="calibre4"><a href="#bookmark3">1</a></sup><sup class="calibre4"></sup> ikinci başka-mydı. Karısı Mary de birçok kereler Sosyalist Parti adayı olarak Amerika Birleşik Devletleri başkan yardımcılığına oynamıştı.</p>
<p class="calibre1">Aslına bakarsanız katıldığım ilk ulusal seçimde, oyumu Norman Thomas ve Mary Hapgood’a vermiştim, Mary’nin Indianapolisli olduğunu bilmeden. Seçimi Franklin D. Roosevelt ile Harry S. T raman kazandılar. Sosyalist olduğuma inanıyordum. Sosyalizmin sokaktaki adama yarar getireceğine inanıyordum. Piyade sınıfından bir uzman - erdim ya, gerçekten de tam sokaktaki adamdım.</p>
<p class="calibre1"><span class="calibre3">-kirk</span></p>
<p class="calibre1">Hapgood’la buluşmamızın nedeni de, Alex Amca’ya Ordu yakamı bıraktıktan sonra bir sendikada iş bulmaya çalışacağımı söylememdi. O sıralar sendikalar, işverenlerden ekonomik adalet denilen nesneyi söke söke almada bulunmaz araçlar sayılıyorlardı.</p>
<p class="calibre1">Alex Amca, ola ki içinden şöyle düşünmüştür: “Tanrı yardımcımız olsun. Budalalığa karşı tanrıların çabası bile boşunadır.” Eeee - hiç değilse oğlanın bu gülünç düşünden söz edebileceği bir Harvard’lı tanıyoruz.”</p>
<p class="calibre1">(Budalalık ve tanrılar üstüne bu sözü ilk Schiller söylemişti. Nietzsche de şöyle karşılık vermişti: “Asıl, cansıkmtı-sma karşı tanrıların çabası boşunadır.”)</p>
<p class="calibre1">Alex Amca’yla Stegemeier’in lokantasındaki ön masalardan birine oturduk, biralarımızı ısmarlayıp babamla Hap-good’u beklemeye başladık. Ayrı ayrı geleceklerdi. Birlikte gelseler, yolda birbirlerine söyleyecek tek söz bulamazlardı. O sıralar Babam, siyasal, tarih, ekonomi vb. ilgisini hepten yitirmişti. İnsanlar çok konuşüyorlar diyordu boyuna. Duyum onun gözünde düşünceden çok daha anlamlıydı - hele hele parmaklarının ucunda doğal maddelerin dokularım duymak. Yirmi yıl kadar sonra öldüğünde, keşke bit çamur ustası olsaydım diye yanacaktı, bütün gün çamur yoğurur-dum.</p>
<p class="calibre1">Üzülüyordum durumuna -öyle iyi eğitim görmüştü ki. Tıpkı cephede gerilerken tüfeğiyle sırt çantasını fırlatıp atan bir asker gibi bilgisiyle zekâsını üstünden atıveriyordu.</p>
<p class="calibre1">Başkalarıysa bayılıyorlardı bu duruma. Kentin en sevilen kişilerinden biriydi, elleri son derece becerikliydi. Her zaman inçe, saftı. Bütün zanaatkârlar aziz katmdaydı ona kalırsa, istedikleri kadar hain ya da aptal olsunlar.</p>
<p class="calibre1">Alex Amca’nın elinden hiçbir şey gelmezdi oysa. Annemin de. Ne kahvaltı hazırlayabilir ne de düğme dikebilirdi.</p>
<p class="calibre1">Powers Hapgood, maden işçişiydi. Harvard’ı bitirdikten sonra* sınıf arkadaşları, aile mesleğine atılırken, simsarların, bankacıların yanma kapağı atarken, o bu işi seçti: Kömür kazdı. Emekçilerin gerçek dostlarının emekçi olması gerektiğine inanıyordu- işinde usta olmalıydı üstelik.</p>
<p class="calibre1">Bu arada belirteyim, kendisini azıcık tanımaya başladığım, yani biraz yetişkin <span class="calibre2">sayılabileceğim yıllarda babam, </span>dünyadan elini eteğini çekmiş iyi kalpli bir adamdı. Annemse teslim olmuş ve örgütümüzdeki yerini boş bırakmıştı. O yüzden, bozgunlarla içli dışlı yaşadım hep. O yüzden, Po-wers Hapgood gibi yiğit emekli askerler, dünyada olup bitenleri öğrenmeye hâlâ büyük ilgi duyanlar, yengi denilen şeyin yenilginin pençelerinden nasıl sökülüp alınacağına ilişkin düşünceler ileri sürenler, hep büyülemiştir beni. “Yaşamayı sürdüreceksem,” demişimdir, “onların izinden gitmeliyim.”</p>
<p class="calibre1">. *<span class="calibre6">**</span></p>
<p class="calibre1">Bir keresinde, babamla cennette buluşmamızı konu alan bir öykü yazinayı denemiştim. Doğrusunu isterseniz, bu kitabın ilk taslağı o öyküyle başlıyordu. Öyküde onunla gerçekten iyi bir dostluk kurmayı umuyordum. Ama öykü, tanıdığımız gerçek kişiler üstüne yazılan öykülerin çoğu gibi, ters bir yol izledi. Cennettekiler, kendi seçtikleri yaşta olabiliyorlardı öyküye göre, o yaşı dünyadayken yaşamış olmaları koşuluyla. Böylece sözgelimi, Standard Oil’in kurucusu John D. Rockefeller, doksan sekizi aşmamak koşuluyla istediği yaşta olabilirdi. Kral Tut. da ondokuza kadar herhangi bir yaşta, vb. Öykünün yazarı sııfatıyla, babamın cennette seçe seçe dokuz yaşı seçmesi karşısında büyük bir umutsuzluğa kapıldım.</p>
<p class="calibre1">Ben kendi adıma, kırk dört yaşı seçmiştim -saygın, cinsellik açısından oldukça verimli bir yaş. Babama değgin bu umutsuzluğum sonunda çaresizliğe ve öfkeye dönüştü. Dokuz yaşında, tam bir Madagaskar maymununu andırıyordu, tepeden tırnağa göz ve el kesilmişti. Sayısız kalemiyle kâğıt desteleri vardı, peşimi bırakmıyor, gözüne çarpan her şeyir resmini yapıyor, bitirince de beğenmem için diretiyordu Yeni tanışlarım, bu acayip oğlanın kim olduğunu soruyorlardı arasıra, cennette yalan söylenemediğinden, doğru yanıtlamak zorunda kalıyordum, “Babam.”</p>
<p class="calibre1">Öteki çocuklara benzemediğinden, zorbalar canını yakmaktan hoşlanıyorlardı. Çocukların konuşmalarından da çocuk oyunlarından da tad almıyordu. Derken zorbalar, ardına düşünüyorlardı, yakalayıp pantolonunu, donunu zorla çıkartıyor, cehennemin ağzından içeri atıyorlardı. Cehennemin ağzı da bir dilek kuyusunu andırıyordu ya, bir kovasıyla çıkrığı eksikti. Kenarından hafifçe eğildiniz mi, en diplerden Hit-ler’in, Neron’un, Salome’nin, Judas’ın ve daha nicelerinin çığlıklarını duyabiliyordunuz hafiften. Hider’i gözümün önüne getiriyordum, daha şimdiden cehennem azabının doruğuna ulaşmıştı, hele belli aralarla babamın donu başına dolandıkça.</p>
<p class="calibre1">Donu çalınır çalınrrtaz, doğru bana koşuyordu babam, yüzü öfkeden mosmordu. Olacak şey değil ama ben de tam yeni bilileriyle arkadaşlık kurmuş oluyordum, görgü gösterileriyle onları etkilemeye çalışıyordum - işte tam o sırada babam, pis küfürler savurarak öcünü alacağını haykırıyordu, pipisi de usulca dalgalanıyordu rüzgârda.</p>
<p class="calibre1">Anneme açtım konuyu, annem onu tanımadığını söyledi, beni de tammıyormuş, daha on altı yaşındaymış çünkü. Böylece babam benim üstüme kaldı, yapabildiğim tek şey, arasıra, “Tanrı aşkına Baba,” diye azarlamaktı onu, “lütfen büyüsene biraz!”    .</p>
<p class="calibre1">İşte böyle. Öykü düşmanca kalmakta direnince, yazmaktan vazgeçtim.</p>
<p class="calibre1">*★*</p>
<p class="calibre1">Ama o gün, 1945 Temmuzunda Stegemeier’in lokantasına geldiğinde oldukça sağdı babam. Benim şimdiki yaşımdaydı, bir daha evlenmeyi aklına bile getirmeyen bir duldu, herhangi bir sevgili edinmeye de niyetli değildi besbelli. Bıyığı benim şimdiki bıyığıma benziyordu. Ben o zaman sakalsız bıyıksızdım.</p>
<p class="calibre1">Korkunç bir varta atlatılmak üzereydi - gezegen ölçüsünde bir ekonomik çöküntüyü <span class="calibre2">izleyen gezegen ölçüsünde </span>bir savaş. Savaşa kattlanlar her yerde evlerine dönmeye başlamışlardı. Babamın üstünkörü bir biçimde de olsa bu konuya, yeni başlayan döneme ilişkin birkaç söz edeceğini sandınız değil mi. Hayır, etmedi.</p>
<p class="calibre1">Onun yerine, o sabah başından geçen bir serüveni anlattı tatlı tatlı. Arabayla kente gelirken, eski bir evin yıkıldığını görmüş. Durmuş, yapının iskeletine bir göz atmış. Giriş kapısının altındaki eşiğin değişik tahtası ilgisini çekmiş, sonunda ağacın kavak olduğuna karar vermiş. Anladığım kadarıyla kütük, yirmi santim genişliğinde bir buçuk metre uzunluğundaymış. Tahtayı o kadar beğenmiş ki, yıkıcılar ona armağan etmişler. Birinden ödünç aldığı keserle görebildiği bütün .çivileri sökmüş.</p>
<p class="calibre1">Sonra tahtayı bir bıçkıhaneye götürüp geniş parçalara böldürtmüş. O parçalarla ne yapacağına sonra karar verer çekmiş. En çok da, bu olağanüstü kerestenin damarını incelemek istiyormuş. Bıçkıhanedekiler, kerestenin üstünde çivi kalmadığı konusunda garanti vermesini istemişler. Vermiş. Ne yazık ki, bir tek çivi kalmışmış. Başı koptuğundan, gö-rünmüyormuş. Yuvarlak bıçkı çiviye iner inmez, kulakları sağır edici bir gürültü duyulmuş. Hızı kesilen bıçkıyı zorlayan kayıştan dumanlar çıkmaya başlamış.</p>
<p class="calibre1">Şimdi Babam, yeni bir bıçkıyla yeni bir kayış parası ödemek zorundaymış adamlara, bir daha kullanmış keresteyle oraya adım atmamasını söylemişler. Nedense keyfi pek yerindeydi. Anlattığı bir çeşit peri masalıydı, herkes istediği dersi çıkarabilirdi.</p>
<p class="calibre1">Alex Amca’yla ben, öyküye coşkulu bir tepki gösteremezdik Babamın öteki öyküleri gibi bu da, bir yumurta misali, tertemiz sarmalanıp kendi kabuğuyla sınırlandırılmıştı.</p>
<p class="calibre1">Birer bira daha söyledik. Alex Amca, sonraları Adsız Alkolikler Derneği’nin Indianapolis şubesini kurdu; karısı da <span class="calibre2">sık </span>sık, <span class="calibre2">onun </span>hiçbir zaman alkolik olmadığını üstüne basa basa açıklamaktan geri kalmadı. Alex Amca, Kolumbiya Konserve Şirketi’nden söz ediyordu o gün. Bu fabrikayı, yine Harvardlı, Powers Hapgood’un babası, 1903’te In-dianapolis’te kurmuştu. Smai demokrasimizin ünlü atı-lımlarmdan biriymiş ama ben o güne kadar adını duymamıştım, orası başka. Adını duymadığım daha nice nesne var.</p>
<p class="calibre1">Kolumbiya Konserve, domates çorbası, biber ve domates salçası üretiyormuş, buna benzer birkaç şey daha. İş büyük ölçüde domatese bağlıymış yani. 1916 yılına kadar şirket bir türlü kâra geçememiş. Geçtiğinde, Powers Hapgood’un babası, işçilerini, dünyanın her yerinde emekçilerin doğal hakkı saydığı haklardan yararlandırmaya kalkışmış. En büyük iki paydaş, kardeşleriymişler ve onlar da Harvard’dan-mışlar, o yüzden kendisine karşı çıkan olmamış.</p>
<p class="calibre1">İşe, yedi işçiden bir danışma kurulu oluşturarak başlamış. Bu kurul, yöneticilere ücretler ve çalışma koşulları açısından öneriler getirecekmiş. Aslında, yöneticiler, daha öneri falan gelmeden açıklamalarını yapmışlar, büyük ölçüde mevsim koşullarına bel bağlayan bu sanayi kolunda, zorunlu işsizlik dönemleri asla bel bükmeyecekmiş, izinler ücretli olacakmış, işçilerle yakınlan sağlık hizmetlerinden bedava yararlanacaklarmış, bir hastalık ödenekleri sistemi, emeklilik tasarısı düzenlenecekmiş, kısaca, şirketin temel amacı, hisse senetleri biçiminde ödenen ikramiyeler aracılığıyla şirketi işçilere mal etmekmiş.</p>
<p class="calibre1">“Gümledi gitti!” dedi Alex Amca, dudaklarında buruk, gururlu ve Darwinsi bir gülümseyişle.</p>
<p class="calibre1">Babam, sesini çıkarmadı. Belki konuşulanları duymamıştı bile.</p>
<p class="calibre1"><span class="calibre3">'kirk</span></p>
<p class="calibre1">Karşımda, Michael D. Marcaccio’nun yazdığı bir kitap var: Hapgood’lar, Üç Ağırbaşlı Kardeş (Virginia <span class="calibre2">Üniversi</span>tesi yayını, Charlottesville, 1977). Adları geçenler, Kolum-biya Konserve’nin kurucusu WiIIiam ile soylu yazm beğenileriyle, NewYorkdolaylannda gazetecilik, yayıncılık ve yazarlık uğraşları yürüten - yine Harvardlı - Norman ile Hutchins, kardeşler. Bay Marcaccio’ya göre, Kolumbiya Konserve, 1931’e kadar düzgün giderken Büyük Buna-lım’m balyozu altında kalmış. İşçilerin çoğu işten çıkartılmış, kalanlar da ücretlerini yüzde elli kesintiyle almaya başlamışlar. Zaten Continental Konserve’ye yığınla borç birikmişmiş; bu şirket, Kolumbiya Konserye’den ^ her ne kadar şirkete paydaş olsalar da, ki çoğu öyleydi - işçilerine geleneksel tavrı göstermesini istemiş, diretmiş. Deneyin sonuymuş bu. Artık sürdürmek için fek kuruş yokmuş. Kar paylaşımından hisse senetleriyle çıkanların elinde ölü bir şirketin döküntüleri kalmışmış yalnızca.</p>
<p class="calibre1">Bu can çekişme, bir süre daha gitmiş. Aslında, Alex Amca, Babam, Powers Hapgood ve ben, o öğle yemeğini yerken de, can çekişmekteydi şirket. Yalnız, herhangi bir konservecilik kuruluşundan farksızdı artık, öbürlerinden bir kuruş fazla ödemiyordu işçilere. Şirketten arta kalanlar, 1953’te daha güçlü bir kuruluşa satıldı.</p>
<p class="calibre1">. ' . -. . . !</p>
<p class="calibre1">★★★ , ■ .</p>
<p class="calibre1">Powers, Hapgood, ucuzca bir işadamı - giysisiyle girdi lokantaya, Orta Batılı sıradan bir Anglo Sakson’du. Yakasında sendika rozeti. Neşeliydi. Babamı uzaktan tanıyordu. Alex Amca’yı yakından. Geciktiği için özür diledi. O sabah mahkemedeymiş, birkaç ay önceki bir grevde, grev sözcülerinin giriştiği bir şiddet eylemi konusunda tanıklık etmiş. Kendisinin olayla hiçbir ilgisi yokmuş. O vur-kır günleri çok gerilerdeymiş artık. Bir daha kimseyle dövüşmeyecek, dizlerine cop yemeyecek, deliğe tıkılmayacakmış.</p>
<p class="calibre1">Konuşkan bir adamdı. Babamla AIex Amca’nmkilerden çok daha ilginç hikâyeler vardı dağarcığında. Sacco ile Van-zetti’nin adamlarının protesto gösterilerinde destekçi grev gözcülerine öncülük ettikten sonra bir ara tımarhaneye atılmış. John L. Lewis’in Birleşmiş Maden İşçileri Sendikasının yöneticileriyle de başı sürekli dertteymiş, çok sağda buluyormuş o sendikayı. 1936’da Camdan, NewJersey’deki R.C.A. grevinde de CIO örgütçülerindenmiş. Hapse atılmış. Ama anti-linç eylemine girişince, şerif, onu salıvermekte yarar görmüş. Daha neler neler... Onun anlattıklarından anımsadıklarımı, bu kitaptaki yapıntı kişilerden birinin —deyim yerindeyse— ağzına aktarıverdim işte.</p>
<p class="calibre1">Anladığım kadarıyla, o sabah mahkemede de bunları anlatmış. Yargıç çok çtkilenmiş, bu özveri yüklü, bencillikten uzak güzel serüvenler, salondaki herkesi etkilemiş. Galiba yargıç, Hapgood’u yüreklendirmiş, konuşturmuş. O dönemde işçi hareketleri tarihini pornografiden sayma eğilimi yaygındı, şimdi daha da yaygınlaştı ya. Okullarda, iyi aile evlerinde, işçilerin çilelerinden, gösterilerdeki gözüpek eylemlerinden kaynaklanan öyküler anlatmak hiç hoş kar-şılanmazdı ve karşılanmıyor.</p>
<p class="calibre1">Yargıcın adını anımsıyorum. Claycomb. Aklımda kalmasının nedeni, oğlu Moon’un, ortaokuldan smıf arkadaşım olması.    ^</p>
<p class="calibre1">Powers Hapgood’un anlattığına bakılırsa, yemek paydosundan hemen önce ona son bir soru sormuş Moon Clay-comb’un babası. “Bay Hapgood,” demiş, “sizin gibi soylu bir aileden gelen, iyi eğitim görert biri, neden böyle bir yaşam biçimini seçsin?”    .</p>
<p class="calibre1">Ve Moon Claycomb’un babası da şöyle demiş: “Duruşmaya saat 14.00’e kadar ara verilmiştir.”</p>
<p class="calibre1">***</p>
<p class="calibre1">Peki Dağın Tepesindeki Vaaz neydi dersiniz?</p>
<p class="calibre1">İsa’nın verdiği muştuya göre, bu dünyada umutlarını yitirenler, bir gün Cennetin Krallığını elde edeceklerdi; yas tutanlar, avutulacaklardı; Dünya, ezilenlerin olacaktı; hak susuzluğu çekenler, aradıklarını bulacaklardı; iyilikseverler, iyilik göreceklerdi; saf yürekliler, Tanrı’ya ulaşacaklardı; barış yolunda savaş verenler, Tann’nın oğullan olarak anılacaklardı; hak uğruna zulme uğrayanlar da Cennetin Krallı-ğı’nı elde edeceklerdi; falan filan.</p>
<p class="calibre1">***</p>
<p class="calibre1">Kitabın, Powers Hapgood’dan esinlenilerek yaratılmış kişisi, bekârdır ve alkolle başı iyice derttedir. Powers Hap-good ise eyliydi ve bildiğim kadarıyla böyle bir sorunu yoktu.</p>
<p class="calibre1">***</p>
<p class="calibre1">Yine önemsiz sayılabilecek “Roy M. Cohn” adını verdiğim bir kişi daha var kitapta. Onu yaratırken komünist düşmanı ünlü bir avukat—iş adamından esinlendim. Lâfı dolaştırmamak gerekirse, asıl adı da Roy M. Cohn’dur. Dün (2 Ocak, 1979) kendisini kitabıma katmam için telefonla izin verdi. Ben de asla hakkım yemeyeceğime, onu kim olursa olsun her sanığın karalanmasında ve aklanmasında olağanüstü etkinlik gösteren bir avukat kişiliğiyle çizeceğime söz verdim.</p>
<p class="calibre1">***</p>
<p class="calibre1">Powers Hapgood’la birlikte yediğimiz yemekten sonra arabayla eve dönerken, sevgili babam, uzun bir süre susmayı yeğledi. Onun Plymouth’undaydık. O sürüyordu arabayı. On beş yıl kadar sonra kırmızı ışıkta geçtiği için tutuklanacaktı. O zaman da yirmi yıldır ehliyetsiz araba sürdüğü çıka-<span class="calibre2">çaktı ortaya </span>— yani Powers Hapgood’un yemek yediğimiz gün de ehliyeti yoktu <span class="calibre2">demek.</span></p>
<p class="calibre1">Evi, kentin oldukça uzağında bir yerdeydi. Kentin eteklerine vardığımızda, şansımız yerindeyse, çok garip bir köpek göreceğimizi söyledi. Alman çobanıymış, o kadar çok araba altında kalmış ki artık ayakta duramıyormuş. Yine de aksak aksak yola çıkıyor, arabaların ardına düşüyormuş, hem de gözlerinden yiğitlik ve öfke ışığı saçarak.</p>
<p class="calibre1">Ne yazık ki o gün çıkmadı. Ama gerçekte vardı böyle bir köpek. Bir başka gün, tek başıma araba sürerken ona raslaya-çaktım. Yolun kıyısına çökmüş, sağ ön lâstiğime dişlerini geçirmeye hazırlanıyordu. İçler acısı bir saldırıydı. Kuyruk kısmını güçlükle dik tutabiliyordu. Yalnızca ön ayaklarına güvenip demir bir kasa sürüklemeye kalkışsa, bu kadar becerirdi.</p>
<p class="calibre1">Atom bombasının Hiroşima’ya atıldığı gündü.</p>
<p class="calibre1">■ ■ ■ *** ■.</p>
<p class="calibre1">Şimdi yine Powers Hapgood ile öğle yemeği yediğimiz güne dönelim.</p>
<p class="calibre1">Babam arabayı garaja soktuktan sonra nasılsa yemek üstüne iki çift lâf edebildi. Hapgood’un, Sacco ile Vanzetti davasını, Amerika tarihinin en sert tartışmalara yol açan bu akla durgunluk veren adli hatasını irdeleyiş biçiminden çok etkilenmişti, şaşkına dönmüştü.</p>
<p class="calibre1">“Biliyor musun,” dedi Babam. “Onların suçlu olduklarından kuşku duyulduğunu bile bilmiyordum.”</p>
<p class="calibre1">İşte babam böyle katışıksız bir sanatçıydı.</p>
<p class="calibre1"><span class="calibre3">irtrk</span></p>
<p class="calibre1">Kitapta, grevci işçilerle polisi ve askerleri karşı karşıya getiren kıyasıya bir çatışma, Cuyahoga Kıyımı diye anılan olay da yer alıyor. Bu olayı, pek eski sayılmayacak aynı tür kanlı gösterilerden alınma parçalarla döşedim.</p>
<p class="calibre1">Olay, kitabın kahramanı Walter F. Starbuck’ın kafasında handiyse bir efsane boyutlarına ulaşmıştır ve Starbuck’ffl doğum yılından çok önce, bin sekiz yüz doksan dört yılının Noel sabahında geçtiği halde, kahramanımızın yazgısını rastlansal olarak yönlendirmiştir.</p>
<p class="calibre1">Şöyle:</p>
<p class="calibre1">1894 Ekimiydi, o günlerde Cleveland Ohio’da bağımsız çalışan patronların en büyüğü, Cuyahoga Köprücülük ve Demir İşletmesi’nin kurucusu ve sahibi Daniel McCöne, fabrikasında çalışan işçilere, ustabaşılar aracılığıyla, ücretlerinin yüzde on oranında kesileceğini bildirmiş. Sendika falan yokmuş. McCone, İskoçya’nın Edinburgh yöresinden, işçi bir ana-babanm oğlu, kendi kendini yetiştirmiş dediği dedik, parlak bir makine mühendisiymiş.</p>
<p class="calibre1">Buyruğundaki iş gücünün yarısı, yani bin işçi kadar, Colin Jarvis âdında ağzı çok iyi lâf yapan sıradan bir döküm işçisinin önderliğinde eyleme geçmiş, fabrikayı kapatmışlar. Ücretlerinde kesinti olmadan da, ailelerinin yeme içme, giyinme ve barınma gibi temel gereksinimlerini karşılayamıyorlar-mış; Hepsi beyazmış işçilerin. Çoğu da bölgenin yerlisiymiş.</p>
<p class="calibre1">Doğanın da sevecenliği üstündeymiş o gün. Gökyüzü ile Erie Gölü tıpatıp aynı renkteymişler, kurşun renginde. Grevcilerin yorgun adımlarla sürüklendikleri küçük evler de fabrikanın yakınlarındaymış. Evlerin çoğuyla çevredeki bakkal dükkânları da Cuyahoga Köprücülük ve Demir İşletmesi’nin malıymış.    .    '    _</p>
<p class="calibre1"><span class="calibre3">~kirk</span></p>
<p class="calibre1">Bu bezgin adamların arasına, dıştan onlar kadar acılı ve çaresiz görünen casuslarla kışkırtıcı ajanlar da karışmış, Pin-kerton Dedektif Bürosu’nca gizliden, dolgun ücretle görevlendirilmişlermiş. Bu büro bugün de iş başındadır, serpilip gelişmiş, ünlü RAMJAC anonim şirketinin bir yan kuruluşu haline gelmiştir.</p>
<p class="calibre1">Daniel McCone’un iki oğlu vardı, o tarihte yirmi iki yaşında olan Alexander.Hamilton ile yirmi be§ yaşında olan John. Alexander, bir Mayıs önce Harvard’ı orta dereceyle bitirmişti. Yumuşak, çekingen, kekemeydi. Şirketin veliahti gözüyle bakılan ağabeyi John ise, daha lise birde Massac-husetts Teknoloji Ensitüsü’nden atıldığından, o dönemden bu yana babasının sağ kolu olma görevini üstlenmişti.</p>
<p class="calibre1">Greve katılan-katılmayan, bütün işçiler, baba ile oğlu John’dan nefret ediyor, yine de demirle çeliği işlemede kimsenin onlarla boy ölçüşemeyeceğine inamyorlarmış. Genç Alexander’a gelince: Onu fazla çıtkırıldım, oldukça da salak buluyor, tehlikeli işlerin görüldüğü ocak, demirhane gibi bölümlere, şahmerdanların yanma yaklaşmadığından da ödlek sayıyorlarmış. Arasıra ona uzaktan mendil sallayıp zayıflığını yüzüne vuruyorlarmış.</p>
<p class="calibre1">Efsaneyi hiç unutmayan Walter F. Starbuck, yıllar sonra Alexander’a sormuş, babası fazla üstelemediği halde Har-vard’i bitirince neden böyle düşmanca bir ortamda çalışmak istediğini, Alexander da kem-kümle karışık çapraşık bir yanıt vermiş, kem-kümler söküldüğünde yanıt şöyleymiş: “O zamanlar, bir zenginin zenginliğinin nereden geldiğini bilmesi gerektiğine inanıyordum. Çok toymuşum. Büyük bir servet, ya kayıtsız şartsız kabullenilir ya da toptan yadsınırmış.” Alexander’in Cuyahoga Kıyımı’ndan önce gevelediği laflara gelince: Hiç durmadan aşırı alçak gönüllülüğünü belirten nazik sözcükler kekelermiş. Kafasında sürekli hapis kalan düşüncelerinin patlaması sonucu, kimse onu üç saniyeden fazla suskun tutmayı başaramazmış.</p>
<p class="calibre1">Kabına sığmayan babasıyla ağabeyinin yanında da ağzını pek açamıyordu herhalde. Gelgelelim bu suskunluğu, her geçen gün biraz daha farkına vardığı gizli bir özelliğini örtbas etmesine yaramış: Yavaş yavaş o da büyükleri kadar işten anlamaya başlamış. Onlar bir konuda kararlarını bildirmeden Alexander, kararın neve nasıl olması gerektiğini —üstelik hemen her zaman alınış nedenini de kestirebili-yormuş. Daha kimseler bilmiyormuş ama dört dörtlük bir sanayici ve mühendismiş artık.</p>
<p class="calibre1">***</p>
<p class="calibre1">Alexander, Ekim’de grev başladığında, yapılması gereken şeylerin birçoğunu akıl edebildi, daha önce grev deneyimi olmamasına karşın. Harvard milyonlarca kilometre ötelerdeydi artık. Orada edindiği bilgilerden hiçbiri fabrikanın yeniden işlemesini sağlayamazdı. Oysa Pinkerton Bürosu, polisler, dahası belki de Ulusal Muhafızlar sağlayabilirlerdi. Daha babasıyla ağabeyinden duymadan Alexander, ülkenin başka yörelerinde en düşük ücretle işe alınmaya can atan yığınla umutsuz insanın varlığından haberliydi. Babasıyla ağabeyi bu gerçeği dile getirdiklerinde, iş hayaft konusunda bir şey daha öğrenmiş oldu: Çoğu kere işçi sendikası gibi görünen şirketlerin asıl işleri, böyle çaresiz adamlar bulup işe sürmekti.</p>
<p class="calibre1">Kasım sonlarında fabrikanın bacaları yeniden tütmeye başlamıştı. Grevci işçilerin kira ödeyecek, yemek ya da yakıt alacak paraları kalmamıştı. Beş yüz kilometrelik alandaki bütün büyük işverenlere adları yollanmıştı, ne baş belâları oldukları bilinsindi. Önderleri Colinjarvis, hapisteydi, sahtekârlık ve cinayet olayından yargılanacağı günü bekliyordu.</p>
<p class="calibre1">★★★</p>
<p class="calibre1">Aralığın on beşinde, Colin Jarvis’in karısı Ma, yirmi grevci işçinin karısından oluşan sözcülerle birlikte fabrikasının giriş kapısına dayandı, Daniel McCone ile görüşmek istediğini bildirdi. McCone, birşeyler çiziktirerek oğh Alexander’a verdi, aşağı yolladı, Alexander kâğıtta yazılanlar hiç kekelemeden okuyabildiğini görünce şaştı. Pusulad; Daniel McCone’un, Cuyahoga Köprücülük ve Demir İşlet mesi ile hiçbir ilgisi bulunmayan yabancılara ayıracak za mam olmadığı yazıyordu. Yoksa şirketi bir hayır kurumuyla mı karıştırıyorlardı? Kiliselere ya da bölge karakollarına başvururlarsa, kendilerine yardım eli uzatabilecek kuruluşların bir listesini edinebilirlerdi —tabii gerçekten yardıma gereksinim duyuyorlarsa, kendilerinde hak görüyorlarsa.</p>
<p class="calibre1">Ma Jarvis, kendi sözlerinin daha dolambaçsız olduğunu söyledi. Grevci işçiler, ileri sürülen her koşulu kabul edip işbaşı yapmaya hazırdılar. Birçoğu evlerinden çıkartılmıştı, gidecek yerleri de yoktu.</p>
<p class="calibre1">“Özür dilerim,” dedi Alexander, “ben ancak babamın yazdığını bir daha okuyabilirim size, eğer isterseniz.”</p>
<p class="calibre1">Alexander McCone, yıllar sonra, bu karşılaşmanın kendisini hiç mi hiç etkilemediğini belirtecekti. Aslında böy-lesine güvenilir bir aracı olduğunu kavradığı için... gö-gö-gö-gönenmişti.</p>
<p class="calibre1">***</p>
<p class="calibre1">O sırada bir komiser öne çıktı. Kadınları uyardı, yasayı çiğniyorlardı, sayıları kaçlan bulan bir kalabalık oluşturarak hem trafiği engelliyor, hem de kamu güvenliğini tehlikeye atıyorlardı. Derhal dağılmalarını buyurdu kanun namına.</p>
<p class="calibre1">Dağıldılar. Ana kapının önündeki geniş alana doğru gerilediler. Fabrikanın cephesi, İtalya’da, Venedik’teki Piazza San Mârco’nun seçkin beğenili ustalannı anımsatacak desenlerle donatılmıştı. Fabrikanın saat kulesi, San Marco’nun ünlü çan kulesinin küçük bir modeliydi.</p>
<p class="calibre1">İşte Alexander, babası ve ağabeyi, Noel sabahı gerçekleşecek Cuyahoga Kıyımı’nı bü kulenin sahanlığından izleyeceklerdi. Her birinin birer tiyatro dürbünü olacaktı. Her birinin birer küçücük tabancası da olacaktı.</p>
<p class="calibre1">Sahanlıkta çan yoktu. Aşağıda, alanın çevresinde kahvelerle dükkânlar da yoktu. Mimar, alanın varoluş nedenini kesinkes kullanım ilkeleriyle sınırlamıştı. Gelip geçea yük arabalanyla tek atlı arabalara, atlı tramvaylara azıcık yer aynl-mıştı. Mimar, fabrikanın bir kalenin erdemlerini taşımasında da gerçekçi bir tutum izlemişti. <span class="calibre2">Ana kapıya yüklenme </span>amacı güden bir kalabalık, önce o açık, korunmanız alandan geçmek zorundaydı.</p>
<p class="calibre1">Şimdilerde RAMJAC’ın sözcülüğünü üstlenen bir yayın organından, o günlerin The Cleveland Dealer gazetesinden olayı izlemeye gelen tek muhabir de kadınlarla birlikte alanda gerilemeye başlamıştı. Ma Jarvis’e bundan sonra ne yapmayı tasarladığını sordu.</p>
<p class="calibre1">Kadının yapabileceği şeyler sınırlıydı tabii. Grevci işçilere artık grevci işçiler bile denemezdi, evlerinden atılan birtakım işsizlerdirler yalnızca.</p>
<p class="calibre1">Yine de Ma Jarvis o anda yiğitçe bir yanıt buluşturdu: “Bir gün mutlaka döneceğiz,” dedi. Başka ne desin?</p>
<p class="calibre1">Muhabir, ne zaman döneceklerini sordu ona.</p>
<p class="calibre1">Ma Jarvis’in yanıti, bastıran kış soğuğunu da gözönünde tutarak, büyük bir olasılıkla, Hıristiyanlığa özgü şiirsel çaresizlikten öteye gitmiyordu. “Noel sabahı,” dedi.</p>
<p class="calibre1">*** . .</p>
<p class="calibre1">Bu sözler gazetede basıldı, yayımcılar bir gözdağı havası aldılar bu sözlerde. Ve gelecek Noel söylentisi Cleveland’de dilden dile dolaşmaya başladı. Grevcileri destekleyenler— vaizler, yazarlar, sendika örgütçüleri, popülist politikacılar falan — bir mucize beklercesine kente sızmaya başladılar. Hepsi, o günlerdeki yapısıyla ekonomik düzenin içten düşmanlarıydılar.</p>
<p class="calibre1">Ohio valisi Edwin Kincaid, fabrikayı korumak amacıyla hemen bir piyade bölüğünü seferber etti. Askerler, eyaletin güney kesiminden gelen çiftçi çocuklarıydı; grevciler arasında tanıdıkları ve kandaşları olmadığı için özellikle seçilmişlerdi, bu yüzden de işçilere, durup dururken barışı bozan kışkırtıcılar gözüyle bakıyorlardı. Amerikanvari bir ülkünün temsilcileriydiler: Ülkeleri bir gün onlardan ansızın korkunç bir silâh ve sıkıdüzen gösterisi isteyene kadar günlük işlerinin peşinde koşan sağlıklı, neşeli asker yurttaştandılar. Ania Amerika’nın düşmanlarının dudaklarını uçuklatmak adına birdenbire gökten iniverirlerdi onlar. Varta atlatıldı mı da yine gözden yitiverirlerdi.</p>
<p class="calibre1">Ülkemizin Kızılderilileri pes ettirene kadar savaş veren düzenli ordusu, hemen hemen otuz bin kişiden oluşuyordu. Yurdun her bölgesinde görülen milis kuvvetlerine gelince: hemen hepsi köy çocuklarıydılar, zaten fabrika işçilerinin sağlıkları ve çalışma saatlerinin düzenlenişi öylesine bozuktu ki. Nitekim, Ispanya-Amerika savaşı sırasında bu gerçek iyice su yüzüne çıktı: Savaş alanlarında milis kuvvetleri hiçbir işe yaramıyorlardı, berbat bir eğitimden geçmişlerdi.</p>
<p class="calibre1">***</p>
<p class="calibre1">/ '</p>
<p class="calibre1">Alexander McCone da Noel sabahı fabrikaya gelen milis kuvvetlerini görünce, aynı izlenime kapıldı, asker falan değildi bunlar. Özel bir trenle, fabrikanın demir perdesinin berisindeki bir demiryolu yan-hattma getirilmişlerdi. Vagonlardan itişerek fırladılar, ana-baba gününe dönen perona indiler; sanki iş peşinde koşan olağan yolculardılar. Üniformalarının kimi düğmeleri iliklenmemişti, doğrusunu söylemek gerekirse çoğu ters iliklenmişti. Çoğunun kasketleri yitip gitmişti. Hepsinin elinde askerlikle uzak yakın ilişkisi bulunmayan açınılası bavullarla çıkınlar vardı.</p>
<p class="calibre1">Ya subayları? Yüzbaşıları Greenfield, postane müdürüydü. Başlarındaki iki teğmen, Greenfield Bankacılık ve Tröst Şirketi müdürünün ikiz oğullarıydı. Posta müdürüyle bankacı, zamanında valiye büyük yerel hizmette bulunmuşlardı. Bu görevler, o hizmetin karşılığıydı işte. Subaylar, herhangi bir yoldan gözlerine girmeyi başarabilenleri çavuş ya da onbaşı rütbeleriyle ödüllendirmişlerdi. Bu arada erler de vardı tabii, yani seçmenlerle seçmenlerin oğulları; bu erler, isteseler matrak geçerek aşağılama yöntemiyle üstlerinin canına okuyabilecek güçteydiler, onların <span class="calibre2">ve çocukları</span>nın yaşamını kuşaklar boyu etkileyebilirlerdi.</p>
<p class="calibre1">Cuyahoga Köprücülük ve Demir İşletmesi’nin yükleme peronunda duran ihtiyar Daniel McCone, ortalıkta dönen, bir yandan da durmaksızın tıkman askerlerden birine sormayı akıl etti, “Kumandanımz kim sizin?”</p>
<p class="calibre1">Rastlantı bu ya, soruyu yüzbaşıya yöneltmişti, aldığı karşılık da şuydu: “Şey, ben de herkes kadar kumandan sayılabilirim.”</p>
<p class="calibre1">Haklarını yemeyelim, süngülerle, cephaneyle donatıldıkları halde bu milisler, ertesi gün kimsenin burnunu kanatmadılar.</p>
<p class="calibre1"><span class="calibre3">-kirk</span></p>
<p class="calibre1">Boş bir makine atelyesine yerleştirildiler. Sıralara kıvrılıp yattılar. Herkes kendi yiyeceğini evinden getirmişti. Kızarmış tavuk, kekler, pastalar vardı yanlarında. İstediklerini istedikleri an yediklerinden, makine atelyesini hemen piknik alanına çevirdiler. Çıktıklarında, atelye bir çöplükten farksızdı. Ne yapsınlar, o kadardı görgüleri.</p>
<p class="calibre1">Evet, ihtiyar Daniel McCone ile iki oğlu da geceyi fabrikada geçirdiler — saat kulesinin altındaki yazıhanelerinde, ranzaların üstünde, yastıklarının altında dopdolu silahlarıyla. Noel yemeğini ne zaman mı yiyeceklerdi? Ertesi ikindi saat üçte. O zamana kadar bu varta nasılsa,atlatılırdı. Babasının isteği üstüne genç Alexander, gördüğü iyi eğitimder yararlanacak, ailece yemeğe başlamalarından önce durumur anlam ve önemini belirten bir şükran duası kaleme alacaktı</p>
<p class="calibre1">Bu arada, Pinkerton’un ajanları ve kent polisleriyle desteklenen şirket bekçileri, bütün gece şirketin çevresinde nöbet tutacaklardı sırayla. Her zaman yalnızca tabancalarla donatılan bu bekçiler, arkadaşlarından ödünç aldıkları, evlerinden getirdikleri tüfeklerle çifteleri de kuşanmışlardı.</p>
<p class="calibre1">Pinkerton’un dört adamına bütün gece uyuma izni verilmişti. Onlar işlerinin ustasıydılar. Keskin nişancıydılar.</p>
<p class="calibre1">Ertesi sabah McCone’lar, boru sesleriyle uyanmadılar. Alanda çekiç sesleri, testere gıcırtıları gırla gidiyordu. Marangozlar, ana kapının yanında, demir perdenin dibinde bir yapı iskelesi kurmaya koyulmuşlardı. Cleveland’in en yüksek rütbeli polisi, iskeleye çıkacak, oradan duruma hakim olacaktı. Sırası geldiğinde de, kalabalığa “Ohio îzinsiz Sokak Gösterileri Yasası”m okuyacaktı. Yasanın yüksek sesle okunması, yasa gereğiydi. On iki ya da daha fazla kişinin düzenlediği korsan miting, bu yasanın okunuşundan başlamak üzere bir saat içinde dağılmak zorundaydı. Dağılmazsa, toplantıya katılanlar, ağır suç işlemiş sayılacak, on yıl ile ömür boyu arasında değişen cezalara çarptırılacaklardı.</p>
<p class="calibre1">Doğa’nın sevecenliği yine üstündeydi — usuldan kar yağmaya başlamıştı.</p>
<p class="calibre1">***</p>
<p class="calibre1">Derken bir çift beyaz atın çektiği kapalı bir araba, son hızla alana girdi, ana kapının yanında durdu ' Ve milislere kumanda etmek üzere valinin emriyle ta Sandusky’den gelen’Albay George Redfield —valinin damadı— günün erkenci ışığında göründü: Bir kereste atelyesi vardı, ayrıca besin maddeleri ve buzhanecilik işine de el atmıştı. Askerlik deneyimi yoktu gerçi, yine de binici üniforması giymişti. Kaymbabasmm armağanı bir kılıç taşıyordu.</p>
<p class="calibre1">Hemen makine atelyesine gidip birliklerine bir söylev verdi.</p>
<p class="calibre1">Söylevden sonra, toplum polisleri sökün ettiler. Cleveland polisleri o gün tahta kalkanlar ve mızraklarla donatılmışlardı.</p>
<p class="calibre1">Çan kulesine bir Amerikan bayrağı çekildi, bir bayrak da giriş kapısının yanındaki direkte dalgalanıyordu.</p>
<p class="calibre1">Bir göz korkutma oyunu bu yalnızca, diye düşündü Alexander. Gerçekte öldürme ya da yaralama olmayacak.</p>
<p class="calibre1"><span class="calibre2">Adamların tutumu belirleyecek sonucu. Zaten grevciler</span></p>
<p class="calibre1">kendileri, karılarıyla çocuklarının yanlarında olacağını, içlerinden bir tekinin bile silâh, ne silâhı, boyu yedi buçuk santimetreyi aşan bir çakı bile bulundurmayacağım bildirmişlerdi.</p>
<p class="calibre1">“Bizler yalnızca,” deniyordu mektupta, “yaşamımızın en iyi yıllarım verdiğimiz bu fabrikayı son bir kere görmek, yüzlerimizi dertlerimizle ilgileneceklere göstermek, istese bizleri gözeten Yüce Tanrıya dönmek ve burada suskun, kıpırtısız durarak şu soruyu sormak amacındayız. Çektiğimiz şu acıyı, şu çaresizliği acaba hiçbir Amerikalı hak etmiş midir?”</p>
<p class="calibre1">Alexander, mektubun güzelliğine karşı kayıtsız kalmamıştı. Bu mektubu grevcileri yüreklendirmek için kente gelen şair Henry 'Niles Whıstler yazmıştı — o da Har-vard’dandı. Görkemli bir yanıt vermek gerekiyor, diye düşündü Alexander. Şu bayraklar, kentin saf saf dizilmiş şu askerleri ve polisin ağırbaşlı, kararlı tutumu bu yanıtı vermeye yetecekti.</p>
<p class="calibre1">Yasa, yüksek sesle okunacaktı, herkes dinleyecek, evine dönecekti. Hiçbir amaç uğruna barış bozulmamahydı.</p>
<p class="calibre1">Alexander, o ikindi okuyacağı duada Tanrı’ya, emekçileri, Colin Jarvis gibi başlarına belâlar açmaya, yuvalarına yıkıntılar getirmeye kışkırtan önderlerden koruması için yakarmayı kuruyordu.</p>
<p class="calibre1">“Amin,” diye mırıldandı.</p>
<p class="calibre1">★★★</p>
<p class="calibre1">Halk sözünü tutarak geldi. Yayan geldiler. Onları engellemek uğruna kentin babalan, o kesimdeki bütün tramvay seferlerini kaldırmışlardı.</p>
<p class="calibre1">Aralarında bir sürü çocuk vardı, kucakta bebeler, Bebelerden biri kurşunlanacak ve Henry Niles Whistler’a sonradan bestelenen ve bugün bile sık sık söylenen “Bonnie Failey” şarkısının sözlerini esinlendirecekti.</p>
<p class="calibre1">Askerler nerede miydi? Saat sekizden beri fabrikanın önünde dikiliyorlardı, süngülerini takmışlardı, sırt çantaları tepeleme doluydu. Çantalar, yirmi beş kilodan fazla çekiyordu. Albay Redfield böylece adamlarını daha korkutucu göstermeyi umuyordu. Alanı enlemesine kesecek şekilde tek sıra olmuşlardı. Savaş planı şöyleydi: Kalabalık, dağılma komutuna karşın dağılmazsa, askerler süngülerini doğrultacaklar, alanı yavaş adımlarla ama önüne durulmaz, korkunç bir kararlılıkla boşaltacaklardı — buz gibi çelik ışınlar saçan dümdüz, tek bir sıra halinde, komuta uygun, hiç teklemeden, önce bir adım, sonra iki, sonra üç, sonra dört...</p>
<p class="calibre1">Saat sekizden beri bölmenin dışında yalnızca askerler beklemişlerdi. Kar sürüyordu. O yüzden de kalabalığın önündekiler, alanın öte ucunda belirdiklerinde, fabrikayı ayak değmemiş bir kar yığınının üstünden gözlediler. Tek ayak izleri, kendilerinin biraz önceki izleriydi.</p>
<p class="calibre1">Cuyahoga Köprücülük ve Demir işletmesiyle özel hiçbir duygusal alışverişleri olmayan bir sürü insan daha gelmişti. Grevciler kendileri de bu kılıksız yabancıların kimler olduğunu kestiremiyorlardı bir türlü — onlar da çoğunluk ailelerini yanlarında getirmişlerdi. Dışardan katılanlar da Noel’de çektikleri acıyı, çaresizliği herkese göstermek istiyorlardı yalnızca. Dürbünden bakınca genç Alexander, bir adamın elindeki yaftayı okudu, “Erie Kömür ve Demir İşletmesi, işçi düşmanı...” Erie Kömür ve Demir İşletmesi, bir Ohio şirketi bile değildi. Buffalo’da, New York’taydı.</p>
<p class="calibre1">Diyeceğim, kıyım sırasında ölen bebek Bonnie Failey’nin gerçekten Cuyahoga Köprücülük ve Demir grevcilerinden birinin çocuğu olması, büyük bir rastlantı sonucuydu, ama böylece Henry Niles Whistler şiirde şu nakaratı yerli yerinde kullanabilmişti:</p>
<p class="calibre1">Lânet olsun Dan McCone, lânet sana T aş kesilmiş yüreğine, demir ruhuna...</p>
<p class="calibre1">Genç Alexander, Erie Kömür ve Demir’le ilgili yaftayı okurken, ikinci katta, çan kulesinin kuzey duvarının çıkıntısındaki bir yazıhanenin penceresinde duruyordu. Yine Venedik esinleri taşıyan uzun bir geçitteydi, her otuz beş metrede bir pencere vardı, en sonda da bir ayna. Ayna, geçiti sonsuza kadar uzuyormüş gibi gösteriyordu. Pencereler, alana açılıyordu. İşte Pinkertori’ün yolladığı dört keskin nişancı, tezgâhlarını bu geçitte kurmuşlardı. Her biri seçtiği pencereye bir masa yanaştırmış, altına rahat bir koltuk çekmişti. Her masaya bir de destek yerleştirilmişti.</p>
<p class="calibre1">Alexander’a en yakın duran nişancı, masasının üstüne siperlik bir kum torbası koymuş, kıllı yumruğuyla torbada bir oluk açmıştı. Oturduğu koltuktan kalabalıktaki yüzleri iğrentiyle incelerken, tüfeği bu olukta duracaktı, kabzayı boynuna kıstırmıştı. Geçitin biraz ötesindeki keskin nişancının asıl uğraşı makinistlikti, tepesine döner ıskarmozlu alçacık bir sacayak yapmıştı. Sacayak masasına tünemişti. Olay çıkarsa* tüfeğini bu ıskarmoza sokuverecekti.</p>
<p class="calibre1">“Patent için başvurdum,” demişti Alexander’a, sonra sacayağı okşamıştı.</p>
<p class="calibre1">Adamlar, cephaneliklerini, harbilerini, üstüpülerini, yağdanlıklarını özenle masanın üstüne dizmişlerdi, satılık mal sergilercesine.</p>
<p class="calibre1">Bütün pencereler kapalıydı. Bazı pencerelerde, daha öfkeli, daha başıbozuk adamlar göze çarpıyordu. Bunlar, gece boyunca uyanık kalan §irket bekçileriydi. Çoğu içkiliydi, “...uyanık kalmak için içmişlerdi” dediklerine göre. Çifteleriyle, tüfekleriyle pencerelerde mevzilenmişlerdi çünkü gözünü kan bürüyen kalabalık fabrikaya saldırırsa, onu bir atış yağmurundan başka hiçbir şey geriletemezdi.</p>
<p class="calibre1">Artık bu saldırının eninde sonunda geleceğine kendilerini inandırmışlardı. Genç Alexander bu ürkü havasından, uluorta kabadayılıklardan birtakım kokular almıştı, yıllarca sonra Walter F. Starbuck’a yine kekeleyerek anlatacağı gibi, “evet, bu temsil, birtakım dengesizliklerle doluydu.”</p>
<p class="calibre1">Kendisi, paltosunun cebinde dolu bir tabanca taşıyordu elbet — o anda geçit hazırlıkları son bir kere gözden geçir-</p>
<p class="calibre1">meye gelen babasıyla ağabeyi de silahlıydılar. Saat, sabahın <span class="calibre2">onuydu. Pencereleri </span>açma zamanı geldi, dediler. Alan, doluydu.    ,</p>
<p class="calibre1">★★★</p>
<p class="calibre1">Kulenin tepesine çıkma zamanı geldi, dediler Alexan-der’a, çevreyi en iyi oradan kolaçan edebilirlerdi.</p>
<p class="calibre1">Böylece pencereler açıldı, keskin nişancılar tüfeklerini çeşit çeşit yuvalara yerleştirdiler.</p>
<p class="calibre1">Peki aslında kimin nesiydi bu dört keskin nişancı—böyle bir meslek gerçekten var mıydı? O dönemde keskin nişancılara cellâtlardan daha az iş düşüyordu. Dört adamdan hiçbiri daha önce böyle bir görev karşılığında para almamıştı, bir gün savaş çıkmasa bir daha alacağı da yoktu. İçlerinden biri, bağımsız çalışan bir Pinkerton ajanıydı, öbür üçü onun tanıdıklarıydılar. Dördünün avladığı av ayrı gitmezdi, yıllardır birbirlerini övmüşler, ne inanılmaz nişancılar olduklarını söyleyip birbirlerine yağ çekmişlerdi. O yüzden Pinkerton Bürosu, dört keskin nişancı aradığını duyurunca, onlar da tıpkı bizim milisler gibi bir anda gökten inivermişlerdi.</p>
<p class="calibre1">Sacayaklı adam, sacayağı bu olayda kullanmak üzere geliştirmişti. Kum torbalı adam da, daha önce silâhını kum torbasına yerleştirmeyi hiç denememişti. İskemlelerle masaların ayarlanışı, cephane dizme gösterileri için de aynı şey söylenebilirdi: Gerçekten profesyonel keskin nişancıların nasıl davranmaları gerektiği konusunda tartışıp aralarında karar almışlardı besbelli.</p>
<p class="calibre1">Yıllar sonra Starbuck, Cuyahoga Kıyımı’nın temel nedeninin ne olduğunu sorduğunda, Alexander McCone, şu yanıtı verecekti: “Ha-ha-ha-hayat me-me-memat so-so-so-Tunlarında Am- am- amerikan am-atörlüğü.”</p>
<p class="calibre1">★**</p>
<p class="calibre1">Pencereler açıldığında, soğuk havayla birlikte kalabalığın okyanus mırıltıları doldu içeri. <span class="calibre2">Kalabalık, ses çıkarmamak </span>istiyordu, kendini sessiz sanıyordu - ama biri birşeycik fısıl-damayagörsün, biri bir yanıt vermeyegörsün, falan. Derken bir deniz hışırtısıdır başlıyordu.</p>
<p class="calibre1">Babası ve ağabeyiyle çan kulesinde dururken Alexandet, işte bu dalga seslerini duymuştu. Fabrikayı savunanlardan çıt çıkmıyordu. İkinci kattaki pencereler açılırken duyulan takırtılar , patkiitler sayılmazsa, kalabalığa yanıt verilmemişti.</p>
<p class="calibre1">Beklerlerken, Alexander’ın babası dedi ki: “Demir ve çeliği insanın gereksinimlerine göre biçimlendirmek yiğitlik değildir oğullarım. Soğuk ve açlık korkusu olmasa aklı başında hiç kimse bu işe kalkışmaz. Soru şu oğullarım - dünya, demir ve çelik ürünlerine ne kadar gereksinim duyuyor? Gönüllüsü çıkarsa, bilsin ki Dan McCone bu işin ustasıdır.”</p>
<p class="calibre1">O sırada demir perdenin berisinde ufak bir kıpırtı olmuştu. Cleveland polis başkomiseri, üstünde İngiliz Sokak Gösterileri Yasası yazılı bir kâğıtla yapı iskelesinin merdivenlerini çıktı. İşte oyunun doruk noktası geldi, diye düşündü Alexander, müthiş güzellikte bir an.</p>
<p class="calibre1">Derken çan kulesinden aşağı doğru hapşırdı. Yalnızca ciğerleri boşalmadı, romantizmi de uçup gitti. Aşağıda birazdan ölüp biteceklerin görkemle bir ilgisi olmadığını kavramıştı. Çılgınlıktı bu düpedüz. Büyüye benzer bir şey yoktu, öyleyken babasıyla ağabeyi, hatta vali, hatta Başkan Grover Cleveland, bu polis memurunun birbüyücü, bir çeşit Mer-lin olmasını bekliyor bir büyü yapıp bu kalabalığı dağıtmasını umuyorlardı.</p>
<p class="calibre1">“Yürümeyecek,” diye düşündü. “Yürüyemez.”</p>
<p class="calibre1">Yürümedi de.</p>
<p class="calibre1">Başkomiser büyüsünü yaptı. Bağıra çağıra haykırdığı sözcükler, yapılara vurup geri döndü, kendi yankılarıyla savaştı, öyle ki Alexander’in kulağına geldiklerinde, Babil dilinden ayrımları kalmamıştı.</p>
<p class="calibre1">Hiç, ama hiçbir şey olmadı.</p>
<p class="calibre1">Başkomiser, yapı iskelesinden indi. Halinden anlaşıldığı kadarıyla, o da pek bir şey beklememişti, ne var ki, alanda gerçekten gereğinden çok insan vardı. Demir perdenin içinde güven içinde bekleşen kalkanlar ve mızraklarla donatılmış yıldırma birliklerinin yanma döndü büyük bir alçakgönüllülükle. Ne kimseyi tutuklamalarını isteyecekti onlardan, ne de böylesine korkunç bir kalabalığı kışkırtacak bir şey yapmalarını.</p>
<p class="calibre1">Gelgelelim Albay Redfield küplere binmişti. Kapıyı bir parçacık aralatıp dışarı çıktı, orada bekleşen yarı - donmuş birliklerine katıldı. Uzun sıranın ortasında iki çiftçi delikanlının arasında yerini aldı. Adamlarına süngülerini önlerindeki kalabalığa doğrultmalarını buyurdu. Sonra da bir adım öne çıkmalarını. Çıktılar.</p>
<p class="calibre1">*★*</p>
<p class="calibre1">Alana bakarken genç Alexander, kalabalıkta ön sıralarda duranların, çıplak çeliği görünce gerilediklerini, arkadakilere tosladıklarını gördü. Gerilerde duranlarsa neler olup bittiğinden habersizdiler bu arada, basıncı azaltmak için yerlerinden oynamadılar.</p>
<p class="calibre1">Askerler bir adım daha öne çıktılar, bu kere gerileyenler yalnızca arkadakileri değil yanlarında duranlan da sıkıştırmaya başladılar. Her iki uçta duranlar, yapıların duvarlarına yapışıp kalmışlardı. Böylesine kapana kıstırılmış kişileri şişlemeyi içleri götürmediğinden, askerler, süngülerini hafifçe yana çevirerek sivri uçlarla sert duvarlar arasındaki kalabalığa yer açtılar.</p>
<p class="calibre1">Askerler bir adım daha öne çıktıklarında, yaşlılık günlerindeki Alexander’a göre kalabalık “...sı- sı- sıranın ihi- ki ucundan sel gibi ak-ak-maya ba-başladı,” Sel, kısa zamanda bir çağlayana düştü, sıranın iki kanadını zorlayarak yüzlerce kişiyi fabrika perdesiyle askerlerin korunmasız arla saflan arasındaki bölgeye akıttı.</p>
<p class="calibre1">Ateş saçan gözlerini ön sıralardan ayırmayan Albay Red-field, öte yanda neler <span class="calibre2">olduğunu bilmiyordu. Bir adım daha </span>öne çıkma komutu verdi.</p>
<p class="calibre1">İşte o zaman askerlerin arkasına itilen kalabalık olmadık şeyler yapmaya başladı. Bir delikanlı, askerlerden birinin omuzuna maymun gibi atlayıverdi. Asker kıçüstü oturdu, ayağa kalkayım derken milleti kahkahadan çatlatacaktı. Askerler bu yöntemle tek tek alaşağı edildiler. Biri ayağa kalka- • cak oldu mu, hemen kıçüstü oturtuluyordu. O zaman askerler, birbirlerine doğru sürünerek toplu bir savunmaya girişmek istediler. Ateş etmeyi hiç istemiyorlardı. Tam tersine, yerde üstüste yığılarak oluşturdukları korunma hattıyla felçli bir kirpiyi andırıyorlardı.</p>
<p class="calibre1">Albay Redfield aralarında değildi. Görünürlerde de yoktu.</p>
<p class="calibre1">***</p>
<p class="calibre1">Keskin nişancılarla bekçilere, fabrikanın pencerelerinden kalabalığın üstüne ateş açma komutunu kimin verdiği asla öğrenilemedi ama ateş başladı.</p>
<p class="calibre1">İlk anda tam on dört kişi kurşunlarla can verdi -biri, askerdi. Yirmi üç kişi de ağır yaralandı.</p>
<p class="calibre1">Alexander, yaşlandığında, silah seslerinin kendisine “pa-pa-patlayan mısır”dan daha ciddi gelmediğini söyleyecekti, aşağıdaki insanların “ya-ya-yapraklar” gibi sürüklendiklerini görünce, birden yaman bir rüzgâr çıktı sanmıştı.</p>
<p class="calibre1">Olay bittiğinde, herkeste onurun korunduğu, adaletin yerine geldiği doğrultusunda genel bir hoşnutluk duygusu seziliyordu. Yasa ve düzen yeniden işlerlik kazanmıştı.</p>
<p class="calibre1">Artık yalnızca cesetlerin durduğu bomboş savaş alanına bakarken ihtiyar Daniel McCone, şöyle diyecekti oğullarına, “ister hoşlanın ister hoşlanmayın çocuklar, girdiğiniz işin gerekleri bunlar.”</p>
<p class="calibre1">Albay Redfield yan sokaklardan birinde çırılçıplak, aklını kaçırmış bir durumda bulunacaktı, sağlığından başka zoru yoktu.</p>
<p class="calibre1">Genç Alexander, konuşmak zorunda kalacağı ana kadar, yani o ikindi yenen Noel yemeğine kadar, konuşmaya kalkışmadı. Tanrı’ya şükretmesi gerektiğinde, bir de baktı ki, ne idüğü belirsiz laflar zırvalamakta, kekelemesi öylesine kötülemişti ki ağzını açamıyordu.</p>
<p class="calibre1">Bir daha fabrikaya adım atmayacaktı. Gleveland’m en önemli sanat koleksiyoncusu, Cleveland Güzel Sanatlar Müzesi’nin en büyük bağışçısı olacak, McCone ailesinin para ve güç elde etmekten çok para ve güç aşkına ter döktüğünü kanıtlayacaktı.</p>
<p class="calibre1">***</p>
<p class="calibre1">Kekelemesi öylesine artmıştı ki, yaşamının geri kalan bölümünde Euclid Caddesi’ndeki konağından dışarı pek çıkmadı. Kekelemesi kötülemeden bir ay kadar önce, Roc-kefeller’lardan biriyle evlenmişti. Yoksa, diyecekti sonradan, yoksa belki de hiç evlenmeyecektim.</p>
<p class="calibre1">Karısı gibi ondan utanan bir de kızı vardı. Kıyım’dan sonra bir tek kişiyle dostluk kurabildi. Bir çocukla. Ahçısıyla şoförünün oğluyla.</p>
<p class="calibre1">Mültimilyonerimiz, kendisiyle saatlerce satranç oynayacak birini arıyordu. Çocuğu önce basit oyunlarla -pa-paz-kaçtıyla, damayla, dominoyla- baştan çıkardı. Bu arada ona satranç da öğretti. Kısa bir süre sonra yalnız satranç oynamaya başladılar. Konuşmaları, bin yıldır değişmeyen ünlü satranç sataşmalarıyla takılmalarından öteye gitmiyordu.    .</p>
<p class="calibre1">Örneğin: “Bu oyunu daha önce oynadın mı sen?” “Ne dedin ne?” “Vezirimiz nerdeymiş?” “Beni yakacak mısın? Tuzak mı bu?”</p>
<p class="calibre1">İşte bu çocuk Walter F. Starbuck’tı. Çocukluğuyla delikanlılığını böyle sağlıksız bir ortamda geçirmesinin tek nedeni şuydu; Alexander Hamilton McCone, bir gün onu Harvard’a yollayacağına söz vermişti.</p>
<p class="calibre1">Yardım diye haykıran <span class="calibre2">ezilmişlere, </span>haksızlığa uğrayanlara ve kurbanlara elini uzat, onlar senin gerçek dostlarındır çünkü, özgürlük sevincini bütün ybksul işçiler adına kazanmak için babanla Bartola dün nasıl savaşıp yenik düştülerse, onlar da sana savaşta ve ölümde yoldaştırlar. Bu yaşam savaşımında, daha büyük bir sevgi tadacaksın ve sevileceksin.</p>
<p class="calibre1">-NICOLA SACCO (1891-1927)</p>
<p class="calibre1">Boston, Massachusetts’teki Charlestown Hapishanesinde idam edilişinden üç gün önce, 18 Ağustos 1927’de on üç yaşındaki oğlu Dante’ye yazdığı son mektuptan. “Bartola”, aynı gece, bir dişçinin müthiş buluşu olan aynı elektrikli sandalyede can vermişti. Adı büsbütün unutulmuş bir başka kişi de can verdi o sandalyede. Sacco ile Vanzetti’ye yüklenen cinayet suçunu üstlenen Celestino Maderios (1894-1927), o günlerde bir başka cinayet olayından ötürü mahkûm edilmişti ve dava yüksek mahkemeye gitmişti. Maderios kanlı bir katildi gerçi ama son anda özveri göstermeyi başarmıştı.</p>
<p class="calibre1">Yaşam sürüyor evet - bir budalayla kendine duyduğu saygının yolları da kısa zamanda ayrılıyor, hem de Kıyamet’te bile birleşmeyecek kadar.</p>
<p class="calibre1">Lütfen kulak kesilin, çünkü bugüne kadarki yaşamımın öyküsü olan bu kitapta, yıllar da kişiler gibi birer kahramandır. Bin dokuz-yüz-on-üç, bana yaşam denilen armağanı verdi. Bin dokuz-yüz yirmi-dokuz, Amerikan ekonomisini altüst etti. Bin dokuz-yüz otuz-bir, beni Harvard’a yolladı. Bin dokuz-yüz otuz-sekiz, federal hükümette ilk görevimi buldurdu. Bin dokuz-yüz kırk-altı, yaşamıma nankör bir de oğul kattı. Bin dokuz-yüz elli-üç, federal hükümetteki işime son verdi.</p>
<p class="calibre1">Bu yüzden, yılların adlarını özel adlar gibi büyük harfle yazıyorum.</p>
<p class="calibre1">Bin dokuz-yüz yetmiş, Nbcon’un Beyaz Sarayı’nda bana bir iş ayarladı. Bin dokuz-yüz yetmiş-beş, topluca “Water-gate” diye anılan Amerikan siyasal rezaletlerine akıl almaz katkılarımdan ötürü beni hapse tıktı.</p>
<p class="calibre1">Üç yıl önceki dokuz-yüz yetmiş-yedi, beni salıvermek üzereydi. Çöplükteydim sanki. Zeytuni tulum, yani cezaevi üniforması üstümdeydi. Yatakhanede tek başıma - çarşafı çıkarılmış bir ranzada oturuyordum. Üniformamla birlikte devlete geri vermek zorunda olduğum bir battaniye, iki çarşaf, bir yastık yüzü, düzgünce katlanmış, kucağımda duruyordu. Benekli, ihtiyar ellerim bu bohçanın üstünde kenetlenmişti. Finletter Hava Üssü yakınındaki Federal Temel Güvenlik için Yetişkinler Islahevi’nin ikinci katında - Atlanta, Georgia’dan tam elli kilometre ötede, bir kışla duvarına dikmiştim gözlerimi. Beni Yönetim Bölümü’ne götüre-</p>
<p class="calibre1">cek gardiyanı bekliyordum, salıverme kâğıtlarımla sivil giysilerimi oradan vereceklerdi. Kapıda beni bağışlayacak kimse <span class="calibre2">yoktu. Kollarının </span>arasına alıp bağışlayacak, bedava bir yemek, birkaç geceliğine bedava bir yatak verecek tek allahm kulu yoktu clünyada.</p>
<p class="calibre1">Beni orada gözetleyen biri olsaydı, her beş dakikada bir garip bir şey yaptığımı görürdü. Yüzümdeki bomboş anlatımı hiç bozmadan, kucağımdaki bohçayı bırakıyor, üç kere el çırpıyordum. Nedenini, sırası gelince anlatacağım.</p>
<p class="calibre1">Yirmi bir Nisan günü, sabahın saat dokuzuydu. Gardiyan bir saat gecikmişti. Yakınlardaki bir pistten bir avcı uçağı havalandı, yüz evi bin yıl süreyle ısıtabilecek yakıtı bir anda tüketti, göğü paramparça etti. Kirpiğimi bile oynatmadım. Finletter’daki eski mapuslarla gardiyanlar kanıksamışlardı bu olayı. Hep oluyordu.</p>
<p class="calibre1">Öteki mapuslardan çoğu, şiddet eylemiyle ilişkili sayılmayan bürokratik suçlardan yargılananlar, mor okul otobüslerine yüklenip üs çevresinde incelemeler yapmaya yollanmışlardı. Temizlik işlerini görecek birkaç kişi bırakılmıştı geride - camları silecek, yerleri süpürecek. Birkaçımız yazıyor, okuyor, ya da şekerleme yapıyordu -ağır iş göremeyecek kadar hastaydılar, ya kalplerinden zorlan vardı ya da bel kemiklerinden. Sıradan bir gün olsaydı, ben de çamaşırhanede çift-silindirli ütü makinesine çamaşır tıkıyor olacaktım. Domuz gibiydim ben, derler ya hani.</p>
<p class="calibre1">Peki Harvardlı biri olarak hapishanede, hiç mi özel saygı görmüyordum? Burada işlemiyordu diploma. En az yedi Harvardlı daha vardı gördüğüm ya da duyduğum kadanyla. Yerimden kalkmaya göreyim, Virgil Greathouse, eski sağlık sosyal ve milli eğitim bakanımız, hemen kapıyordu ranzamı; o da Harvard’dandı. Finletter’daki öğrenim düzeyinin oldukça altında yer alıyordum, zavallı bir yüksek bilimler mezunuydum. Bir Phi Beta Kappa<a id="footnote2"></a><sup class="calibre4"><a href="#bookmark4">2</a></sup><sup class="calibre4"></sup> bile değildim. Oysa yirminin üstünde Phi Beta Kappa vardı aramızda, en azından bir düzine Tıp Doktoru, bir <span class="calibre2">o kadar </span>dişçi, bir veteriner, bir İlahiyat Doktoru, bir İktisat Doktoru ve yığınla ama yığınla barodan atılma avukat. Avukatlar öyle çoktu ki, yeni gelen mahkûmlara şöyle takılmayı adet edinmiştik: “Hukuka gitmemiş biriyse konuştuğun, aman gözünü aç. Ya gardiyandır ya müdür.”</p>
<p class="calibre1">Ben zavallı, tarih ve ekonomiyle ilgiliydim daha çok, Harvard’a girdiğimde amacım, seçkin bir memur değil sıradan bir kamu görevlisi olmaktı. Benim gözümde, demokrasilerde hükümete yaşam boyu hizmet vermekten daha kutsal bir uğraş yoktu. Ama hangi dalda çalışabileceğimi -Dışişleri mi, Kızılderili Sorunları mı her neyse- bilmediğimden, hangisinde olursa olsun aklımı ve bilgilerimi geniş bir alanda kullanmakta kararlıydım. İşte okuldan aldığım dereee bu yüzden önem taşıyordu.</p>
<p class="calibre1">Şu anda kendi taşanlarım ve inançlarımdan söz ediyorum, ne var ki gezegenimize yeni alıştığım günlerde kendi tasarımla inançlarım yerine benden çok daha yaşlı bir adamınkileri benimsemiştim. Sözünü ettiğim kişi, Alexander Hamilton McCone adında Cleveland’lı bir mültimilyonerdi, Bin sekiz-yüz doksan-dört Harvard mezunlarından. Daniel McCone’un utangaç, kekeme oğlu. Daniel McCone, zekâsının parlaklığı oranında acımasız bir İskoçyalı mühendis-metalutjistti, benim doğduğum günlerde Cleveland yöresinde bağımsız çalışan patronların en büyüğü, Cuyahoga Koprücülükve Demir İşletmesi’nin kurucusuydu. Bin dokuz-yüz on-üç gibi eski bir tarihte doğmayı gözlerinizin önüne getirin! O zamanlar, Ohio göklerinin soyu tükenmiş birtakım uçan sürüngenlerin çığlıklanyla şık sık karardığım, kırk ton çeken dino-zorlann Cuyahoga Irmağı’nın yatağında debelenip türküler çağırdığını göğsümü gere! gere anlatsam, acaba bugünün gençleri sözüme inanmazlar mı? Sanmıyorum.</p>
<p class="calibre1">Euclid Caddesi’ndeki konakta gözümü dünyaya açtığımda, Alexander Hamilton McCone, kırk bir yaşındaydı. Roc-kefeller’ların Alice adlı kızlarıyla evliydi, kadın, kocasından daha zengindi, tek <span class="calibre2">çocukları, </span>Clara adındaki kızıyla zama<span class="calibre2">nının </span>çoğunu Avrupa’da geçiriyordu. Bay McCone’un çektiği konuşma güçlüğünden utana, dahası, bütün gün kitap okumaktan başka hiçbir çaba göstermemesinden ötürü iyice bunalan anakız, eve pek az uğrarlardı. O zamanlarda boşanma akla bile gelmezdi.</p>
<p class="calibre1">Clara - hâlâ yaşıyor musun? Nasıl nefret ederdi benden. Bazı kişiler nefret ederlerdi evet, bugün de ediyorlar.</p>
<p class="calibre1">Yaşam bu.</p>
<p class="calibre1">Peki konağının mutsuz suskunluğuna gözlerimi açtığıma göre, ben nesi oluyordum Bay McCone’un? Lit-vanya’nm Rus kesiminde doğmuş annem Anna Kairys, onun ahçısıydı. Rus Polonyasında doğan babam Stanislaus Stankiewicz ise, koruyucusu ve özel şoförü; içtenlikle severlerdi ihtiyarı.</p>
<p class="calibre1">Bay McCone, ahırın üst katını dayayıp döşemiş, onlar için, tabii benim için de, bir yuva haline getirmişti. Büyüyünce, onun oyun arkadaşı oldum, hep evde oynardık. Bana papaz-kaçtı, dama ve domino oynamayı öğretti; bir de satranç. Çok geçmeden yalnızca satranç oynar olduk. İyi oynamıyordu. Oyunların hemen hepsini ben kazanıyordum, belki de gizli içtiğinden sürekli sarhoştu. Kazanmaya hiç çalışmazdı ki bana sorarsanız. Her neyse, dahailk günlerden, bana da annemle babama da “dâhi” olduğumu söylemeye başladı, ki hiç kuşkusuz değildim, beni Harvard’a gönderecekti. Kiriıbilir yıllar yılı annemle babama günde kaç bin kere, “Bir gün,” demiştir, “kusursuz bir Harvard centilmenin ana babası olacak, kıvanç duyacaksınız.”</p>
<p class="calibre1">Bu amaçla, on yaşıma geldiğimde, soyadımızı Stan-kiewicz’ten Starbuck’a çevirtti. Bir Anglo-Sakson adım olursa, Harvard’da daha iyi yüz görürmüşüm. Böylelikle adımWalter F. Starbuck oldu.</p>
<p class="calibre1">Kendisi Harvard’da hiç başarı gösterememiş, kıl payıyla sınıf geçmişti. Çevresince aşağılanmıştı, yalnızca kekelediği</p>
<p class="calibre1">? .</p>
<p class="calibre1">42</p>
<p class="calibre1">için değil elbet, bir göçmenin iğrenç derecede zengin oğlu olma sıfatıyla da. Harvard’dan nefret etmesi için hiçbir neden eksik değildi - ama nedense yıllar geçtikçe onun bu okula alabildiğine bağlandığım, sonunda okulu tapınılası bir yer katına yükselttiğini gördüm; orta okula başladığımda, Har-vardlı profesörlerin dünya tarihinin en akıllı adamları olduklarını ileri sürmeye başlamıştı. Hükümetteki belli başlı mevkileri Harvardlılar doldursalardı, Amerika cennet olurdu, cennet!</p>
<p class="calibre1">Sonra olanlara gelince: Bendeniz parlak delikanlı, Frank-lin Delano Roosevelt’in Tarım Bakanlığı’nda çalışmaya başr ladığımda, önemli görevlere atanan Harvardlılarm sayıları her gün artıyordu. O zaman bu durum çok doğal geliyordu bana. Şimdi hafif gülünç geliyor. Dedim ya cezaevinde bile Harvardlılarm öyle bir ayırıcı özellikleri yok.</p>
<p class="calibre1">Öğrenciliğim sırasında, bazan bir sezgi yoklardı içimi, okulu bitirdikten sonra, kıt kavrayışlılara önemli sorunları anlatmada ortalama kişilerden daha başarılı olacağımı düşünürdüm. Hiç de öyle değilmiş.</p>
<p class="calibre1">Bin dokuz-yüz yetmiş-yedi yılında, cezaevinde, gardiyanın gelmesini bekliyordum. Bir saat gecikmesine içerleme-miştim daha. Gitmeye can attığım bir yer yoktu, gideceğim yer de yoktu nasılsa. Gardiyanın adı Clyde Carte’dı. Hapishanede dosduk kurabildiğim üç-beş kişiden biriydi. Aramızdaki en büyük bağ, ikimizin de Chicago’daki bir diploma fabrikasından, RAMJAC Anonim Şirketi’nin bir yan kuruluşu olan Illinois Eğitim Enstitüsü’nün yazışmalı kurslarından barmenliği seçmemizdi. Aynı gün, aynı postayla ikimiz de Karıştınm Doktorluğu derecelerimizi alıvermiştik Clyde, okuldaki havalandırma-kursuna da katılarak beni geride bırakmıştı. Bizim Clyde, Amerika Birleşik Devletleri Başkanı Jimmy Carter’in üçüncü göbekten yeğeniydi. Başkandan beş yaş küçüktü, hık demiş burnundan düşmüştü. Aynı zarif hareketleri onda da gözlemleyebilirdiniz, aynı zeki gülümseyişi de.</p>
<p class="calibre1">Barmenlik diploması bana yeter de artardı bile. Yaşamımın geri kalan bölümünde bu işi yapmak istiyordum: Bir</p>
<p class="calibre1">yerlerde, sessiz bir barda, olabilirse bir centilmenler kulübünde barmenlik.</p>
<p class="calibre1">Ellerimi katlanmış çarşaf yığınından kaldırıp tam üç kere çırptım.</p>
<p class="calibre1">Yakınlardaki pistten bir avcı uçağı daha havalandı ansızın, göğü paramparça etti. Şöyle düşündüm: “Hiç değilse bu arada'sigarayı bıraktım.” Doğruydu dediğim. Bir zamanlar günde dört paket filtresiz Pall Mail içen ben, artık Kral Nikotin’in tutsağı değildim. Eskiden ne kadar çok sigara içtiğimi biraz sonra anımsayacaktım, depoda yolumu bekleyen gri çizgili, üç parçalı Brooks Brothers takımım, sigara yanıklarından kalbura dönmüştü. Pantolonun ağında bozuk para büyüklüğünde bir delik vardı anımsadığım kadarıyla. Mahkûmiyet kararından hemen sonra, polis müdürünün yeşil arabasının arka koltuğunda çekilen bir resmim gazetelerde yayımlanmıştı. Çoğu kimse fotoğrafa bakıp müthiş utanç duyduğum kanısına varmıştı; bitkin, kameraya bile bakamayan perişan biriydim. Oysa aslında, biraz önce kıçı gerçekten alev almış bir adamın fotoğrafıydı gördükleri.</p>
<p class="calibre1">, Şimdi Sacco ile Vanzetti’yi düşünüyordum. Gençliğimde, onlann kurban ediliş öyküsünün, dünyanın her yerinde her yurttaşa hakseverce davranılması doğrultusunda önüne durulmaz bir akıma yol açacağım düşünmüştüm. Bugün kim olduklarını bilen ya da aldıran kaldı mı?</p>
<p class="calibre1">Yoo.</p>
<p class="calibre1">Amerikan işçi hareketleri tarihinde işverenle grevciler arasında geçen en kanlı çatışmayı, Cuyahoga Kıyımı’m da düşündüm. Olay, Cleveland’de, Cuyahoga Köprücülükve Demir İşletmesi’nin ana kapısında geçmişti. Bin sekiz-yüz doksan-dörtte, Noel sabahı. Ben doğmadan yıllar önce. O sıralarda annemle babam, Rus Çarlığı sınırlan içinde yaşayan iki küçük çocuktular. Ama beni Harvard’a gönderen adam, Alexander Hamilton McCone, babası ve ağabeyi John eşliğinde, olayı fabrikanın saat kulesinden izliyorcju. O günden sonra kekelemeyi hepten bıraktı, birazcık kaygılanmaya görsün ağzından ne idüğü belirsiz birtakım zırvalardan başka şey çıkmadı.</p>
<p class="calibre1">İşe bakın ki Cuyahoga Köprücülük’ün adına işçi hareketleri tarihinden başka hiçbir yerde raslaıimıyor bugün. İkinci Dünya Savaşı’ndan kısa bir süre sonra Youngstown Çelik’e katıldı, Youngstown Çelik de bugün RAMJAC Anonim Şirketi’nin yan kuruluşlarından biri.</p>
<p class="calibre1">Sen sağ ben selâmet.</p>
<p class="calibre1">Evet, ellerimi kaldırıp üç kere çırptım. Her nedense bir kere bile aklıma düşmeyen, hiç sevmediğim bir açık-saçık şarkı, böyle üç el çırpışıyla biterdi. Görüyorsunuz ya, belleğimi olabildiğince boşaltmak derdindeydim: Geçmiş öylesine utanç yüklü, gelecek öylesine ürkütücüydü ki. Yıllar boyunca bir sürü düşman edinmiştim, artık bir yerde barmenlik ayarlayabileceğimden bile kuşkuluydum- Gittikçe daha pis, daha kılıksız olacaktım herhalde, hiçbir yerden beş para alamayacağıma göre. Eninde sonunda Skid Row’a düşecekti yolum, orada şarap içerek ısınmayı öğrenecektim, hem de alkole hiç düşkün olmadığım halde.</p>
<p class="calibre1">En kötüsü, Bowery dolaylarındaki bir sokakta uyuya-kalacaktım sözgelimi, kılıksız ihtiyarlardan nefret eden asi gençler bir bidon benzin kapıp geleceklerdi. Üstüme dökü-vereceklerdi benzini, bir kibrit, tamam. Hele hele gözbebek-lerimi alevler sarınca neler neler olacaktım.</p>
<p class="calibre1">Bomboş bir belleğe özlem duymam boşuna değildi yani!</p>
<p class="calibre1">Ne yazık ki, tam bir zihinsel boşluğu arasıra elde edebiliyordum. Ranzada otururken, çoğu zaman, beni fazla ürkütmeyen düşüncelerle dolu, yarım yamalak bir erinçle yetinmek zorunda kalıyordum, sözgelimi. Sacco ile Vanzetti’yi, Cuyahoga Kıyımı’nı falan düşünüyordum, ihtiyar Alexan-der Hamilton McConeİa satranç oynayışımızı vb.</p>
<p class="calibre1">Kesin, pürüzsüz boşluk bindebir ele geçiyor, on saniye kadar sürüyordu - derken kafamdaki o yabancı sesin avaz avaz, tane tane söylediği şarkı, içine ediyordu sessizliğin, üstelik sonunda üç kere el çırpmamı gerektiriyordu. İlkin,</p>
<p class="calibre1">Harvard’a girdiğim yıl erkek öğrencilerin düzenlediği <span class="calibre2">bckârlar-arası </span>bir içkili partide duyduğumda, sözleri çok iğrenç gelmişti bana. Kadınlardan gizli tutulması gereken bir şarkıydı. Belki aradan bunca zaman geçmesine karşın, daha hiçbir kadın sözlerini duymamıştır.^ Söz yazarının amacı ortadaydı, şarkıyı söyleyen erkeklerin duygulan öylesine körelecekti ki, o zamanlar hepimizin içtenlikle inandığı bir gerçeğe döneceklerdi: Kadınların dinsel bağlarının biz erkeklerden daha yüce, daha kutsal olduğu gerçeğine.</p>
<p class="calibre1">Ben bugün de aynı kanıdayım. Bu da gülünç mü yoksa? Yaşamım süresince yalnızca dört kadın sevdim - annem, eski eşi, bir zamanlar sözlüm olan biri, bir de öteki. Sıralan geldikçe hepsini anlatacağım. Şimdilik, hepsinin bana kıyasla çok daha erdemli, yaşama karşı çok daha gözüpek, evrenin gizlerine çok daha yakın oldukkrını belirtmeden geçmeyeyim.</p>
<p class="calibre1">Ne olursa olsun, şimdi o korkunç şarkının sözlerini alacağım aşağıya. Son yıllarda bir anonim şirketteki önemli görevim gereği, kadınlara yönelik ağza alınmadık sözlerle dolu kitapların yayımlanmasından teknik açıdan sokumlu olmama karşın, şimdiye kadar yazıya belki de hiç dökülmemiş bu şarkı sözlerini kâğıda geçirirken elim ayağım dolanıyor. Şarkının bestesi eskiydi, adını “Ruben Ruben” diye bildiğim bir beste. Hiç kuşkusuz başka adları da vardır.</p>
<p class="calibre1">Yalnız, sözleri okuyanlar, bıi şarkıyı ortayaşlı pişkinlerin ağzından değil, kolejli toy oğlanlardan duyduğumu gözden kaçırmasınlar, aslında çocuk sayılabilecek yaştaki bu gençler ‘Büyük Bunalımın göbeğinde, İkinci Dünya Savaşı’nın arifesinde, üstelik bekâret sorununun ağırlığı altında ezilirken, kadınların aynı dönemde kendilerinden bekledikleri şeyler karşısında donup kalmaları doğaldı. Kadınlar, okulu bitirdikten sonra iyi para kazanmalarım beklerlerdi onlardan, onlarsa bunu nasıl becerebileceklerini bilmiyorlardı, hele kepenkler teker teker indirilirken piyasada. Kadınlar, cesur askerler olmalarını beklerlerdi, oysa olasılıkla, sinir diye t»r şey kalmazdı bu çocuklarda, Şarapnel ve kuşun yağmuru altında kim kendi tepkilerinden sorumlu tutulabilirdi ki? Alev makineleri, zehirli gazlar da girecekti <span class="calibre2">işin içine. Korkunç </span>patlamalar olacaktı. Yanıbaşmızda duran adamın kafası uçurula-bilirdi pekâlâ, kesik boğazından oluk oluk kan fışkırabilirdi.</p>
<p class="calibre1">Ve kadınlar, düğün gecesinde bile usta âşıklar olmalarını. beklerlerdi - hem becerikli, hem sevecen, birazcık kabadayı, ama saygılı, gıcıklama yöntemlerine vakıf, üstelik her iki cinsin üreme organlarından Harvard Tıp Okulu kadar haberli olmalıydılar.</p>
<p class="calibre1">O günlerde yayınlanan cesur bir makaleyi anımsıyorum şimdi. Çeşitli uğraşlardan ve ticaret yaşamından seçilme Amerikalı erkeklerin ilişki oranları konusunda bilgiler veriyordu. En ateşli erkekler, itfaiyecilermiş, haftada on kere aşk yaparlarmış. Kolej öğretmenleri en ateşsizler arasında yer alıyor, ayda bir tek kere sevişmeye sıvanmalarıyla. Bir sınıf arkadaşım -ki zavallıcık İkinci Dünya Savaşı’nda ölecekti sonraları- başını acı acı sallamış, “Tüh be,” demişti, “bir kolej öğretmeni olmak için neler vermezdim!”</p>
<p class="calibre1">Demek ki bu kepaze şarkı, belki de kadınların güçlerini yüceltmenin, onların esinlendirdiği korkularla becelleşme-nin bir yoluydu. Avdafı bir gece önce aslan avcılarının aslanlarla alay etmek için söyledikleri bir şarkıya benziyordu yani.</p>
<p class="calibre1">Sözler şöyleydi:</p>
<p class="calibre1">Bizim Sally bahçede Eşelerken külleri .</p>
<p class="calibre1">Kaldırdı bacağını</p>
<p class="calibre1">Erkekçe bir cart etti    \</p>
<p class="calibre1">‘ Bir çatladı şalvarı Yel kavurdu asmayı Kıçının kanatları dedi ki-</p>
<p class="calibre1">İşte burada şarkıcılar, ellerini üç kere çırpıp şiiri tamamlıyorlardı.</p>
<p class="calibre1">Zimmete para geçirme, yalancı tanıklık, adaletin işlemesini önleme gibi suçlarla tutuklanmadan önce Nixon’un Beyaz Sarayı’ndaki resmi görevim şıiydu: Gençlik konularında Başkan’ın özel danışmanıydım. Yılda, otuz altı bin dolar alıyordum. Kurul Toplantı Binası’nm alt bodrumunda bir yazıhanem vardı, sekreterim yoktu; yani Başkan Nixon yararına düzenlenen soygunların ve başka nice suçların tasarlandığı bölümün tam altında, işe bakın. Tepemde binlerinin yürüdüğünü, arasıra seslerini yükselttiklerini duyuyordum. Benim düzeyimdekiler, yani bodrumda bana eşlik edenlerse, ısıtma ve havalandırma aygıtlarıyla, nasıl çalıştırılacağını yalnızca benim bildiğim bir Koka-Kola makinesiydi. O makineye bir tek ben söz geçirebiliyordum.</p>
<p class="calibre1">Evet, orta okul ve kolej dergileriyle gazetelerini tarıyordum, Rolling Stone ile Crawdaddy’yi falan, gençlik adına sesini yükselttiğini ileri süren her yayın organını. Tutulan şarkılardaki politik görüşleri sınıflandırıyordum. İşe alınmamda asıl etken, bence Harvard’a girdiğim yıldan başlayarak aşın solu benimsememdi. Hiçbir zaman boş lâfla vakit geçirmemiştim, salon sosyalisti olmamıştım. Genç Komünistler Birliği’nin Harvard bölümünde başkan yardımcı-sıydım. Aşırı sol bir haftalık gazetenin, The Bay State Prog-ressive’in baş yaymcılanndandım. Kısaca, Hitler ile Stalin’in bir saldırmazlık antlaşması imzaladıkları Dokuz-yüz otuz-dokuza kadar, açıkça parti üyelik belgesi taşıyan ve bununla gurur duyan bir komünisttim. Gördüğüm kadarıyla cehennemle cennet bir olmuş, dünyanın savunmasız halklarına karşı bir cephe oluşturmuşlardı. Bu olaydan sonra</p>
<p class="calibre1">yine kapitalist demokrasinin sakıngan savunuculuğunu üstlendim.</p>
<p class="calibre1">Bir zamanlar bu ülkede komünist olmak, öylesine olağan karşılanırdı ki, siyasal görüşüm, ne Haryard’dan sonra Öxford’a girmemi -üstelik bir Rhodes Bursu kazanarak-engelledi, ne de sonraları Roosevelt’in Tarım Bakanlığı’nda mis gibi bir iş bulmamı. Olacak iş miydi yani: Büyük Buna-lımm göbeğinde, üstelik doğal zenginlikler ve yeni pazarlar ele geçirme adına yepyeni bir savaş başlamışken, kadın-erkek bütün yurttaşlar ölesiye çalıştıkları halde, sonuçta, ister hasta - ister sağlıklı, ister genç - ister yaşlı, ister cesur</p>
<p class="calibre1">- ister ödlek, ister yetenekli - ister tam bir budala olsunlar, sözümona eşitlik içinde ama yalnızca temel gereksinimlerini karşılayacak oranda ödüllendirilsinler? Genç bir adamın gözünde bundan daha iğrenç bir anlayış olabilir miydi? Oysa dünyanın her yerinde, sıradan yurttaşlar gezegenin zenginlik kaynaklarına elbirliğiyle sahip çıksalar, ulusal ordularını dağıtıp ulusal sınırlarının varlığını unutsalar, bundan böyle</p>
<p class="calibre1">- dünyanın neresinde olursa - kendilerini yalnızca kardeş, evet, ana-baba, kısaca bütün halkların çocukları gözüyle görseler, savaş bir daha patlamâyabilirdi. Bu dost ve sevecen toplumdan kovulanlar, kadın ya da erkekler, ancak gereksinimlerinden çok gelire el uzatanlar olurdu. Böyle düşündüğüm için kim zehirli düşünceleri var diye damgalayabi-lirdi beni?</p>
<p class="calibre1">Şimdi bile, şu hüzünlü altmış altı yaşımın eşiğinde, karşıma biri çıksa, bir gün dünya yüzünde büyük, mutlu, barış içinde yaşayan bir tek ailenin, “İnsan Ailesi”nin egemenlik kuracağına inandığını söylese, dizlerimin bağı çözülüverir. Yani şu anda, Dokuz-yüz otuz-üç’teki genç Starbuck’la karşılaşsay-dım, sevecenlik ve saygı duygularıyla kendimden geçerdim.</p>
<p class="calibre1">Yüce ülküm, Nixon’un Beyaz Sarayı’nda bile ölmedi, cezaevinde bile ölmedi, en son önemli görevim RAMJAC Anonim Şirketi’nin Sıla Ezgileri Plakçılık kuruluşunda başkan yardımcılığını yürütürken de ölmedi.</p>
<p class="calibre1">Dokuz-yüz yetmiş’ten, tutuklanış yılım olan dokuz-yüz yetmiş beş’e kadar, Richard M. Nixon’un özel danışmanlığım yürütürken, günde beş paket filtresiz Pall Mail sigarası içerken, kimsecikler benden gerçekler üstüne bilgi ya da özel görüş istemedi. İşe gitmesem de olabilirdi, evde kalıp zavallı karımı Chevy Chase, Maryland’deki küçücük-fıçıcık tuğla kulübemizin dışında sürdürdüğü iç-mimari uğraşında desteklesey-dim, çokdaha iyi ederdim. Duvarları katrandan kapkahveren-gi kesilmiş yeraltı yazıhaneme tek uğrayanlar, Başkan’m üst katta çalışan özel soyguncularıydı. Bir gün, öksürük nöbetine yakalanmıştım da alt katta birinin olduğunu, konuştuklarını duyabileceğini anlamışlardı. Biri, hemen avaz avaz haykırmaya, tavana vurmaya başladı, öteki de inip kapıma yapıştırdı kulağını; böylece, birtakım deneylere giriştiler. En sonunda, sadık sayılabileceğime inandılar. Bağırıp çağıran adam, eski bir CIA teknisyeniydi, casus romanları yazardı, Brown Üniversitesi’ni bitirmişti. Kulak kabartansa, eski bir FBI ajanı, eski eyalet savcılanndandı, Fordham Üniversitesi’ni bitirmişti. Ben, daha önce de söylemişimdir belki, Harvardlıydım.</p>
<p class="calibre1">Ve işte şu gördüğünüz Harvard’lı, her raporunun, hiç okunmadan buruşturulup atılan bütün Beyaz Saray evrakıyla birlikte çöpü boylayacağım kesinlikle bilmesine karşın, yine de gençliğin düşünceleri ve eylemleri üstüne haftada en az iki yüz rapor hazırlıyordu, hem de dipnotlar, kaynakçalar, eklerle falan. Gelgelelim saraya yolladığım belgelerden çıkarılacak genel sonuçlar yıllar yılı öylesine ufak değişikliklere uğradı ki, keşke, diyorum, her yıl aym telgrafı yazıp Araf a çekseydim. Şöyle bir telgraf:</p>
<p class="calibre1">GENÇLER, ULUSLARARASI SİLÂHSIZLANMA İLE EKONOMİK EŞİTLİĞİN KESİNKES OLANAKSIZLIĞINI HÂLÂYADSIMAKTALAR. SUÇ, BELKİ DE İNCİL’DEDİR (YENİ AHİT-bkz.)</p>
<p class="calibre1">WALTER STARBUCK</p>
<p class="calibre1">GENÇLİK SORUNLARI    *</p>
<p class="calibre1">BAŞKANLIK ÖZEL DANIŞMANI</p>
<p class="calibre1">Yeraltında geçirdiğim her günün sonunda, yaşamını süresince tek karım olan biricik Ruth’uma <span class="calibre2">koşardım; </span>Chevy Chase, Maryland’daki kulübemizde yolumu beklerdi. O Yahudiydi, ben değildim. Bu yüzden tek çocuğumuz, şimdilerde The New York Times’a kitap eleştirileri yazan oğlumuz, yarı-Yahudidir. Üstelik, iki çocuklu zenci bir gece kulübü şarkıcısıyla evlenerek, ırksal ve dinsel sorunları büsbütün içinden çıkılmazlaştırmıştır. Karısının eski kocası, Porto Riko asıllı bir güldürü sanatçısıymış, adı da Jerry Cha-Cha Rivera’ymış, Hollywood’da bir RAMJAC oto-yıkama servisi soygunu sırasında, yoldan geçerken kurşunlanıver-miş. Oğlum, çocukları evlat edindi, yani onlar şimdi benim yasal torunlarım, tek yasal torunlarım.    ,</p>
<p class="calibre1">İşte geldik gidiyoruz.</p>
<p class="calibre1">Sözümü ettiğim çocukların ninesi merhum karım Ruth, Viyana’da doğmuş. Ailesi sahaflık yaparmış - Naziler gelip de dükkâna el koymadan önce. Ruth, benden yedi yaş küçüktü. Babası, annesi ve iki kardeşi toplama kamplarında can vermişler. Ruth’u Hıristiyan bir aile saklamış, ama sonunda Naziler yerini bulmuşlar ve dost ailenin babasıyla birlikte Bin dokuz-yüz kırk-iki’de onu tutuklamışlar. Yani o da, Münih yakınlarındaki bir toplama kampındaymış; savaşın bitimine iki yıl kala Amerikan birliklerince kurtarılmış. Dokuz-yüz yetmiş-dört’te, benim tutuklanışımdan iki hafta önce, uykusunda, kalp yetmezliğinden ölecekti zavallı. Ben hangi yolu tutsam ■*- sarpa sarsa da - Ruth’çuğum yanımdan ayrılmazdı - en son gününe kadar ayrılmadı. Ne zaman bundan duyduğum şaşkınlığı yüksek sesle belirtecek olsam, “Peki başka ne yol tutabilirdim? Ne yapabilirdim?” derdi.</p>
<p class="calibre1">Oysa müthiş bir çevirmen olabilirdi pekâlâ. Dilleri sökmek, oha kolay geliyordu da bana gelmiyordu nedense. İkinci Dünya Savaşı’ndan sonra dört yıl Almanya’da kaldım da bir türlü Almanca’yı tam sökemedim. Ruth’un çat-pat da olsa kıvıramadığı tek Avrupa dili yoktu. Toplama kampında ölümü beklerken, öteki tutuklulardan kendisine bildikleri dilleri öğretmelerini istemiş, zamanını böyle geçirmiş. Böylelikle Rümenceyi, Çingene dilini akıcı bir biçimde konuşmayı öğrenmiş, bazı Bask şarkılarının sözlerini bile ezberlemiş. Sonra, portre ressamı da olabilirdi pekâlâ. Bu beceriyi de kampta edinmiş: Duvarlara gelip geçici yüzlerin suretlerini çizmiş lâmba isiyle. Sonra, ünlü bir fotoğrafçı da olabilirdi pekâlâ. Daha on altı yaşındayken, yani Almanya Avusturya’ya girmeden, Viyana’daki yüz dilencinin fotoğraflarını çekmiş, hepsi de Birinci Dünya Savaşı’nda ağır yaralar alan eski askerlermiş. Bu fotoğraflar, çeşitli albümlerde toplanmıştı, albümlerden birini - güleyim mi, ağlayayım mı bilmem - New York’taki Çağdaş Sanat Müzesi’nde görmüştüm. Ruth, piyano da çalardı, oysa bende kulak falak yoktur. “Bizim Sally Bahçede”yi bile doğru dürüst çıka-ramam.</p>
<p class="calibre1">Ruth’un dengi değildim diyebilirsiniz kısaca.</p>
<p class="calibre1">Ellilerde ve altmışlarda durumum iyice kötülemeye başladığında, hükümette aldığım önemli görevlere, tanıdığım önemli kişilere karşın hiçbir yerde düzgün bir iş bulamadığım günlerde, Chevy Chase’te kimselerin yüzüne bakmadığı küçük ailentıizi kurtaran, yine Ruth oldu. İki başarısızlıkla başladı bu atılımı, önceleri büyük bir düş kırıklığına uğradı ama sonraları gözlerinden yaşlar gelene kadar gülecekti olayı ammsayinca. İlk başarısızlığı, bir kokteyl salonunda piyanistlik yaparken tattı. Patron, onu işten atarken, gereğinden iyi piyano çaldığını, müşterilerinin “...yaşamın daha soylu inceliklerini değerlendiremediklerini” belirtmiş. İkinci başarısızlığı, düğün fotoğrafçısı çlarak çalışırken tattı. Fotoğraflarında, sonradan yapılacak hiçbir düzeltmenin, hiçbir oynamanın değiştiremediği bir savaş - öncesi - kötü -yazgısı seziliyordu. Sanki düğüne katılanlar, ya hendeklere atılacaklar ya da eninde sonunda gaz odalarını boylayacaklardı.</p>
<p class="calibre1">Ama sonradan iç mimarlığa başlayarak müşteri adîyi -nnı, onlara sunmayı düşündüğü odaların sulu boya resimle'    '    ’    52</p>
<p class="calibre1">riyle baştan çıkarmaya kalkıştı. Ben de karımın sakar yardımcısızdım, perdeleri asıyor, duvar kâğıtlarını duvarlara karşı şöyle bir tutuyor, müşterilerden gelen telefonları not ediyor, küçük işlere koşturuyor, örnek parçalan biçiyordum falan. Bir keresinde bin yüz dolar değerindeki mavi kadife bir döşemelik kumaşı tutuşturdum. Oğlumun bana saygı göstermeyişine şaşmamak gerek.</p>
<p class="calibre1">Ne zaman böyle bir olanak çıktı ki karşısına?</p>
<p class="calibre1">Ah Tanrım - işte zavallı anneciği aileyi geçindirmeye, canını dişine takıp harcamaları sıfıra indirmeye çalışıyordu. O boş gezenin boş kalfası beceriksiz baba da, kalkmış, bir servet tutarındaki döşemelik kumaşı bir izmaritle tutuştu-ruvermişti.</p>
<p class="calibre1">Ya ya ya! -Şa şa şa! - Harvard eğitimi çok yaşa! Bir Har-vardlınm böbürlenen oğlu olmaya ne demezsiniz!</p>
<p class="calibre1">Ruth ufak tefek bir kadındı, teni bakırsı, saçları düz ve kara, elmacık kemikleri fırlak, gözleri derindi. Almanya’da Nüremberg’de onu ilk gördüğümde, Dokuz-yüz kırk-beş Ağustosu sonlarında, sırtında bol bir er giysisi vardı, önce bir Çingene delikanlısı sanmıştım onu. O sıralar, Milli Savunma Bakanlığı’nda sivil bir memurdum ve otuz iki yaşındaydım. Hiç evlenmemiştim. Savaş süresince sürekli sivil kalmış ama çoğu kere, can alıcı konularda generallerle amirallerden çok daha etkili olmuştum. İşte şimdi Nürem-berg’deydim, savaşın doğurduğu yıkıntıya çapkın bir bakış atacaktım. Savaş Suçlulan Davalarına yollanan Amerikalı, İngiliz, Fransız ve Rus delegelerinin beslenme ve barınmalarını denetleyecektim. Daha önce, Amerika Birleşik Devletleri’nin çeşitli tatil yörelerinde Amerikalı askerler için dinlenme merkezleri açılmasını sağlamıştım, yani otelcilikten anlıyordum az buçuk.</p>
<p class="calibre1">Yeme, içme ve barınma könulannda Alınanlara kesin emir verme hakkım vardı. Resmi aracım, beyaz, körüklü bir Mercedes’ti, arka camda da sileceği olan dört kapılı bir araba. Can kurtaran düdüğü vardı. On çamurluğunda fors yuvaları vardı. Ben Amerikan bayrakları dalgalandırıyordum tabii. Gençlerin <span class="calibre2">deyişiyle </span>bu “bitirim”, toplama kamplarının <span class="calibre2">kurucusu Heinrich </span>Himmler’in, mutlu günlerinde karısına verdiği bir evlenme yıldönümü armağanıydı. Nereye gidersem gideyim, silâhlı sürücüm ardımı bırakmıyordu. Unutmayın lütfen, babam da bir milyonerin silâhlı sürücüsüydü.</p>
<p class="calibre1">Ana caddede, Königstrasse’de kalabalığa kapılmış, sürüklenip gidiyordum, bir Ağustos ikindisiydi. Savaş Suçluları Yüksek Mahkemesi, Berlin’de duruşmalara başlamıştı, ben işleri yoluna koyar koymaz da Nüremberg’e taşınacaktı. Sokak, yer yer moloz yığınlarıyla kaplıydı daha; işe bakın kı molozları temizleyenler, Alman savaş tutuklulanydı ve siyah Amerikalı askeri inzibatın öfke saçan bakışları altında çalışmaktaydılar. Amerikan Ordusunda o günlerde siyah-beyaz ayrımı geçerliydi daha. Her birlik, ya silme siyah, ya silme beyazlardan oluşuyordu, subayları saymazsak tabii, onlar hep beyazlardan seçiliyordu nasılsa. Bu tür bir düzenlemenin bana o zaman garip geldiğini anımsamıyorum. Zenciler hakkında hiçbir şey bilmiyordum. Cleveland’deki McCone Konağında çalışanlar arasında zenci yoktu, gittiğim okullarda da zencilere raslamamıştım. Hattâ komünistlik günlerimde ile, tek zenci arkadaşım olmamıştı.</p>
<p class="calibre1">Königstrasse’deki Saint Martha Kilisesi yakınlarında (bu kilisenin çatısı bombayla havaya uçurulmuştu) Mercedesi-mi güvenlik görevlileri durdurdular. Hepsi, beyaz Amerikalı Askeri İnzibattı. Uygarlık artık yeniden rayına oturduğuna göre, işlerinin başlarında olması gerekirken görevden kaytaran kişileri arıyorlardı. Akla gelen her çeşit ordudan kaçak arıyorlardı, Amerikan ordusu da içinde olmak üzere: Henüz kimlikleri belirlenmemiş savaş suçlularını, gözü dönmüş katilleri, gittikçe yaklaşan düşman safları karşısında sessizce geri çekilmeyi seçen adi suçluları, Almanlara sığınmış ya da Almanlarca tutuklanmış, yurtlarına döndüklerinde ya hapse atılacak ya öldürülecek Sovyet yurttaşlarını arıyorlardı. Her ne olursa olsun Rusların Rusya’ya dönmeleri bekleniyordu; Polonyalılar Polonya’ya; Macarlar Macaristan’a, Estonyahlar da Estonya’ya döneceklerdi. Ne olursa olsun, herkesin sılaya dönmesi gerekiyordu.</p>
<p class="calibre1">Askeri inzibatın ne tür tercüman kullandığını merak ediyordum doğrusu, ben kendi işlerim için iyi tercüman bulmakta güçlük çekerken. Üç dil bilen kişilere gereksinim duyuyordum. Almanca ile İngilizceyi bir de ya Fransızcayı ya Rusçayı su gibi konuşan kişilere. Bunların aynı zamanda güvenilir, kibar ve zarif görünüşlü olmaları şarttı. Hemen arabamdan atlayıp soruşturmanın nasıl gittiğini yakından izlemeye seğirttiğimde, soruşturmanın Çingene bir oğlan tarafından yürütüldüğünü gördüm, donakaldım. Oğlan, sevgili Ruth’umdu tabii. Saçları, “bitle savaş merkezlerinden birinde kökünden kesilmişti. Hiçbir rütbe ya da birlik işareti taşımayan bir hizmet üniforması giymişti. Askeri inzibatların önüne doğru itelediği kılıksız adamın yüzünde bir anlayış parıltısı yakalamaya çalışırken ne de güzeldi! Onunla anlaşabilmek için yedi-sekiz dil denemiş olmalıydı, birinden öbürüne tıpkı tempoyla anahtarı ustaca değiştiren bir mü-zikçi kıvraklığıyla geçiyordu. O kadarla da kalmıyordu, el-kol sallayışları da değişikliğe uğruyor, konuştuğu dile yaraşacak devinimleri anında bulup çıkarıyordu.</p>
<p class="calibre1">Birdenbire, adamın elleri, onun ellerine uyarak oynamaya başladı, ağzından çıkan sesler de Ruth’unkilerle uyum gösterdi. Sonraları, adamın güney YugoslavyalI bir Makedonya köylüsü olduğunu söyledi bana Ruth. Bulabildikleri ortak dil de Bulgarcaymış. Adamcağız, sivil olmasına karşın Alınanlara tutsak düşmüş, tutsak bir emekçi sıfatıyla Sieg-fried Hattı’nı güçlendirmeye yollanmış. Hiç Almanca bilmiyormuş. Amerika’ya gitmekmiş dileği, Ruth’a anlattığına göre, oraya gidip zengin olmayı kuruyormuş. Herhalde Makedonya’ya yollanmıştır gerisin geri.</p>
<p class="calibre1">Ruth, o zamanlar yirmi altı yaşındaydı, gelgelelim yedi yıldır patates ve turptan başka şey yemediği ve doğru dürüst beslenmediğinden, cinsellikten yoksun bir değneğe dönmüştü. O gün benden bir saat önce onun da yolu kesilmiş inzibatlarca, bildiği diller yüzünden de yardımı istenmiş. Çavuşlardan birine, onun kaç yaşında olabileceğini sordum; şöyle yanıtladı beni, “On beş.” Ruth’u, sesi değişen bir yeni yetme oğlan sanmıştı.</p>
<p class="calibre1">Ruth’u, Mercedes’in arka koltuğuna buyur edip sorguya çektim. Daha dört ay önce, baharda, bir toplama kampından kurtulduğunu ve o günden bu yana kendisine uzanan her türlü yardım elinden kaçtığını öğrendim. O anda, sığınmacıların barındığı bir hastanede bulunması gerekiyordu. Anladığım kadarıyla, yazgısını kimsenin ellerine teslim edecek göz yoktu onda. Tek başına sokaksokak dolaşmaktan başka bir tasarısı yoktu, çılgınlığa varan bir dinsel coşku içinde avareler gibi sürüklenecekti. “Ne kimse bana ilişsin,” diyordu, “ne ben kimseye ilişeyim.” Uçan kuşlar gibiyim. Öyle güzel ki. Sanki Tanrı ile benden başka hiçbir şey yok.</p>
<p class="calibre1">Aklıma ilk gelen: Hamlet’teki Ophelia’ya benzediğiydi. Yaşamı katlanılamayacak kadar acımasızlaştığında, Ophelia, şiirselliğe kaçıp tozutmuştu. Şuanda Hamlet’i okuyorum. Nasıl olduğunu soranlara doğru dürüst yanıtlar vermeyecek kadar sapıtan Öphelia’mn zırvalarına bakıp bellek tazeliyorum.</p>
<p class="calibre1">Şarkı şöyle:</p>
<p class="calibre1">Nasıl ayırdederim bir bakışta</p>
<p class="calibre1">Seveni sevmeyenden?</p>
<p class="calibre1">Külahından, tozlu çarıklarından    .</p>
<p class="calibre1">Elindeki değnekten</p>
<p class="calibre1">Öldü güzel sultanım, çoktan öldü</p>
<p class="calibre1">Öldü gömüldü bile</p>
<p class="calibre1">Başında yemyeşil otlar büyüdü</p>
<p class="calibre1">Taşı dikildi bile.<sup class="calibre4">3</sup></p>
<p class="calibre1">■ « • '</p>
<p class="calibre1">Falan filan.</p>
<p class="calibre1">3) Hamlet, çev.: Sabahattin Eyüpoğlu; Remzi Kitabevi. (ç.n.)</p>
<p class="calibre1"><span class="calibre2">Ruth, İkinci Dünya Savaşı’ndan sonra ortalıkta bitiveren</span></p>
<p class="calibre1">milyonlarca Avrupalı Ophelia’dan biriydi, arabamda bayı-lıvcrdi.</p>
<p class="calibre1">Onu Kaiserburg’daki imparatorluk şatosunda daha resmen açılmamış yirmi yataklı bir hastaneye götürdüm. Hastane, Savaş Suçları Davalarına bulaşmış kişilere ayrılmıştı; başında, Harvard’dan sınıf arkadaşım Dr. Ben Shapiro vardı, öğrencilik yıllarında o da su katılmamış bir komünistti. Şimdi askeri doktordu, rütbesi yarbaydı. Benim dönemimde oysa, Harvard’da üç-beş Yahudi vardı yalnız. Her yıl kaç, yani en azkaç Yahudi alınabileceği kurallarla saptanırdı.</p>
<p class="calibre1">Nüremberg’de ö gün, “Ne oluyor Walter?” diye sordu. Baygın Ruth’u kollarımda taşıyordum. Tüy gibi hafifti. “Bir kız,” dedim. “Daha soluk alıyor. Sürüyle dil biliyor. Bayıldı. Hakkında bildiklerim bu kadar.”</p>
<p class="calibre1">Boş gezen hastabakıcılar, ahçılar ve teknisyenlerden oluşan görevliler kadrosu vardı arkadaşın, Ordu’nun verebileceği en iyi yemeklerle ilâçlar elinin altındaydı, öyle ya, yavaş yavaş yüksek rütbeli hastalar dolduracaktı burayı. Böylelikle Ruth, beş para ödemeksizin, gezegenimizin en iyi bakım olanaklarına kavuştu. Neden diyeceksiniz? En büyük neden, benim ve Shapiro’nun Harvardlı olmamızdı.</p>
<p class="calibre1">Aşağı yukarı bir yıl sonra, Dokuz-yüz kırk-altı’mn on beş Ekimi’nde Ruth’la evlendim. Savaş Suçluları Davaları bitmişti . Evlendiğimiz ve büyük bir olasılıkla ilk çocuğumuzun ana rahmine düştüğü gün, Reichsmarschall Hermann Göring, siyanür yutarak cejlatım elleri böğründe bıraktı.</p>
<p class="calibre1">Ruth’da bunca değişikliğe yol açan vitaminlerin, minerallerin ve proteinin yanısıra, gördüğü sevecen ve sıcak ilgiydi elbette. Hastanede üç haftacık kaldıktan sonra sağlıklı, zeki bir Viyanalı aydın olmuştu. Onu özel tercümanlığıma atadım, gittiğim her yere birlikte götürdüm. Bir başka Har-vardlı dostum aracılığıyla. Wiesbaden’deki birliklerin iaşe subayı bu karanlık albay, hiç kuşkusuz karaborsacının tekiydi -Ruth’a üstbaş da düzebildim ve nedense karşılığında kimseye beş para ödemedim. Yünlüler İskoç malı, pamuklular Mısır malıydı, ipekliler de Çin’den gelmişti sanırım. <span class="calibre2">Pabuçlar, Fransız malıydı - </span>savaş öncesi dönemden kalma. Hele bir çift timsah derisi iskarpin vardı ki, hiç unutmam, çantasıyla birlikte yollanmıştı. Bu malların değerine paha biçilemezdi, çünkü ne Avrupa’daki ne de Kuzey Amerika’daki mağazalardan böyle mal çıkmıştı yıllardır. Üstelik Ruth’un üstüne tıpatıp uymuşlardı. Bu karaborsa servet, yazıhaneme Kanada Kraliyet Hava Kuvvetleri’ne ait teksir kâğıdı ve eşya kutulan içinde yollanıyordu. İki suskun, sivil delikanlı, eşyaları bir zamanların Wehrmacht cankurtaranıyla taşıyorlardı. Ruth, onlardan birinin Belçikalı olduğunu ileri sürdü, öteki, benim annem gibi, Litvanyalıymış.</p>
<p class="calibre1">Bir kamu görevlisi sıfatıyla bu kaçak malları kabul etmem hiç kuşkusuz yaşamım boyunca en onursuz davranışımdı ve Watergate’e kadar tek onursuz davranışım olarak kaldı. Aşk adına göze almıştım.</p>
<p class="calibre1">Hastaneden çıkıp da benimle birlikte çalışmaya başlar başlamaz, aşktan söz etmiştim Ruth’a. Yanıtları, nazik, garip, zekiceydi - ama hepsinden önemlisi çok karamsardı. Bütün insanların -ister işkenceci, ister kurban, ister uyuşuk gözlemciler olsunlar- doğuştan kötü olduklarına inanıyordu, oldukça haklıydı doğrusu. İçlerinden geçen iyiliklerin hepsini gerçekleştirecek yetiye tam anlamıyla erişemediklerinden, yalnızca anlamsız tragedyalar yaratmak geliyordu ellerinden, Ruth’a sorulursa. Biz bir hastalığız, diyordu, evrendeki bir kıvılcımdan büyüyüp gelişmiş ama alabildiğine bulaşıcı bir hastalık.</p>
<p class="calibre1">Aşkımızın ilk günlerinde şöyle sormuştu bana: “Bundan böyle kimselerin çocuk istememesini doğal karşılayan, insan soyunun tükenmesine aldırmayan bir kadına aşktan nasıl söz edebilirsin?”</p>
<p class="calibre1">“Senin bunlara gerçekten inanmadığını biliyorum da ondan,” diye yanıtladım. “Ruth, baksana - ne kadar yaşam dolu bir kadınsın!” Doğruydu dediğim. Her devinimi, her sözü bilmeden de olsa, bir oynaşma havası yansıtıyordu - oynaşma denilen şey yaşamın hiç <span class="calibre2">kesintisiz sürmesini, hep sür</span>mesini savunmaktan başka nedir <span class="calibre2">ki?</span></p>
<p class="calibre1">Ne büyüleyici bir kadındı! İşlerin yolunda gitmesi, yine bana yaradı ama. Kendi ülkemden bir üstün Hizmet Madalyası aldım, Fransa beni lejyon donör’e şövalyelik nişanıyla ödüllendirdi. Büyük Britanya ile Sovyetler Birliği övgü ve teşekkür mektupları yolladılar. Aslında bu mucizeleri Ruth gerçekleştirmişti, hangi aksilik çıkarsa çıksın, her konuğu mayışık bir bağışlama ortamında tutabiliyordu.</p>
<p class="calibre1">“Yaşamı sevmezken nasıl böyle dirim dolu olabiliyorsun?” diye sordum bir keresinde.</p>
<p class="calibre1">^    “İstesem de çocuk doğuramam,” dedi. Ne kadar da dirim</p>
<p class="calibre1">doluyum, baksana!”</p>
<p class="calibre1">Yanılıyordu. Boş atıp dolu tutmaya çabalıyordu. Nitekim çok geçmeden bir oğul doğuracaktı, bu son derece tatsız adam, önceden de dediğim gibi şimdi The New York Times’dâ kitap eleştirileri yazıyor.</p>
<p class="calibre1">Ruth’la Nüremberg’deki konuşmamız böyle sürdü gitti. Yazgının bizi ilk biraraya getirdiği Saint Martha Kilisesi yakınlarmdaydık. Kilise daha halka açılmamıştı. Çatısı yerine takılmıştı ama renkli camdan pencerede bir yelkenbezi vardı. İhtiyar bekçinin dediklerine göre, bir İngiliz avcı uça-,ğımn attığı tek bombayla pencere de havaya uçmuş, sunak da. Bekçinin ciddiliğinden, bu olayı bir mucize olarak yorumladığı anlaşılıyordu. Sırası gelmişken, ülkesinin yerle bir edilişine yanan bir Alman erkeğine pek az rastladığımı belirtmeliyim. Yıkıntıya yol açan nesnenin balistik özellikleri onları daha çok ilgilendiriyordu.</p>
<p class="calibre1">“Yaşamda, bebek doğurmaktan çok başka işler de var Ruth,” dedim.</p>
<p class="calibre1">“Zaten ben doğurursam, bebek değil canavar doğururdum,” dedi. Dediği de çıktı.</p>
<p class="calibre1">“Bebeği boş ver şimdi,” dedim. “Gelen yeni dönemi düşün. Sonunda, en sonunda, dünya bir ders aldı. On bin yıllık bir çılgınlık ve açgözlülük döneminin kapanış bölümü burada, Şu anda Nüremberg’de yazılıyor. Bu konuda kitap<span class="calibre2">lar yazılacak. Filimler yapılacak. Tarihin en önemli </span>dönüm noktasındayız.” Dediklerime yürekten inanıyordum.</p>
<p class="calibre1">“Walter,” dedi Ruth, “bazan bana sekiz yaşında bir çocukmuşsun gibi geliyor.”</p>
<p class="calibre1">“Yeni bir dönem başlıyorsa,” dedim, “bu yaşta olmak isterdim zaten.”</p>
<p class="calibre1">Derken kentin her yanında saatler sekizi vurdu. Çanların ve saatlerin sesine yepyeni bir ses karıştı. Nüremberg’de eski bir sesti bu, ne var ki Ruth ile ben daha önce duymamıştık. Uzaklardaki Frauenkirche’nin antika saati Mannlin-laufen’in derin sesiydi. Saat, dört yüz yıl önce yapılmıştı. O dönemde benim Litvanyalı ve Polonyah atalarım, daha Korkunç İvan’la savaşıyorlardı sanırım.</p>
<p class="calibre1">Saatin görünen yüzünde, on dördüncü yüzyılda imparatorları seçmeye yetkili yedi prensi simgeleyen yedi robot vardı. Kutsal Roma-Germen imparatoru, Dördüncü Şarl’ı simgeleyen sekizinci bir robotun çevresinde dönüyor, İmparatorun, Bin Üç-yüz elli-altı yılında, Alman yöneticilerinin seçiminde Papalığın söz hakkına son veren kararını kutluyorlardı. Bu saat da bombalanmıştı. Becerikli Amerikalı askerler, daha kente girer girmez, boş vakitlerinde saati kurcalamaya başlamışlardı. Konuştuğum Almanların çoğu öylesine bir çöküntü içindeydiler ki Mannleinhaufen’in bir daha çalışmaması umurlarında bile değildi. Ama şimdi çalışıyordu işte. Amerikan yaratıcılığı sağ olsun, prensler, yine Dördüncü Şarl’ın çevresinde dönmeye başlamışlardı.</p>
<p class="calibre1">Çan sesleri sona erdiğinde, “Yaa,” dedi Ruth, “siz sekiz yaşındakiler, Kötülük’ü burada Nüremberg’de öldürdüğünüzde, onu bir kavşağa gömüp yüreğine bir sırık saplamayı sakın unutmayın — yoksa bakarsınız yine hortlayıp karşınıza dikilir gelecek do-lu-naaaaaaaaayda.”</p>
<p class="calibre1">Gelgeldim benim iyimserliğim tavsamak bilmiyordu. Ruth, sonunda benimle evlenmeye, başına gelen bunca korkunç olaydan sonra kendisini yine de dünyanın en mutlu kadını yapma çabamı desteklemeye karar verdi. El değmemiş bir kızdı, ben de öyle sayılırdım ya, hem de otuz-üç yaşında olmama—kabaca, yaşamımın yansını doldurmuş olmama karşın.    '</p>
<p class="calibre1">Washington’dayken, zaman zaman, karşıma çıkan bir kadınla “aşk yapmıştım”, şimdi öyle diyorlar ya. Biri, subaydı. Biri Deniz Kuvvetlerinde hastabakıcı. Biri de, Ticaret Bakanlığı’nda steno. Yine de ben temelde savaşa, hep savaşa hizmet etmeyi amaçlamış bağnaz bir rahiptim. Benim gibi sürüyle adam vardı. Savaş, savaş ve hep savaş kadar büyük bir saplantı yoktur dünyada.</p>
<p class="calibre1">Ruth’a düğün armağanı olarak kendi oyduğum bir tahta işini vermiştim: bir ihtiyarın Tann’ya yakarırken kavuşturduğu ellerin oymasıydı. On altıncı yüzyıl sanatçılarından Albrecht Dürer’in bir resmini üç-boyutlu hale getirmiştim; aşkımızın ilk günlerinde Ruth’la Nüremberg’de birçok kere gezmiştik sanatçının evini. Kâğıda çizilmiş bu ünlü ellere yuvarlaklık kazandırmayı ilk ben akıl etmiştim sanıyorum. O günden bu yana, kimbilir kaç milyon tane yapılmıştır bu ellerden, dünyanın her yerindeki armağanlıkeşya satıcı-lannda, bunakça bir dindarlığın baş yapıtları olarak haklı yerlerini almışlardır.</p>
<p class="calibre1">. Evlendikten hemen sonra Frankfurt am Main’m dışına, Wiesbaden’e atandım, bir bölük sivil mühendisin çalışma-lannı denetleyecektim; görevleri, el konulan dağlar gibi Alman teknik belgelerini teker teker gözden geçirmek, Amerikan sanayiinin işine yarar buluşları, üretim yöntemlerini ve ticaret sırlarını öğrenmekti. Matematik, kimya ya da fizik bilmememin önemi yoktu — zaten T arım Bakanlığı’nda çalışırken de bir çiftliğin yakınlarına adım atmamış, pencere kenarındaki Afrika menekşesi saksısını bir kerecik bile sulamamış olmam önemli sayılmamıştı. Bir hümanistin denet-leyemeyeceği hiçbir şey yoktu—o zamanların yaygın kanısı uyarınca.</p>
<p class="calibre1">Oğlumuz, Wiesbaden’de sezaryenle dünyaya geldi. O günlerde Wiesbaden’e atanan sağdıcım Ben Shapiro doğurttu çocuğu. Birkaç gün önce rütbesi albaylığa yükselmişti. Birkaç yıl sonra Senatör Joseph R. McCarthy, bu atamada bir parmak arayacaktı, Shâpiro’nun savaştan önce komünist olduğu herkesçe biliniyordu çünkü. “Shapiro’yu Wieşbaden’e hangi muzır parmak atadı?” diye yükseltecekti sesini.</p>
<p class="calibre1">Oğlumuza Walter F. Starbuck, Jr. adını verdik. Bu adın çocuğu bir Judas Iscariot, Jr. adı kadar bunaltacağını nereden bilebilirdik? Yirmi-bir yaşına bastığında, yasal yollara başvurdu, adını Walter F. Stankiewicz olarak değiştirmek istedi, The NewYorkTimes’daki sütunda bu adı kullanıyor. Stan-kiewicz bizim eski soyadımızdı, biliyorsunuz. Babamın, Ellis Adası’na göçmen olarak ayak bastığı günlerdeki bir olay aklıma geliyor da, kahkahalarımı tutamıyorum. Amerikalıların kulağına Stankiewicz tınısının tatsız geleceğini söylemişler ona, sabahtan akşama kadar banyo küvetinden çıkmasa bile, koktuğunu sanırlarmış.</p>
<p class="calibre1">Bin dokuz-yüz kırk-dokuz güzünde, küçük ailemle birlikte Washington D.C.’ye döndüm. İyimserliğin yerinde yeller esiyordu. Chevy Chase, Maryland’de, yaşamımız süresince sahip olduğumuz biricik evi, o tuğla kulübeciği satın aldık. Ruth, şöminenin rafına Albrecht Dürer’in tahta oyma ellerini koydu. Bu evden başkasını gözünün görmeyişinin iki nedeni varmış dediğine göre. Biri, evde elleri koyacak nefis bir yer bulunmasıymış. Öteki de kapımızın eşiğini gölgelendiren o yumru yumru <span class="calibre2">ihtiyar ağaçmış. Bir ya</span>ban elması.</p>
<p class="calibre1">Dindar mıydı Ruth? Hayır. Tapınma olayının bütün resmi biçimlerine kuşku duyan bir aileden geliyordu, Nazile-rin, Yahudi diye nitelendirdikleri bir aileden. Ailenin üyeleri bu tür bir sınıflandırmayı doğru bulmazlardı. Bir keresinde karıma, toplama kampındayken dinsel avuntulara sığınıp sığınmadığını sormuştum.</p>
<p class="calibre1">“Hayır,” dedi. “Tann’mn öyle bir yere yaklaşmayacağını biliyordum. Naziler de biliyorlardı. Böyle kaygısız, korkuşuz olmaları o yüzdendi ya. Nazilerin güçleri bundan kay<span class="calibre7">na</span>klanıyordu,” dedi. “Tanrı’yı herkesten iyi tanıyorlardı. Onu uzakta tutmanın yolunu biliyorlardı.”</p>
<p class="calibre1">Ruth’un, Bin dokuz-yüz yetmiş-dört yıllarında b^r Noel gecesi kadeh kaldırışını anımsıyorum. Ne yazık ki küçücük söylevini yalnız ben duyabilmiştim — kulübede benden başka kimse yoktu. Oğlumuz, Noel kartını bile esirgemişti bizden. Söylev şuydu, sanırım Nüremberg’de tanıştığımız gün de aynı söylevi vererek aynı sağduyuyu gösterebilirdi Ruth: ‘Yüce Tanrl’nın, şahane tembelin şerefine!”</p>
<p class="calibre1">Yenir yutulur cinsten değil.</p>
<p class="calibre1">Yaa — ve benim lekelerle kaplı ihtiyar ellerim, çarşaf bohçasının üstünde Albrecht Dürer’in ellerini andırıyordu, Georgia’daki cezaevi ranzasına çökmüş, özgürlüğümün başlayacağı am beklerken.</p>
<p class="calibre1">Meteliksizdim.</p>
<p class="calibre1">Biriktirdiğim parayı çekmiş, yaşam sigorta poliçelerimi bozdurmuş, Volkswagen’im ile Chevy Chase Mary-land’deki tuğla kulübemi satmış, paralan başansız savunmama yatırmıştım.</p>
<p class="calibre1">Avukatlarım, kendilerine hâlâ yüz yirmi altı bin dolar borçlu olduğumu söylediler. Belki de. Olmayacak şey yoktur.</p>
<p class="calibre1">Albenimle de geçinemezdim artık. Watergate olaylarının işbirlikçilerinden en yaşlısı ve en az tanınanı bendim. Bu kadar az ilginç görülmemin nedeni, galiba yitirecek fazla güçten ya da servetten yoksun oluşumdu. Öteki işbirlikçiler, minarelerin kılıflarım bile kuyunun dibinde saklarken ben, üç bacaklı bir tabureye oturan sıradan bir adamdım. Yapabilecekleri tek kötülük, küçücük taburemin bacaklarını kesi-vermekti.</p>
<p class="calibre1">Aldırmıyordum bile. Beni götürmelerinden iki hafta önce karım ölmüştü, oğlum benimle konuşmuyordu. Yme de — yine de ellerime kelepçe geçirdiler. Usul böyleydi.</p>
<p class="calibre1">Kaydımı yapan polis, “Adınız?” diye sormuştu.</p>
<p class="calibre1">Ona kaba davrandım oldukça. Neden davranmıyayım yani? “Henry Houdini,” dedim.</p>
<p class="calibre1">Yakınlardaki pistin ucundan bir avcı uçağı havalandı, göğü paramparça etti. Hep oluyordu.</p>
<p class="calibre1">“Hiç değilse artık sigara içmiyorum,” diye düşündüm.</p>
<p class="calibre1">Bir keresinde Başkan Nixon, ne kadar çok sigara içtiğime dikkat etmişti. Onunla çalışmaya başladığım günlerdeydi -Bin dokuz-yüz yetmiş baharında. Çok önemli bir toplantıya çağırılmıştım; konumuz, Kent Eyalet Üniversitesi’nde savaşa karşı gösteri yapan dört gencin Ohio Ulusal Muhafızlarınca kurşunlanarak öldürülmeleriydi. Başkan Nixon, değirmi bir masanın başında duruyordu, ben uçundaydım. Sıradan bir kongre üyesi olduğu günlerden bu yana -yani yirmi yıldır- onu ilk kere yakından görüyordum. O güne kadar, gençlik sorunları özel danışmanını görme gereğini duymamıştı. Sonuçta, işe bakın ki bir daha da asla görmek istemeyecekti.</p>
<p class="calibre1">Sağlık-Sosyal İşler ve Milli Eğitim Bakanı, Başkari’m yakın dostu olmakla ün yapan Virgil Greathouse, oradaydı. Benim tutukluluğumun sona erdiği gün, o atılacaktı içeri. Başkan Yardımcısı Spiro T. Agnew de ordaydı. Rüşvet aldığı, gelir vergisi kaçırdığı yolundaki suçlamalara karşı Nolö-contendere’ye sığınacaktı. Başkan’m en kinci danışmalarından, baltalı sağ kolu Emil Larkin de oradaydı. Savcılar, adaleti engellemek ve yalan ifade vermek suçlarından yakasına yapıştıklarında, Hazretı İsa’yı özel kurtarıcısı ilân edecekti. Henry Kissinger de oradaydı. Hanoi’nin Noel’de topa tutulmasını uygun gördüğünü Başkan’a daha bildirmemişti. C.LA’nm başı Richard M. Helms de oradaydı. Sonraları, Kurul’a yemin altında yalan ifade vermenin cezasını çekecekti. H.R. Haldeman, John N. Mitchell hepsi oradaydılar. Onlar dâ gün geldiğinde kodes kuşu olacaklardı.</p>
<p class="calibre1">Bütün gece göz kırpmadan yazıp çizmiştim, Başkan’m Kent Üniversitesi’ndeki kanlı olaylar üstüne vereceği demece ilişkin önerilerimi kaleme almıştım. Bana kalırsa, muhafızlar ilkin bağışlanmak, sonra uyarılmalı, en sonunda da hizmetin sağlıklı yürütülmesi gerekçesiyle işten atılmalıydılar. Bu arada Başlan, Ulusal Muhafız birlikleriyle ilgili yurt-çapında bir soruşturma açılmasını buyurmak, bu asker giysili sivillerin, silâhsız kalabalıkları denetlerken öldürücü silâhlarla donatılıp donatılarnayacaklarımn açığa çıkarılmasını istemeliydi. Bir günlük ya da bir haftalık ulusal yas ilân etmeli, her eyalette bayrakların yarıya indirileceğini belirtmeliydi. Bu yas, yalnızca Kent Üniversitesi’nde can verenleri değil, Vietnam Savaşı’ndan ötürü dolaylı ya da dolaysız yara alanları, sakat kalanları ve orada ölen bütün Amerikalıları kapsamalıydı. Elbette, Başkan’ın savaşı onurlu bir sona hızla ulaştırma konusundaki kararlılığı bu olayla büsbütün bilenmişti.</p>
<p class="calibre1">Ne yazık ki toplantıda bana söz verilmedi, sonra da elimdeki rapor kimsenin ilgisini çekmedi.    ,</p>
<p class="calibre1">Toplantı sırasında varlığımın bir kere farkına varıldı. O da başkanın sivri bir nüktesi sonucu. Toplantı uzadıkça tedirginliğim artmıştı, öyle ki üç sigara yakmışken, bir dördüncüsü yakmaya davranmıştım.</p>
<p class="calibre1">En sonuiıda Başkan kendisini, benim bölgeden yükselen duman bulutunu ayırdetti, her şeyi bırakıp beni izlemeye koyuldu. Kim olduğumu Emil Larkin’e sordu.</p>
<p class="calibre1">Sonra, bir densizlik yapacağının kesin belirtisi olan o hüzünlü gülücük belirdi yüzünde. Bu gülücük baıia hep az önce çekiçle ezilmiş bir tomurcuk izlenimi vermiştir. <span class="calibre2">Yaptığı şaka, bugüne kadar kendisine </span>mal edilen sözler arasında gerçekten tek zekice olanıdır bence. Belki de tarihe bu yoldan geçerim, kimbilir - Nixon’un biricik sivri nüktesini yiyen adam.</p>
<p class="calibre1">“Bir dakika duralım arkadaşlar,” dedi, “bırakalım da gençlik sorunları özel danışmanımız bize kamp ateşi nasıh söndürülmüş, göstersin.”</p>
<p class="calibre1">Herkes gülmekten kırılıyordu.</p>
<p class="calibre1">Alt katta, cezaevi yatakhanesinin kapısı açıldı, hızla kapandı, Clyde Carter en sonunda benj almaya geliyor, diye düşündüm. Ama kapıdan giren, “Usulca Gel, Güzel Arabam,” İlâhisini söyleyerek merdivenleri ağır ağır tırmanmaya başlayınca, anladım ki gelen Emil Larkin, Başkan’ın bir zamanki baltalı sağ kolu. Bu iri yan, patlak gözlü, sarkık dudaklı adam, bir zamanlar Michigan Eyaleti Futbol takımında, orta-saha oyuncusuymuş. Şimdi barodan atılmıştı, bütün gününü Hazreti İsa sandığı birine yakarmakla geçiriyordu. Cezaevindeyken, araştırmalara yollanmamış, temizlik işleri de görmemişti; bu ayrıcalığı, taş zemine çöküp dua etmesine borçluydu. İki diz kapağı da iltihaplanmıştı.</p>
<p class="calibre1">Merdivenin başında durdu, gözleri yaşlarla doluydu. “Kardeşim Starbuck,” dedi, “bu merdivenleri çıkmak bana hem öyle güç hem de öyle güzel geldi ki şu anda.”</p>
<p class="calibre1">“Şaşmadım buna,” dedim.</p>
<p class="calibre1">“İsa bana dedi ki,” diye sürdürdü, “Starbuck Kardeş’e seninle birlikte Tanrı’ya yakarmasını söylemen için al son bir fırsat sana, merdivenleri çıkarken çektiğin acıyı da hemen unutman gerek, neden biliyor musun? Bu sefer Starbuck Kardeş o kibirli Harvardlı dizlerini bükecek, seninle birlikte dua edecek de ondan.”</p>
<p class="calibre1">“Onu düş kırıklığına uğratmak istemezdim,” dedim.</p>
<p class="calibre1">“Senin başka iş yaptığın da oldu demek?” dedi. “Bense her gün İsa’yı düş kırıklığına uğratmaktan başka şey yapmadım.”</p>
<p class="calibre1">Bu zırvalayan Tevrat-canavarını size bir din sömürgeni olarak çizmek istemem, hakkım da yok zaten. Dinsel avuntulara kendisini öylesine kaptırmıştı ki, sonunda gerizekâlı olmuştu. Beyaz Saray’da görev yaparken ondan ödüm ko<span class="calibre2">pardı, tıpkı,atalarım korkunç </span>İvan’dan nasıl korkuyorlar-dıysa öyle, ama şimdi onunla gönlümce eğlenebiliyordum. Kendisine yöneltilen küçümsemelere, şakalara karşı herhangi bir köy delisinden daha , büyük duyarlık göstermiyordu.</p>
<p class="calibre1">Şunu da belirteyim ki, bugün bile Emil Larkin parasım resmen yemekte. RAMJAC’m benim bölgemdeki yari kuruluşu Heartland House, Cincinatti Ohio’da dinsel yayınlar yapan bir yayınevinin şubesi, Larkin’in özgeçmişini altı hafta önce yayımladı, Kardeşim, Benimle Dua Etmez Misin? Larkin’in en azından bir milyon doların üstünde tutacak telif hakkı, tabii sinemaya aktarma ya da cep kitabı olarak basma haklarını hesaba katmıyoruz, olduğu gibi Salvation Army’ye<a id="footnote3"></a><sup class="calibre4"><a href="#bookmark5">3</a></sup><sup class="calibre4"></sup> gidiyor.</p>
<p class="calibre1">“Burada olduğumu kim söyledi?” diye sordum. Beni bulduğuna üzülmüştüm doğrusu. Son bir dua etme önerisiyle karşılaşmadan paçayı kurtarmayı düşünmüştüm.</p>
<p class="calibre1">“Clyde Carter,” dedi.</p>
<p class="calibre1">Beklediğim gardiyan, Amerika Birleşik Devletleri Başka-nı’nm üçüncü göbekten yeğeniydi. “Hangi cehennemin dibine kerata?” dedim.</p>
<p class="calibre1">Larkin, cezaevi yöneticilerinin ne yapacaklarını şaşırdıklarını söyledi, bir kargaşadır gidiyormuş, nedeni de, eski Sağ-lık-Sosyal İşler ve Milli Eğitim Bakanı, ülkenin en zengin adamlarından Virgil Greathouse’un yüksek mahkemeye başvurmaktan ansızın vazgeçmesi ve daha fazla oyalanmadan hemen cezasını çekmeye hazır olduğunu bildirmesiymiş. Herhalde federal hükümetin hiçbir cezaevinden onun kadar yüksek rütbeli biri gelip geçmemişti.</p>
<p class="calibre1">Greathouse’u görmüştüm—ününden de haberim vardı tabii. Tanınmış kabadayılardandı, Greathouse ile Smiley şirketinin halkla ilişkiler bölümünün kurucusu ve en büyük paydaşıydı; şirket, Karayip ve Latin Amerika diktatörlüklerinde, Bahama’daki kumarhanelerde, <span class="calibre2">Liberya ve </span>Panama’nın tanker filolarında, dünyanın çeşitli bölgelerindeki C.I A cephelerinde, Cilâ ve Tutkal Emekçileri Uluslararası Birliği ve Yakıt-İş-Bir gibi gangsterlerce yönetilen sendikalarda, RAMJAC ve Texas Meyvecilik gibi çokuluslu gir-ketlerde dönen dümenleri destekleyici nitelikteki sevimli yorumlarıyla uzmanlaşmıştı.</p>
<p class="calibre1">Gözüpek adamdı Greathouse. Sarkık bir gıdısı vardı. Alm, çamaşır tahtası gibi yol-yoldu. Tanık iskemlesinde otururken bile dişlerinin arasına sönmüş piposunu sıkıştırmıştı. Bir keresinde, yanma iyice yaklaşmıştım da piposundan birtakım ezgiler çıkardığını keşfetmiştim. Sesler, kuş cıvıltılarım andırıyordu. Ben bitirdikten altı yıl sonra girmişti Harvard’a, o yüzden okulda karşılaşmamıştık. Bir kere Beyaz Saray’da karşılaştık —o da, bir sürü şigarayı birden yakıp kendimi gülünç duruma düşürdüğüm uğursuz toplantıda. Onun gözünde, Beyaz Saray’ın kilerinde cirit atan fareciklerden biriydim yalnızca. Benimle bir kere konuştu, ikimiz de tutuklandıktan sonra. Ayrı ayrı suçlardan yargılandığımız sırada, mahkeme koridorunda raslaş-mıştık. Kim olduğumu öğrendi ve kendisi aleyhinde bir-şeyler bildiğimi sandı, ki bilmiyordum. Hemen yüzünü yüzüme yaklaştırdı, gözlerinden ateşler saçıyordu, piposu ağzındaydı ve bana şu unutulmaz sözü verdi: “Hakkımda tek söz edersen, bil ki mapustan çıktın mı Port Saıd kerhanesinde bir kenef temizleyiciliği bile ayarlayamazsm, annadm mı lan?”</p>
<p class="calibre1">İşte piposundan yükselen kuş cıvıltılarını bu cümleden sonra duydum.</p>
<p class="calibre1">Haa sahi, Greathouse, Quaker mezhebindendi — tabii Richard M. Nixon da. Kuşkusuz aralarında Özel bir bağdı bu, onları bir süre canciğer dostlar yapan bir bağ.</p>
<p class="calibre1">Emil Larkin, Presbiteryen’di.</p>
<p class="calibre1">Ben hiçbir şey değildim. Babam, Polonya’da gizlice <span class="calibre2">vaftiz </span>edilmiş bir Katolikti, o zamanlar Katoliklere olmadık baskılar yapılıyormuş. Büyüdüğünde, bilinmezcilik felsefesine sardırmış. Annem, Litvanya’da bir Rum-Ortodoks olarak vaftiz edilmiş, sonradan Cleveland’de Katolik mezhebine geçti. Babam onunla asla kiliseye gitmezdi. Ben de vaftize göre Katoliktim güya, ama babamın kayıtsızlığı bana da işlemiş olacak ki on iki yaşındayken kiliseye gitmekten vazgeçtim. Harvard’a başvurduğumda, Baptist olan ihtiyar Bay McCone, kendimi Bağımsızlar mezhebinde göstermemi öğütlemişti, ben de sözümü dinledim.</p>
<p class="calibre1">Oğlum, dini bütün bir Üniteryen’miş duyduğum kadarıyla. Karım, Metodist olduğunu, yine de her Pazar para karşılığında Episkopal Kilisesi’ndeki koroda İlâhî söylediğini anlatmıştı. Neden olmasın?</p>
<p class="calibre1">Falan filan,</p>
<p class="calibre1">Presbiteryen Emil Larkin ile Quaker Virgil Great-house’un aralarından su sızmazmış bir zamanlar. Birlikte yalnızca soygunları, gizli dinlemeleri, rakiplerin peşine vergi memurları takıp onları yıldırma yöntemleri düzenlemekle kalmamışlar, sabah dualarını da kahvaltı masasında birlikte etmişler. Larkin’e ilerde yine birleşip birleşmeyeceklerini sordum, ne düşünüyordu bu konuda.</p>
<p class="calibre1">“Virgil Greathouse senden ya da rasgele birinden daha yakın değil bana,” dedi. “Seni nasıl cehennemden kurtarmaya çalışıyorsam, onu da kurtarmak için elimden geleni yapacağım.” Sonra da, Aziz Matta’ya göre. İsa’nın, Kıyamet Günü’nde Tanrı Kimliği’yle günahkârlara söyleyeceğine söz verdiği o sinir bozucu tümceyi aktardı</p>
<p class="calibre1">Buyrun: “Çekilin yanımdan ey lânetliler, şeytan ve cinleri için hazırlanmış o sonsuz ateşte yanın.”</p>
<p class="calibre1">Bu sözler o zaman dudağımı uçuklatmıştı şimdi de uçuklatıyor. Hıristiyanların akıl erdirilmez zalimliğinin esin perileri olsalar gerek.</p>
<p class="calibre1">“İsa böyle bir lâf etmiş olabilir,’' dedim Larkin’e “ama ' O’nun öbür sözlerine öylesine aykırı düşüyor ki; ister istemez, o sırada aklı pek yerinde değilmiş sonucuna <span class="calibre2">varıyo</span>rum.”</p>
<p class="calibre1">Larkin bir adım geriledi, yalancı bir aferinle başını salladı. “Ben zamanında ne kabadayılar gördüm,” dedi, “ama hak-çâsı senin üstüne yok. Yıllardır çevirdiğin dümenlerle bütün dostlarını kendine düşman ettin, şimdi de sana yardım etmeye hazır sonuncu Kişi’yi, İsa’yı aşağılamaktan kaçınmıyorsun.”</p>
<p class="calibre1">Ses çıkarmadım. Gitseydi başımdan n’olurdu.</p>
<p class="calibre1">“Bir tek dostunun adım söyle bakalım,” dedi.</p>
<p class="calibre1">Sağdıcım Dr. Ben Shapiro bana dost kalmıştır mutlaka, koşullar ne olursa olsun—diye düşündüm, arabasıyla cezaevine gelip beni evine götürebilirdi pekâlâ. Duygusal yatırımlara girmiştim. Adamcağız, yıllar önce İsrail’e gitmiş, Altı Gün Savaşlarında can verdiğiyle kalmıştı. Tel Aviv’de anısını yaşayacak bir ilkokul açıldığını duymuştum.</p>
<p class="calibre1">“Say, bir kişi say,” diye diletti Emil Larkin.</p>
<p class="calibre1">“Bob Fender,” dedim. Cezaevinde yaşam-boyu hapis cezası yiyen tek kişi oydu, Kore Savaşı sırasında vatana ihanetten hüküm giymişti. Veterinerlik fakültesinde doktora yaptığından Doktor Fender diyorduk ona. Siyil giysilerimin teslim edileceği deponun baş memuruydu. Depodan müzik hiç eksik olmazdı, Fender’a gün boyu Fransız şantöz Edith Piafm plaklarım çalma izni verilmişti çünkü. Oldukça tanınmış bir bilim-kurgu yazarıydı, “Frank X. Barlow” ve “Kilgore Trout” gibi bir sürü takma ad kullanarak yılda sürüyle öykü yayımlardı.</p>
<p class="calibre1">“Bob Fender, herkesin arkadaşıdır ama kimsenin arkadaşı değildir,” dedi Larkin.</p>
<p class="calibre1">“Clyde Carter dostumdur,” dedim.</p>
<p class="calibre1">“Ben dışardakilerden söz ediyorum,” dedi Larkin.</p>
<p class="calibre1">“Dışarıda sana yardım elini uzatmaya hazır biri var mı? Yok. Oğlun bile yanma gelmez.”</p>
<p class="calibre1">“Göreceğiz,” dedim.</p>
<p class="calibre1">“NewYork’a mı gidiyorsun?” diye sordu.</p>
<p class="calibre1">“Evet,” dedim.    ,</p>
<p class="calibre1">“Neden NewYork’a?” dedi.    .</p>
<p class="calibre1">New York, milyoner olmaya can atan dostsuz ve meteliksiz göçmenlere gösterdiği konukseverlikle ün yapmıştır da ondan,” dedim.</p>
<p class="calibre1">“Demek burada yattığın süre içinde sana tek satır yazmadığı halde oğlundan yardım isteyeceksin öyle mi?” dedi. Bizim bölümün postacısı olduğundan aldığım mektupları biliyordu.</p>
<p class="calibre1">“Onunla aynı kentte olduğumu, ancak bir rastlantı sonucu anlayabilir,” dedim. Walter’la son kere, Chevy Chase’teki küçük bir Yahudi gömülüğünde, annesinin törenle gömülmesi düşüncesi benimdi — birden bire yapayalnız kalmış bir ihtiyarın düşüncesi. Ruth, haklı olarak, bunu çılgınca bir davranış diye nitelendirdi.</p>
<p class="calibre1">Ruth’u yüz elli altı dolar tutarındaki gösterişsiz bir çam tabuta yerleştirdik. Tabutun üstüne çiçek açan yaban elması ağacımızdan kırık—kesilmiş değil, kırılmış — bir dal koymuştum.</p>
<p class="calibre1">Bir haham, başına dikilmiş, Ruth’un toplama kampında, sonsuz olanaklara karşın öğrenmemekte direttiği İbrani dilinde dua okuyordu.</p>
<p class="calibre1">Oğlumuz, bana ve açık gömüte sırtını dönüp de taksiye el etmezden az önce şunları söyledi: “Sana acıyorum, ama seni asla sevemem. Bence bu kadını düpedüz sen öldürdün. Artık sana ne baba gözüyle bakabilirim ne de uzak bir kandaş. Bir daha seni değil görmek, adını duymak bile istemiyorum.”</p>
<p class="calibre1">Yenilir yutulur gjbi değil.</p>
<p class="calibre1">Gezaevindeki gündüz — düşlerimde NewYork City’de o anda adlarını çıkarımsam bile bana iş bulmada yardımcı olabilecek dostların yine de bulunacağı saplantısı egemendi. Böylesi düşlerden kolay cayılmaz — dostlarınız olduğu varsayımından. Dostum kalan kişiler, yaşam bana birazcık daha İyi yüz gösterseydi, o gün, <span class="calibre2">New </span>York’ta <span class="calibre2">olurlardı. Man-</span>hattan merkezinden yola çıkarak her gün sokakları argm-lasam, batıdaki tiyatrolar kesiminden doğuya Birleşmiş Mil-letler’in oraya, güneydeki Halk Kitaplığından kuzeydeki Plaza Oteli’ne kadar yol üstündeki bütün kuruluşları, yayın-evlerini, kitapçıları, centilmen giysileri-satan dükkânları, centilmen kulüplerini, lüks otellerle lokantaları bir bir gözden geçirsem, eninde sonunda beni tanıyan, eskinden ne kadar iyi bir adam olduğumu anımsayan, beni özellikle küçümsemeyen — torpilini kullanarak bir barda bana barmenlik ayarlayabilecek birine nasılsa taslardım.</p>
<p class="calibre1">Hiç sıkılmadan ellerine sarılırdım, Karıştıran Doktor-, luğu belgemle kafasını dumanlandırırdııri.</p>
<p class="calibre1">Düşteki gibi, o sırada oğlum karşıma çıkarsa, ona sırtımı döner, yanımdan iyice uzaklaşmasını beklerdim.</p>
<p class="calibre1">“Yaa,” dedi Larkin, “İsa, kimseden umut kesmemi öğütlüyor ama ben senden nerdeyse umudu kestim. Ne dersem diyeyim, sen karşımda oturmuş, ötelere bakıp duruyorsun.”</p>
<p class="calibre1">“Yazık ki öyle,” dedim.</p>
<p class="calibre1">“Panayır canavarı olmaya senden daha kararlı kimse görmedim şimdiyekadar,” dedi.</p>
<p class="calibre1">Panayır canavarı dediğimiz, panayırda akla durgunluk veren gösteriler yapar, kapatıldığı kafeste leş gibi hasırlar üstünde yatar, canlı tavukların kafalarını ısırıp koparır, insan sesine benzemeyen hırıltılar çıkanr, Bomeo ormanlarındaki yırtıcı hayvanlarca büyütüldüğü yazar künyesinde. Amerikan toplumsal düzeninde bir insanın alçalabileceği kadar alçalmıştır, ancak yoksullar mezarlığında başını dinleyebileceği bir yer bulur.</p>
<ul class="calibre8"><li class="calibre9"><a href="main-1.xhtml">Larkin iyice bozulmuştu anlaşılan, eski kötülüğü b</a></li><li class="calibre9"><a href="main-2.xhtml">dedi Bayan Sutton. “Hayır efendim,” dedim.</a></li><li class="calibre9"><a href="main-3.xhtml">Sacco ile Vanzetti’nin dost olmaları, Dokuz-yüz on</a></li><li class="calibre9"><a href="main-4.xhtml">SON</a></li></ul>
<p class="calibre1"><a id="bookmark3"><sup class="calibre4"><a href="#footnote1">1</a></sup></a></p>
<p class="calibre1"> Committee of Industrial Organizatiön: O dönemin etkin, ilerici sendikalar birliği, (ç.n.)</p>
<p class="calibre1"><a id="bookmark4"><sup class="calibre4"><a href="#footnote2">2</a></sup></a></p>
<p class="calibre1"> Seçkin Öğrenciler Demeği Üyesi, (ç.n.)</p>
<p class="calibre1"><a id="bookmark5"><sup class="calibre4"><a href="#footnote3">3</a></sup></a></p>
<p class="calibre1"> Yoksullar için para toplayan bir Protestan grubu, (ç.n.)</p>
</body>
</html>
