<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>dedi Bayan Sutton. “Hayır efendim,” dedim.</p>
<p class="calibre1">“Hep böyle gidecek,” dedi. “Bir erkeğin yardımı olmadan durumumu düzeltmek elimden gelmiyor. Böyle yetiştirildim. Böyle eğitim gördüm.”</p>
<p class="calibre1">“Evet efendim,” dedim.</p>
<p class="calibre1">“Sizin üstünüzdeki kadar güzel dikilmiş smokin giyen delikanlılar İngiltere Kraliçesinden başka kimseye böyle ‘efendim’dememeliler,” dedi.</p>
<p class="calibre1">“Sözünüzü unutmamaya çalışırım,” dedim. ,</p>
<p class="calibre1">“Siz daha çocuksunuz tabii,” dedi.</p>
<p class="calibre1">“Evet efendim,” dedim.</p>
<p class="calibre1">. “McCone’larla kanbağınızı açıklasanıza bana,” dedi. McCone’larla kanbağım olduğunu kimseye söylememiştim. Sık sık başka bir yalana başvururdum - benimle ilgili bütün yalanlar Bay McCone’un kafasından çıkmıştı. Babamın meteliksiz olduğunu itiraf etmemin hiçbir sakıncası yoktu ona kalırsa, hatta çok hoş karşılanabilirdi. Gelge-lelim babamın uşak olması asla bağışlanmazdı.</p>
<p class="calibre1">Yalanı Bayan Sutton’a olduğu gibi aktardım: “Babam, Bay McCone’un resim müzesinin müdürüdür. Ayrıca sanat yapıtları âlımında danışmanlığını yapar. ”</p>
<p class="calibre1">“İnce beğenili bir adam,” dedi Bayan Sutton. “Avrupa’da sanat eğitimi gördü,” dedim. “İş adamı değildir.”</p>
<p class="calibre1">“Bir düşler adamı,” dedi.</p>
<p class="calibre1">“Evet,” dedim. “Bay McCone olmasaydı, Harvard’a asla gidemezdim.”</p>
<p class="calibre1">“Starbuck—dedi dalgın bir sesle. “Adınız eski bir Nan-tucket adı galiba.”</p>
<p class="calibre1">Buna da hazırlıklıydım. “Evet,” dedim, “büyük babam Altına Hücum sırasında Nantucket’tan ayrılmış, bir daha da geri dönmemiş. Bir ara Nantucket’a gidip eski nüfus kayıtlarını incelemeliyim, ailemizin kökenini bulmalıyım.”</p>
<p class="calibre1">“Californialı bir aile,” dedi.</p>
<p class="calibre1">“Göçebe Nomadlara dayanıyor kökenimiz aslında,” dedim. “California, evet ama Oregon, Wyoming ve Kanada, Avrupa bile var işin içinde. Bu göçebeler hep okumuş yazmış kişilermiş - öğretmen falan. ”</p>
<p class="calibre1">Simyacıların kökü kurumuş düşsel öğelerinden biriydim sanki.</p>
<p class="calibre1">“Büyük balina avcılarının soyundan,” dedi.</p>
<p class="calibre1">“Herhalde,” dedim. Yalanlarla başım hiç hoş değildi.</p>
<p class="calibre1">“Onlardan önceki atalarınız da Vikingler tabii.”</p>
<p class="calibre1">Omuz silktim.</p>
<p class="calibre1">Beni sevmeye karar vermişti, sonuna kadar da sevecekti. • Sarah sonraları, Bayan Sutton’un benden “küçük Vikingi” olarak söz ettiğini söyledi. Sarah’nm önce evlenmeyi kabul edişini sonra beni aldatıp kıçıma tekme atışını göremeyecekti zavallı. Dokuz-yüz otuz-yedi civarında meteliksiz olarak öldü - bir iskambil masası, iki açılır kapanır iskemle ve yatağından başka ardında bir şey bırakmadan. Onsuz, gidecek yer, yiyecek bir dilim ekmek bulamayan eski hizmetçilerini ve kendini geçindirmek için bütün değerli eşyalarını satmıştı. Hizmetçilerin hepsinden uzun yaşadı. Tillie âdındaki hizmetçi, en son ölendi içlerinde. Tillie’nin ölümünden iki hafta sonra da Bayan Sutton, dünyaya gözlerini yumdu.</p>
<p class="calibre1">Ama Dokuz-yüz otuz-bir’de, ben Sarah’nm süslenmesini beklerken, Bayan Sutton, bana Bay McCone’un babasının Cuyahoga Köprücülük ve Demir İşletmesinin kurucusunun, kendisinin genç kızlığında yazlarını geçirdiği Bar Harbor, Maine’de yörenin en büyük evini yaptırdığını anlatıyordu. Yapı bittiğinde, dört orkestranın çaldığı görkemli bir balo vermişti de kimseler gelmemişti.</p>
<p class="calibre1">“Adamı bu yoldan küçümsemek çok güzel, çok soylu bir davranış gibi gelmişti,” dedi. “Ertesi sabah ne kadar mutlu olduğumu anımsıyorum da. O zamanlar hepimiz birazcık kaçıktık galiba. Yani böylesine güzel bir toplantıya gitmediğimiz ya da Daniel McCone’un duygularını incittiğimiz için kaçıktık demek istemiyorum. Daniel McCone berbat bir adamdı. Kaçıklık, hepimizin Tanrinın bizi büyük bir hayranlıkla gözlediğine, Daniel McCone’un burnunu sürttüğümüzden ötürü bize sağ yanındaki bütün koltukları ayıracağına inanmamızdı.”</p>
<p class="calibre1">McCone’un Bar Harbor’daki konağına ne olduğunu sordum. Velinimetim bu konuyu hiç açmamıştı bana.</p>
<p class="calibre1">“Bay ve Bayan McCone, ertesi gün toparlanıp Bar Harbor’dan ayrıldılar, bir daha görünmemecesine,” dedi, “yanlarında iki delikanlı oğulları davardı.”</p>
<p class="calibre1">“Evet evet,” dedim. Onlardan biri benim velinimetim, yol göstericim. Öteki oğul, Cuyahoga Köprücülük ve Demir İşletmesi’nin başı ve yönetim kurulu başkanı oldu.” “Bir ay sonra,” dedi Bayan Sutton, “İşçi Bayramı sırasında, hoş o zamanlar İşçi Bayramı yoktu ya - yaz sona ermek üzereydi - özel bir tren geldi. Belki sekiz yük vagonu üç vagon dolusu işçiyle; ta Cleveland’den geliyorlardı. Bay McCone’un fabrikasında çalışan işçilerdiler herhalde. Yüzleri ne kadar solgundu, anlatamam! Hemen hepsi yabancıydılar-Almanlar, Polonyalılar, İtalyanlar, Macarlar. Kim bilebilir ki? Daha önce Bar Harbor’da böylelerine hiç rasla-mamıştık. Trende yatıyorlardı. Trende yemek yiyorlardı. Konakla tren arasında uysal bir koyun sürüsü gibi güdül-meye ses çıkarmıyorlardı. Konaktaki en seçkin sanat yapıtlarını trene taşıdılar - müzelere lâyık tabloları, yontuları, halıları ve kilimleri.” Bayan Sutton, gözlerini devirdi. “Ah Tanrım, neler götürmediler ki! Pencerelerin, kapıların, aralık pencerelerinin camlarını teker teker söktüler. Çatının arduvazım çıkardılar. Düşen parçalardan biri, bir işçinin başına indi ve adamcağız öldü, hiç unutmam. Çıplak çatıya delikler açtılar. Arduvazla camları da trene yüklediler ki konağı bir daha onarmak kolay olmasın. Sonra gittiler McCone’lar; çevrede kimse onlarla konuşmamıştı, onlar da kimseyle konuşmamışlardı.”</p>
<p class="calibre1">“Çoközel bir ayrılış töreniydi,” dedi Bayan Sutton. “Bir gören, bir daha unutmadı. T <span class="calibre2">renler </span>çok <span class="calibre2">eğlenceliydi </span>o günlerde, düdükleriyle kampanalarıyla, istasyonda epey şamata çıkarırlardı. Ama Cleveland’den gelen bu özel tren, hortlak gibi ses çıkarmadan uzaklaşıverdi. Kalıbımı basarım, Daniel McCone, makiniste düdük öttürmemesi, kampana çalmaması için özel emir vermiştir.”</p>
<p class="calibre1">İşte Bar Harbor’un en güzel konağı, böyle içindeki yığınla eşyayla birlikte, Bayan Sutton’ın dediği doğruysa, yataklarında çarşaflar, örtüler, şiltelerle, dolaplarında porselenler ve kristallerle, mahzeninde binlerce şişe şarapla sonsuz bir ölüme bırakılmış.</p>
<p class="calibre1">Bayan Sutton konağın her geçen yıl biraz daha çürüyüşünü anımsayınca gözlerini yumdu. “Kimseye yaramadı Bay Starbuck,” dedi.</p>
<p class="calibre1">Sarah, mobilyaların arasında belirmişti şimdi. Gönderdiğim iki orkideyi göğsüne takmıştı. Orkideler de Alexander Hamilton McCone’un esin perisinin eseriydi.</p>
<p class="calibre1">Coşkuyla fırladım iskemleden, “Ne kadar güzelsin!” dedim. Söylediğim doğruydu, Sarah uzun boylu, incecik, altın saçlı, mavi gözlü bir kızdı. Teni ipek gibiydi. Dişleri inci gibi. Ama albenisine gelince, anneannesinin iskambil masasından daha albenili sayılmazdı.</p>
<p class="calibre1">Yedi yıl süreyle bu özelliği değişmeyecekti. Sarah Wyatt, aşkı, dikkat edilirse pekâlâ kaçınılabilecek bir tökezleme olarak niteliyordu. Kaçınmak için de, yapmayı tasarladığı şeylerin ne kadar saçma olduğunu sevgili-adayma anımsatması yetiyordu. Onu ilk öptüğümde, yani bir hafta önce Welles-ley’deki buluşmamızda, birdenbire nefesli bir saz gibi çalındığımı sandım - benzetme yerindeyse. Sarah, dudakları dudaklarımda olduğu halde, gülmekten kırılıyordu. Beni gıdıkladı. Gömleğimin eteklerine yapıştı, çekti, utanç verici bir duruma düşürdü beni. Korkunçtu canım. Cinselliğe gülüp geçmesinde kızlara özgü huysuzluk, bir erkeğin gerekli sevecenlik ve anatomi becerisiyle altedebileceği bildiğimiz sinirlilik yoktu. Üç Ahbap Çavuşlar filminde koyverilen kahkaha tufanını andırıyordu gülüşü.</p>
<p class="calibre1"><span class="calibre2">Durumu özetleyen bir deyim geliyor dilim ucuna; “Boşuna, kapı duvar!”</span></p>
<p class="calibre1">Bu deyimi Sarah’yla gezen bir Harvardlı sınıf arkadaşım kullanmıştı; bildiğim kadarıyla, yalnız iki kere birlikte oldular. Sarah hakkında ne düşündüğünü sorduğumda, bu buruk yanıtı vermişti: “kapı duvar!” Adı Kyle Deny’di. Phila-delphialı bir futbolcu. Geçenlerde birden, Kyle’ın banyoda kayıp düştüğünü öğrendim, hem de Japonların Pearl Har-bor’u bombaladıkları gün, musluğa çarpınca, kafatası boydan açılmış.</p>
<p class="calibre1">Kyle Denenin ölüm günün şaşmaz bir kesinlikle anımsamam bu yüzden: Yedi Aralık, Bin dokuz-yüz kırk-bir.</p>
<p class="calibre1">“Güzelliğin üstünde şekerim,” dedi Bayan Sutton Sa-rah’ya. Acınacak kadar yaşlanmıştı - benim şimdiki yaşımdan beş yaş daha gençti. Onun Sarah’mn güzelliğine yanaca-ğınl, bu güzelliğin birkaç yılda, eninde sonunda solacağına gözyaşı dökeceğini falan sanıyordum. Çok akıllı kadındı.</p>
<p class="calibre1">“Budalaymışım gibi geliyor,” dedi Sarah.</p>
<p class="calibre1">“Güzel olduğuna inanmıyorsun, öyle mi?” dedi anneanne.</p>
<p class="calibre1">“Biliyorum güzel olduğumu,” dedi Sarah. “Aynaya bakıyorum, ‘Güzelim,’ diyorum kendi kendime.”</p>
<p class="calibre1">“Peki derdin ne?” dedi anneanne.    .</p>
<p class="calibre1">“Güzel olmak çok gülünç bir şey,” dedi Sarah.</p>
<p class="calibre1">“Başka biri çirkin oluyor, ben güzel oluyorum. Walter söylüyor. Sen söylüyorsun. Ben söylüyorum. Herkes, “Güzel, güzel, güzel,” diyor boyuna, insan da güzelliğin ne olduğunu, olağanüstü ne gibi bir özellik taşıdığını merak ediyor. ”</p>
<p class="calibre1">“Güzelliğinle, insanları mutlu kılarsın,” dedi anneanne.</p>
<p class="calibre1">“Beni mutlu kıldığın gerçek,” dedim.</p>
<p class="calibre1">Sarah güldü. “Çok budalaca,” dedi. “Çok aptalca bir şey.”</p>
<p class="calibre1">“Belki de bu konuda fazla kafa yormasan daha iyi,” dedi anneannesi.</p>
<p class="calibre1">“Bu da, cüceye cüce olduğunu düşünmemesini salık vermek gibi bir <span class="calibre2">şey,” </span>dedi Sarah, yine güldü.</p>
<p class="calibre1">“Her şey budalaca ve aptalca ama,” dedi.</p>
<p class="calibre1">“Yaşlandıkça görüşlerin değişecek,” dedi anneanne. “Bence yaşlı her insan, olup bitenlere aklı eriyormuş gibi yapıyor, her şeyin ciddi ve harika olduğunu ileri sürüyor,” dedi Sarah. “Yaşlılar, benim şimdi bildiklerimden daha yeni bir şey bulup çıkarmış değiller. Belki de insanlar yaşlandıkça böyle ciddileşmeseler, şimdi bunalım içinde olmazdık.” “Her an gülüp durmanın yapıcı bir yanı yoktur,” dedi anneanne.</p>
<p class="calibre1">“Ben ağlayabilirim de/’ dedi Sarah. “İster misin ağlayayım?”</p>
<p class="calibre1">“Hayır istemem,” dedi anneannesi. “Bu konuyu keselim lütfen. Şu delikanlıyla güzel bir akşam geçirmeye bak.” “Yalnız saatleri boyayan o zavallı kadınlara gülüp geçemiyorum,” dedi Sarah. “Gülemediğim tek konu bu.”</p>
<p class="calibre1">“Gülmeni isteyen de yok,” dedi anneannesi. “Hadi bakalım, yola koyulun artık.”</p>
<p class="calibre1">Sarah, zamanın dillere düşmüş bir endüstri felaketinden söz ediyordu. Sarah’ın ailesi olayın odağjndaydı, hepsi tedirgindiler. Sarah da, oda arkadaşım ağabeyi de, babalarıyla anneleri de bana açılmış, bu olaya cainlarının çok sıkıldığını söylemişlerdi. Felâket, bir kere başladıktan sonra ağır ağır gelmişti, artık önüne geçmek olanaksızdı, olay, ailenin Brockton Massachusetts’taki Wyatt Saatçilik Şirketi’nde, ülkenin en köklü şirketlerinden birine geçmişti. Önlenebilir bir felâketti aslında. Wyatt’lar, kendilerini haklı çıkarmaya çalışmadılar, olayı aklamak için avukat tutmaya da kalkışmadılar. Aklanmak, söz konusu değildi.</p>
<p class="calibre1">Şöyle olmuştu: Dokuz-yüz-yirmilerde, Birleşik Devletler Deniz Kuvvetleri, Wyatt Saatçilik’i bir sözleşmeyle ödüllendirmişti, karanlıkta kolayca seçilebilen binlerce standart gemi saati yapılacaktı. Kadranlar, kara olacaktı. Akreplerle yelkovanlar ve sayılar, bileşiminde radyoaktif element <span class="calibre2">radyum bulunan beyaz boyayla ve elde boyanacaktı. Elli</span></p>
<p class="calibre1">kadar Brocktonlu kadına, ki çoğu Wyatt Saatçilik çalışanlarının yakınlarıydı, akreplerle yelkovanları ve sayıları boyama işi verildi. Harçlıklarını çıkarabilirlerdi böylece. Çocukları küçük bir sürü kadına işi evlerinde yapma izni de verildi.</p>
<p class="calibre1">Bu kadınların tümü şimdi ya ölmüştü ya da ölmek üzereydi; hem de kemikleri dağılarak, kafataslan çürüyerek korkunç bir biçimde can veriyorlardı. Radyum zehirlenmesinden. Ustabaşılar, hepsine fırçalarını sık sık dudaklarıyla ıslatıp sivriltmelerini söylemişlerdi, sonradan mahkemede öğrenildi. İşe bakın ki, bu zavallı kadınlardan birinin kızı, şu yalan dünyada gönül verdiğim dört kadından biri oldu sonraları - annemin, karımın ve Sarah Wyatt’ın yanısıra. Adı Mary Kathleen O’Looney idi.</p>
<p class="calibre1">Yalnızca Ruth’tan “karım” diye söz ediyorum. Oysa Kıyamet Günü’nde, Sarah Wyatt ile Mary Kathleen O’Looney’nin resmen karılarım olduğu belgelense hiç şaşmam, ikisiyle beraber oldum - Mary Kathleen ile on bir aylığına, Sarah ile de, kesintileri hesaba katarak, aşağı yukarı yedi yıl süreyle.</p>
<p class="calibre1">Aziz Peter’in ne diyeceğini duyar gibiyim: “Bay Starbuck, bir tür Don Juan olduğunuz çıkacak ortaya”</p>
<p class="calibre1">İşte, Dokuz-yüz otuz-bir’de, Hotel Arapahoe’nun düğün salonuna, kolumda şirketin büyük mirasçısı Yanki Sarah Wyatt ile uçarcasına giriyordum. O günlerde onun ailesi de benimki gibi topu atmıştı. Borsa bunalımıyla kapanan bankalardan kurtarabildikleri para, çok yakında, Deniz Kuv-vetleri’nin ısmarladığı saatleri boyayan kadınların mirasçıları arasında dağıtılacaktı. Bu dağılım, bir yıl içinde, Birleşik Amerika Yüksek Mahkemesi’nin, iş yerlerinde ölümle sonuçlanan ihmal durumlarında işverenlerin kişisel sorumluluk taşıyacağına ilişkin tarihsel kararıyla uygulanacaktı.</p>
<p class="calibre1">On sekiz yaşındaki Sarah, Arapahoe salonunu görünce, “Ne kadar pis - kimseler de yok,” dedi. Güldü. “Bayıldım,” dedi.</p>
<p class="calibre1">O tarihte, Arapahoe’nun leş gibi salonunda, Alexander Hamilton McCone’dan aldığım buyrukları en keyifsiz biçimde yerine getirdiğimi biliyordu Sarah Wyatt. Sonraları, o gece giyinip süslenmemiz gerektiğini söylediğimde, şaka yaptığımı sandığını itiraf edecekti. Geleneksel hortlaklar yortusu havasında, milyoner kılığına girdiğimizi düşünmüşmüş. Kahkahalarla gülecekmişiz. Film kahramanları gibi.</p>
<p class="calibre1">Hiç de değil; Ben, gerçek bir soylu gibi davranmak üzere <span class="calibre2">programlanmış bir robottum.</span></p>
<p class="calibre1">Ah, gençlik geri gelse!</p>
<p class="calibre1">Arapahoe’nun pisliği göze pek batmayabilirdi, tabii birisi önce temizlemeye kalkışıp sonra işi yarıda bırakmasaydı. Duvarlardan birine bir asma merdiven dayanmıştı. Altında, kirli suyla dolu bir kova duruyordu, suyun üstünde de bir fırça yüzüyordu. Biri, kovayla büyük saldırıya geçmişti besbelli. En tepeden, uzanabildiği ölçüde duvarı temizlemeye çalışmıştı. Bir temizlik halesi açmayı ve altı kapkara da olsa bir güz dolunayı yaratmayı başarmıştı.</p>
<p class="calibre1">Güz dolunayının yaratıcısını bilmiyorum. Soracak kimse bulamadım ki. Bizi içeri buyur edecek kapıcı yoktu. İçerde ne komi vardı, ne müşteri. Ötedeki kâtip bölmesinde de kimse yoktu. Gazete tezgahıyla tiyatro bileti satan özel gişe kapalıydı. Asansörcüsüz asansörlerin kapılarına iskemleler dayanmıştı.</p>
<p class="calibre1">“Galiba kapanmış burası,” dedi Sarah.</p>
<p class="calibre1">“Telefonda biri bize yer ayıracağını söyledi,” dedim, “Monsieur dedi 1bana.”</p>
<p class="calibre1">“Herkes herkese telefonda ‘monsieur’ diyebilir,” dedi Sarah.</p>
<p class="calibre1">Tam o sırada bir yerlerden sızım sızım sızlayan bir Çingene kemanı duyuldu, yüreği yamyormuşçasına içli içli ağlıyordu. Şu anda ağlayan kemanı belleğimde canlandırdığımda, şu bilgiyi de ekleyebiliyorum: daha gücünün doruğuna erişmeyen Hitler, bir süre sonra askerleriyle polislerinin yakaladığı her Çingene’nin ölüm fermanını imzalayacaktı.</p>
<p class="calibre1">Müzik sesi, salondaki bir paravanın arkasından geliyordu. Sarah ile paravanı çekme yürekliliğini gösterdik. Karşımıza, asma kilit vurulmuş çift kanatlı bir pencere çıktı. Kanatlarda, cam yerine ayna vardı, böylelikle ne kadar çocuksu ve ne kadar zengin olduğumuzu görebiliyorduk bir daha. Ne var ki Sarah, aynadaki sırada bir çatlak gördü. Çatlağa</p>
<p class="calibre1">gözünü dayadıktan sonra <span class="calibre2">beni </span>de çağırdı. Dilim tutulmuştu. Bir zaman makinesinin ışıltılı merceklerine <span class="calibre2">bakıyordum </span>sanki. Gamlı kapıların hemen arkasında, bozulmamış haliyle Hotel Arapahoe’nun ünlü yemek salonu uzanıyordu. Çingene kemancı bile yerli yerindeydi - Elmas Jim Bardy döne-mirideki salona atomu atomuna uyuyordu. Şamdanlardaki, “masalardaki binlerce mum, gümüşler, kristaller, porselenler aynalarla <span class="calibre2">birleşinCe, </span>milyarlarca küçücük yıldızı anımsatıyorlardı.</p>
<p class="calibre1">Öykü şöyleydi: Times Alanina bir dakika uzaklıktaki bu yapıyı paylaşmalarına karşın, otelle lokantanın sahipleri ayrıydı. Otel kapanmıştı - müşteri kabul etmiyordu. Öte yandan lokanta, kısa bir süre önce tepeden tırnağa ■yenilen-, mişti; sahibi, ekonomideki çöküşün kısa süreceğine inanıyor, bunalımı, iş adamlarının birdenbire paniğe kapılmaları gibi sudan bir nedenle açıklıyordu.</p>
<p class="calibre1">Sarah ile yanlış kapıdan girmiştik. Sarah’ya söylediğimde,</p>
<p class="calibre1">. “Benim yaşamımın öyküsüdür bu,” dedi. “Her zaman yanlış kapıdan girerim önce.”    _</p>
<p class="calibre1">Böylece birlikte yine dışarı çıktık, başka bir kapıdan yemekle içkilerin bizi beklediği salona daldık Bay McCone, yemeği önceden ısmarlamamı öğütlemişti. Bende öğüdüne uymuştum. Bizi lokantanın sahibi karşıladı. Fransızdı. Smokininin yakasında benim anlamını çözemediğim bir şerit vardı, ama Sarah biliyormuş, babasının da varmış böyle bir şeriti.</p><div class="calibre10"><img src="main-2.png" alt="" class="calibre13"/></div>
<p class="calibre1">Sarah, eskiden yazlarını Avrupa’da geçirmiş. Ben Avrupa’ya adım atmamıştım. Akıci bir Fransızcası vardı, lokanta sahibiyle birlikte bu ezgi dolu dilde bir madrigale giriştiler. Kadınlar, tercümanlığımı üstlenmeselerdi, yaşamımı nasıl yönlendirebilirdim ki? Sevdiğim dört kadından yalnızca biri, Mary Kathleen O’Looney İngilizceden başka dil bilmezdi. Yine de Harvard’daki komünistlik yıllarımda, Amerikan işçi sınıfının üyeleriyle iletişim kurmaya çalışırken bana Mary Kathleen tercümanlık etmişti.</p>
<p class="calibre1">Lokanta sahibi Sarah’ya, Fransızca anlatıyordu Sarah da bana aktarıyordu, evet Büyük Bunalım boş yere paniğe kapılmaktan başka bir şey değildi. Başkanlığa Demokratlardan biri geldiğinde içki yasağı sona erecekti, yaşam eski tadmı-tuzunu bulacaktı.</p>
<p class="calibre1">Bizi masamıza götürdü. Salon, en aşağı yüz kişilikti sanırım ama devamlı müşterilerin sayısı, bir düzineyi aşmıyordu. Her nasılsa nakit paraları kalmıştı. Şimdi onları gözlerimin Önüne getirmeye, kimler olabileceklerini kestirmeye çalışırken, George Grosz’un çizdiği resimler geliyor aklıma: Birinci Dünya Savaşı sonrası sefalet içinde yüzen Almanya’daki yoz zengin takımı. Bu resimleri Dokuz-yüz otuz-bir yılında görmemiştim daha. Ne görmüştüm ki?</p>
<p class="calibre1">Gösterişli bir ihtiyar kadın vardı, anımsıyorum, tek başına yiyordu, elmas bir gerdanlık takmıştı. Kucağında bir Pe-kinua vardı. Köpeği de elmas gerdanlık takmıştı.</p>
<p class="calibre1">Kurumuş bir ihtiyar adam vardı, anımsıyorum, tabağına yumulmuştu, yemeğini gözlerden gizliyordu. Sarah, “Floş ruayal yer gibi bir hali var,” diye fısıldadı. Sonradan yediğinin havyar olduğunu öğrendik.</p>
<p class="calibre1">“Burası çok pahalı bir yer olmalı,” dedi Sarah.</p>
<p class="calibre1">“Kafana takma,” dedim.</p>
<p class="calibre1">“Şu para çok garip,” dedi. “Sen bir şey anlıyor musun?”</p>
<p class="calibre1">“Anlamıyorum,” dedim.</p>
<p class="calibre1">“Parası olanlarla olmayanlar ” dedi dalgın dalgın.</p>
<p class="calibre1">“Bence kimse gerçekte ne olup bittiğini anlamıyor.”</p>
<p class="calibre1">“Bazı kimseler anlıyorlardır mutlaka,” dedim. Şimdi hiç de öyle düşünmüyorum.</p>
<p class="calibre1">Dahası, dev bir uluslararası holdingde görev almış biri olarak bu ekonomide işleri iyi giden hiç kimsenin ne olup bittiğini merak ettiğini bile sanmıyorum.</p>
<p class="calibre1">Şempanzeyiz biz. Orangutanız biz.</p>
<p class="calibre1">“Bay McCone, Bunalım’ın daha ne kadar süreceğini biliyor mu?” dedi Sarah.    «</p>
<p class="calibre1">“İşe aklı ermez onun,” dedim.</p>
<p class="calibre1">“Peki işe aklı ermiyorsa, nasıl o kadar zengin olabiliyor?” diye sordu.</p>
<p class="calibre1">“Bütün işleri kardeşi yönetir,” dedim.</p>
<p class="calibre1">“Keşke babamın da işleri yönetecek bir yardımcısı olsa,” dedi.</p>
<p class="calibre1">Babasının işlerinin çok kötü gittiğini biliyordum, hattâ oda arkadaşım olan ağabeyi o yüzden dönem sonunda okuldan ayrılmaya karar vermişti. Bir daha okula gitmeyecekti. Bir sanatoryumda hademe olacak tüberküloza yakalanacaktı. Böylelikle, İkinci Dünya Savaşı’nda ordudan paçayı kurtarabildi. Onun yerine, Boston’daki bir tersanede kaynakçılık yaptı. Onu bir daha görmedim. Ama sık sık buluştuğumuz günlerde Sarah, kardeşinin Dokuz-yüz altmış-beş’te geçirdiği bir kalp krizi sonucu öldüğünü söyledi — Cape Cod’da, Sandwich kasabasında tek başına işlettiği küçücük bir kaynakçı atelyesinde ölmüş.</p>
<p class="calibre1">Adı, Radford Alden Wyatt’tı. Hiç evlenmedi. Sarah’nm dediğine bakılırsa, yıllardır yıkanmamıştı.</p>
<p class="calibre1">“Babadan oğula, bayramdan bayrama,” derler ya.</p>
<p class="calibre1">Wyatt’lara gelince, dededen toruna, seyrandan seyrana demek daha doğruydu. En az on kuşak süreyle komşularının çoğundan daha zengin olmuşlardı. Sarah’nm babası şimdi atalarının topladığı hâzineyi - eski İngiliz fakfonlarını, Paul Revere gümüşlerini ve kaptan, tüccar, rahip avukat Wyatt’ların yağlıboya portrelerini, Çin’den gelme paha biçilmez eşyaları - piyasadaki en düşük fiyatla elden çıkıyordu.</p>
<p class="calibre1">“Babamı hep böyle süngüsü düşük görmek çok üzücü,” dedi Sarah. “Senin babanın da süngüsü düşük mü?”</p>
<p class="calibre1">Öykü-kahramam babamdan, Bay McCone’un müze müdüründen söz ediyordu. O zamanlar adamı gözümün önüne getirebiliyordum. Şimdi getiremiyorum. “Hayır,” dedim.</p>
<p class="calibre1">“Şanslısın,” dedi.</p>
<p class="calibre1">“Galiba,” dedim. Asıl babamın işleri yolundaydı. Annemle . birlikte ellerine geçen her meteliği bankaya yatırmayı başarmışlardı ve paralarını yatırdıkları banka dimdik ayaktaydı.</p>
<p class="calibre1">“Ne olurdu insanlar paraya bunca önem vermeselerdi,” dedi. “Ben umursamadığımı hep söylüyorum babama. Avrupa’ya <span class="calibre2">bir </span>daha <span class="calibre2">gitmemek </span>umurumda değil. Okuldan nefret ediyorum. Artık gitmek istemiyorum. Bir §ey öğrendiğim yok ki. İyi ki teknelerimizi satmışız. Zaten hevesimi almıştım, içimi Sıkıyorlardı. Giysi istediğim de yok. Yüz yıl yaşasam, yetecek kadar giysim var. Ama babam bana inanmıyor. ‘Senin yüzünü kara çıkardım. Herkesin yüzünü kara çıkardım’ diyor.”</p>
<p class="calibre1">Babası, Wyatt Saatçilik Şirketi’nin etliye sütlüye karışmayan bir ortağıydı. Ama bu gerçek, radyum-zehirlenmesi olayındaki sorumluluğunu azaltmadı elbet, oysa eski, görkemli günlerde Massachussetts’in en büyük yat komisyoncusu olarak ün yapmıştı. Dokuz-yüz otuz-bir’de bu mesleğe kurşun sıkıldı tabii. Ve meslek, can çekiştiği süre içinde, Bay , Wyatt’ın bir zaman dediği gibi “.. .Mount Washington yüksekliğinde, beş para etmeyen bir tahsil olunacak hesaplar listesiyle, Pike Tepesi’nin doruğuna varacak bir sürü makbuz” bırakmıştı.</p>
<p class="calibre1">O da Harvardlıydı. Dokuz-yüz on-bir’in hiç yenilgi tatmamış yüzme takımının kaptanıydı. Her şeyini yitirdikten sonra bir daha hiç çalışmadı zavallı. Ev dışında bir kafeterya açan karısı onu geçindirdi. Meteliksiz öldüler.</p>
<p class="calibre1">Demek ki karısının desteğine başvurmak zorunda kalan tek Harvardlı ben değilmişim.</p>
<p class="calibre1">Sen sağ ben selâmet.</p>
<p class="calibre1">Sarah, Arapahoe’daki gece, böyle iç karartıcı olduğundan ötürü özür diledi benden, oraya eğlenmeye gelmiştik. Eğlenmek için elinden geleni yapacaktı.</p>
<p class="calibre1">Tam o sırada garson, lokanta sahibinin rehberliğinde ta nerelerdeki Cleveland’de oturan bay McCone’un ısmarladığı ilk yemeği getirdi. Her birimize yarım düzine Cotuit istiridyesi. Daha önce ağzıma istiridye koymamıştım.</p>
<p class="calibre1">“Bon appetit! ” dedi lokanta sahibi. Yüreğim ağzıma gel^i. Daha önce kimse böyle bir şey söylememişti bana. Hiçbir tercümanın yardımı olmadan Fransızcayı <span class="calibre2">sökebilmekten </span>de çok hoşlanmıştım. Cleveland devlet lisesinde dört yıl <span class="calibre2">Fran</span>sızca okümuştum gerçi ama orada öğrendiğim lehçeyle konuşan tek bir kişiye rastlamadım bugüne kadar. Fransız-Kızılderili savaşları sırasında, paralı askerlik yapan bir kabilenin konuştuğu Fransızcadır belki.</p>
<p class="calibre1">İşte Çingene kemancı masamıza doğru geliyordu. Dolgun bir bahşiş beklentisiyle kendinden geçmiş, dalkavukluğunu ve becerisini sonuna kadar zorlayarak çalıyordu. Bay McCone’un bol bahşiş dağıtmamı söylediğini anımsadım. O ana kadar kimseye bahşiş vermemiştim..Müzik bir'yan-, dan çalarken, cüzdanımı gizlice çıkardım ve bir dolar sandığım kâğıt parayı çektim desteden O günlerde, sıradan bir işçi bir dolar kazanmak için on saat çalışmak zorundaydı. Bol bahşişti. Aslında elli sent versem, birinci sınıf bir mirasyedi sayılabilirdim. Sağ elimle parayı kavradım, müzik durduğu anda bir sihirbaz ustalığıyla bahşişi uzativerecektim.</p>
<p class="calibre1">Sorun şuydu: Bir dolar değilmiş elimdeki. Yirmi dolarmış.</p>
<p class="calibre1">Bu inanılmaz yanlışlıkta Sarah’mn payı büyük. Cüzdanımdan parayı çıkardığım sırada, yine cinsel aşkı alaya alıyor, müzik ateşli duygularını körüklemiş gibi davranıyordu. Önce boyunbağımı çözdü,"bir daha bağlayamadım. Zaten birlikte kaldığım bir arkadaşın annesi bağlamıştı. Sarah, iki par-mağmın ucunu tutkuyla öptü, sonra parmaklarını beyaz yakama bastırdı, yakamda kıpkırmızı bir dudak boyası izi bıraktı.</p>
<p class="calibre1">Müzikdurmuştu işte. Gülerek teşekkür ettim. Ve Cleve-land’h şoförün kaçık oğlunun kişiliğinde yeniden dirilen Elmas Jim Brady ruhu, Çingene’ye yirmi doları uzattı.</p>
<p class="calibre1">Önce Çingenede ağırdan aldı, bir dolar verildiğini sanmıştı.</p>
<p class="calibre1">Sarah da, bir dolar verdiğimi düşünmüş olacak ki, “Aman Tanrım!” dedi,</p>
<p class="calibre1">O sırada Çingene, artık tümüyle kendisinin olan yirmi dolan elinden almamı önerebilecek Sarah’yı çatlatmak ama-</p>
<p class="calibre1"><span class="calibre3">ı '    ■    -    '</span></p>
<p class="calibre1">133</p>
<p class="calibre1">cıyla, büzülmüş kâğıt parayı iyice açtı; bu korkunç sayıyı hepimiz ilk olarak görüyorduk. Bizler gibi onun da ağzı bir karış açıktı.    ,</p>
<p class="calibre1">Sonra Çingene, aklını kullanarak, yani para konusunda bizden bir mikrosaniye daha kurnaz davranarak lokantadan fırladığı gibi geceye daldı. Bu gün bile kemanın kutusunu almak için dönüp dönmediğini merak ederim.</p>
<p class="calibre1">Olayın Sarah üstündeki etkisini hiç sormayın!</p>
<p class="calibre1">Özellikle böyle davrandığımı, bu olayın onun gözünde büyük erotik boyutlar kazanacağını sanaCak kadar budala olduğumu düşünüyordu. Hiç böylesine bir nefret görmemiştim.</p>
<p class="calibre1">“Seni küstah velet, seni,” dedi. Bu kitaptaki konuşmaların çoğu ister istemez elden geçti, çekidüzene sokuldu ama bilin ki, Sarah Wyatt’m bana “küstah velet” dediğini söylüyorsam, gerçekten öyle demiştir. Bu paylamanın başka bir boyutuna değinmekte yarar var: o günlerde “velet” sözcüğü yeni piyasaya sürülmüştü ve özel bir tanımı vardı - kabalığımı hoşgörün ama, banyo küvetinde yellenen ve kendi yelinin kabarcıklarını yutan bir adamı anlatmada kullanılıyordu.</p>
<p class="calibre1">“Sen iflah olmaz sapı silik,” dedi bana. Sarah, bu tür argo sözcüklerin hepsini bilirdi.</p>
<p class="calibre1">“Kendini ne sanıyorsun sen?” dedi. “Daha doğrusu beni ne sanıyorsun? Belki de ben sersem bir leylayım,” dedi, “tamam, ama sen şu yaptığını fevkalade bulacağımı sanacak kadar sersem bir leyla olduğumu ne hakla düşünebilirsin?”</p>
<p class="calibre1">Yaşamımda en alçaldığım andı. Cezaevine atıldığımda bile böyle alçalmamıştım - hattâ sahverildiğifnde bile. Hattâ, Chevy Chase’te, karımın bir müşteriye satacağı perdeleri tutuşturduğumda bile galiba böylesine kötü olmamıştım.</p>
<p class="calibre1">“Lütfen beni evime götür,” dedi Sarah Wyatt. Yemeklere dokunmadan, yalnızca hesabı ödeyerek kalktık, kendimi tutamıyordum, yol boyunca ağladım.</p>
<p class="calibre1">Arabada ona kırık dökük sözcüklerle bu akşam hiçbir şeyi kendim tasarlamadığımı, aslında Alexander Hamilton</p>
<p class="calibre1">McCone’uh yarattığı ve denetlediği bir robot olduğumu söyledim. Yan PolonyalI yan Litvanyalı bir melez, centilmen</p>
<p class="calibre1">kılığına bürünmek komutu almış bir şoför <span class="calibre2">çocuğundan </span>başka bir şey değildim. Harvard’a dönmeyecektim bundan böyle, yaşamak istediğimden bile kuşkuluydum.</p>
<p class="calibre1">Acımlacak bir haldeydim, Sarah da öylesine pişmanlık ve sevecenlik duydu ki, dediğim gibi, yedi yıl süreyle aradaki kopukları saymazsak, çok yakın dost olduk.</p>
<p class="calibre1">Sarah, sonradan Pine Manor’ı bıraktı. Hastabakıcı oldu. Hastabakıcılık eğitimi sırasında yoksulların hastalıkları, müthiş ölümleri onu öylesine derinden etkiledi ki Komünist Parti’ye üye oldu. Beni de üye yaptı.</p>
<p class="calibre1">Demek ki Alexander Hamilton McCone, güzel bir kızı Arapahoe’ya yemeğe götürmemde diretmeseymiş, komünist olamayacakmışım. Şimdi, olaydan kırk beş yıl sonra, yine Arapahoe’nun girişindeydim. Özgürlüğümün ilk gecelerini neden burada geçirmek istemiştim? Gülmecenin burukluğuna varmak için tabii. Çevresinin ince, buruk gülme-çelerinden zarif bir güldeste derleyemeyecek kadar yaşlı, yoksul ya da dostsuz tek Amerikalı gösteremezsiniz.</p>
<p class="calibre1">Hem de lokanta sahibinin bana “Bon appetit!” dediği noktaya dönmüştüm.</p>
<p class="calibre1">Eski salonun büyük bölümü yolculuk acentesiydi şimdi. Bir gecelik müşterilere, ucunda danışma bölmesi olan dar bir geçit aynlmıştı. Kanepe ya da koltuk sığdıracak yer bile yoktu. Sarah ile birlikte arasından yemek salonunu gözlediğimiz çift kanatlı, aynalı kapının yerinde yeller esiyordu. Kemer duruyordu gerçi ama boşluğu örten duvarı aratmıyordu doğrusu. Kenara kumbaralı bir telefon asılmıştı. Kumbara zorlanarak açılmıştı. Almaç da sökülmüştü.</p>
<p class="calibre1">Yine de ta uzaklardaki danışma bölmesinde smokinli, üstelik tek ilikli ceket giymiş bir adam oturuyordu.</p>
<p class="calibre1">Yaklaşınca, gözümün özellikle yanıltıldığını anladım. Adamcağız aslında üstüne smokin ceketi, gömleği, kelebek boyunbağ, kol düğmeleri ve mendilli bir cep resim basılmış pamuklu bir fanile giymişti. Daha önce böyle fânile gör<span class="calibre2">memiştim, Hiç de gülesim </span>gelmedi. Aklım karışmıştı. Nedense bana göre şaka kaldırır yanı yoktu bu işin. Gece bekçisinin sakalı sahiciydi oysa, kıçına düşen pantolonundan taşan göbeğiyse daha saldırgan bir sahicilikteydi. Yalnız izninizle belirteyim: şimdilerde böyle giyinmiyor, tabii Konuksever Ortaklar Limited Şirketi’nde -Yine RAMJAC Anonim Şirke-ti’nin bir yan kuruluşunda- alım bölümü ikinci başkanı olalı-beri. Şimdi otuz yaşında. Adı, Israel Edel. O da benim oğlum gibi, zenci bir kadınla evli. Long Island Üniversitesi’nde tarih doktorası yapmış, <span class="calibre5">summa cum laude<sup class="calibre4">1</sup></span> almış. İlk karşılaşmamızda, The American Scholar’ı, aylık Phi Beta Kappa haberlerinin verildiği ünlü dergiyi inceliyordu ve gözlerini kaldırıp bana baktı. Demek Arapahoe’da gece bekçiliğinden daha iyi iş bulamamış o ara.</p>
<p class="calibre1">“Yer ayırtmıştım da,” dedim.</p>
<p class="calibre1">“Ne ayırtmıştımz ne?” diye sordu. Kabalık etmek istememişti. Gerçekten şaşırmıştı. Artık ancak başınıza bir iş geldiğinde yolunuz Arapahoe’ya düşermiş. Daha geçen gün asansörde dediği gibi.” Şimdilerde Edel, Arapahoe’nun alım işlerine bakıyor; otel, dünyanın Katmandu dahil her yerindeki dört yüz kadar otel ve hanla birlikte Konuksever Ortaklar Ltd.’in zincirine giriverdi, işe bakın.</p>
<p class="calibre1">Mektubumu, arkasındaki bomboş yazıhanenin gözlerinin birinde buldu. “Bir haftalık, ha?” dedi şaşkın şaşkın.</p>
<p class="calibre1">“Evet,” dedim.    j</p>
<p class="calibre1">Adımın onda hiçbir çağırışımı yoktu. Tarihsel uzmanlık alanı, on üçüncü yüzyıl Normandiya’sındaki başkaldırılarmış. Yine de zarfın üstündeki garip adresimden eski bir kodes kuşu olduğumu sezdi: Georgia’mn göbeğinde ne idüğü belirsiz bir posta kutusuyla, adımı izleyen numaralardan.</p>
<p class="calibre1">,    7) Övünç belgesi. (ç.n.)</p>
<p class="calibre1">“En azından,” dedi, “Balayı E&gt;airesi’ni, verebiliriz size.”</p>
<p class="calibre1">Aslında Balayı Dairesi falan yoktu. Her daire, çok önce' den, küçük bölmelere ayrılmıştı. Ama bölmelerden biri, yal-riızca bir tanesi, yeni boyanmıştı, duvar kâğıdı da yeniydi. Sonraları öğrendiğime göre, odada orospu bir delikanlı hunhar bir biçimde öldürülünce adı öyle takılmıştı. Israel Eden hiç de hunhar değildi. Düpedüz incelik gösteriyordu. Oda da pek iç açıcıydı.</p>
<p class="calibre1">Anahtarımı verdi, sonraları bu anahtarın oteldeki hemen hemen bütün odalan açtığını anladım. Teşekkür ettim kendisine ve biz buruk-gülmece-güldestecilerinin sık sık yaptığı bir yanlışlığı yaptım; buruk gülmeceyi bir yabancıyla paylaşmaya kalkıştım. Olamaz bu. Daha önce de -Dokuz-yüz otuz-bir yılında-Arapahoe’ya geldiğimi söyledim. İlgilenmedi. Onu suçlayamam.    '    .    '</p>
<p class="calibre1">“Bir kızla kentin altını üstüne getirmiştim,” dedim.</p>
<p class="calibre1">“Yaa,” dedi.    "    *</p>
<p class="calibre1">Gevezeliği sürdürdüm. Çi£ kanatlı kapılardan ünlü yemek salonunu nasıl gözetlediğimizi de anlattım. Duvarın öte yanında şimdi ne var, diye sordum.    .</p>
<p class="calibre1">Gerçeği olanca açıklığıyla kavramam için verdiği bu yanıt, kulaklarıma öyle feci geldi ki suratıma bir şamar yesem daha çok sarsılmazdım.</p>
<p class="calibre1">“Bilekleme filmleri,” dedi.</p>
<p class="calibre1">Bunu hiç duymamıştım. Ne anlama geldiğini sordum çekinerek.</p>
<p class="calibre1">Böylesine şaşırıp ürkmemden ayrılmıştı.biraz. Sonraları, benim gibi tatlı bir ihtiyara, bitişik salonda ne korkunç şeyler döndüğünü anlattığı için gerçekten üzüldüğünü belirte-çekti. Sanki o babamdı, ben de onun ağzı süt kokan bebeği. Bir ara, “Boş ver,” bile dedi.</p>
<p class="calibre1">Sonra yavaş yavaş, pek istemeyerek, büyük bir sabırla, eskiden lokantanın bulunduğu salonda şimdi film gösterildiğini anlattı. Özellikle erkek eşcinseller arasındaki sevişme sahnelerine yer veren filmler seçiliyormuş ve filmin sonunda, genellikle oyunculardan biri, öbür oyuncunun kıçına yumruğunu sokuyormuş.</p>
<p class="calibre1"><span class="calibre2">Dilim tutulmuştu. Amerika </span>Birleşik <span class="calibre2">Devletleri </span>Anaya-sası’na eklenen bir numaralı ek-yasayla, bir film kamerasînın büyüleyici teknolojisinin elele verip bu tür bir canavarlığı gerçekleştirecekleri aklımın kıyısından geçmişti.</p>
<p class="calibre1">“Özür dilerim,” dedi.</p>
<p class="calibre1">“Sizin özür dilemeniz gerekmez,” dedim. “İyi geceler.” Odamı aramaya çıktım.</p>
<p class="calibre1">Asansöre giderken yolda, eskiden çift kanatlı kapıların durduğu zalim duvarı geçtim. Bir an durdum orada. Dudaklarımdan o anda anlamını çözemediğim birtakım sözcükler çıktı. Sonradan, dudaklarımın söylemeleri gereken şeyi söylediklerini kavradım.</p>
<p class="calibre1">Ne olacak: “Bon appetit.”</p>
<p class="calibre1">Ertesi gün beni neler bekliyordu acaba?</p>
<p class="calibre1">. Bir sürü şeyin yanısıra, Leland Clewes’la, Dokuz-yüz kırk-dokuz’da ele verdiğim, ettiğim adamla karşılaşacak-tim. Ama önce bavulumdaki birkaç parça eşyayı çıkardım, özenle yerlerine yerleştirdim, bir süre kitap okudum, güzellik uykusu uyudum. Çok düzenli olacaktım. “Hiç değilse sigara içmiyorum artık,” diye düşündüm. Oda tertemizdi bir kere.</p>
<p class="calibre1">Dolabın üst iki gözüne bütün eşyalarım kolayca sığdı, yine de ben öbür çekmeceleri gözden geçirdim. Böylece en alt çekmecedeki eksik parçalı yedi klarneti keşfedebildim - ne kılıfları vardı, ne ağızlıkları, ne de perdeleri.</p>
<p class="calibre1">Yaşam bazen böyledir işte.</p>
<p class="calibre1">Yapmam gereken, hele eski bir mahkûm olduğum göz-önünde tutulursa, doğru danışmaya koşmak, odamda bir çekmece dolusu klarnet bulunduğunu, onları istemeyerek de olsa gözetimim altında tutacağımı, belki polise haber vermek gerektiğini falan bildirmekti. Çalıntı klarnetlerdi tabii. Ertesi gün, klarnetlerin Ohio Geçidi’nde soyulan bir kantf-yondan alındıklarını öğrenecektim; şoför, soygun sırasında öldürülmüştü. Yani, eksik parçalı klarnetlerle ilişkisi saptananlar, polise başvurduklarında, cinayet olayında suçortağı sayılacaklardı. Ülkenin bütün plakçılarına duyurular asılmıştı, çok sayıda klarnet parçası almaktan ya da satmaktan söz açan müşterilerin hemen polise teslim edilmeleri isteniyordu. Sanırım benim çekmecedeki, soyulan kamyondaki malın binde biriydi ancak.</p>
<p class="calibre1">Ama çekmeceyi yerine sürdüm. Aşağı inmek içimden</p>
<p class="calibre1">gelmiyordu. Odamda telefon yoktu. Sabahleyin birşeyler yapardım belki.    *</p>
<p class="calibre1">Bitkindim. Aşağıdaki hiçbiri bu saatte gösteriye başlamamıştı daha, bense gözlerimi açamıyordum. Pancuru çektim, yatağa yattım. Oğlumun çocukken dediği gibi “mışıl mışıla,” yani uykuya daldım.</p>
<p class="calibre1">Düşümde, otelden dört blok ötedeki New York Harvard Kulübü’nde bir koltuğa oturmuş gördüm kendimi. Genç değildim eskisi gibi. Ama kodes kuşu da değildim, tam tersine, başarılı bir iş adamı - ya oldukça büyük bir kuruluşun başı ya da İçişleri Bakan Yardımcısı ya da Klasik Bilimler Ulusal Bağış Kurulu yürütme kurulu başkanıydım, işte öyle bir şey. Aslına bakılırsa, Dokuz-yüz kırk-dokuz’da Leland Clewes’a karşı tanıklık etmeseydim, son yıllarda böyle bir göreve getirilmem kesindi bence.</p>
<p class="calibre1">“Sağaltma” türüne giren bir düştü. Ne güzeldi! Giysilerim tepeden tırnağa elden geçmişmiş. Karım yaşıyormuş. Dokuz-yüz otuz-beş’lilerle birlikte nefis bir sınıf yemeği yedikten sonra konyağımla kahvemi yudumluyormuşum. Gerçek yaşamdan bir ayrıntı da girivermiş düşüme. Artık sigara içmediğimden ötürü övünüyormuşum.</p>
<p class="calibre1">Tam o sırada birinin uzattığı sigarayı dalgınlıkla aldım. Tatlı söyleşilerin* o güzel, doygunluğunun yanısıra duruma uygun bir uygarlık gereğiydi yalnızca. “Evet, evet” dedim delikanlılık çılgınlıklarımı anımsayarak Kikirdedim, gözlerim ışıl ışıldı. Sigarayı dudaklarıma götürdüm. Bir arkadaş kibriti çaktı. Tabanlarıma kadar içime çektim dumanı.</p>
<p class="calibre1">Düşte, çırpınarak yere yuvarlandım. Gerçekte, Hotel Arapahoe’daki yatağımdan aşağı yuvarlanmıştım. Düşte, nemli, zavallı pembe ciğerlerim büzülüp iki üzüm tanesine dönüştü. Kara katranlı bir duman kulaklarımdan, burun deliklerimden çıkmaya başladı.</p>
<p class="calibre1">Ama en kötüsü, duyduğum utançtı.</p>
<p class="calibre1">Aslında Harvard Kulübü’nde olmadığımı, eski sınıf açka-daşlarımın, mçşin koltuklarında yaylanıp beni süzmediklerini sezmeye başladığımda, dahası, soluk alabildiğimi! havanın ciğerlerime gittiğini kavradığımda bile utançtan boğulacak durumdaydım.</p>
<p class="calibre1">Tek övünç kaynağımı harcamıştım işte: hani artık sigara içmiyordum?</p>
<p class="calibre1">Uyanıklığa geçerken Times Alafnindan odama vurup yeni boyanmış tavandan yansiyan ışıkla ellerimi inceledim. Parmaklarımı açarakellerimi tıpkı bir sihirbaz gibi çevirip durdum. Düşsel bir kalabalığa biraz önce elimdeki sigaranın havaya karıştığını gösteriyordum.</p>
<p class="calibre1">Ne var ki ben de, izleyiciler gibi sigaraya ne olduğunu çözemiyordum. Utançtan sersemlemiş bir halde kalktım, izmaritin muhbir ateşini görebilmek amacıyla dört döndüm odada.</p>
<p class="calibre1">Ama yanık sigara falan yoktu.    \</p>
<p class="calibre1">Tam anlamıyla ayrılarak yatağın kenarına çöktüm, terler içindeydim. Durumumun kısa bir muhasebesini yaptım. Evet, cezaevinden daha o sabah çıkmıştım. Evet, uçağın sigara içenlere ayrılmış bölmesinde oturmuş ama sigara içme isteği duymamıştım. Evet, şimdi de Hötel Arapahoe’nun en üst katındaydım.</p>
<p class="calibre1">Hayır, hiçbir yerde sigara falan yoktu.    .</p>
<p class="calibre1">Bu gezegende mutluluk ardında koşma konusuna gelince: tarihteki herhangi bir adam kadar mutluydum.</p>
<p class="calibre1">“Şükürler olsun Tanrım,” diye düşündüm, “sigara, bir düşmüş demek.”</p>
<p class="calibre1">Ertesi sabah saat altıda, yani cezaevindeki kalkış saatinde, suçsuzluğuna kendi de şaşan bir kente doğru yürüdüm. Hiçbir yerde hiç kimse hiç kimseye kötülük etmiyordu. Kötülüğü düşlemek bile zordu. Neden kötü olunsundu ki?</p>
<p class="calibre1">Burada artık çok sayıda kişinin yaşadığı su götürürdü.</p>
<p class="calibre1">^ Biz, ortalıkta görünen üç-beş kişi, Angkor Vat’ı gezen turistler sayılabilirdik, insanların böyle bir kenti yaratmalarına yol açan din ve ticaret üstüne kafa yoruyorduk. Bir süre önce çok telâşlı olan bütün o insanlar ne yüzünden yine uzaklara gitmişlerdi?</p>
<p class="calibre1">Ticaretin yeni baştan bulunması gerekiyordu. The New York Times almak için gazete satıcısına iki on sentlik uzattım, yaldızlı kâğıdı andıran tüy gibi nesneler. Geri çevirseydi, anlayışla karşılardım. Ama bana Times’ı uzattı, sonra da baştan sona mürekkebe bulanmış bu kâğıt tomarım ne yapacağımı anlayabilmek için merakla izledi beni.</p>
<p class="calibre1">Sekiz bin yıl Önce gemisini Normadiya’ya çeken Fenikeli bir denizci olabilirdim pekâlâ, bir yerliye maviye boyanmış iki bronz mızrak ucu veriyor, karşılığında kürk şapkasını almaya kalkışıyordum. “Kim bu deli?” diye düşünüyordu adam. Ben de: “Kim bu deli?” diyordum.</p>
<p class="calibre1">Garip bir düşünce geldi aklıma: hazine bakanı Kermit Winkler’i arayacaktım, benden iki yıl sonra Harvard’ı bitirmişti kendisi, diyecektim ki ona: “Senin şu ön sentliklerden ikisini Times Alanı’nda kullandım, bir kabul gördüler ki sorma. Para basımına yine gün doğdu galiba! ”</p>
<p class="calibre1">Bebek yüzlü bir polise rasladım yolda. O da bu kentte ne sıfatla bulunduğunu benim kadar merak ediyordu.</p>
<p class="calibre1">Utangaç bakışlarla beni süzdü, sanki karşısındaki ihtiyar serserinirikendisi olmaması için hiçbir neden yoktu. Saba-hm efken saatlerinde kim neyi bilebilirdi ki tamtamına?</p>
<p class="calibre1">Kepenkleri inik bir plak mağazasının kara mermer cephesinde yüzümü inceledim. Kısacık bir süre sonra, yazıhanesinin duvarları gerzek kakafoniden derlenmiş altın ve platin plaklarla bezeli bir plakçılık endüstrisi derebeyi olacağımı nerden düşünebilirdim?</p>
<p class="calibre1">Kollarımın duruşu bir tuhaftı. Düşündüm uzun uzun. Kucağında bebek sallayan birinin haliyle tam bir uyum gösterdiğini kavradım, elimde kalan küçücük geleceği bir bebek gibi taşıyordum. Bebeğe Empire State Building’le Chrysler Building’in tepelerini, Halk Kitaplığı’nın önündeki aslanları gösterdim. Grand Central İstasyonunun girişlerinden birine götürdüm bebeğimi, kentten bezersek canımızın istediği bir yere bilet alabilirdik buradan.</p>
<p class="calibre1">Az sonra, istasyonun altındaki yeraltı gömütlerinde koşuşturacağımı, oradaki RAMJAC Anonim Şirketi’nin gizlerini öğreneceğimi nerden bilirdim?</p>
<p class="calibre1">Bebekle birlikte yine batıya yöneldik. Doğuya gitmeyi sürdürseydik, çok geçmeden oğlumun oturduğu Tudor City’ye varırdı adımlarımız. Oysa biz onu görmek istemiyorduk. Evet evet ve bir dükkânın önünde durduk, piknik sepetleri satılıyordu dükkânda, termoslar, teneke sandöviç kutulan falan. Bir de bisiklet vardı. Hâlâ bisiklete binebilirim diye düşündüm. İçimden, bir piknik sepetiyle bir bisiklet alsak, dedim bebeğe, güzel bir havada çeker, ıssız rıhtıma gideriz, tepemizde martılar uçup çığlık atadursunlar, biz ta-vuklu sandöviçlerimizi .gazoz eşliğinde mideye indiririz. Acıkmaya başlıyordum. Cezaevinde, o saatte gırtlağıma kadar yulaf lapası ve kahveyle dolu olurdum.</p>
<p class="calibre1">Batı Kırk-Üçüncü Sokak’taki Yüzyılımız Demeği’ni geçtim. İkinci Dünya Savaşı’ndan hemen sonra, bu centilmenler kulübünde, Harvard’dan sınıf arkadaşım ünlü besteci Peter Gibney’in çağrılısı olarak Öğle yemeği yemiştim.</p>
<p class="calibre1">Bir daha çağrılmadım ama... Şu anda orada barmenlik yapabilmek için canımı isteseler verirdim, Gibney sağdı ve büyük bir olasılıkla Hâlâ derneğin üyesiydi. Leland Clewes aleyhine tanıklık ettikten sonra aramızda açılmıştı, anlarsınız ya. Gibney, karim ve postacı, yazdıklarını okuyabilsinler diye bir kartpostal göndermişti.</p>
<p class="calibre1">“Bokun soyu,” diye yazmıştı, “neden başını alıp bir çukura gizlemiyorsun?” Karttaki resim, o gizemli gülüşüyle Mona Lisa’ydı.</p>
<p class="calibre1">Biraz ötede HotelRoyalton’un Kahve Salonu vardı, oraya doğru yürüdüm. İşe bakın ki, Royalton da Arapahoe gibi bir Konuksever Ortaklar Ltd. oteliydi, yani bir RAMJAC oteli. Salonun kapısına vardığımda, kendime güvenim bütünüyle tükenmişti nedense. Yerini paniğe bırakarak. Manhattan’da benden daha çirkin, daha pis bir ihtiyar serseri yoktu sanki. İçeri adımımı atsam, herkesin midesi bulanacaktı. Hemen beni dışarı iteleyip asıl yerim olan Bowery’ye gitmemi söyleyeceklerdi, doğru batakhanelere! Yine de nasılsa içeri girme gözüpekliğini gösterdim ve şaşkınlığımı düşünün! Sanki ölmüştüm de cennete gitmiştim! Garson kız, “Tatlım,” dedi bana, “çök şuraya, kahveni şimdi getiri-ı rim.” Oysa ağzımdan daha tek söz çıkmamıştı.</p>
<p class="calibre1">Ben de çöktüm, baktım ki her cinsten müşteri, sevgi görüyor burada. Garson kıza göre herkes ya “tatlım”dı, ya “sevgilim” ya da “cicini”. Müthiş bir kazadan sonra acil servisteydik sanki. Kurbanların hangi ırktan, hangi sınıftan oldukları hiç Önemli değildi. Hepsine aynı mucize ilâç aynı kahve sunuluyordu.</p>
<p class="calibre1">“Tanrım,” dedim kendi kendime, “Şu garson kızlarla ahçılar, Ekvator açıklarındaki Galapagos Adalarinda yaşayan kuşlarla kertenkeleleri bile yaya bırakırlar sağduyu yarışında.” Bu benzetmeyi, cezaevinde okuduğum bir National Geographic’den bu sessiz adalar konusunda edindiğim bilgilere dayanarak yapabiliyordum, dergiyi eski Wyoming vali yardımcısından ödünç almıştım. Oradaki yaratıkların binlerce yıldır ne doğal düşmanları olmuşa ne <span class="calibre2">doğadışı </span>düş-'-manian. Birinin canlannı yakmak isteyeceği akıllarına bile gelmezmiş.</p>
<p class="calibre1">Yanı kıyıya ayak basan biri, rahatça bir hayvana yaklaşabilir, canı isterse, onun boynunu koparabilirmiş. Hayvan böyle bir olay için önceden hazırlıklı değilmiş. Bütün öbür hayvanlar da çevrede durup onları gözler, olaydan ders almayı beceremezlermiş. Yani adamın iş ya da eğlence anlayışı buysa, rahatça hayvan hayvan dolaşıp adadaki hayvanlardan tümünün kafasını koparabilirmiş.</p>
<p class="calibre1">Bana öyle geliyordu ki, Frankeştayn, tuğla duvarı delip kahveye dalsa, ona da aynı şey söylenecekti, “Sen şuraya çök Kuzucuğum, kahveni şimdi getiririm.”</p>
<p class="calibre1">Kâr düşüncesi de pek işlemiyordu. Fişler, altmış sekiz sent, bir dolar on sent ve iki dolar altmış üç sentlik olarak düzenlenmişti... Sonraları, kasadaki adamın dükkânın patronu olduğunu, ama kasanın başında durmadığını öğrendim. Kendisi de yemek pişirmek, müşterilere bakmak istiyordu; o yüzden ahçılara garsonlar durmadan, “Bak müşteri gidiyor Frank. Kasaya geçsene,” diye onu uyarmak zorunda kalıyorlardı. Ya da “Burada ahçı benim Frank. Bu rezalet bulamaçla ne yapmayı düşünüyorsun? Hadi doğru kasaya,” falan diyorlardı.</p>
<p class="calibre1">Adı, Frank Ubriaco’ydu. Şimdi RAMJAC Anonim Şirketinin bir yan kuruluşunda, McDonald Hamburgerlerinde yönetim kurulu başkamdir.</p>
<p class="calibre1">Frank’in sağ elinin büzüşmüş olduğu dikkatimi çekti. Parmaklarını azıcık oynatabiliyordu ama eli mumyalanmış gibiydi. Bizim garson kıza sordum. Bir yıl önce, elini tavada kızarttığını söyledi bana. Kol saatini bir kazan dolusu kızgın yağa düşürmüş. Sonra da ne^ yaptığını düşünmeden, saati kurtarayım diye elini kazana daldırmış; çok pahalı bir Bulova Accutron saatiymiş.</p>
<p class="calibre1">Yine kente doğru yola koyuldum, moralim oldukça düzelmişti.</p>
<p class="calibre1">Kırk-İkinci Sokak’taki Halk Kitaplığı’nın arkasında, Bryant Park’ta oturup gazetemi okumaya başladım. Karnım <span class="calibre2">dopdolu, </span>içim fırın gibi sıcacıktı. The New York Times’ı okumak, büyük yenilik sayılmazdı. Cezaevindeki arkadaşların hemen hemen yarısı Times’a, onun yanısıra The Wall Street Joumaila, Time’a, Sports Illustrated’a falan aboneydiler. Bir de People’a. Ben hiçbirine abone değildim, cezaevindeki çöp sepetleri çeşit çeşit dergiyle dolup taşıyordu zaten.</p>
<p class="calibre1">Cezaevindeki her çöp sepetinin üstünde “Lütfen!” diye bir yazı vardı. Sözcüğün tam altında da aşağıya inen bir ok.</p>
<p class="calibre1">Times’ı karıştırırken, oğlum Walter Stankiewicz’in asıl adıyla Starbuck’ın, isveçli bir sinema yıldızının özgeçmişini eleştiren bir yazısını gördüm. Walter pek beğenmişti kitabı. Anladığım kadarıyla, günü gününe uymayan bir kadınmış.</p>
<p class="calibre1">Aslında benim özellikle okumak istediğim, Times’m RAMJAC Anonim Şirketi’ne nasıl geçtiğinin öyküsüydü. Olay, ancak Bengaldeş’teki bir kolera salgını kadar yer kaplıyordu gazetede. İç sayfalardan birinin dibine, sekiz santimlik bir köşeye sıkıştırılmıştı, RAMJAC’m yönetim kurulu başkanı Arpad Leen, olaya değinirken RAMJAC’m gazetenin çalışan-lannda ve yayın politikasında hiçbir değişiklik yapmayı düşünmediğini belirtiyordu. Geçmişte yine RAMJAC’m devraldığı Time gibi birtakım yayın organlarının özgür bırakıldığım anımsatıyordu, RAMJAC hiçbirine karışmamıştı.</p>
<p class="calibre1">“Sahipten başka gazetede hiçbir şey değişmedi,” diyordu. “Ben de eski bir RAMJAC yöneticisi olarak şunu söylemeliyim ki, biz devraldığımız şirketlerde büyük değişiklikler yapmayız. Ancak işleri yolunda gitmezse, ilgileniriz elbet.”</p>
<p class="calibre1">Haberde, Times yayımcısının, Bayan Jack Graham’den el yazısıyla “...RAMJAC ailesine katılışını kutlayan” bir mektup aldığı yazıyordu. Bayan Graham, gazetenin şimdiki parlak durumunu sürdüreceğini umduğunu da yazmıştı. İmzanın altında parmak izleri vardı. Yani mektubun gerçekliği konusunda hiçbir kuşku uyanmazdı.</p>
<p class="calibre1">Bryant Park’ta çevreme bir göz attım. İnci çiçekleri, kışın kavurduğu sarmaşıklardan, toprak yolları çevreleyen buz tabaklarının üstünden küçük çanlarını <span class="calibre2">yükseltmişlerdi. </span>Karım Ruth’la, Chevy Chase, Maryland’deki küçücük fıçı— cık tuğla kulübemizin önünde, tomurcuğa duran elma ağacının altında da böyle inci çiçekleriyle sarmaşıklar biterdi.</p>
<p class="calibre1">İnci çiçeklerine seslendim. “Günaydın,” dedim.</p>
<p class="calibre1">Yine bir savunma nöbetine, esrime haline girmişim herhalde. Sırada, yerimden kıpırdamadan tam üç saat oturmuşum.</p>
<p class="calibre1">Neden sonra, iyice açılmış bir cep radyosunun sesiyle kendime geldim. Radyoyu taşıyan genç adam, karşımdaki sıraya oturdu. İspanyol asıllıya benziyordu. Adını öğrenmedim. Bana incelik göstermiş olsaydı, şu anda RAMJAC Anonim Şirketi’nin yönetim kadrosunda yer alabilirdi. Radyoda haberleri dinliyordu. Hava raporunu okuyan, o gün havanın kapalı geçeceğini bildirdi.</p>
<p class="calibre1">Lâfa bakın: Kapalı hava.</p>
<p class="calibre1">Genç adam, radyosunu dinlemiyordu. Belki de İngilizce bile bilmiyordu. Konuşmacı, keyfinden böğürür gibiydi, sanki günlük yaşam, görülmedik küheylânların, olmadık engellerin, garipi arabaların katıldığı bir engelli yarıştı, bir güldürüydü. Onu dinlerken, bana da yarışmacılardan biriymişim gibi geldi - üç karınca-yiyenin çektiği bir banyo küvetiyle yarışa katılmıştım belki, kimbilir. Herkes kadar benim de kazanma olasılığım vardı.</p>
<p class="calibre1">Engelli yarıştaki birinden söz etti konuşmacı; adam, Tek-sas’ta elektrikli sandalyede can verecekti. Dahası avukatlarına, ölüm cezâsını bağışlamaya kalkışacak herkesle, önlerine vali de çıksa, Birleşik Devletler Başkanı da çıksa, kim çıkarsa çıksın kıyasıya savaşmalarını söylemişti. En büyük dileği, elektrikli sandalyede can vermekmiş anlaşılan.</p>
<p class="calibre1">Benimle radyo arasındaki yoldan iki koşucu geçti o sırada. Bir-ömek turunculu sarılı eşofmanlarla aynı renkte spor pabuçları giymişlerdi. Koşu çılgınlığından haberim vardı. Cezaevinde de sürüyle koşucu vardı. Giyimleri hoşuma giderdi.</p>
<p class="calibre1">Genç adama, radyoya gelince... Bu nesneyi gezegene ilgi<span class="calibre2">sini diri tutacak yapay bir uydu, </span>bir çeşit takma köprü olarak satın almıştı bana kalırsa. Ben takma ön dişime ne kadar ilgi gösteriyorsam o da radyoya o kadar ilgi gösteriyordu. O günden sonra birlikte dolaşan birsürü delikanlı gördüm böyle - radyoları başka başka istasyonlara iyarlı, hepsi ayrı telden çalmakta. Gençler de belki de yaşamları süresince “sus bakalmi’dan başka söz duymadıklarından, konuşacak şey bulamıyorlardı.</p>
<p class="calibre1">O artda genç adamın radyosu öyle korkunç bir haber verdi ki, sıradan fırladığım gibi parktan çıktım, Kırk-İkinci Sokak’tan Beşinci Cadde’ye doğru atağa geçen Özel Girişimciler ordusuna karıştım.</p>
<p class="calibre1">Olay şu: Benim doğduğum eyalet Ohio’da yaşayan on dokuz yaşlarındaki, geri zekâlı ve uyuşturucu düşkünü genç bir kız, babası belli olmayan bir bebek doğurmuş. Memurlar, kızcağızla bebeğini Arapahoe’yu pek aratmayan bir otele yerleştirmişler. Kız da korunmak amacıyla Alman cinsi iri bir polis köpeği almış. Ama hayvanı beslemeyi unutmuş. Bir gece otelden çıkmış, nereye gittiğini bilmiyor, köpeği bebeğin başında bırakmış. Döndüğünde bir de bakmış ki, köpek bebeği öldürmüş, bir kısmını yemiş bile.</p>
<p class="calibre1">Yaşanacak devre bak!</p>
<p class="calibre1">İşte ben de herkes kadar kararlı adımlarla Beşinci Cadde’ye doğru yol alıyordum. Tasarladığım üzere, karşıdan gelenlerin yüzlerini inceliyor, bana yararı dokunabilecek tanıdık bir yüz bulmaya çabalıyordum. Sabırlı davranmaya karar vermiştim. Toprağı eleyip altın çıkarmak gibi bir işti bu, bir çanak dolusu kumda cevher kırıntısı aramak gibiydi.</p>
<p class="calibre1">Beşinci Cadde’deki kaldırıma vardığımda, uyarı sistemlerim, kulak zarımı patlatacak kadar hızlı çalışmaya başlamıştı bile: “Biiiiip, biiiiip biiiiip! Vonk, vonk, vonk! Grrr, grrr, grrr!”</p>
<p class="calibre1">Kesin bir kimlik saptaması yapılmıştı!    <sub class="calibre12">;</sub>    ^</p>
<p class="calibre1">Tam karşıdan, Sarah Wyatt’ı elimden alan, Dokuz-yüz kırk-dokuzda defterini dürdüğüm adamın bozuntusu geliyordu. Daha görmemişti beni. Leland Clewes!</p>
<p class="calibre1">Saçları hepten dökülmüştü, ayağında döküntü pabuçlar vardı, paralan eprimişti. Sağ'kolu da inmeliydi galiba. Kolunun ucundan, eski püskü bir evrak çantası sarkıyordu. Son-ralan öğrendiğime göre Clewes, başarısız bir satıcıymış, spor dergileri ve takvim pazarlamakla uğraşıyormuş.</p>
<p class="calibre1">Şimdilerde, RAMJAC Anonim Şirketi’nin Beyzbol — İş Kuruluşu’nda yönetim kurulu ikinci başkalarından.</p>
<p class="calibre1">Başına bütün gelenlere karşın, bana doğru yürürken yüzü, her zamanki çocuksu, iyi niyetli gülümseyişiyle aydınlanmıştı. Georgia’da cezaevine girdiği sırada çekilen fotoğrafında bile böyle gülümsüyordu, gardiyan da tıpkı zamanın bakanı gibi hayranlıkla gözlüyordu onu. Clewes gençken, yaşlılar hep böyle bakarlardı ona* “Aferin oğlum,” dercesine.</p>
<p class="calibre1">İşte şimdi görmüştü beni!</p>
<p class="calibre1">Gözgöze geldiğimizde, gövdeme elektrik verilmiş gibi oldum. Burnum, açık bir fişe girmişti sanki.</p>
<p class="calibre1">Yanından geçtiğimde, ışık değişti, aramıza arabalar girdi, dönüp bir baktım.</p>
<p class="calibre1">Çlewes, gözlerini bana dikmişti. Besbelli, daha adımı çıkaramamıştı. Boştaki elini sallayarak beni bir yerlerden tanıdığını çıtlattı. Sonra parmaklarını şaklattı, her şaklatışta bana olabilir bir ad yakıştırdığı belliydi. Keyfi yerindeydi. Bacaklarını açmış, dizlerini kırmıştı, yüzünden sanki şöyle bir şey düşündüğü anlamı çıkıyordu: Yıllarca önce birlikte bir delikanlılık çılgınlığı yapmıştık, başımız'belâya girmişti.</p>
<p class="calibre1">Büyülenmiş gibiydim.    .    '</p>
<p class="calibre1">İşe bakın, o sırada Clewes’un arkasında birtakım kaçık tarikat üyeleri, safran rengi giysileriyle çıplak ayak oynuyor, şarkı söylüyorlardı. Bu durumda Clewes, müzikli bir güldürüde baş rolü oynayan birini andmyordu.</p>
<p class="calibre1">Benim yan-oyuncu kadrom da hazırdı. İlân tahtası taşıyan silindir şapkalı bir adamla bütün pılıpırtısım alışveriş torbalanna doldurmuş evsiz barksız, sıska bir ihtiyar kadının <span class="calibre2">arasına </span>düşmüştüm. Kadını, koskocaman, morlu-siyahlı basket pabuçları giymişti. Pabuçlar gövdesine çok aykırı düştüğünden de kanguruya benzemişti.</p>
<p class="calibre1">Sahne arkadaşlarımın ikisi, yoldan geçenlere lâf atıyorlardı. İlân tahtası taşıyan adam, “Kadınlar mutfağa dönmeli,” ya da “Tanrı, kadınları erkeklerle eşit yaratmadı,” gibi sözler söylüyordu. Alışveriş torbalı kadın da yabancıları oburluklarından ötürü azarlıyordu galiba, “Burnu havada şişkolar sizi,” “gidin para-göz şişkolar” “Züppe şişkolar” gibi en az yüz çeşit “şişko” tamlaması haykırıyordu suratlarına.</p>
<p class="calibre1">Aslına bakılırsa: ben Cambridge Masşachusetts’tan ayrılalı çok uzun bir zaman geçtiğinden onun “şişko”yu “işkembe” anlamında kullandığını anlamamıştım.</p>
<p class="calibre1">O dev basketbol pabuçlarının tabanına benim bir zaman yazdığım yalan dolu aşk mektuplarını gizlediğini de bilmiyordum o yüzden. Dünya amma da küçük!</p>
<p class="calibre1">Tanrım! Yaşam, bazan ne harmanlar devşirebiliyor!</p>
<p class="calibre1">Beşinci Cadde’nin karşı kaldırımında duran Leland Clewes, benim kim öldüğümü çıkarınca, ağzını yusyuvarlak bir “O” ya dönüştürdü. “Oh!” dediğini duyamıyordum ama “Oh!” dediğini görebiliyordum. Bunca yıl sonra Taşlaşmamızı alaya alıyor, sessiz film oyuncuları gibi şaşkınlığıyla kırgınlığını alabildiğine abartıyordu.</p>
<p class="calibre1">Işıklar değiştiği an yine bu kaldırıma geçeceği kesindi. Bu arada, safran renkli giysileriyle Hintliler, Clewes’un arkasında oynayıp şarkı söylemeyi sürdürüyorlardı.</p>
<p class="calibre1">Tüyecek vakit vardı daha. Yerimden ayrılmamamın nedeni bence şuydu: centilmenliğimi kanıtlama gereksinimi. Eski kötü günlerimizde, onun aleyhinde ifade verdiğim sıralarda kimin yalan, kimin doğru söylediği' konusunda fikir yürütenler, çoğunluk onun köklü bir centilmenler kuşağından geldiği, benimse Slav kökenli bir centilmen bozuntusu olduğum sonucuna varmışlardı. Yani onur, gö-züpeklik ve doğruculuk onun gözünde her şey demekti de benim gözümde pek anlam taşımıyordu.</p>
<p class="calibre1">Öbür aykırılıklarımız da işlendi elbette. Gazetelerle haber dergilerinin <span class="calibre2">her yeni basımında </span>ben göz göre göre kısalırken, o uzayıp duruyordu. Benim zavallı karım gittikçe şişmanlaşır, ecnebileşirken onun karısı altın kalpli bir Amerikalı sarışın oluyordu gitgide. Onun dostlan hem sayı hem saygınlık açısından yükseliş gösterirken, benimkiler köprü altlarda bile barınamıyordu. Yine de beni en çok sinirlendiren, iliklerimi kurutan, onun onurlu, benim onursuz olduğum düşüncesiydi. İşte, yirmi altı yıl sonra bu ufak tefek Slav kökenli kodes kuşu o yüzden yerinde kıpırdayamıyordu.</p>
<p class="calibre1">Eski Anglo Sakson ilâhımız, şimdiki mutlu, döküntü bostan korkuluğu, caddenin öte yanından seyirtti.</p>
<p class="calibre1">Mutlu oluşu şaşkına çevirmişti beni. “Bu zavallı,” diyordum kendi kendime, “bu zavallı neden böyle mutlu olsun ki?”</p>
<p class="calibre1">Derken kavuştuk; alışveriş torbalı kadın, yanımızda durmuş, konuşmalara kulak kesilmişti, Clewes, çantasını yere bırakarak sağ elini uzattı. Henry Morton Stanley ile David Livingstone’un Kapkara Afrika’nın yüreğindeki karşılaşmalarını çağrıştıran bir şaka yaptı: “BayWalterE. Star-buck’la mı teşerrüf ediyorum?”</p>
<p class="calibre1">Doğrusu, biz de Kapkara Afrika’nın göbeğinde olabilirdik pekâlâ, çevremizdekilerm ilgisizliğine bakılırsa. Çoğu kişi, bizi ammsayabilenler de öldüğümüzü sanıyordu herhalde. Üstelik, bir zamanlar sandığımız gibi, Amerikan tarihinde fazla önemli bir yerimiz de olmamıştı. Sözlerimi bağışlayın ama kasırgada osurmaktı bizimki - alışveriş torbalı kadının deyimiyle.</p>
<p class="calibre1">Peki yıllar önce sevgilimi çaldığı için ona kırgınlık besliyor muydum dersiniz? Hayır. Sarah ile birbirimizi sevmiştik ama kan-koca olarak mutluluğu tadamazdık. Cinsel yaşamımızı rayına oturtamazdık. Sarah’yı cinselliği ciddiye almaya inandırmada ben başarılı olamamıştım bir türlü, Leland Clewes, benim yaya kaldığım bu konuda başarıya ulaşmıştı - Sarah’nm nasıl şaşınp sevindiğini düşünebiliyorum.</p>
<p class="calibre1">Sarah’ya ilişkin ne gibi sevecen anılarım vardı peki? İnsanların acıları vc bu alanda yapılabilecek şeyler üstüne bir yığın boş lâfla çocuksu bir boşalma isteği. Boşalma anlarında kullanmak üzere birbirimize şakalar, fıkralar biriktirirdik. Telefonda saatlerce konuşmak gibi kötü bir tiryakilik kazanmıştık. Şimdiye kadar denediğim uyuşturuculardan en sevimlisiydi bu konuşmalar. Tıpkı Vicuna geze-geninki özgür dolaşan canlar gibi bedenlerimizden kopmuştuk. Uzun sessizliğe son verirdi bazan.</p>
<p class="calibre1">“Peki salgıyla hormon arasında ne ayrım var sence?” diye sorardı sözgelimi.</p>
<p class="calibre1">Ben de, “Bilmem ki,” derdini.</p>
<p class="calibre1">“Ama salgıyı kulağında duyamazsın ki,” derdi, bu tür saçma sapan şakaların sonu hiç gelmezdi - o gün hastanede korkunç bir olaya tanık olsa bile.</p>
<p class="calibre1">Clewes’a ciddi, sakıngan ama içten bir sesle, “Nasılsın Leland? Seni yine gördüğüme sevindim,” diyecektim. '</p>
<p class="calibre1">Ama dememe kalmadı. Alışveriş torbalı kadın, o avaz avaz, kulak yırtan sesiyle haykırdı, “Tannm! Walter F. Star-buck, sen ha?” Kullandığı lehçeyi burada basılı kâğıda geçirmek niyetinde değilim.</p>
<p class="calibre1">Çıldırdığını sanmıştım. Clewes’un bana yakıştırdığı herhangi bir adı papağan gibi yineliyordu sariki. Sözgelimi Cle-wes, “Bumptious Q. Bangvvhistle,” diyecek olsa, o da “Tanrım, Bumptious Q Bangwhistle, sen ha?” diye haykıracaktı.</p>
<p class="calibre1">İşte alışveriş torbalarını dizime dayamıştı bile, hem de el altındaki bir yangın musluğuna saldırırcasına. Sonraları, boş bir anımda bir baktım da, tam altı tane torba saydım. Hepsi kentin en gözde mağazalarından alınmıştı - Hanri Bendel, Tiffany’s, Sloane’s, Bergdorf Goodman, Blooming-dale’s, Abercrombie and Fitch... Yakında topu atacak Aber-crombie and Fitch dışında hepsi RAMJAC Anonim Şirke-ti’niri yan kuruluşlarıydı, işe bakın. Torbalar çoğunluk pılı-pırtıyla doluydu, çöp tenekelerinden kaldırılmış nesnelerle. Kadının en değerli eşyası, basketbol pabuçlarında gizliydi.</p>
<p class="calibre1">Onu görmezlikten gelmeye çalıştım. Kadının beni torbalarıyla tutuklamasına karşın bakışlarımı Leland Clewes’un yüzünden ayırmadım. “İyi görünüyorsun,” dedim. “İyiyim,” dedi. “Sarah da iyi, bilmek istersin belki/’ “Çok sevindim,” dedim. “Çok iyi kızdır Sarah.” Artık kız falan değildi Sarah tabii ki.</p>
<p class="calibre1">Clewes, onun yine hastabakıcılık yaptığını söyledi, ama artık arada sırada gidiyormuş hastaneye “Sevindim,” dedim.</p>
<p class="calibre1">Sanki hasta bir yarasa, yapının saçaklarından düşüp bileğime konuverdi birden, öylesine ürkmüştüm. Alışveriş torbalı kadın, pis eliyle bileğime yapışmıştı.</p>
<p class="calibre1">“Bayan, karın mı?” diye sordu Clewes.</p>
<p class="calibre1">“Neyim mî?” dedim. Demek beni öylesine düşkün görmüştü ki, bu korkunç kadına yakıştırmıştı eş olarak! “Onu daha önce hiç görmedim! ” dedim.</p>
<p class="calibre1">“Oh Walter, Walter, Walter,” diye sızlandı kadın, “bunu nasıl söyleyebilirsin?”</p>
<p class="calibre1">Elini ittim; gelgelelim ben Clewes’a doğru döner dönmez, yine bileğime yapıştı.</p>
<p class="calibre1">“Yok say onu,” dedim Clewes’a. “Deli mi ne? Benimle hiçbir ilişkisi yok. Benim gözümde böylesine önemli bir anın içine etmesine izin vermeyeceğim.”</p>
<p class="calibre1">“Oh Walter, Walter, Walter,” dedi kadın, “n’oldu sana? Sen benim tanıdığım Walter F. Starbuck olamazsın.” “Haklısınız,” dedim, “çünkü siz Walter F. Starbuck adında birini asla tanımadınız, ama bu bey tanıdı.” Clewes’a döndüm: “Herhalde biliyorsun,” dedim, “ben de uzun süredir cezaevindeydim.”</p>
<p class="calibre1">“Yaa,” dedi. “Sarah da ben de çok üzüldük.”</p>
<p class="calibre1">“Daha dün sabah salıverildim,” dedim.</p>
<p class="calibre1">“Önünde zorlu günler uzanıyor,” dedi. “Seninle ilgilenecek kimsen var mı?”</p>
<p class="calibre1">“Ben bakarım sana Walter,” dedi alışveriş torbalı kadın. Duygularının içtenliğini belirtmek için omuzuma öyle bir yaslanış yaslandı ki, gövdesinden ve soluğundan yükselen leş kokusundan boğulacaktım az daha. Soluğunda yalnızca çürük diş kokusu olsa iyiydi, ince ince dilinmiş yerfıstığı yağı da kokuyordu; sonra anladım. Yıllardır yerfıstığı yağından başka bir şey sürmemişti ağızına.</p>
<p class="calibre1">“Sen kimseye bakmazs|n!” dedim.</p>
<p class="calibre1">‘Ya - senin için yapabileceklerimi bilsen, şaşardın,” dedi. “Leland,” dedim, “sana söylemek istediğim tek şey artık cezaevini tanıdığım, allah kahretsin biliyorum nasıl bir yer</p>
<p class="calibre1">olduğunu artık, yaşamım süresince en çok üzüldüğüm şey de senin cezaevine atılmana katkıda bulunuşumdur.” “Aslında,” dedi, “Sarah ile birlikte sık sık sana en çok ne söylemek istediğimizi konuşmuşuzdur.”</p>
<p class="calibre1">“Eminim,” dedim.</p>
<p class="calibre1">“Söyleyeceğim şu,” dedi. “Çok teşekkür ederim Walter. Cezaevine atılışım Sarah için de benim içinde en mutlu olaydı, şaka ediyorum sanma. Namus sözü: doğru söylüyorum.” Şaşıp kalmıştım. “Nasıl olabilir ama?” dedim.</p>
<p class="calibre1">“Yaşam bir sınavdır derler,” dedi. “Benim yaşamım hep öyle sürüp gitseydi, şıp diye çözemediğim hiçbir sorunla karşılaşmadan cennete uçacaktım. Aziz Peter de bana, ‘Sen hiç yaşamadın ki oğlum; diyecekti. Kim olduğun nereden belli?” “Anlıyorum,” dedim.</p>
<p class="calibre1">“Sarah ile biz yalnızca bir aşkı paylaşmıyoruz,” dedi, “sınavların en zorlularına dayanan bir aşk bu.”</p>
<p class="calibre1">“Çok güzel,” dedim.</p>
<p class="calibre1">“Senin de gözlerinle görmeni isterdik,” dedi. “Bir akşam yemeğe gelir miydin bize?”</p>
<p class="calibre1">“Evet — tabii,” dedim.</p>
<p class="calibre1">“Nerede kalıyorsun?” diye sordu.</p>
<p class="calibre1">“Hotel Arapahoe’da,” dedim.</p>
<p class="calibre1">“Yıllarca önce yıkıldı sanıyordum,” dedi.</p>
<p class="calibre1">“Yılalmamış,” dedim.</p>
<p class="calibre1">“Seni ararız,” dedi.</p>
<p class="calibre1">“Beklerim,” dedim.</p>
<p class="calibre1">“Göreceksin ya,” dedi, “maddi zenginlikten yoksunuz; ne var ki maddi zenginlik isteğimiz de yok.”</p>
<p class="calibre1">“Akıllıca bir şey,” dedim.</p>
<p class="calibre1">“Yine de şunu belirteyim,” dedi. ‘Yemeklerimiz iyidir. Belki de anrmsarsın, çok iyi ahçıdır Sarah.” “Anımsıyorum,” dedim.</p>
<p class="calibre1">İşte o anda, alışveriş torbalı kadın, benimle ilgili bir sürü şey bildiğinin ilk kanıtını verdi. “Sarah Wyatt’tan söz ediyorsunuz, değil mi?” dedi.</p>
<p class="calibre1"><span class="calibre2">Metropolün korkunç gürültüsü </span>dinmemışti ama biz susmuştuk kendi aramızda. Sarah’ın genç kızlık soyadı ne Clewes’un ağzından çıkmıştı ne de benim.</p>
<p class="calibre1">Belirsiz birtakım kuruntulardan serseme dönmüş bir halde, sonunda ağzımı açıp sorabildim kadına: “Bu adı nereden biliyorsun?”</p>
<p class="calibre1">Bir anda hınzırlaştı, dişileşti. “Onunla bir olup beni boynuzladığım bilmiyor muyum sanmıştın yoksa?” dedi.</p>
<p class="calibre1">Bu bilgiyi elde ettikten sonra, kadının kimliğini kestirmem güç olmadı. Evet, Harvard’daki son yılımda, bakire Sarah Wyatt’a partilerde, konserlerde, spor olaylarında eşlik ederken bu kadınla yatmıştım.</p>
<p class="calibre1">Âşık olduğum dört kadından biriydi. Olgun bir cinsel deneyim sayılabilecek olayı ilk onunla paylaşmıştım.</p>
<p class="calibre1">Karşımdaki, Mary Kathleen O’Looney’nin kalıntısıydı!</p>
<p class="calibre1">“Ben onun dağıtım müdürüydüm,” dedi Mary Kathleen, Leland Clewes’a bakarak. “İyi bir dağıtım müdürü değil miydim, Walter?” diye bağırdı avaz avaz.</p>
<p class="calibre1">“Evet - tabii tabii,” dedim. Tanışmâmız şöyle olmuştu: benim okulu bitirdiğim yıl, Mary Kathleen, The Bay State Progressive gazetesinin Cambridge’deki küçük yazıhane^ sine gelmiş, emekçi sınıfının durumunu düzeltmeye yönelik bir çaba olması koşuluyla, ne istersem kesinlikle yapacağını söylemişti. Ben de onu dağıtım müdürlüğüne getirdim, fabrika kapılarında, ekmek kuyruklarında falan gazetenin dağıtılmasından onu sorumlu tuttum. O zamanlar, kara kuru bir kızcağızdı, ama neşesi, sağlığı yerindeydi, parlak kızıl saçlarıyla hemen dikkatini çekiyordu: Annesi Wyatt Saatçilik Şirketi’nde çalışıp radyum zehirlenmesinden ölen işçilerdendi. Mary, kapitalizmden nefret ediyordü o yüzden. Babası, bir ayakkabı cilâsı fabrikasında gece bekçiliği yaparken metarıol içip kör olmuş.</p>
<p class="calibre1">Karşımdaki Mary Kathleen kalıntısı, başını eğdi, kendisinin iyi bir dağıtım müdürü olduğunu kabul etmemi alçakgönüllülükle karşıladı ve kellesini Leland Clewes ile bana doğru uzattı. Tam tepesinde, gümüş dolar iriliğinde bir dazlak bölge vardı. Kelliğin çevresinde seyrek, ak saçlar göze çarpıyordu.</p>
<p class="calibre1">Leland Clewes, sonraları, o an az kalsın bayılacağını söyleyecekti bana. Daha önce dazlak kadm başı hiç görmemişmiş.</p>
<p class="calibre1">İçi kabarmıştı. Mavi gözlerini yumdu, Başını çevirdi. Bizimle yeniden erkekçe yüzleştiğinde, Mairy Kathleen’e bak-</p>
<p class="calibre1">mamaya özen gösterdi - tıpkı Gorgon’uıı kellesine bakmak<span class="calibre2">tan kaçman mitologya kahramanı Perscus gibi.</span></p>
<p class="calibre1"><span class="calibre2">“Bana izin verin,” dedi.</span></p>
<p class="calibre1">“Evet,” dedim.</p>
<p class="calibre1">“Seni yakında ararım,” dedi.</p>
<p class="calibre1">“Peki,” dedim.</p>
<p class="calibre1">“Acelem var da,” dedi.</p>
<p class="calibre1">“Anlıyorum,” dedim.</p>
<p class="calibre1">“Kendine iyi bak,” dedi.</p>
<p class="calibre1">“Bakarım,” dedim.</p>
<p class="calibre1">Çekip gitti.</p>
<p class="calibre1">Mary Kathleen’in alışveriş torbalarının sıkı kuşatmasından kurtulamamıştım daha. Kızağa bağlanmış bir Jan Dark kadar kımıltısız ama ilgi çekiciydim. Mary Kathleen, bileğimi bırakmıştı, sesini alçaltmıyordu nedense.</p>
<p class="calibre1">“Artık seni buldum ya Walter,” diye haykırdı, “Bir daha elimden kurtulamazsın!”</p>
<p class="calibre1">Dünyanın hiçbir yerinde bu tür tiyatro geçerli değildi artık. Yine de çağdaş emprezaryoların kulağım bükelim: kendi kişisel deneyimimden yola çıkarak belirtebilirim ki, büyük kitleler melodrama bugün de geniş ilgi gösteriyorlar, yalnız kadın oyuncunun tane tane ve avaz avaz konuşması koşuluyla.</p>
<p class="calibre1">“Beni ne kadar sevdiğini boyuna söyler dururdun Wal-ter,” diye bağırdı. “Ama bir gün çıkıp gittin, bir daha da haber alamadım senden. Yoksa o tatlı sözler hep yalan mıydı?”    .</p>
<p class="calibre1">Yanıtyerine, “Hyok,” demiş olabilirim, belki de “Hmmm,” falan gibi bir şey.</p>
<p class="calibre1">“Gözlerimin içine bak Walter,” dedi.</p>
<p class="calibre1">Toplum bilimsel açıdan, oynadığımız bu melodram, İç Savaş’tan önce oynanan Tom Amca’nin Kulübesi kadar soluk kesiciydi. Mary Kathleen O’Looney, Amerika Birleşik Devletleri’nde yaşayan tek alışveriş torbalı kadın değildi. Ülkenin her yanındaki belli başlı kentlerde on binlerce vardı bu kadınlardan. Ekonominin dev çarkları, akla <span class="calibre2">sığmaz </span>bir amaç uğruna bu kılıksızlar ordusunu üretivermişti nedense. Çarkın bir başka bölümü de, on yaşında soğukkanlı katiller, canavar keşler, çocuk işkencecileri kusuyordu, daha neler neler. İnsanlar, araştırmalar yapmaktan söz ediyorlardı. Yakın bir gelecekte niteliği şimdilik belirsiz birtakım onarım-lara gidilecekti.</p>
<p class="calibre1">Bu arada iyi yürekli birtakım insanlar, ekonominin bu trajik yan-ürünlerinden tiksiniyorlardı elbet, tıpkı türdeşleri, yüz yılı azıcık aşkın bir süre önce köle-çahştırma düzeninden ne kadar tiksindilerse. Mary Kathleen ile ben, izleyicilerimizin görmeye can attıkları bir mucizeydik: hiç değilse bir tek alışveriş torbalı kadın, kendisini yakından tanıyan bir erkek tarafından kurtarılıyordu.</p>
<p class="calibre1">Kalabalıkta ağlayanlar vardı. Ben de gözyaşlarımı güç tutuyordum.</p>
<p class="calibre1">“Sarıl ona hadi,” dedi bir kadın kalabalıktan.</p>
<p class="calibre1">Sarıldım.</p>
<p class="calibre1">Paçavralara sarınmış bir tutam kuru daldı sarıldığım. İşte o zaman ben de ağlamaya başladım. Chevy Chase, Mary-land’deki küçücük fıçıcık kulübemizde bir sabah karımı yatakta ölü bulduğumdan bu yana ilk ağlayışımdı.</p>
<p class="calibre1">/</p>
<p class="calibre1">Tanrıya şükür, tam o sırada burnum çalışmaya başlamıştı. Burunlar gerçekten sevecendirler bu bakımdan. Kötü kokuyu alırlar. Yine de sahipler, yerlerinden oynamaıriakta diretiyorlarsa, burun, kokunun pek de kötü olmadığına karar verir. Kendini kapatır, yüce akla teslim olur. Limbur-ger peyniri yiyebilmemiz - ya da Beşinci Cadde ile Kırk-ikinci Sokak’m kesiştiği köşede eski bir sevgilinin leş kokan cesetine sarılabilmeriiz bu olay sonucudur.</p>
<p class="calibre1">Bir an, Mary Kathleen kollarımda ölmüş gibi geldi bana. Açık söyleyeyim, bence hiçbir sakıncası yoktu. Düşünsenize, onu büradan nereye götürebilirdim? Genç ve güzel olduğu yılları bilen bir adamın kollarından, dosdoğru cennete gitmekten daha iyi bir çözüm düşünülebilir miydi?</p>
<p class="calibre1">Gerçekten harika olurdu. Ama o zaman ben de RAM-JAC Anonim Şirketi’nin Sıla Ezgileri Plâkçılık Bölümü yürütme kurulu başkan yardımcısı olamazdım asla. Şu anda Bowery’deki bir şarapçıda sızmış olabilirdim pekâlâ, o genç canavarlardan biri de tepemden benzini boşaltır, çakmağıyla bedenimi ateşe verirdi.</p>
<p class="calibre1">Mary Kathleen şimdi sesini alçaltmıştı. “Seni Tanrı gönderdi,” diyordu yavaşça.</p>
<p class="calibre1">“Dur canım, dur,” dedim. Daha kollarımın arasındaydı.</p>
<p class="calibre1">“Artık kimselere güvenim kalmadı,” dedi.</p>
<p class="calibre1">“Yapma canım,” dedim.</p>
<p class="calibre1">“Herkes peşimde,” dedi..“Ellerimi kesmek istiyorlar.”</p>
<p class="calibre1">“Dur canım, dur,” dedim.</p>
<p class="calibre1">“Öldün sanıyordum,” dedi.</p>
<p class="calibre1">“Yok canım, yok,” dedim.</p>
<p class="calibre1"><span class="calibre2">“Zaten benden başka hepiniz öldünüz sanıyordum,” dedi.</span></p>
<p class="calibre1">“Yapma canım,” dedim.</p>
<p class="calibre1">“Hâlâ devrime inanıyorum Walter,” dedi.</p>
<p class="calibre1">“Sevindim buna,” dedim.</p>
<p class="calibre1">“Herkes cesaretini yitirdi,” dedi, “ben hiç yitirmedim.”</p>
<p class="calibre1">“Eminim,” dedim.</p>
<p class="calibre1">“Bilsen şaşardın,” dedi.</p>
<p class="calibre1">“Kadını bir hamama götür,” diye haykırdı kalabalıktan biri.</p>
<p class="calibre1">“Bir şeyler yedir zavallıya,” dedi bir başkası.</p>
<p class="calibre1">“Devrim yolda Walter sandığından da yakın,” dedi Mary Kathleen.</p>
<p class="calibre1">“Kaldığım otel odasında bir süre dinlenebilirsin,” dedim. “Biraz param var. Az, ama var,”</p>
<p class="calibre1">“Para ha!” dedi ve güldü. Para sözü açılınca attığı o küçümser kahkaha değişmemişti. Tıpatıp kırk yıl önceki gibiydi.</p>
<p class="calibre1">“Gidelim mi?” dedim. “Otel uzak değil.”</p>
<p class="calibre1">“Ben daha güzel bir yer biliyorum,” dedi.</p>
<p class="calibre1">“Ona depo vitamin al,” diye haykırdı kalabalıktan biri.</p>
<p class="calibre1">“Beni izle Walter,” dedi Mary Kathleen. Yine toparlar mıştı kendini. Artık benden kendi isteğiyle ayrılan bir Mary Kathleen’di, olay tersine dönmüştü birden. Sesi de yine yükselmişti. Ben torbalarından üçünü aldım, o da öbür üçünü aldı. Son durağımız, Chrysler Building’in ta tepesiymiş, sonradan anlaşıldı, Amerikan Arpçılık Şirketi’nin sessiz sergi salonuymuş. Ama önce kalabahğı yarmamız gerekti; Mary, yolumuza çıkanlara “kapitalist kavaracılar,” “şişko zengin tayfaları,” “kan emiciler” falan gibi sövgüler yağdırdı yine.</p>
<p class="calibre1">O dev basketbol pabuçlarıyla yol alış biçimi şöyleydi: pabuçları yerden kaldıramıyordu, kayak yarışçıları gibi ayaklarını teker teker öne çıkarıyordu; bu arada gövdesinin üst kısmıyla alışveriş torbalan çılgınca iki yana savruluyordu. Yine de rüzgâr hızıyla ilerliyordu bu savrulan, ihtiyar hatun!</p>
<p class="calibre1">Kalabalığı yardıktan sonra ona yetişirken soluk soluğa kaldım. Hiç kuşkusuz, kalabalıktaki bütün gözlerin odak nok-<span class="calibre2">tasıydık. </span>Daha önce hiç <span class="calibre2">kimse, </span>uşak eşliğinde bir alışveriş torbalı kadın görmemişti ki.</p>
<p class="calibre1">Grand Central İstasyonu’na vardığımızda, Mary Kathleen, çevremizi kolaçan etmemiz gerektiğini söyledi, kimse bizi izlememeliymiş. Bana ne yangın merdivenleri tırman-dırttı, ne rampalar aştım, kaç kere çaktırmadan omuzumdan geriye bakıp izleyiciler aradım. Oyster Bar’dan tam üç kete gizlice geçtik. Sonunda, loş bir geçitin ucundaki demir kapıya geldik. Artık kesinlikle yalnızdık. Yüreklerimiz ağız-larımızdaydı.</p>
<p class="calibre1">Soluk alabildiğimizde, bana döndü, “Sana,” dedi. “Hiç kimseye sözünü etmemen gereken bir şey göstereceğim.”</p>
<p class="calibre1">“Söz,” dedim.</p>
<p class="calibre1">“Aramızda sır kalacak,” dedi.</p>
<p class="calibre1">“Tabii,” dedim.</p>
<p class="calibre1">İstasyonun varılabilecek en uç noktasına vardığımızı sanıyordum. Nasıl aldanmışım! Mary Kathleen, demir kapıyı açınca, karşımıza ta aşağılara inen demir bir merdiven çıktı. Aşağılarda, Karlsbad mağaraları kadar geniş bir gizli dünya uzanıyordu. Artık bir işe yaradığı yoktu. Belki de eskiden bir dinozor sığınağıydı, kimbilir. Yalnız soyu tükenmiş bir başka canavar türünün -buharla çalışan lokomotiflerin-onarım merkezi olduğu biliniyordu.</p>
<p class="calibre1">Merdivenden indik.</p>
<p class="calibre1">“Tannm - - bir zamanlar burada ne görkemli makineler vardı kimbilir! Ne usta saflatkârlar çalıştı burada! Şurada buradaki tek-tük lambalar, yangın yönetmeliği gereği yanıyordu herhalde. Bir de, şuraya buraya fare zehiri serpiştirilmişti. Bunlardan başka, buraya yıllardır bililerinin ayak bastığına ilişkin hiçbir belirti yoktu.</p>
<p class="calibre1">“İşte evim Walter,” dedi Mary.</p>
<p class="calibre1">“Neyin?” dedim.    <sub class="calibre12">&amp;</sub></p>
<p class="calibre1">“Benim sokakta kalmamı istemezdin, değil mi?” dedi.</p>
<p class="calibre1"><span class="calibre2">“İstemezdim,” dedi </span><span class="calibre5">m.</span></p>
<p class="calibre1">“O zaman sevinebilirsin,” dedi, “böyle güzel ve özel bir evim olduğuna yani.”</p>
<p class="calibre1">“Sevindim,” dedim.</p>
<p class="calibre1">“Benimle konuşmakla kalmadın, bana sarıldın,” dedi. “Sana güvenebileceğimi o zaman anladım.”.</p>
<p class="calibre1">“Hmmm,” dedim.    ■    .    ■    ■</p>
<p class="calibre1">“Sen ellerimin peşinde değilsin,” dedi.</p>
<p class="calibre1">“Değilim,” dedim.</p>
<p class="calibre1">“Biliyorsun, şu anda sokakta, sıcak bir keneften yoksun milyonlarca yoksul var, değil mi?” dedi.</p>
<p class="calibre1">“Doğrudur,” dedim.</p>
<p class="calibre1">“Bak şuraya,” dedi. Beni üstüste dizilmiş keneflerle dolu bir odaya götürdü.</p>
<p class="calibre1">“Burada olduklarını bilmek insanı rahatlatıyor,” dedim.</p>
<p class="calibre1">“Kimseye söylemeyeceksin ama?” dedi.</p>
<p class="calibre1">“Yok canım,” dedim.</p>
<p class="calibre1">“Sana sırlarımı böyle açmakla bir anlamda yaşamımı ellerine bırakmış oluyorum,” dedi.</p>
<p class="calibre1">Sonra yeraltından çıkmaya başladık. Mary önde, ben arkada Lexington Caddesi’nin altındaki bir geçitten yürüdük, bir merdiven çıkıp Chrysler Building’in bekleme salonuna vardık. Kapıları açık bir asansöre doğru kaydı Mary, ben de ardından seyirttim. Bir bekçi arkamızdan seslenecek oldu ama biz onun engellemesine kalmadan asansöre bindik. Mary Kathleen en üst düğmeye basınca, kapılar herifin öfkeli yüzüne kapandı.</p>
<p class="calibre1">Asansörde ikimizdik, tepelere doğru uçtuk. Göz açıp kapayıncaya kadar kapılar açıldı ve işte - önümüzde bu dünyada bir eşine daha Taslanmayacak güzellikte, dinginlikte bir ada uzanıyordu. Ben de hep orada ne var acaba, diye düşünürdüm. Artık biliyordum. Yapının tepesi, yirmi metre üstümüzde sivri bir uç oluşturuyordu. Korkuyla yukarı baktım, aramızda sivri doruk arasında kirişlerden ve boşluktan başka bir şey yoktu, evet hava, hava, yine hava.</p>
<p class="calibre1">“Bu ne görkemli boşluk tüketimi böyle!” diye geçirdim <span class="calibre2">içimden Ama sonra oralarda binlerinin barındığını ayır </span>dettim. Parlaksan sayısız kuşçuk, ya kirişlere tünemiş duruyor ya da doruğu yaran kocaman cam üçgenlerden oluşmuş garip pencerelerden vuran ışık prizmalarında kanat çırpıyordu.</p>
<p class="calibre1">Kenarında durduğumuz engin döşeme, yosun yeşili bir halıyla kaplıydı. Ortada bir fıskiye gözü alıyordu. Her yerde bahçe sıraları ve yontular vardı, şurada burada da arplar.</p>
<p class="calibre1">Demin de söylediğim gibi burası, son günlerde RAMJAC Anonim Şirketi’niri yan kuruluşu haline gelen Amerikan Arpçılık Şirketi’nin sergi salonuydu. Dokuz-yüz otuz-bir’de açıldığından bu yana, yapıyı Şirket kullanıyordu. Hepsi de çalıbülbülü olan kuşlar, o dönemde tavana salınan tek çiftin torunlarının torunlarıydılar.</p>
<p class="calibre1">Asansörün bitişiğinde, satış müdürü ve sekreterinin çalışma masalarıyla Victoria stili bir taraçacık uzanıyordu. Bir kadın ağlıyordu orada. Gözyaşları için biçilmiş bir gündü! Bu da gözyaşlan için biçilmiş bir kitap!</p>
<p class="calibre1">O sırada târaçadan, görüp göreceğim en ihtiyar adam sallanarak çıktı. Frak ceketi, çizgili pantolon ve tozluk giymişti. Dokuz-yüz otuz-bir’den beri burada müdürlük yapıyordu. Ellerinin sıcacık kafesinden şu büyülü boşluğa ilk çalıbülbülü çiftini o salıvermişti. Doksan iki yaşındaydı! Yaşamının son yıllarındaki John D. Rockefeller’a ya da bir mumyaya benziyordu. Bedeninin kuruyup kalmamış tek yeri, hafif bir buğuyla kaplı gözleriydi. Yine de tam anlamıyla savunmasız sayılmazdı hani. Hafta sonlannda, adam şeklindeki hedeflere atış talimi yapan bir kulübün başkanıydı, masasının üstünde de Doberman köpeği boyunda dolu bir Luger duruyordu. Uzun süredir bir soygun bekliyordu anlaşılan.</p>
<p class="calibre1">“Ha - - sizdiniz demek,” dedi Mary Kathleen’e; o da, “evet benim” dedi.</p>
<p class="calibre1">Hemeiı her gün buraya gelip saatlerce oturmaya alışmıştı Mary. Anlaşılan, bir müşteri çıkageldiğinde alışveriş torbalarını alıp toz olması gerekiyordu. Anlaşılan bir şey daha vardı. Mary Kathleen anlaşmayı bozmuştu şu anda:</p>
<p class="calibre1">“Size söylemiştim sanırım,” dedi adam ona, “Kimseyi buraya getirmeyecektiniz, buranın ne kadar güzel olduğundan bile söz etmeyecektiniz kimseye.”</p>
<p class="calibre1">Alışveriş torbalarının üçünü taşıdığımdan, beni de yersiz yurtsuz takımından biri, bir alışveriş torbalı adam sanmıştı.</p>
<p class="calibre1">“Serseri değildir o,” dedi Mary Kathleen. “Harvard’dan-dır.”</p>
<p class="calibre1">Adam, bir an bu sözlere hiç inanmadı. “Yaa,” diyerek beni tepeden tırnağa inceledi. Oysa işe bakın ki, kendisi, ortaokulu bile bitirmemişmiş. Onun çocukluğunda, çocukların çalıştırılmasını yasaklayan yasalar yokmuş, daha on yaşındayken, Amerikan Arpçılık Şirketi’nin Chicago fabrikasına işçi olarak girmişmiş. “Bir Harvardlı ilk bakışta anlaşılır derler,” dedi, “ama ne kadar anlaşılır, orası belli değil.” “Ben Harvardlılarda bu özellik olduğunu hiç bilmiyordum,” dedim.</p>
<p class="calibre1">“Bak bu konuda birleştik,” dedi. Çok kaba davranıyordu doğrusu, beni hemen başından savmak istiyordu. “Burası hayır kurumu değil,” dedi. Bu adam, Grover Cleveland’in Başkan seçildiği dönemde doğnuştu. Düşünün bir! Mary Kathleen’e döndü, “Gerçekten, çok kırıldım birini daha getirmenize. Yarın üç kişi gelirsiniz belki, öbür gün de yirmi. Hıristiyanlığın, hayırseverliğin de bir sının vardır, biliyorsunuz.”</p>
<p class="calibre1">İşte o sırada, sözümona bu ilk özgürlük günümde, daha öğleyi bulmadan gerisin geri deliğime dönmeme yol açacak yanlışlığı yaptım. “Aslına bakarsanız,” dedim, “ben iş için geldim buraya.*    .</p>
<p class="calibre1">“Size danışmak isteğim bir konu vardı da,” dedim, “acaba klarnet parçalan nereden edinebilirim - tam klarnetler değil, parçalan yalnızca?” Lâf olsun diye söylemiştim. Ara-pahoe’daki dolabımın alt çekmecesinde gördüğüm klarnet parçalanndan bir iş yolculuğu tâsansı doğmuştu.</p>
<p class="calibre1"><span class="calibre2">ihtiyar adam, birden cin çarpmışa döndü, belli etmedi</span></p>
<p class="calibre1">ama. Duvardaki ilân yaftasına raptiyeyle iliştirilmiş duyuruda, klarnet parçaları almak ya da satmaktan söz edenlerin hemen polise bildirilmeleri gerektiğini yazıyordu. Bana sonradan anlattığına göre, duyuruyu oraya üç ay önce iliştirilmişmiş - “tıpkı çılgınlık anında alman bir piyango bileti gibi.” Kazanmayı hiç düşünmemişmiş. Adı, Delmar Peale’di.</p>
<p class="calibre1">Delmar sonraları bu duyuruyu bana armağan etme inceliğini gösterdi, ben de RAMJAC’taki yazıhanemin duvarına astım. RAMJAC ailesinde onun üst’ü oldum zamanla, Amerikan Arpçılık benim yönettiğim bölümün bir yan kuruluşuydu ya.</p>
<p class="calibre1">Oysa ilk karşılaşmamızda hiç de ona üstlük taslayacak durumda değildim. Benimle kedi fareyle oynar gibi oynadı. “Çok sayıda mı olacak parçalar yoksa birkaç tane yeter mi?” diye sordu hınzırca.</p>
<p class="calibre1">“Aslında birkaç tane yeter,” dedim. “Anladığım kadarıyla, siz klarnetlerle ilgili değilsiniz -</p>
<p class="calibre1">“Ama siz yine de tam yerine geldiniz,” diyerek telaşla bana güven verdi. “Ben bu işteki herkesi tanırım. Siz Bayan X’le birlikte geçin şöyle, buyurun, rahatınıza bakın, ben birkaç yere telefon etmek zorundayım.”</p>
<p class="calibre1">“Çok naziksiniz,” dedim.</p>
<p class="calibre1">“Büyütmeyin canım,” dedi.</p>
<p class="calibre1">İşe bakın, adam bizim Mary Kathleen’e Madam X diyordu durmadan. Ona adının X olduğunu söylemiş anlaşılan. Bir gün ardından geldiklerini sandığı adamlardan kaçıp buraya sığınmış. Adam da zaten alışveriş torbalı kadınlar adına kaygılanırmış hep, dini bütün bir Hıristiyanmış ayrıca, onun kalmasına izin vermiş.</p>
<p class="calibre1">Bu arada taraçadân gelen hıçkırık sesleri biraz dinmişti. Delmar, taraçadan oldukça uzaktaki bir sıraya buyur etti bizi, polise telefon ettiğini anlamayalım diye. Yerlerimize oturmamızı bekledi. “Rahat mısınız?” dedi sonra. # “Evet, çok teşekkür ederim,” dedim.</p>
<p class="calibre1">Ellerini ovuşturdu. “Kahve içer miydiniz?” dedi. “Kahve, sinirlerimi bozuyor,” dedi Mary Kathleen. “Şekerli ve sütlü lütfen, zahmet olmazsa,” dedim.</p>
<p class="calibre1">“Ne zahmeti canım?” dedi. “Dert etmeyin.”</p>
<p class="calibre1">“Doris’in derdi neymiş?” dedi Mary Kathleen. Taraçada ağlayan kadının adı Doris’miş. Doris Kramm. O da seksen yedi yaşındaymış.</p>
<p class="calibre1">Benim önerim üzerine People dergisinde Delmar ile Doris üstüne bir yazı yayımlandı geçenlerde; dünyadaki, belki de tarihteki en yaşlı patron-sekreter çift olarak tanıtıldılar. Çok tatlı bir yazıydı. Bir fotoğrafta Delmar, Luger tabancasıyla poz vermişti, fotoğrafın altında, Amerikan Arpçılık Şirketi’ni soymaya kalkışanın “...anasının ağlatılaca-ğı” yazıyordu.</p>
<p class="calibre1">Delmar, Mary Kathleen’e Doris’in neden ağladığını anlatıyordu, ardarda iki sille yemişti zavallı. Bir gün önce ikindi üstü, RAMJAC’m şirketi devraldığı, o yüzden hemen emekliye ayrılması gerektiği duyurulmuştu kendisine. RAMJAC çalışanlarının kesin emeklilik yaşı altmış beşti yalnız denetçiler bu kuralın dışındaydı.</p>
<p class="calibre1">Üstelik bu sabah, masasının gözlerini boşaltırken bir telgraf almıştı, yeğeninin altıncı göbekten torunu, SarasQta Florida’daki mezunlar gecesinde, bir araba çarpışmasında ölmüştü. “Doris’in çocuğu olmadığından,” diye açıkladı Delmar, “hısımlarına çok düşkündür.”</p>
<p class="calibre1">Delmar ile Doris’in iş gördükleri yoktu, iş görmemeyi sonraları da aynen sürdürdüler. RAMJAC yönetim kadrosuna geçtiğimde, Amerikan Arpçılık Şirketi’nin dünyanın en güzel arplarını ürettiğini görünce göğsüm kabarmıştı. İnsan en güzel arpların artık İtalya’da, ne bileyim Japonya’da ya da Federal Almanya’da yapıldığını düşünür, değil mi? Hele Amerika’da zanaatkarların kökü kazındığına göre? Ama yoo bütün bu saydığım ülkelerin, hattâ Sovyetler Birli-ği’nin müzikçileri bile bu kanıda birleşiyorlardı: evet, Amerikan Arpçılık Şirketi’nin ürünü bir arpın üstüne yoktu.</p>
<p class="calibre1">Gelgeldim arp yapımcılığı, cenneti saymazsak hiçbir yerde geniş oylumlu bir iş koluna dönüştürülemez. O yüzden de şirketin kâr bilançosu gülünçtü. Öyle gülünçtü ki, son günlerde RAMJAC’m neden Amerikan Arpçılık’a el koyduğunu anlamak için bir araştırma yaptırdım. Meğer Chrysler Building’in tepesindeki o inanılmaz güzellikteki kat uğru-naymış. Katın kira sözleşmesi İki-bin otuz-bir yılına kadar sürüyormuş, hem de-ayda iki yüz dolar kira karşılığında. Arpad Leen, orada lokanta açmak istedi sonradan. Şirketin Chicago’da altmış beş işçi çalıştıran bir fabrikası olması, önemsiz bir ayrıntı sayıldı. Birkaç yıl içinde temiz bir kâr elde edemezse, RAMJAC, şirketi kapatacaktı.</p>
<p class="calibre1">Sen sağ ben selâmet.</p>
<p class="calibre1">Mary Kathleen O’Looney’nin efsane kadın Bayan Jack Gra-ham, yani RAMJAC Anonim Şirketi’nin en büyük paydaşı olduğu açığa çıkmıştı. İstampası, kalemleri, kâğıtları, hepsi o basketbol pabuçlarının içindeymiş. Bu pabuçlar otlun özel banka kasası sayılırmış. Kimsecikler, onu uyandırmadan pabuçlarını çıkaramazmış. <sub class="calibre12">(</sub></p>
<p class="calibre1">Sonraları, bana kimliğini daha asansörde açıkladığını söyledi boyuna.</p>
<p class="calibre1">Ben de, “Böyle bir şey söyleseydin Mary Kathleen,” diyebildim ancak, “unutmama olanak yoktu."</p>
<p class="calibre1">Gerçek kimliğini bilseydim, ellerini kesmek için peşine düşenler hikâyesi başka bir anlam kazanırdı. Gerçekten de onun ellerini alan kişi, derhal bu organların salamurasını kurar, gövdeyi de başından attıktan sonra sırf parmak Uçlarıyla RAMJAC Anonim Şirketimi çekip çevirebilirdi, Maıy nin kaçmasına şaşmamalı. Hiçbir yerde gerçek kimliğini açıklamamasına şaşmamalı.</p>
<p class="calibre1">Kimselere güvenmemesine de şaşmamalı. En çok paranın para ettiği şu gezegende özellikle, dünyalar tatlısı biri bile, sevdiklerine iyi bir yaşam sağlamak gerekçesiyle bir bakardınız, kadıncağızın boğazına yapışabilirdi bir anda. Bir anlık iş - yıllar geçince unutulurdu da. Zaman nasıl geçiyor.</p>
<p class="calibre1">Çok ufak tefek, çok zayıftı Mary. Onu boğazlayıp ellerini kesmek, makineleşmiş bir tavuk çiftliğinde her gün onbin-lerce kere yinelenen eylemlerden az daha korkunçtu belki. Albay Sandres’in “Kentucky Piliç Kızartması” da RAM-JAC’ındır elbet. Ben oradaki eylemleri sahne arkasından gözlemişimdir.</p>
<p class="calibre1">Mary’nin asansörde bana Bayan Jack Graham olduğunu söylediğini neden duymadığıma gelince:</p>
<p class="calibre1"><span class="calibre2">Asansör </span>hızla tepeye <span class="calibre2">çıkınta, birden </span>yükselişten ötürü kulaklarıma bir uğultu girdiğini anımsıyorum. Bir anda üç yüz elli metreye fırlamıştık, hem de arada hiç mola vermeden. Dahası: geçici bir sağırlıktı, diye bir yorum yapabiliriz ama ben zaten o anda otomatik konuşma düğmeme basmıştım. Yani ne onun dediklerine kulak veriyordum ne de kendi ağzımdan çıkanlara. İkimiz de insan durumlarının ana akışının öylesine dışındaydık ki, birbirimizi hayvansı seslerle avutmaktan başka elimizden bir şey gelmiyordu. Bir ara bana Waldorf-Astoria Öteli’nin sahibi olduğundan söz etmişti galiba, ben de yanlış duydum sanmıştım.</p>
<p class="calibre1">“Sevindim,” demiştim.</p>
<p class="calibre1">Demek ki arp sergi salonundaki sırada yanyana otururken, Mary kendisiyle ilgili can alıcı bir bilgiyle donandığımı düşünüyordu ki benim donanmışlığım falan yoktu. Bu arada Delmar Peale polis çağırmış, Doris Kramm’i de sözde kahve söylemek özrüyle, aslında sokakta karşısına çıkan ilk polisi getirmesi için dışarı yollamıştı.</p>
<p class="calibre1">Raslantı bu ya, Birleşmiş Milletler Binası’nın bitişiğindeki parkta, yani üç blok ötede, bir gösteri varmış o sırada. Çevredeki bütün polisler de oradaymışlar. İşsiz birtakım beyaz delikanlılar, beyzbol sopalarıyla eşcinsel sandıkları birtakım adamların beyinlerini patlatıyorlarmış. O arada birini East River’a atmışlardı da sonradan adamın Sri Lanka maliye bakanı olduğu anlaşılmıştı.</p>
<p class="calibre1">Sonradan bu gençlerden bazılarıyla karakolda karşılaştık, benim de eşcinsel olduğum yargısına vardılar. Biri, bedeninin özel alanlarını gösterdi bana, “Hey Moruk - bundan ister misin? Gel de al. Hmmm ne tad,” falan dedi.</p>
<p class="calibre1">Ama ben asıl, polisin beni neden ancak yarım saat sonra toparlayabildiğim anlatmak istiyordum. Böylece Majy Kathleen ile uzun uzun söyleşebildik. Burada güven içindeydi. Benim yanımda güven içindeydi. Sağduyulu davranma cesaretini gösteriyordu.</p>
<p class="calibre1">Neredeyse gözlerim dolacaktı. Yıpranan tek yeri bedeniydi. Sesi, ses tonu bir zamanki o öfkeli, iyimser, onsekiz yaşındaki kızın olabilirdi pekâlâ.</p>
<p class="calibre1">Amerikan Arpçılık Şirketi’nin sergi salonunda, “Artık her şey düzelecek,” dedi bana. “Böyle olacağı içime doğmuştu. Sonumuz mutlu olsun da.”</p>
<p class="calibre1">Ne güzel bir kafatası vardı! Aşık olduğum dört kadının da kafaları ne güzeldi; hemen hemen hep birlikte yaşadığımız aylar süresince, benim bir Harvard öğrencisi olarak okuduğum ya da okumuş göründüğüm kitapların tümünü Mary Kathleen oküyup bitirmişti. Bana sindirimi güç gelen kitapları o yalayıp yutmuştu, tıpkı can düşmanım oburca yutan genç bir yamyam gibi. Onların tılsımını kapmayı kuruyordu. Bir keresinde küçük kitaplığım konusunda şöyle demişti: “İşte dünyanın en bilge öğretmenlerinin, dünyanın en büyük üniversitesinde dünyanın en zeki öğrencilerine okuttukları dünyanın en önemli kitapları!”</p>
<p class="calibre1">Sen sağ ben selâmet.</p>
<p class="calibre1">Şimdi şu Mary Kathleen’i -isterseniz- karım Ruth’la karşılaştırın; insan soyunun en akıllı bireylerinin bile kafalarından geçeni dışa vurduklarında her şeyi berbat edecek kadar budala olduklarım ileri süren toplama kampları Ophelia’sıyla. Ölüm kamplarım kuranlar düşünürler değil mi? diye sorardı Ruth. Özel demiryolu hatlanyla, eksiksiz donaölmış ölü-yak-ma odalarıyla bir ölüm kampı kurmak, geri zekâlıların harcı değildi herhalde. Ayrıca geri zekâlılar, ölüm kampının insancıl temellere dayandığını açıklamaya kalkışamazlardı.</p>
<p class="calibre1">Bir daha: sen sağ ben selâmet.</p>
<p class="calibre1">Mary Kathleen ile arplar arasında oturuyorduk. Çok garip görünüşlü sazlardı bunlar, düşünüyorum da Ruth’un barış döneminde bile tiksindiği “uygarlık” imgesine benziyorlardı. Grek sütunlarıyla Leonardo da Vinci ürünü uçan makinelerinin olanakdışı gerçeği.</p>
<p class="calibre1">Aslına bakarsanız arplar kendilerini yok etmeyi bilirler. RAMJAC’ta arpçılık işine atıldığımda, Amerikan Arpçılık’m <span class="calibre2">taşınır değerleri arasında, </span>yıllar sonra Stradivarius ya da Ama-tis kemanları kadar değer kazanacak nefis eski arplar bulunduğunu ummuştum. Bu düşün gerçekleşme olasılığı yüzde sıfırdı. Arptaki gerilim gücü öylesine büyük ve amansızdır İd elli yıl sonra arp çalınmazlaşır, ya çöpe atılır ya müzeye.</p>
<p class="calibre1">Çobanbülbülleriyle ilgili müthiş bir şey de öğrendim. Bir yere kapatıldıklarında da ev dışına pislemekte direnen tek kuşlar onlarmış. Siz de arpları kuş pisliklerinden korumak için üstlerine örtüler serdiklerini sanmıştınız - ama ne gezer! Ço-bainbülbülleri odanın köşelerine yerleştirilen çay fincanlarına pisliyorlar. Doğal ortamda, başka kuşların yuvalarına pisler-lermiş. Çay fincanlarını o kuşların yuvaları sanıyorlarmış.</p>
<p class="calibre1">Beşikten mezara, öğrenmenin sonu yok!</p>
<p class="calibre1">Yine arplar arasında oturan Mary Kathleen ile bana dönelim - çobanbülbülleri tepemizde, polis de yolda:</p>
<p class="calibre1">“Kocam öldükten sonra. Walter,” dedi bana, “öylesine mutsuz, Öylesine çaresizdim ki kendimi içkiye verdim.” İşte bu koca, RAMJAC Anonim Şirketi’ni kuran çekingen mü, hendis Jack Graham’di. Sıfırdan başlamamıştı. Daha doğduğunda mültimilyonerdi. O zaman bunları nereden bileyim? Mary bir tesisatçıdan, bir kamyon sürücüsünden ya da ne bileyim bir kolej öğretmeninden falan söz ediyordu sanki.</p>
<p class="calibre1">Louiseville, Kentucky’deki bir özel bakımevine gittiğini, şok tedavisi gördüğünü anlattı. Bu bakım sonucu, Dokuzyüz otuz-beş’ten Dokuz-yüz elli-beş’e kadarki bütün anılan uçup gitmiş. Bana hâlâ neden güvendiğini artık anlayabiliriz. Ken-disin^kabaca yüzüstü bırakışıma, sonraları Leland Clewes’u ele verişime ilişkin bütün o anılar yanıp kül olmuş. Benim hâlâ Dokuz-yüz otuz-bir’lerdeki ateşli ülkücü olduğuma da bu yüzden inanabiliyordu ya... Watergate’te oynadığım rolü atlamıştı. Zaten Watergate’teki rolümü atlamayan yoktu ki.</p>
<p class="calibre1">“Bir sürü anı uydurmak zorunda kaldım,” diye sürdürdü konuşmayı, “sırf boşlukları <span class="calibre2">doldurayım diye. </span>Bif savaş sürüp gidiyordu, biliyordum, seni bir yerlerde bir kumsalda görüyordum; sırtüstü yatıyordun, üniforma vardı üstünde, elinde bir tüfek; deniz usulca bedenim yıkıyordu. Gözleri iri iri açılmıştı, Walter, ölüydün çünkü. Gözlerini dosdoğru güneşe dikmiştin.” Bir an sustuk. Tepemizde sarı bir kuş, yüreği yırtılıyor-muşçasma ötüyordu. Çobanbülbülünün sesi şaşılacak kadar tekdüzedir, bakın ilk ben dile getiriyorum bu gerçeği Elbette ki, çobanbülbüllerinin çığırdıkları şarkılarla Boston Pops Orkestrası’nı yaya bırakacaklarını ileri sürerek anlattıklarımın tümünün inanılırlığlna gölge düşürecek değilim, yine de belirtmeliyim - bu kuşlar, yürek burkuntularını çok iyi anlatabiliyorlar - belli sınırlar içinde de olsa.</p>
<p class="calibre1">“Ben de düşümde öyle görmüştüm kendimi,” dedim. “Ve bu düşün gerçekleşmesini istediğim anlar çoktu Mary Kathleen.”</p>
<p class="calibre1">“Yo! Yo! Yo!” diye karşı çıktı. “Sağ olduğun için Tanriya şükürler olsun! Şükürler olsun ki bu ülkenin geleceğini düşünen sorumlu biri var hayatta. Ben de Walter, yıllarca bu kenti arşınladım, kendi kendime hep dedim ki, Hepsi ölüp gitti işte, sorumluluk duyanların hepsi, derken bir de baktım, karşımdasın.”</p>
<p class="calibre1">“Mary Kathleen,” dedim. “Sanırım, cezaevinden yeni çıktığımı bilmende yarar var.”</p>
<p class="calibre1">“Tabii biliyorum! ” dedi. “Zaten bütün iyi insanlar durmadan cezaevine giriyorlar. Oh Tannm, yaşıyorsun ya, şükürler plsun! Bu ülkeyi yeniden kuracağız, sonra da dünyayı kuracağız. Bu işi kendi başıma başaramazdım Walter.” “Haklısın, ben de sanmam,” dedim.</p>
<p class="calibre1">“Yalnızca canımı kurtarmaya çalıştım yıllardır,” dedi. “Sağ kalmaktan başka bir çabam olmadı. Düşün, öylesine yalnızdım işte. Büyük bir yardıma gereksinme duymuyorum ama birazı iyi gelecek.</p>
<p class="calibre1">“Ne demek istediğini anlıyorum,” dedim.</p>
<p class="calibre1"><span class="calibre2">“Harfleri iri yazarsam, </span>hâlâ yazı yazabiliyorum,” dedi. “Ne var ki gazeteleri okuyamıyorum artık. Gözlerim —” Gizlice barlara, mağazalara, motellerin bekleme salonlarına girip televizyon haberlerini izlemek istiyormuş, ama oralarda da hemen hemen hiç haber dinleyen yokmuş. Arasıra, birinin cep radyosundan bir haber kırıntısı yakalar gibi oluyormuş derken radyonun sahibi, haberler başlar başlamaz başka bir istasyonu çeviriyormuş.</p>
<p class="calibre1">O sabah radyoda duyduğum haberi, hani şu bebeği yiyen bekçi köpeğini anımsadım birden, ona fazla bir şey kaçırmadığını söyledim.</p>
<p class="calibre1">“İyi ama olup bitenlerden habersizsem, ” dedi. “Nasıl uygun taktikler bulabilirim?”</p>
<p class="calibre1">“Bulamazsın tabii,” dedim.</p>
<p class="calibre1">“Lawrence Walk, Susam Sokağı ve Aile Arasıiıda’ya dayanarak nasıl bir devrim başlatabilirsin?” dedi. Bu gösterilerin hepsini RAMJAC destekliyordu paraca. “Başlatamazsın tabii,” dedi. <sub class="calibre12">;</sub></p>
<p class="calibre1">“Doğru,” dedim, “hepimize somut bilgiler gerek.” “Tepeden tırnağa çirkefe batmışız,” dedi. “Şu ünlü People dergisi var ya, çöp tenekelerinden alıp okuyorum. Ama adı gibi halktan söz etmiyor ki. Tepeden tırnağa pislik dolu.” İçim yandı: demek alışveriş torbalı bir kadın, kenti arşınlarken, çöp tenekeleri arasında kestirirken bile yayın organlarının, radyonun, televizyonun dünya olayları üstüne vereceği gerçek bilgilere göre tavır almak istiyordu ha!</p>
<p class="calibre1">Durum, onun da içine dokunmuştu. “Jackie Onassis, Frank Sinatra, Cookie Monster, Archie Bunker, filmler yayıp duruyorlar,” dedi, “bense onların ne yaptığım öğrenerek Mary Kathleen O’Looney’nîn ne yapması gerektiğine karar veriyordum.”</p>
<p class="calibre1">“Ama şimdi sen yanımdasın ya,” dedi. “Sen benim gözüm ve beynim olabilirsin!”</p>
<p class="calibre1">“Gözlerin belki,” dedim. “Ama beyin dalında son yalarda başarı gösteremedim.”</p>
<p class="calibre1">“Ah bir de Kenneth Whistler sağ olsaydı! ” dedi.</p>
<p class="calibre1">“Ah bir de Vakvak Amca sağ olsaydı” dese de olurdu. Kenneth Whistler, delikanlılığımda taptığım bir işçi örgüt-çüsüydü ama yıllardır ona karşı hiçbir şey duymuyordum.</p>
<p class="calibre1">“Ne yaman bir üçlü olurduk,” diye sürdürdü Mary. “Sen, ben ve Kenneth Whistler...”</p>
<p class="calibre1">Bana kalırsa, Whistler Dokuz-yüz kırktaki maden kazasında Kentucky’de ölmeseydi, o da bizim gibi ayak takımına karışmış olurdu bugün. Yalnız sendikacı değildi Whistler, maden ocağında çalışmakta direnmişti; pembe-beyaz, pamuk elli çağdaş sendikacılardan nefret ediyordu. Bir keresinde el sıkışmıştık. Avucunun içi timsah sırtı gibi sertti. Kömür tozu, yüzündeki kırışıklara öylesine sinmişti ki her kırışık kaba bir düğmeyi andırıyordu. Tuhaftır kaba bir düğmeyi andırıyordu. Tuhaftır o da Harvardlıydı - Dokuz-yüz yirmi-birlilerden.'    .</p>
<p class="calibre1">“Şimdi hiç değilse ikimiz Sağ olduğumuza göre,” dedi Mary Kathleen, “harekete geçebiliriz.”</p>
<p class="calibre1">“Ben her zaman önerilere açığımdır,” dedim.</p>
<p class="calibre1">“Ama belki değmeyecek,” dedi.</p>
<p class="calibre1">Birleşik Devletler hakkını ekonominin tutsaklığından kurtarmayı kastediyordu ama sanırım genel olarak yaşam geçiyordu aklından. Ben, genel olarak yaşamın bir şeylere değdiğini söyledim, ne var ki biraz fazla uzuyordu. Sözgelimi, gözlerimin arasına bir faşist kurşunu yiyerek zamanında kumsalda can vermiş olsaydım, yaşamım bir başyapıt sayılabilirdi.</p>
<p class="calibre1">“Belki de artık insanlar beş para etmiyor,” dedi. “Hepsi de hain görünüyor bana. Bunalım Dönemı’nin adamları nerede? Hiç kimse birbirine incelik göstermiyor artık. Benimle tek kelime konuşan yok.”</p>
<p class="calibre1">Bana, herhangi bir yerde bir iyilik olayına tanık olup olmadığımı sordu. Biraz düşündüm, düşününce de anladım ki cezaevinden çıkalıberi iyilikten başka hiçbir şey görmemişim. Ona da söyledim.</p>
<p class="calibre1">“Belki de benim görünüşüm yüzündendir,” dedi. Çok <span class="calibre2">doğruydu bu. İnsanların görmeye </span>katlanabildikleri her saldırgan çirkinliğinin bir sımr vardı ve Mary Kathleen’le bütün o alışveriş torbalı ablaları bu sinir aşmışlardı.</p>
<p class="calibre1">Bana yapılan iyiliklerin bir dökümünü vermemi istedi, Amerikalıların hâlâ iyi yürekli olduklarına gönülden inanmak için. Ben de sevinerek, özgürlüğe kavuştuğum ilk yirmi, dört saatte başımdan geçenleri, sırasıyla gardiyan Clyde Carter’m, sonra depo memuru ve bilim kurgu yazarı Dr. Fender’ın iyiliklerinden söz ettim. Sonra da tabii, Cleveland Lawes’un beni arabaya alışından.    ,</p>
<p class="calibre1">Mary Kathleen şaşkınlık çığlıkları atıyor, kulaklarına ina-namadığından, verdiğim adları yineliyordu. “Aziz bunlar!” diyordu. “Demek azizlerin kökü kurumamış daha! ”</p>
<p class="calibre1">Bü yüreklendirmeden güç kazanarak Arapahoe’nun gece bekçisi Dr. Israel Edel’in gösterdiği konukseverliği, ertesi sabah, Hotel Royalton’un kahvesindeki garsonların inceliklerini anlata anlata bitiremedim. Ona kahve sahibinin adı-, m veremiyordum ama adamın ayırıcı fiziksel özelliğini belirttim. “Tavada kızarmış bir eli var,” dedim.</p>
<p class="calibre1">“Eli tavada kızarmış bir aziz ha,” dedi şaşkın şaşkın. “Yaa,” dedim; “Dünyada en büyük düşmanım sandığım adamı sen de gözlerinle gördün. Uzun boylu, mavi gözlü, çantalı adam vardı ya, işte o. Yaptığım kötülükleri bağışladığını, beni evine yemeğe çağırdığını kulaklarınla duydun.” “Bir daha söyle onun adını,” dedi.</p>
<p class="calibre1">“Leland Clewes,” dedim.</p>
<p class="calibre1">“Aziz Leland Clewes,” dedi saygıyla. “Görüyor musun daha şimdiden ne kadar yardımın dokundu bana? Bu iyi insanlari tek başıma nasıl bulup çıkarırdım ben?” Sonra da bütün bu adları sırayla yineleyerek küçük bir bellek temrini yaptı. “Clyde Carter, Dr. Robert Fender, Cleveland Lawes, Isreal Edel, eli tavada kızaran adam Ve Leland Clewes.” Mary Kathleen, basketbol pabuçlarından birini çıkaıjtı. Istampasını, kalemlerini, evrakını, vasiyetnamesini falan sakladığı pabucu değil ama. Anılarını sakladığı öbür pabucu. <span class="calibre2">Demin dediğim gibi, benim yazdığım yalan aşk mektupları </span>da oradaydı. Ama bana özellikle, kendi deyimiyle “...en sevdiği iki erkeğin” birlikte bir şîpşakım göstermek istiyordu.</p>
<p class="calibre1">Gençlik yıllarımın tanrısı, Harvard’dan yetişme sendikacı Kenneth Whistler’la ufak tefek, azıcık ahmak görünüşlü bir öğrencinin fotoğrafıydı bu. Oğlan bendim. Kepçe kulaklıydım.</p>
<p class="calibre1">Tam o sırada polisler beni götürmek için odaya doluştular. “Seni kurtaracağım Walter,” dedi Mary Kathleen. “Sonra ikimiz birlikte dünyayı kurtaracağız.”</p>
<p class="calibre1">Aslında bakılırsa, ondan paçayi kurtardığıma seviniyordum. Ayrıldığımıza üzülüyormuş gibi yaptım. “Kendine iyi bak Mary Kathleen,” dedim. “Ayrılık anı geldi çattı.”</p>
<p class="calibre1">Dokuz-yüz otuz-beş güzünde Büyük Bunalım’m göbeğinde, Kenneth Whistler’la birlikte çekilmiş bu fotoğrafımı da, çalıntı klarnet parçalarına ilişkin duyuruyla birlikte RAMJAC’taki yazıhanemin duvarına astım: Whistler’i ilk dinlediğimiz gün, Mary Kathleen, benim resmimi körüklü kamerayla çekmişti. Whistler, ta Harlan County’den Cam-bridge’lere kadar gelmişti; maden işçisi ve sendikacı olarak çalıştığı bölgeden kalkmış Cila ve Tutkal Emekçileri Uluslararası Birliği’nin Cambridge temsilciliğinden, sendikaya para ve ilgi toplamak amacıyla düzenlenen bir toplantıda konuşmaya gelmişti.</p>
<p class="calibre1">O zamanlar, örgütü komünistler yönetiyordu. Şimdi gangsterler yönetiyor. Aslında, benim Finletter’a atıldığım dönemde, sendikanın değişmez genel sekreterinin ceza süresi dolmuştu. O cezaevindeyken, sendikayı yirmi üç yaşındaki kızı, Bahama adalarındaki villasından telefonla yönetmişti. Sürekli onu arardı telefonla. Şimdiki üyelerin hemen hepsinin ya kara derili ya da İspanyol kökenli olduklarını anlatmıştı. Oysa otuzlarda, kar gibi beyazlarla doluymuş. - Üyelerin çoğu İskandinavyalIymış o zaman. Zaten eski mutlu günlerde, bir kara derilinin ya da İspanyol kökenlinin üyeliğe alınabildiğini pek sanmam.</p>
<p class="calibre1">Devirler değişiyor.</p>
<p class="calibre1">Whistler gece konuşmuştu. O ikindi Mary Kathleen O’Looney ile ilk olarak sevişmiştik. Toy kafalarımızda bu duygu, gerçek bir azizi ilk duymak ya da ona el sürmek duygusuyla karışmıştı nasılsa. Onun ya da başka bir kutsal kişinin karşısına Adem ile Havva kimliğiyle çıkmaktan daha</p>
<p class="calibre1">iyisi düşünülebilir miydi, üstümüz başımız böyle keskin elma kokarken?    <sub class="calibre12">;</sub></p>
<p class="calibre1">Mary Kathleen ile, Arthur von Strelitz adındaki bir antropoloji doçentinin evinde sevişmiştik. Doçentin uzmanlık alanı, Salomon Adalan’ndaki kelle avcılarıydı. Onların dilini biliyor, kabile yasaklarına saygı gösteriyordu. Ona güve-. niyorlardı. Evlenmemişti. Yatağı dağınıktı. Brattle Soka-ğı’ndaki ahşap bir evin üçüncü katında oturuyordu.</p>
<p class="calibre1">Tarihe bir dipnotu düşelim: yalnızca o ev değil, arkadaşın oturduğu kat, sonraları çok tutulan bir filmde, Love Story’de set olarak kullanılacaktı. Film, Nixon yönetimine bulaştığım dönemde piyasaya sürüldü. Chevy Chase’e geldiğinde, karımla birlikte izledik. Babasının sözünü dinlemeyerek yoksul bir İtalyan öğrenciyle evlenen zengin bir Anglo-Sakson delikanlı üstüne kurulmuş uydurma bir öyküydü. Kız, filmin sonunda kanserden öldü. Soylu babayı parlak oyunuyla Ray Milland canlandırıyordu. Filmin tek iyi yanı oydu. Ruth, film boyunca gözyaşı döktü. Salonun en arka sırasında oturmamızın iki nedeni vardı: bir, ben sigara içebilecektim, iki, arkamızda Ruth’un şişmanlığına kafasına takacak kimse olmayacaktı. Gelgelelim, bir türlü kendimi öyküye kaptıramıyordum, olaym geçtiği katı o kadar iyi biliyordum ki. Ya Arthur von Strelitz, ya Mary Kathleen O’Looney ya da ben kendim, her an görünebilirdik perdede.</p>
<p class="calibre1">Dünya amma da küçük!</p>
<p class="calibre1">Mary Kathleen ile hafta sonunu o katta geçiriyorduk. Von Strelitz anahtarı bana vermişti. Cape Ann’e, kendisi gibi Alman göçmeni arkadaşlarını yoklamaya gitmişti. O zamanlar, otuz yaşında kadardı. Bana yaşlı gelirdi. Prusyalı soylu bir ailenin oğluydu. Dokuz-yüz otuz-üç baharında, Hitler diktatörlüğünü ilân ettiğinde, Harvard’da öğretim üyesiymiş. Yurduna dönmemiş. Amerikan uyruğuna geçmek için başvurmuş. Onunla bir daha hiçbir biçimde iletişim kurmayan babası, sonraları, Leningrad Kuşatması sıra-sındabir S.S. birliğine komuta ettikten sonra zatüreden öle-çekti. Nüremberg’deki Savaş Suçluları Davaları sırasında konukları ağırlama görevini yürütürken, tanıkların ifadelerinden öğrendim.</p>
<p class="calibre1">Evet, dünya amma da küçük!</p>
<p class="calibre1">Babası, Nüremberg’de gıyabında yargılanan Martin Bor-mann’dan aldığı yazılı komutlara uyarak, kuşatma sırasında tutsak alınan asker-sivil herkesi kurşuna dizdirtmiş. Amaç, Leningrad savunmasını yürütenleri yıldırmakmış. İşe bakın, Leningrad, New York City’den daha yeni bir kent. Çarlık hâzineleriyle dolu, kuşatılmaya değer bir ünlü Avrupa kenti düşünün ki New York’tan çok daha yeni olsun!</p>
<p class="calibre1">Arthur von Strelitz, babasının nasıl öldüğünü öğrenemeyecekti. Sâlomon Adaları açığında gezinen bir Amerikan denizaltısında tutuklanıp, casusluk yaptığı gerekçesiyle Japon egemenliği altındaki adalara götürülecekti. Bir daha da izine raslayan olmadı.</p>
<p class="calibre1">Sen sağ ben selâmet.</p>
<p class="calibre1">Anımsadığıma göre, erkek ve kadın tanımlarına açık seçiklik getirilmesi konusunu çok önemli bulurdu. Bu tanım yapılmadığı sürece, iki cins de kuramların gereksinimlerine göre tanımlanma yazgısından kurtulamayacaklardı. Fabrikalarla silâhlı kuvvetleri düşünüyordu özellikle.</p>
<p class="calibre1">Yaşamım süresince ondan başka tek-gözlüklü adam tanımadım.</p>
<p class="calibre1">İşte, on sekiz yaşındaki Mary Kathleen O’Looney, onun yatağında yatıyordu. Biraz önce sevişmiştik. O anda onun çıplak bedenini çizmek ne güzel olurdu - küçücük, pespembe bir gövde. Gelgelelim ben onu hiç çıplak görmedim. Çekingendi. Giysilerinin tümünü çıkarmaya onu asla razı edemedim. ,</p>
<p class="calibre1">Ben, pencerenin önünde çırılçıplak dikilmiştim, özel bölgelerim camın tam altında kalıyordu. Büyük Tanrı Tor gibi kibirliydim.</p>
<p class="calibre1">“Beni seviyor musun Walter?” diye sordu Mary Kathleen çıplak sırtıma.</p>
<p class="calibre1">“Tabii canım”dan başka ne diyebilirdim ki?</p>
<p class="calibre1">Kapı vuruldu o sırada. The Bay State Progressive’de birlikte çalıştığım arkadaşa acil durumlarda nerede bulunabileceğimi söylemiştim, “Kim o?” dedim.</p>
<p class="calibre1">Kapının arkasından küçük benzin motorunu andıran bir ses duyuldu. Velinimetim Alexander Hamilton McCone, bana haber vermeden Cambridge’e gelmeye karar vermişti - parasıyla nasıl bir yaşam sürdüğümü gözleriyle görmeye. Kekelediğinden ötürü garip çıkıyordu sesi. Sekiz-yüz dok-san-dört’teki Cuyahoga Kıyımı’ndan sonra kekelemeye başlamıştı. Bana adını söylemeye çalışıyordu.</p>
<p class="calibre1">Komünist olduğumu kendisine söylemeyi her nasılsa unutmuştum.    „</p>
<p class="calibre1">Şimdi öğrenmişti işte. Önce Adams House’taki odama uğramış, oradan, büyük bir olasılıkla The Progressive’de olabileceğimi Öğrenmişti. Gazetenin yazıhanesine gitmiş, nasıl bir yayın organı olduğu konusunda bilgi edinmiş, bu arada benim de ne tür bir gazetenin yayıncısı olduğumu öğrenmişti. Şimdi kapının dışında, kolunun altında bir adet gazeteyle bekliyordu.</p>
<p class="calibre1">Hiç bozuntuya vermedim. Taşaklanmı yeni boşaltmanın inanılmaz büyüsü tutmuştu.</p>
<p class="calibre1">Sessiz kol hareketlerime uyan Mary Kathleen, usulca banyoya gizlendi. Ben de von Strelitz’in bir sabahlığını geçirdim üstüme. Bu sabahlığı ta Salomon Adalarindan getirtmişti. Yakası ve kolları öbek öbek kuş tüyleriyle süslüydü, şıkır şıkır bir şeydi.</p>
<p class="calibre1">O zamanlar altmış yaşlarına yeni basan Bay McCone’a kapıyı açtığımda, bu kılıktaydım. “Buyrun içeri, buyrun,” dedim.</p>
<p class="calibre1">Bana öylesine kızmıştı ki, ağızmdan o “bap - bap - bap - bap...”lardan başka ses çıkmıyordu. Bu arada elindeki gazeteden ne kadar iğrendiğini belirten birtakım sessiz gösterilere girişti baş sayfadaki tıpkı kendisine benzeyen işkembesi dolu kapitalist karikatürünü gösterdi; bu olaylar, üstümdeki giysinin, o dağınık yatağın, von Strelitz’in duvarındaki Kari Marx fotoğrafının yanıbaşmda cereyan ediyordu.    "</p>
<p class="calibre1">Dışarı çıkarken, kapıyi hızla çarptı. Benimle işi bitmişti!</p>
<p class="calibre1">İşte böylece çocukluktan çıktım. Sonunda erkek olmuştum. Ve işte o gece, koluma Mary Kathleen’i takarak Cila ve Tutkal Emekçileri Uluslararası Birliğindeki <span class="calibre2">yoldaşlarım </span>adına konuşacak Kenneth Whistler’ı dinlemeye gittiğimde, tam bir erkektim.</p>
<p class="calibre1">Peki nasıl böyle serinkanlı, böyle güvenli davranabilmiş-tim? Yıllık okul ücretim nasılsa önceden ödenmişti, yani okulu bitirebilecektim. Oxford’a her türlü harcamamı kapsayan bir bursla girmek üzereydim. Oldukça gösterişli bir gardrobum vardı. Harçlığımın büyük bölümü biriktirdiğimden, bankada küçük bir de hesap açtırmıştım.</p>
<p class="calibre1">Zorunda kalsam, Annemden ödünç para isteyebilirdim. Kadıncağız toprağı bol olsun.</p>
<p class="calibre1">Ne gözüpek bir gençtim, baksanıza!</p>
<p class="calibre1">Ne hain bir heriftim aslında! Daha o anda, ders yılının bitiminde Mary Kathleen’i yüzüstü bırakacağımı biliyordum. Ona birkaç aşk mektubu yazacak, sonra ses etmeyecektim. Çok aşağı sınıftan gelmeydi.</p>
<p class="calibre1">O gece Whistler’in şakağında kocaman bir sargı vardı, sağ kolu alçıya alınmışti. Unutmayın, bir Harvardlı duruyordu karşımızda, Cincinnatili soylu bir aileden gelmeydi. O da benim gibi Ohio’luydu. Mary Kathleen’le ben, onun karanlık güçlerce hırpalandığını düşünüyorduk - Ulusal Muhafızlar, polisler, san sendikalann köpekleri ve fedaileri tarafından.</p>
<p class="calibre1">Mary Kathleen’in elini tuttum.</p>
<p class="calibre1">Daha önce hiç kimse ona aşık olduğunu söylememişti.</p>
<p class="calibre1">Üstümde takım elbiseyle boyunbağı vardı, oradakilerin çoğu gibi. Ele-güne, bizim de düzenli yurttaşlar gibi özenli ve ayık olduğumuzu göstermek istiyorduk. Kenneth Whist-ler’i gören, bir iş adamı sanırdı. Pabuçlarını boyayacak zaman bile bulmuştu.</p>
<p class="calibre1">Kişisel saygınlığın önemli ipuçlarından biri de, gıcır gıcır pabuçlardı o zaman.</p>
<p class="calibre1">Whistler, sargılanyla gırgır geçerek başladı konuşmasına, “Altmış-altıların Ruhu,” dedi.</p>
<p class="calibre1">Herkes gülmekten kırılıyordu, oysa olayın hiç de gülü<span class="calibre2">necek yanı yoktu. </span>Sendikanın bütün üyeleri sendikaya girdikleri gerekçesiyle bir ay kadar önce işlerinden atılmışlardı. Değirmen çarkı ustalarıydılar, bu alanda becerilerini kullanabilecek bir tek şirket vardı, onları, işten atan Johannsen Değirmencilik Şirketi. Hepsi usta çömlekçilerdi, özellikle „ yumuşak maddeleri yoğurup firma vermede ustalaşmışlardı. Çoğunun babası ya da dedesi İskandinavya’da çömlekçilik ederken, bu yeni uzmanlık dalını öğrenmek üzere bu ülkeye getirilmişti!</p>
<p class="calibre1">Toplantı, Cambridge’deki boş bir depodaydı. Kullanılan açılır kapanır iskemlelerin bir cenaze işleri şirketi tarafından sağlanması, toplantının özüne uygun düşüyordu. Mary Kathleen ile ben ön sıradaydık.</p>
<p class="calibre1">Sonradan Whistler’m sıradan bir göçük sırasında yaralandığı anlaşıldı. Bağlantı kirişlerinin aşındığı bir geçitte kömür yığınlarından oluşturulan payandaları dışarı aktafiyor-muş. O sırada tepesine bir şey düşmüş.</p>
<p class="calibre1">Sonra böylesine karanlık bir yerde yaptığı bu çok tehlikeli işten, hiç bağlantı kurmaksızm, on beş yıl önceye geçti, Ritz’teki danslı bir çaya. Harvard’dân sınıf arkadaşı Nils Johannsen, erkekler tuvaletinde hileli zar atarken yakalanmıştı. Emekçiler in tümüne yol veren Johannsen Değirmencilik Şirketi, işvereni bu adamdı. Şirketi Johannsen’in dedesi kurmuştu. O gece Ritz’de, genç Johannsen’in kafasını kubura sokmuşlardı, bir daha hileli zar atamayacağını umuyorlardı bu dersten sonra.    .</p>
<p class="calibre1">“Ama işte,” dedi Whistler, “zarı yine hileli.”</p>
<p class="calibre1">Harvard’ın Sâcco ile Vanzetti’nin idamları da dahil bir sürü zulümden sorumlu tutulabileceğini ekledi, ama Nils Johânnsen’i yetiştirmekle suçlanamazdı. “Okuldayken tek derse girmedi, tek çalışma yapmadı, tek kitap okumadı ” dedi. “İkinci sınıfta okuldan atıldı.”</p>
<p class="calibre1">“Acıyorum ona doğrusu,” dedi. “Onu anlıyorum bile diyebilirim. Hileli zar kullanmasa, dürüst yoldan nasıl adam</p>
<p class="calibre1">olabilirdi? Ya sîzle nasıl attı zarını? İşçilerin temel hakları adına sesini yükseltenleri işten atma hakkini ona <span class="calibre2">tanıyan </span>yasalar - hileli zarlar asıl bunlar. Onun mülkiyet haklarını koruyan ama sizin insanlık haklarınıza sırt çeviren polisler - hileli zarlar onlar.”</p>
<p class="calibre1">Whisder, işten atılan işçilere, Johannsen’in değirmencilik konusunda neler bildiğini -bu bir yana- işin umurunda olup olmadığını sordu. Ne kurnazca bir yöntemdi bu! O günlerde, işçilerin dostluğunu kazanmanın, kendi toplum-larına en az bir bilge kadar parlak eleştiriler yöneltmelerini sağlamanın tek yolu, nerdeyse saldırgan bir biçimde iyi bildikleri tek konuyu açmaktı: kendi uğraş alanları. Konuşmaları duymalıydınız. İşçiler, teker teker öne çıktılar, Jo-hannsen’in babasıyla dedesinin de aslında alçağın teki olduklarını ama hiç değilse fabrikayı çalıştırmayı bildiklerini belirttiler. Onların zamanında en iyi cins ham maddeler getirtiliyordu, makinelerin bakımı kusursuzdu, fırınlar ve tuvaletler çalışıyordu, kötü işçilik bağışlanmıyor, usta işçilik ödüllendiriliyordu, hiçbir müşteri bozuk bir değirmenle karşılaşmıyordu, falan filan.</p>
<p class="calibre1">Whistler sordu onlara, içlerinden herhangi biri fabrikayı Nils Johannsen’den daha iyi yönetemez miydi? Hepsi adına tek işçi söz aldı: “Tabii,” dedi, “aramızdan herhangi bir işçi.” Whistler adama sordu, fabrikaların oğullara miras kalması doğru muydu.</p>
<p class="calibre1">Adam uzun boylu düşündükten sonrayanıtladı: “Hayır, eğer herif fabrikadan ve İşçilerinden korkuyorsa - hayır. Yooo beyim.”</p>
<p class="calibre1">El yordamıyla yürütülen bu sağduyu örneği beni bugün de etkilemekte. İnsanların arasıra Tann’ya yakarırken ağızlarından çıkacak en akıllıca dileklerinden biri de şu herhalde: “Sevgili Tanrım - yalvarırım, bana korkak bir insanın sorumluluğunu yükleme.”</p>
<p class="calibre1">Kenneth Whistler bize söz veriyordu: işçilerin fabrikalara el koyma, onlan insanlıkyaranna çalıştırma zamanı gelmişti.</p>
<p class="calibre1">Şimdi asalaklarla yoz politikacıların cebine inen kârlar, o zaman çalışanların eline geçecekti, ihtiyarların, hastaların, öksüzlerin; çalışma gücü olan herkes, iş bulabilecekti. Bir tek toplumsal sınıf olacaktı - emekçi sınıfı. En sevimsiz işler, ortaklaşa, nöbetleşe görülecekti, sözgelimi bir doktor da yılda bir hafta çöpçülük edebilirdi. Sağlık hizmetleri parasız olacaktı. Besin maddeleri de ucuz, besleyici ve bol. Büyük konaklar, oteller, yazıhaneler, herkesin doğru dürüst bir barınak bulması amacıyla küçük bölmelere ayrılacak, kamuoyuna açılacaktı. Kimin nerede oturacağı kurayla saptanacaktı. Savaşların sonu gelecekti ve sonunda ulusal sınırlara gerek kalmayacaktı, dünyada yaşayan herkes bir tek ortak çıkar, işçi sınıfının çıkarlarını gözetecekti.</p>
<p class="calibre1">Falan filan.</p>
<p class="calibre1">Ne yaman bir büyücüydü!    '</p>
<p class="calibre1">Mary Kathleen kulağıma fısıldadı, “sen de tıpkı onun gibi olacaksın Walter.” .</p>
<p class="calibre1">“Çalışacağım,” dedim. Çalışmaya niyetim yoktu oysa.</p>
<p class="calibre1">Bu özgeçmişin beni en tedirgin eden yanı, hiç kuşkusuz, bölük pörçük kanıtlarla da olsa, benim hiçbir zaman ciddi biri olamadığımı göstermesi. Gerçi başım bir çok kereler belâya girdi ama hep rastlansal olarak. Ne yaşamımı, hattâ ne de rahatımı insanlığa Hizmet için tehlikeye attım. Yazıklar olsun bana.</p>
<p class="calibre1">Kenneth Whisder’i önceden dinlemiş olanlar, Sacco ile Vanzetti’nin idamları sırasında grev gözcülerini Charlestown CeZaevi’nin kapısına nasıl götürdüğünü anlatması için yalvardılar. Şu anda Sacco ile Vanzetti’nin kim olduklarım size anlatmak zorunda kalmam, doğrusu tuhaf geliyor bana. Geçenlerde, RAMJAC’tan Isreal Edel’e, hani şu Arapahoe eski gece bekçisine soracak oldum da bana onların Chicago’lu iki zengin, keyif için adam öldüren iki kanlı katil olduklarım söyledi güvenle. Demek onları Leopold ve Loeb’le karıştırmış.</p>
<p class="calibre1">Neden sinirimi bozdu bu olay dersiniz? Gençlik yılla» rımda, Sacco ile Vanzetti öyküsünün, Hazreti İsa’nın öyküsü kadar dokunaklı ve içe işleyen bir anlatımla <span class="calibre2">sık sık </span>yineleneceğine inanıyordum. Kendi yaşam sürecine duyduğu <span class="calibre2">şaş</span>kınlığı, yaratıcılığa dönüştürme çabasındaki her çağdaş insan, diyordum kendi kendime, Sacco ile Vanzetti’nin Tut-kusu’na, elektrikli sandalyede son bulacak bu tutkuya kapılmaz mıydı?</p>
<p class="calibre1">Sacco ile Vanzetti’nin çağdaş çarmıha geriliş oyununa gelince: tıpkı Golgota’da olduğu gibi, aşağı tabakadan üç kişinin cezaları birlikte infaz edildi. Yalnız bu kere, üçünden yalnızca biri suçsuz değildi. Üçünden ikisi suçsuzdu.</p>
<p class="calibre1">Suçlu, Celestino Maderios adındaki ünlü soyguncu, gözü kara katil, başka bir cinayetten ötürü idam ediliyordu. Son anlar yaklaşınca, Sacco ile Vanzetti’ye yüklenen cinayetleri de işlediğini itiraf etti.</p>
<p class="calibre1">Neden mi?</p>
<p class="calibre1">“Sacco’nun karısını buraya çocuklarıyla geldiğinde gördüm, çocuklara acıdım.”</p>
<p class="calibre1">Bu sözlerin, çağdaş bir Çarmıha Geriliş Oyunu’nda usta bir oyuncu tarafından söylenişini düşünün.</p>
<p class="calibre1">İlkin, Maderios öldü. Cezaevinin ışıkları üç kere karardı.</p>
<p class="calibre1">Sıra Sacco’daydı. İçlerinde tek aile babası oydu. Onu canlandıran oyuncunun çok zeki bir adam çizmesi gerekiyor, dil öğrenmeye pek yatkın olmadığından, elektrikli sandalyeye bağlandığı sırada, tanıklara zayıf İngilizcesiyle karmaşık şeyler anlatmaya kalkışmayacak kadar zeki bir adam.</p>
<p class="calibre1">“Yaşasın anarşi,” demişti yalnızca. “Hoşça kal karıcığım. Çocuklarım, bütün dostlarım hoşça kalın. İyi akşamlar beyler,” demişti sonra. “Hoşça kal Anacığım,” demişti. Sacco, ayakkabıcıydı. Cezaevinin ışıkları üç kere karardı.</p>
<p class="calibre1">Vanzetti, sonuncuydu. Kimsenin yerini göstermesine kalmadan, kendisinden önce Maderios ile Sacco’un oturduğu elektrikli sandalyeye oturdu. Kimsenin haklarını bildirmesine kalmadan tanıklara seslendi. İngilizce, onun da ikinci diliydi ama bu dili İavrakça kullanabiliyordu.</p>
<p class="calibre1">Bakın dediklerine:</p>
<p class="calibre1">“Size şunu söylemek isterdim,” dedi, “suçsuzum ben. Hiç bir zaman suç işlemedim, arasıra günah işledim yal<span class="calibre2">nızca. Hiçbir suçla </span>ilişkim yok, yalnız bununla değil, hiçbir tür suçla Suçsuz bir adamım ben.” Tutuklandığı sırada, gezgin balık satıcılığı yapıyordu.</p>
<p class="calibre1">“Bana bu kötülüğü yapan bazı kimseleri bağışlamak isterim,” dedi. Cezaevinin ışıkları üç kere karardı. '    ,</p>
<p class="calibre1">Öyküye dönelim:</p>
<p class="calibre1">Sacco ile Vanzetti, kimseyi öldürmemişlerdi. Bin dokuz-yüz sekiz yılında, birbirlerinden habersiz İtalya’dan Amerika’ya göçmüşlerdi. Benim annem ve babamla aynı yılda.</p>
<p class="calibre1">Babam, on dokuz yaşındaymış, Vanzetti, yirmi. Ö sıralar, Amerikalı işverenler, ucuz ve kolay sömürülen emek bulabilmek için ücretleri de düşük tutmak amacıyla ülkenin kapılarını emeğe açmışlardı ardına kadar.</p>
<p class="calibre1">Sonraları Vanzetti, “İlk şaşkınlığı, göçmen merkezinde duydum,” demişti. Memurlar, güverte yolcularını hayvan yerine koyuyorlardı. Amerika kıyılarına yeni ayak basanların sırtlarındaki ağır gözyaşı yükünü hafifletecek tek dostça, tek yüreklendirici söz çıkmıyordu ağızlarından. ”</p>
<p class="calibre1">Babamla Annem de aşağı yukarı aynı şeyleri anlatmışlardı bana. Onlar da, sonunda kesimevini boylamak üzere nedense olmadık acılara katlanan ahmaklar olarak görmüşlerdi kendilerini.</p>
<p class="calibre1">Annemle Babama Cleveland’deki Cuyahoga Köprücülük ve Demir İşletmesi’nhı temsilcisi hemen el koymuş. Bay McCone, bu adama yalnızca sarışın Slavlar bulmak görevi verildiğini söylemişti, çünkü babasının kuramına göre sarışınlarda, Almanların mekanik yaratma gücü ve dayanıklılığı Slavların edilgenliği dengeli gidermiş. Temsilci, fabrika işçilerinin yanısıra McCone ailesi bireylerinin sürü sürü evlerinde iş görebilecek eli yüzü düzgün hizmetçiler de kapatıyormuş. işte annemle babamın hizmetçi sınıfına girmeleri böyle olmuş.</p>
<p class="calibre1">Sacco ile Vanzetti’nin yazgıları o kadar parlak değilmiş, İnsan makinesinde onların kalıplarına gereksinme duyan</p>
<p class="calibre1">bir simsar yokmuş. “Nereye gidecektim? Ne yapacaktım?” diye yazıyor Vanzetti. “İşte vaadedilen <span class="calibre2">ülkedeydim. </span>Köprü üstündeki geçitte hızla giden tren, dönüp bakmıyordu bile. Otomobiller, tramvaylar geçip gidiyorlardı, umurlarında değildim.” Böylece Sacco ile yine birbirlerinden habersiz, açlıktan ölmemek, en düşük ücret karşılığında herhangi bir iş bulabilmek amacıyla önlerine gelene çat-pat İngilizceleriyle yalvarmaya, kapı kapı dolaşmaya başlamışlar. Zaman hızla geçiyordu bu arada.    ’</p>
<p class="calibre1">İtalya’da ayakkabıcılık yapan Sacco, Milford Massac-husetts’te, garip bir raslantıyla Mary Kathleen O’Looney’nin annesinin doğduğu kasabada, bir ayakkabı fabrikasına buyur edilmiş sonunda. Sacco evlenmiş, bahçeli bir ev bulmuş. Dante adında bir oğulları, İnez adında bir kızları olmuş çiftin. Sacco, günde on saat olmak üzere haftada altı gün çalışıyormuş. Yine de grevdeki işçilerin daha yüksek ücret almak, işyerinde insan yerine konmak adına düzenledikleri gösterilerde sesini yükseltmek gibi etkinliklere zaman ayırabilmiş. Dokuz-yüz on-altı’da bu yüzden tutuklanmış.</p>
<p class="calibre1">Vanzetti’nin belli bir zenaatı olmadığından, durmadan iş değiştiriyormuş -lokantalarda çalışmış, taş ocağında, bir çelik atelyesinde, bir ip fabrikasında. Hızlı bir okurmuş Vanzetti. Marks’ı, Darwin’i, Hugo’yu, Gorki’yi, Tolstoy’u, Zola’yı, Dante’yi iyi bilirmiş. Harvardlılarla tek ortak yanı da bu. Dokuz-yüz on-altı’da Vanzetti, şimdilerde RAM-JAC’m bir yan kuruluşu haline gelen Plymouth Halatçıhk Şirketi’ne karşı girişilen bir grevde başı çekmiş. Bu olaydan sonra hemen tüm iş yerlerinde kara listeye alınmış ve geçimini gezgin balıkçılıkla sağlamaya başlamış.</p>
</body>
</html>
