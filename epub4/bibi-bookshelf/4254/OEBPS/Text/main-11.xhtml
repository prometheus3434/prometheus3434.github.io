<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">OTUZ DÖRDÜNCÜ BÖLÜM</span></h2>

  <p>Elena tepeden tırnağa kaskatı kesildi. "O konudan hiç bahsetmem."</p>

  <p>Raphael gerçekleri biliyordu, ancak Elena'nın sesindeki acayip gevrekliği duyunca bu gerçeklerin ona hiçbir şey&nbsp;anlatmadığım anladı. "Beth uygun değil," dedi, Elena'yla&nbsp;atışmak yerine.</p>

  <p>"Emin misin?"</p>

  <p>"Evet." Raphael hususi araştırmıştı... çünkü Elena'nın bilmek isteyeceğini tahmin etmişti.</p>

  <p>"Ah, kahretsin." Elena bir elini suratına sürttü. "Kocası bir moron ama kardeşimi seviyor."</p>

  <p>"Ölümsüzlüğü daha çok seviyor ama," dedi Raphael, yüzyılların verdiği deneyimle. "Öyle olmasaydı, karısının&nbsp;da kabul edildiğini duyana kadar beklerdi."</p>

  <p>Elena yüzünde geçit vermez bir ifadeyle RaphaeTe baktı. "Sende iyiye inanç kaldı mı hiç?"</p>

  <p>"Eğer Uram'ı öldürebilirsek, o zaman belki kötülüğün her zaman kazanmadığına inanırım." Belki. Raphael o kadar çok hainliğe tanık olmuştu ki insanları bir kelebek kadar kısa ömürlerinde teselli eden masallara inanmıyordu.</p>

  <p>Elena başını sağa sola sallayıp Michaela'nın evine doğru yürümeye başladı. "Açlıktan ölüyorum."</p>

  <p>"Uzun mesafe koştun." Bir avcıya yaraşır yiyecekler hazırlaması için Montgomery'ye mesaj yolladı.</p>

  <p>"Sen yemek yemezsen ne olur?"</p>

  <p>Kimsenin bin yıldan uzun zamandır ona sormayı akıl etmediği bir başka soru. "Sararıp solarım."</p>

  <p>"Halsizleşir misin?" Elena çömeldi, toprağa dokunup parmaklarını burnuna götürdü. "Bir koku aldım sandım&nbsp;ama gitti."</p>

  <p>Raphel cevap vermeden önce vampir avcısının doğrulmasını bekledi. "Hayır, gerçek anlamda solarım, hayalete dönüşürüm. Yemek, fiziksel görünüşümüzün temelidir."</p>

  <p>"O zaman neden diğer melekler aç kalmıyor, anlarsın ya, görünmezlik kuvvetine sahip olmayanlar?"</p>

  <p>"Solmak demek, görünmez olmak demek değildir, sadece bizi tüketir. Gıda eksikliği aynı zamanda gücümüzü de süzüp eksilttiğinden, solmak iyi bir şey değildir."</p>

  <p>"Yani bir meleği savunmasız kılmak istesem, aç bırakmam yeterli mi?"</p>

  <p>"Önümüzdeki elli yıl boyunca zapturapt altına almayı planlıyorsan evet." Elena'mn yüzündeki şoku, sonra hayreti gördü. "Aç kalma göreceli bir kavramdır. Bir vampirin&nbsp;aksine, bir melek kolay kolay solmaz."</p>

  <p>"Vampirler solmaz, büzüşür," diye mırıldandı Elena ve Raphael'e öyle geldi ki, bir şeyi hatırlamıştı. "Ne kadar&nbsp;yaşlılarsa, o kadar çok büzüşürler." Elena, Michaela'nın&nbsp;bahçesinin kenarında durup başmeleğin camına doğru&nbsp;baktı. "Aynı kavram ama sanırım."</p>

  <p>"Evet." Raphael de vampir avcısının bakışını takip edip tam da aynı noktadan dün nasıl kafasını kaldırıp baktığını&nbsp;hatırladı. "Kokusunu mu aldın?"</p>

  <p>"Evet." Elena altdudağmı ısırıp geldikleri tarafa doğru arkasına baktı, sonra dikkatini tekrar pencereye çevirdi.&nbsp;"Bir terslik var."</p>

  <p>"Ortalık fazla sessiz. Muhafızlar nerede?" Raphael bütün alanı gözleriyle taradı, Uram'ın göze çarpan kanatlarını aradı. "Buraya bizden çok önce varmış olamaz.&nbsp;Geraldine'in anılarına göre, kovalamacayı sezip onu elinden yere fırlatmış."</p>

  <p>Elena gözlerini kısarak bir bakış attı. "Ne yapmayı planlıyordu, kadını bir sanat eserine dönüştürmeyi, onu bulanları şok etmeyi mi?"</p>

  <p>"Evet."</p>

  <p>"Belli oluyor. Tepeden şöyle bir uçup bakabilir misin?"</p>

  <p>Raphael kanatlarını topladı, kendini yukarı doğru iterek havalandı. Her zaman için değerini bilmediği bir özgürlüktü bu... ta ki bir avcının gözlerinde uçma açlığını görene kadar. <span style="font-style:italic;">Aleni işaret yok,</span> dedi Elena'ya, artık zihinsel&nbsp;bağlantıları zahmetsizce gerçekleşiyordu.</p>

  <p>"İçeri giriyorum."</p>

  <p>Elena'nm onunla bu kadar rahat konuşması sıradışıydı. Elena'nm, sadece dışından konuştuğunu, başmeleğin kelimeleri zihninden aldığını sandığının farkındaydı Raphael&nbsp;ama tam olarak doğru değildi bu; Elena aktif bir beynin&nbsp;karmaşasında kaybolmadan önce düşüncelerini nasıl ok&nbsp;gibi fırlatacağını çok iyi biliyordu. Aynı zamanda istediği zaman Raphael'i engelleyebiliyordu. Canını yakıyordu&nbsp;ama yapabiliyordu. RaphaeTin içindeki kendini beğenmişlik bundan pek hoşnut olmamıştı ama aynı zamanda çok&nbsp;ilgisini çekmişti.</p>

  <p>Aşağı doğru bir esinti yaratarak Elena'nm arkasında yere inmek için kanat çırptı. "Tek başına giremezsin." Hiçbir ölümlü Uram karşısında zafer kazanmayı umut edemezdi.</p>

  <p>Elena karşı çıkmadı, fakat gözlerindeki bakış, odaklanmış, doğuştan avcı bakışı tam şu anda, onu bir başka silahtan ibaret gördüğünü gösteriyordu. Keskince başım&nbsp;sallayıp eve kadarki yolu tepti ama önden dolaşmak yerine, sürgülü kapıları tek yana itti. "Kokusundan bozulabilirim," diye fısıldadı. "Şu an burada."</p>

  <p>Raphael elini Elena'nın arkasına koydu. "Ben önden girerim."</p>

  <p>"Maço ayaklarına yatmaya vakit yok."</p>

  <p>"Bir tuzak olabilir. Sen ölümlüsün." Raphael eşikten içeri adımını atıp odayı taradı, kütüphaneyi. "Gel."</p>

  <p>Elena sessiz adımlarla onu izledi. "Koku içeride daha derinlerde."</p>

  <p>Raphael kütüphanenin kapısını açıp dışarı çıktı. Riker tam karşısındaki duvara kazıkla saplanmıştı, boğazından&nbsp;tahta bir sandalye ayağı geçirilmişti. Vampir hâlâ yaşıyordu ama şuurunu yitirmişti, muhtemelen şakaklarına kan&nbsp;akıtan, başına aldığı darbeden dolayı.</p>

  <p>"Tanrım," diye fısıldadı Elena. "Çok kötü bir hafta geçiriyor. Onu bırakalım mı?"</p>

  <p>"Kazık yerinden çıkarılana kadar iyileşmez."</p>

  <p>"O zaman gidelim. Aynı anda sadece bir psikopatla uğraşabilirim." Elena sol tarafı işaret etti başıyla.</p>

  <p>Raphael o yana yürümeye başlayınca muhafızlardan bir diğerini, Michaela'nm Charisemnon ile geçirdiği yıllardan&nbsp;kalma haşin hisler uyandıran bir heykele oturtulduğunu&nbsp;görünce hiç şaşırmadı. Vampirin başı yanlış yöne yatıktı,&nbsp;yaşıyor olamazdı. "Ölmüş."</p>

  <p>"Boynu mu kırılmış?"</p>

  <p>"Kafası kopmuş," diyerek Raphael ona başın boynuna sadece birkaç tendonla bağlı durduğunu gösterdi, "aynı&nbsp;zamanda kalbi sökülmüş. Planlanmamış ama. Sırf yolundan çekilmesi için yapılmış." Raphael bir ayağını basamağa koydu.</p>

  <p>"Hayır." Elena ters yönü işaret etti. "Daha içeride."</p>

  <p>Havayı bir çığlık deldi.</p>

  <p>Raphael, Elena'yı koşmaktan alıkoydu. "Uram'ın istediği bu." Elena'yı arkasına itip sese doğru gitti. Uram bir strateji uzmanıydı; Elena'nın onların kilit adamı olduğunu çakmıştı herhalde. Elena'yı etkisiz hale getirirse, seneler senesi Meclis'i istila edebilirdi, başka doğuştan avcılar&nbsp;da vardı ama hiçbiri Elena kadar yetenekli değildi. Ayrıca&nbsp;Uram bozulmaya başlamasından sonraki ilk yarım yüzyıl&nbsp;içinde öldürülmezse, hükmedecek kadar güç bile toplayabilirdi. Ve dünya kan içinde boğulurdu.</p>

  <p>Elena, Raphael'in kanadını çekti hafifçe. Râphael omzunun üstünden baktı, dikkatini dağıtmaması için onu uyarmak üzereydi. Bir ölümsüz için bile, ölümcül bir hata&nbsp;olabilirdi. Elena yukarıyı işaret ediyordu. Raphael başıyla onayladı. <span style="font-style:italic;">Biliyorum.</span> Tıpkı çoğu meleğin evinde olduğu&nbsp;gibi Michaela'nm evinin tavanları yüksekti. Oturma odası,&nbsp;tıpkı Raphael'inki gibi evin merkez noktasıydı, üst katlar&nbsp;dört bir kenarı çevreleyecek şekilde sıralanmıştı. Uram&nbsp;aşağıda bekleyecek değildi, yukarıda beklerdi.</p>

  <p>Raphael dezavantajlı duruma düştü böylece. Bu ev, melekler için tasarlanmaktansa insanların meskeniyken yeniden dizayn edilmişti. Raphael'in doğrudan oturma alanına uçabileceği yüksek pencereler yoktu. Kapıdan geçerek girmek zorundaydı. Elena tekrar kanadını çekiştirince Raphael kulağını avcının dudaklarına yaklaştırdı.</p>

  <p>"Bırak ben gireyim önce. Sen hemen arkamdan gel, beni öldürmeye vakit bulamasın."</p>

  <p>Elena ile tanışmadan önce birisi ona bu planı özetlesey-di, cevabı hemen hazırdı. Evet, avcıyı önden yollayıp kan-dandoğanın dikkatini dağıt. Eğer avcı ölürse, bu savaşı kazanmanın ufak bir bedeli olurdu. Ama Raphael artık onu tanıyordu, onunla beraber olmuştu, Elena ona aitti.</p>

  <p>Elena sanki başmeleğin düşüncelerini okumuş gibi gözlerini kıstı.</p>

  <p>"Alçaktan gir," dedi Raphael, vampir avcısını şaşırttığını bilerek. "Başının olduğu yüksekliği hedef alacaktır. Yuvarlan."</p>

  <p>Elena başıyla onayladı. "Kesinlikle içeride. Koku kanıma sızdı; o kadar ağır, o kadar yoğun ki." Ardından kapıya doğru ilerledi.</p>

  <p>Sonraki saniyeler insanüstü bir hızda geçti. Elena yuvarlanarak içeri girdi, kapıdan kıymıklar uçtu, öfkeli bir uluma duyuldu ve Raphael içeri dalıp avcısına safi enerji&nbsp;şimşekleri yollayan Uram'a baktı.</p>

  <p>Raphael kendi enerjisini toplayıp yukarı kalktı. İşte bu da avı yönetme görevinin ona verilmesinin başka bir sebebiydi. Onlar Meclisi içinde, sadece dört başmelek enerji&nbsp;şimşeği çıkarabiliyordu. Zaman içinde kazanılan bir yetenekti bu, ancak sadece bu yeteneği kazanmak için gereken&nbsp;iz yerindeyse. Ayrıca Sessizlik odasının aksine, bu gücün&nbsp;içeriden çıkması gerekmiyordu. Raphael doğrulurken&nbsp;elektrik kaynaklarından enerjiyi toplayıp aşağıda yanan&nbsp;lambalara kısa devre yaptırdı.</p>

  <p>Uram daha orada olduğunu anlayamadan Raphael ilk şimşeğini ona fırlattı. Tam göğsünün ortasına vurup baş-meleği duvara yapıştırdı. Ancak Uram da haybeye başmelek olmamıştı. Tahtaya çarpıp zarar görmekten kendini&nbsp;alıkoyup karşılığında ona kor-kırmızı bir alev fırlattı. Raphael alevden kaçtı, kanatlarına değerse düşeceğinin farkındaydı. Bir ölümsüze gerçekten hasar verebilecek şeylerden&nbsp;biri melek ateşiydi.</p>

  <p>Melek ateşi ve bir avcının tabancası, diye düzeltti kendini. <span style="font-style:italic;">Elena'nın, beni elden ayaktan kesen o küçük tabancayı kuşandığını mı görmüştüm?</span></p>

  <p>Bir başka mavi kırmızı atışmasıyla duvarda koca bir delik açılıp dingin bir sessizlikle yere tozlar saçıldı. Raphael dövüşürlerken Uram'ı izledi, canavarı görmeye çalıştı. Fakat başmelek her zamanki gibi görünüyordu, Raphael'in&nbsp;darbelerini savuşturmaya çalışıp kendi darbelerine odaklanırken yeni vampir dişlerini saklamıştı.</p>

  <p>Yandan geçen bir alev topu Raphael'in kanadına sürtündü. Tiz çığlıklar atan sinir uçlarını silkeleyip ateşe karşılık verdi ve diğer meleğin sol kanadının ucunu yakaladı. Uram dişlerini göstererek uluyunca canavar ortaya çıktı,&nbsp;gözlerinde kırmızı alevler, dudaklarından dışarı çıkan sivri dişler... ve ellerinde dönen bir alev.&nbsp;&nbsp;&nbsp;&nbsp;'</p>

  <p>Kan onu güçlendirmişti.</p>

  <p>Son damlaydı bu, baştan çıkış, kuduruştu. Bulaşıcı bela hâkim olduktan sonra kan, bir meleğin gücünü en üst seviyeye kadar yükseltirdi. Ancak o zamana değin nasıl belirirlerse belirsinler, o kadar kafayı sıyırırlardı ki, pek önemi&nbsp;kalmazdı. Ne .var ki, Raphael köşeye kıstırılacak toy bir&nbsp;oğlan değildi. Son anda çömeldi ve melek ateşi iki saniye&nbsp;önce bulunduğu duvara çarptı, yoluna çıkan her şeyi yok&nbsp;edip dış dünyayı ortaya çıkardı, Raphael ani bir yükselişle&nbsp;tekrar doğruldu.</p>

  <p>Bir şey ateş etti, yüksek bir çıtırtı oldu. Uram yana kaykıldı, sendeledi ve Raphael kanadının altındaki yırtığı gördü. Savunmasız noktayı hedef alıp atışım yaparak müthiş bir hasar verdi. Fakat Uram çoktan harekete geçmişti. Raphael'in ikinci atışından kaçıp çarpışmalarının açtığı&nbsp;delikten dışarı uçmuştu.</p>

  <p>Raphael peşinden gitti, kandandoğan melek yaralıyken onu indirebileceğini biliyordu. Tam gün ışığına çıkmıştı ki,&nbsp;bir beden ona çarptı. Raphael son sürat dönerek aşağı düşmeye başladı ve ancak yılların tecrübesinin getirdiği bir&nbsp;beceriyle yumuşakça yere indi ve cesedi yerin daha temiz</p>

  <p>gibi görünen bir noktasına koydu.</p>

  <p><span style="font-style:italic;">Michaela.</span></p>

  <p>Dişi başmeleğin kalbi yerinde değildi, organın olması gereken yerde kor gibi parlayan bir kırmızı top vardı. Rap-hael durup düşünmeden mavi alevle kaplı elini içeri sokup&nbsp;kırmızıyı çıkardı, bir duvara çarpıp yıkıcı gücünü dağıttı.&nbsp;Michaela’mn kalbi, gözlerinin önünde yeniden iyileşmeye&nbsp;başladı.</p>

  <p>"Elena!"</p>

  <p>"Buradayım." Raphael'in koluna dokundu Elena, dehşet içinde Michaela'nın göğsünden kalan dağınıklığa bakıyordu. "Ne..."</p>

  <p>Michaela'yı olduğu yerde bırakıp kolunu Elena’ya doladı ve havaya uçtular. "İzini sür."</p>

  <p>Elena anında mesajı alıp sımsıkı tutundu ve tetik bir şekilde başını salladı. Raphael, Uram'ın kaçmak için kullandığı delikten çıkınca Elena yukarıyı, sonra Manhattan'ı işaret etti. Raphael hızlı olduğunu biliyordu ama Uram açık ara farkla uçuşa başlamıştı. Aynı zamanda Raphael birisini&nbsp;daha taşıyordu ve her ne kadar diğer melek yaralıysa da,&nbsp;Raphael de yaralıydı. Ama yaklaşmışlardı, çok yaklaşmışlardı... Ta ki Lincoln Tüneli'nin üstündeki Hudson'a ulaşana kadar.</p>

  <p>Nehrin suları aşağıda çalkalanıyordu ama Elena havada Uram'm kokusunu bulamadı. Raphael yüzüne suların hafifçe püskürdüğünü hissedecek kadar alçalttı onları.&nbsp;"Suyun etkisini biliyor." Elena'nın sesi safi hüsran doluydu. "Ya içine daldı ya da yüzeye o kadar yakın uçtu ki, rutubetten kokusu kayboldu."</p>

  <p>Raphael gereksiz bir öfke nöbetine girip gücünü göstermemek için kendini zor tuttu. Onun yerine, nehir boyunca ve çevresince izi kaybettikleri noktada uçup durdu. "Hiçbir şey bulamıyorum," dedi Elena. "Hassiktir."</p>

  <p>Raphael de sessizce aynı hisleri paylaşıp bulutlara gebe bir gökyüzünden sessizce Michaela'nın evine uçurdu onları, Dmitri'ye nehrin her iki tarafım araştırma ekibiyle donatması emrini yolladı. O araştırmanın meyve verme ihtimali son derece düşüktü; Uram saklanacak bir yer bulana&nbsp;kadar görünmezlik büyüsünü korusa yeterdi. Bir başme-lek için, yaralı da olsa bebek işiydi bu.</p>

  <p>Michaela hâlâ bıraktığı yerdeydi ama kalbi artık, yırtılıp parçalanmış göğsünün içinde atan, nabzı olan bir organdı. Gözleri açıktı, Raphael'in görmeyi hiç beklemediği bir&nbsp;dehşetle doluydular. Michaela çok yaşlıydı, çok görmüş&nbsp;geçirmiş, gerçek korkuyu bilecek kadar deneyimliydi.</p>

  <p>"Delirmiş," dedi, Raphael yanma çömelip elini tutunca. Michaela'nın ağzından köpük köpük kanlar fışkırdı. "Bir&nbsp;zamanlar tanıdığım erkekten eser kalmamış."</p>

  <p>Raphael, Elena'mn bir adım geri çıktığını görüp vampir avcısının onları yalnız bıraktığını anladı. Michaela onunla&nbsp;konuşur konuşmaz, Uram onu öldürürdü, Elena, Micha-el'aya karşı bir an için bir semptari duydu. Elena ne kadar&nbsp;da insandı. "Seni almak için tekrar gelecek." Bir başka meleği öldürmek, vahşi bir geçiş ritüeliydi, kandandoğanlann&nbsp;karşı koyamadığı bir mecburiyetti. Bir kere birisine kafayı&nbsp;taktılar mı, ilgilerini asla yitirmezlerdi.</p>

  <p>"Dedi ki," Michaela öksürdü, hâlâ göğsünde kapanmaya devam eden delikten kalbi görünüyordu, "onu bu varoluş haline bağlayan son şey benmişim, ben de ölünce&nbsp;Yükselmekte özgür kalacakmış. Yükselip ne olacak?"</p>

  <p>"Ölüm, biteviye ölüm," dedi Raphael, dişi başmeleğin elini tutmayı sürdürüp. Michaela bir kobraydı ama gerek duyulan bir kobraydı. Eğer onu kaybederlerse, Onlar&nbsp;Meclisi'nin dengesi çok fena şaşardı. Kendini Uram'm yerine koyabilecek birisi vardı ama ikinci bir kişi yoktu. "Sen&nbsp;neredeydin?"</p>

  <p>"Muhafızlarımı hakladıktan sonra bir kere kalbimi çıkardı, sonra bir kere de çatının üstünde bilinçsiz bıraktı beni. Tam uçabilecek kadar iyileşmiştim ki," bir daha öksürdü ama kan yoktu, "ateşi içime koydu. Yaymaya vakti&nbsp;olmadı."</p>

  <p>İkisi de biliyordu ki, eğer Uram o ateşi yayabilseydi, Michaela ıstırap çektirici ve tam ölüme kavuşacaktı.</p>

  <p>"Git," dedi, bakışları Raphael'in kanadında gezinerek. "Yaralısın. Ondan önce iyileşmek zorundasın."</p>

  <p>Raphael kafa sallayıp ayağa kalktı, Michaela'mn birkaç dakika sonra toparlanacağını biliyordu. "Holde bir muhafız gördüm, Riker kütüphanenin girişinde kazığa çakılmış.&nbsp;Diğerleri nerede?"</p>

  <p>"Hepsi öldü," dedi Michaela ona, sol elini kaldırıp. Yüzük parmağında kanlı bir tektaş parladı. "Çatıdalar."</p>

  <p>"Özel koruma ayarlayacağım."</p>

  <p>Michaela bu kez karşı çıkmadı. "Evine davet etmeyecek misin?" Michaela canlanmaya başlamıştı, ölümsüzlerin&nbsp;çok erken dönemde öğrendiği üzere dehşetini gömmeyi&nbsp;başardı.</p>

  <p>Raphael diğer başmelekle göz göze geldi. "Baştan çıkarıcı bir hedef olma özelliğini koruman lazım."</p>

  <p>Michaela’mn bakışının altındaki korku dağıldı. "Bu gece geri dönmez."</p>

  <p>"Hayır, fazla kötü yaralandı. Uram düşmüşken sen de evini tamir ettir." Raphael başını çevirip bir zamanlar duvarın olduğu, devasa deliğe baktı. "En azından yapabildiğin kadar. Melek korumalarımdan bazılarını da yollarım."</p>

  <p>Michaela, çıplak göğsünü eliyle kapatma zahmetine girmeden doğruldu. Vücudu, kullanmakta hiç tereddüt etmediği bir silahtı. Fakat o esnada endişelerinin sebebi bu&nbsp;değildi. "Baştan çıkarıcı bir hedef olma statümü düşürmez&nbsp;mi?" Michaela işte o anda Uram'm ölmesi gerektiğini bilen&nbsp;bir başmelekti.</p>

  <p>"Diğer başmelekleri bile düşünüp endişelenmeyecek kadar kibirli, bunu herkesten çok daha iyi biliyorsun."</p>

  <p>Michaela, gözlerinde gerçek acıdan bir kıvılcımla bakışlarını kaldırdı. "Onu sevmiştim. Bir başmeleğin seveceği kadar."</p>

  <p>Raphael yorum yapmadan Elena'yı bulmaya giderek Michaela'yı, ölümsüzlüğün ona neler yaptığını düşünmek üzere kendi haline bıraktı. Vampir avcısı onu dışarıda, ormanın başladığı noktada bekliyordu. Gözleri hemen&nbsp;Raphael'in kanadına kaydı. "Sana zarar vermiş." Öfkesi&nbsp;havada kırbaç gibi şakladı.</p>

  <p>"Ben onu daha fena yaraladım."</p>

  <p>"Piç herif kaçtı." Elena yürürlerken yapraklara tekme attı. "Kaltak Majesteleri nasıllar?"</p>

  <p>"Yaşıyor."</p>

  <p>"Yazık." Yakıcı bir sözdü ama Raphael avcının içindeki şefkati hatırladı.</p>

  <p>Üst kolunu tuttu. "Michaela için üzülme sakın. Bu zafiyetinden faydalanıp seni yok eder."</p>

  <p>"Yine de hayatını kurtardın."</p>

  <p>Raphael elini Elena'mn dirseğine doğru kaydırıp sonra çekti. "O gerekli birisi. Ne kadar imkânsız görünse de, Michaela, Charisemnon ve Lijuan'dan daha insan."</p>

  <p>Raphael'in bahçesine çıkıp evine girerlerken Elena hiçbir şey demedi. Montgomery bekliyordu. Raphael'in yaralanması karşısındaki sıkıntısı her zamanki hürmetine gölge düşürdü. "Efendim? Şifacı?"</p>

  <p>"Gerek olmayacak." Vampir, ellerini burmaya devam edince Raphael omzuna dokundu. "Rahat ol. Karanlık çökmeden iyileşir."</p>

  <p>Montgomery rahatladı. "Yemeği getireyim mi? Öğlen vakti olmak üzere."</p>

  <p>"Evet." Vampir koridorda uzaklaşırken Raphael,</p>

  <p>Elena'ya döndü. "Galiba ikinci kez birlikte yıkanacağız." Geraldine ve Michaela, ikisi birden onda iz bırakmıştı,&nbsp;kendi aldığı yaraların kırmızı lekesini de saymıyordu.</p>

  <p>Elena yanaklarındaki kesiklere dokunup yüzünü buruşturdu, havaya savrulan toz topraktan olmuştu. "Ben kısa bir duş alsam yeter. Eğer suya girersem, derim soyu-labilir." Kanlı giysilerine şöyle bir baktı, Raphael tarafından kucakta taşınmanın bir sonucuydu bu. "Kahretsin ya,&nbsp;başka yedek kıyafet almamıştım galiba."</p>

  <p>Tam cevap verecekken Raphael yaklaşan kanat seslerini, bir başka meleğin gelişini duydu; işitilmek isteyen bir melekti bu. Raphael kafasını kaldırıp bakınca karşısında&nbsp;Jason'ı buldu. Melek saygıyla başını öne eğdi, siyah saçları&nbsp;arkaya yatırılmıştı. "Efendim, bir sorunumuz var."</p>

  <h2><a id="bookmark1"></a><span style="font-weight:bold;">OTUZ BEŞİNCİ BÖLÜM -</span> <span style="font-weight:bold;text-decoration:line-through;">-</span> <span style="font-weight:bold;">» ♦»</span><span style="font-weight:bold;text-decoration:line-through;">- -</span> <span style="font-weight:bold;">■ ~ .</span></h2>

  <p>Elena yeni melekten gözlerini alamıyordu. Suratı... hiç böyle bir şey görmemişti. Sol tarafı baştan başa incecik&nbsp;noktalar ve kıvrımlı sarmal desenlerden oluşan, egzotik&nbsp;bir dövmeyle kaplıydı ve mürekkep, pırıldayan esmer teninin üstünde' simsiyah duruyordu. Bir Polinezya esintisi&nbsp;gizliydi o tende, o dövmede ama yüz hatlarının keskinliği Elena'nm kendi atalarına da çalıyordu sanki. Eski bir&nbsp;Avrupalı'yla karışık egzotik Pasifik rüzgârların manyak&nbsp;seksi bir karışımıydı.</p>

  <p>"Jason/' diye selamladı Raphael onu.</p>

  <p>"Yaralanmışsın." Yeni meleğin gözleri Raphael'in kanadına kaydı. "Haberim acil değil, bekleyebilir." Jason hafifçe kımıldanınca kanatlarının hışırtısı Elena'ya kanatları tam&nbsp;olarak görmediğini hatırlattı. Elena kaşlarını çatıp vitray&nbsp;camın güneşin ışınlarını mat bir şekilde geçirdiği holün loş&nbsp;ışığında gözlerini kıstı ama hâlâ belirsiz bir gölge dışında&nbsp;bir şey seçemiyordu.</p>

  <p>Sormak zorundaydı. "Kanatların nerede?"</p>

  <p>Jason öylesine bir bakış fırlatıp sessizce tek kanadını açtı. Koyu, kiilümsü bir siyahtı. Kanat ışığı yansıtmıyor,</p>

  <p>adeta ışığı emiyordu, kenarları karanlıkta belirsizdi. "Vay canına," dedi Elena. "Sen tam bir gece bekçisisindir."</p>

  <p>Jason ondan Raphael'e döndü. "Rapor bekleyebilir ama duyman çok önemli."</p>

  <p>"Bir saat sonra buluşuruz."</p>

  <p>"Efendim, akşamın erken saatleri uygunsa eğer, öncesinde uçup başka bir şeye bakmak istiyorum."</p>

  <p>"Dönünce benimle temasa geç."</p>

  <p>Jason kısa bir kafa sallayışla yanlarından ayrıldı. İkisi de temizlendikten ve Jeeves’in getirdiği yiyeceklere gömüldükten sonrasına kadar ağzını açmadı Elena. "Kâhyan&nbsp;giysilerimi yıkamış," dedi yatağın üstünde bağdaş kurmuş&nbsp;otururken. Dünkü kargo pantolon ve tişört yıkanmış <span style="font-style:italic;">ve&nbsp;</span>ütülenmiş vaziyette onu bekliyordu.</p>

  <p>Raphael de yatağa oturmayı tercih ettiğinden tam karşısındaydı ve o da tek kaşını kaldırdı, bir bacağı şiltenin üstünde, bir ayağı yerde, yaralı kanadı en hızlı iyileşmeye&nbsp;ulaşmak için yatağın üstünde serili vaziyetteydi. Raphael, yaralı bölgeye özel bir merhem sürmesini rica ederek&nbsp;Elena'yı çok sevindirmişti ve Elena başmeleğin ona yaşattığı hisler konusunda yalan söyleyemeyecek kadar ağrılı ve&nbsp;hayal kırıklığı içindeydi. Raphael yaralıyken onu yanında&nbsp;tutarak Elena'ya ilişkilerinin nasıl da değiştiğini gösteriyordu aslında. Bu kez Dmitri’ye filan onu sandalyeye bağ-latmamıştı. "Ondan şüpheliyim," dedi Raphael. "Montgo-<span style="font-style:italic;">mery</span> ev işlerini yönetiyor, hiçbir zaman çamaşır yıkamaya&nbsp;tenezzül etmez."</p>

  <p>"Ne demek istediğimi anladın, Başmelek. Tıpkı bir ev cini gibi, sadece daha iyisi!"</p>

  <p>"Her nedense Montgomery'yi bir ev cini olarak hayal etmek, bende sende yarattığı etkiyi yaratmıyor."</p>

  <p>"Zamana bırak." Elena içinde-bir-ben-eksiğim sandviçinden bir ısırık aldı. "Demek Jason senin casusun. Ya da özel ajanın mı demeliyim?"</p>

  <div>
    <p><span style="font-weight:bold;">İ</span></p>
  </div>

  <p>"Çok iyi, Lonca Avcısı." Raphael sandviçin geri kalanını üç ısırıkta mideye indirdi. "Gerçi bazıları yüzünün çok göze çarptığını söyler."</p>

  <p>"O dövme, herhalde çok acımıştır." Elena yüzünü buruşturdu, kendisi dövme yaptıramayacak kadar korkaktı çünkü. Ransom koluna bir şerit çizdirdiği zaman Elena'yı&nbsp;da yaptırması için ikna etmeye çalışmıştı. Ransom'ın derisinden kan sızışını izlemek Elena'yı arkadaşını takip etmeye teşvik etmemişti. "Ne kadar sürmüştür sence?"</p>

  <p>"Tamı tamına on sene," dedi Raphael, Elena'nın ruhunu okuyan gözlerle onu süzerek.</p>

  <p>Elena sandviçini bitirirken başını iki yana salladı. "Çılgınlık her biçimde kendini gösteriyor herhalde."</p>

  <p>Raphael ona bir elma ikram etti. "Bir ısırık alır mısın?"</p>

  <p>"Beni ayartmaya mı çalışıyorsun, Başmelek?"</p>

  <p>"Ah, ama sen çoktan düştün, avcı." Keskin bir bıçakla meyveyi kesip bir dilimi Elena'nın dudaklarına koydu, yoğun bir ilgiyle elmayı ısırışını izledi. "Ağzın çok hoşuma&nbsp;gidiyor."</p>

  <p>Elena'nın vücudunda başlayan, Raphael'in yarandayken hiç geçmeyen tembel sıcaklık arttı, yayıldı, ta ki her hücresine sızıp yaşayan, talepkâr bir nabız halini alana kadar. Elena ağzındaki elmayı yutup yiyeceklerin etrafından&nbsp;emekledi ve Raphael'in önünde dizlerinin üstünde durdu. Raphael dilimin geri kalanını ağzına getirince ısırıp&nbsp;Raphael'in bileğini tuttu.</p>

  <p>Gözleri birbirine kenetlendi, başmeleğin canlı sıcaklığı parmak uçlarında kaldı, bir erkekle öpüşmekten daha erotikti. Elena'nın dudakları Raphael'in parmaklarına sürtündü.</p>

  <p>Başmeleğin yüzüne sıcak ve erkeksi bir his yayıldı, Elena'ya dudaklarını tamı tamına nereye koymasını iste-</p>

  <p>diğini anlatan bir bakış. Ama konuştuğunda, "Bir dilim daha?" dedi.</p>

  <p>Elena pişmanlıkla hayır anlamında başını salladı. "Senin iyileşmen gerek ve benim tekrar iz sürmem lazım." Uram fazla uzaklaşmış olamazdı. Büyük ihtimalle, önceden saklandığı yerlerden birine girmek zorunda kalmıştı.&nbsp;Ki büyük ihtimalle çoktan haritasını çıkardıkları bölge da-hilindeydi. "En büyük fırsatımız bu olabilir."</p>

  <p>Raphael bıçağı ve elmanın geri kalanını bırakıp parmaklarını Elena'nm dudaklarında dolaştırdı. "Michaela'nm ne dediğini duydun mu?"</p>

  <p>"Canavara dönüşmesini mi?" Elena şehvet baş döndürücü bir parfüm gibi üstüne yayılırken omuz silkti. "Depoda gördüklerimizden sonra şaşırmadım."</p>

  <p>"Beni avlar miydin, Elena? Kandandoğan olsaydım?"</p>

  <p>Elena'nın kalbi birden dondu. "Evet," dedi. "Ama sen asla bir canavara dönüşmezsin." Yine de elini kesen bıçağı&nbsp;hatırladı, Times Meydam'ndaki o vampiri de hatırladı.</p>

  <p>Esprisiz bir bakışla güldü Raphael. "Bu bilgi değil, umut." Başını iki yana salladı. "Hepimiz gücün çekiciliğine meyilliyiz. Kan onu güçlendiriyor, yenilmesi zor biri&nbsp;yapıyor."</p>

  <p>Elena başmeleğin yüzünü elleri arasına alıp kendisi evrenin ufkunda bir toz parçası bile değilken binlerce gün doğumu görmüş gözlerinin içine baktı. "Ama senin bir&nbsp;avantajın var," diye fısıldadı. "Artık biraz insansın."</p>

  <div>
    <p><span style="font-weight:bold;">Iı</span></p>
  </div>

  <p>KANDAN GELEN MELEK</p>

  <p>■ ■ - ♦ - -—</p>

  <p><span style="font-style:italic;">Düştüğünü sandılar. &nbsp;&nbsp;&nbsp;■'</span></p>

  <p><span style="font-style:italic;">Hata ediyorlardı.</span></p>

  <p><span style="font-style:italic;">Raphael'in mavi alevinin kalıntıları yakıp kavurmaya devam ederken kanadına ve göğsüne bir ağrı girdi. Dişlerini sıkarak&nbsp;saklandığı yerden çıkıp bulutlu havada bulanıklaşan, gölgeli köşelerle mükemmel avlık alana dönüşen, normalde davetkâr olan&nbsp;açık alana kadarki kısacık mesafeyi uçtu. Görünmezlik ışıltısı çok&nbsp;işine yarıyordu ve iki serserinin, takip edildiklerinin farkına bile&nbsp;varamadan boğazını kesiverdi.</span></p>

  <p><span style="font-style:italic;">Kanları şimşek çakar gibi aktı içinde, Uranı mavi alevi dışarı itip havada zararsızca dağıttı. Artık bir saldırıyla savaşmayan bedeni yırtık kas ve kıkırdağı iyileştirmeye odaklandı. Başını, kestiği beşinci gırtlağın üstüne, tercih ettiği beslenme türü olan genç&nbsp;bir kadının yumuşak, narin derisinin üstüne</span> eğdiğinde tekrar&nbsp;uçmaya hazırdı... en azından ölümlü avcıyı denklemden&nbsp;çıkarmaya yetecek kadar. Avcı öldükten sonra kimse onun&nbsp;izini süremeyecekti.</p>

  <p><span style="font-style:italic;">Uram gülümseyip temiz beyaz bir mendille ağzındaki kanı sildi. Evet, ılık en güzeliydi. Baştan çıkarıcı bir an, birisini daha</span></p>

  <p><span style="font-style:italic;">almayı düşündü ama vakti yoktu. Beklendiği zamandan önce</span> <span style="font-weight:bold;font-style:italic;">şal</span><span style="font-weight:bold;">-</span><span style="font-style:italic;">dırmahydı, Raphael gardım indirmişken ve avcı kendini güvende sanırken.</span>&nbsp;&nbsp;&nbsp;&nbsp;.&nbsp;&nbsp;&nbsp;&nbsp;,</p>

  <p><span style="font-style:italic;">Ondan sonra azı dişlerini Michaela'nın kalbine saplayacak, kanını pınarından içecekti. Ve onu saklayacaktı. Onu parçalayıp&nbsp;lime lime etme dürtüsü aklını başından alıyordu ama direnecekti. Bu kadar müthiş güç sağlayabilecek birisini neden öldürsündü&nbsp;ki? Ölümlüler fazla zayıftı ama bir başmelek... Ah, Michaela'yı&nbsp;sonsuza dek içebilirdi. Dişi başmelek her seferinde iyileşirdi.</span></p>

  <p><span style="font-style:italic;">Acaba Michaela, Raphaele, Uram'm ondan bir kere beslendiğini söylemiş nıiı/di diye merak etti. Dudaklarını yaladı. Michaela çok tatlıydı. Güçliiydü. İştah açıcıydı. Şimdiyse içinde Uram'dan&nbsp;bir parça taşıyordu. Evet, bir başmelek kusursuz içkiydi. Uram,&nbsp;Michaela'ya güzel bir kafes kurmuştu, böylece Michaela onun diğer oyuncaklarıyla oynayışını seyredebilirdi, böylece onu asırlar&nbsp;boyunca sağ tutmaya karar verdiği için şanslı olduğunu bilecekti.</span></p>

  <p><span style="font-style:italic;">Ama önce, avcının boynunu kırması lazımdı.</span></p>

  <h2><a id="bookmark2"></a><span style="font-weight:bold;">OTUZ ALTINCI BÖLÜM</span></h2>

  <p>Raphael üçüncü katın balkonuna çıktı, Elena'nın sözleri hâlâ kafasında capcanlıydı. <span style="font-style:italic;">Artık biraz insansın.</span></p>

  <p>Lijuan tam da bu sebeple Elena'yı öldürmesi için onu uyarmıştı. Raphael'in vurulmaya tepkisi, acı, kan, bu avcının onun için tehlikeli olduğu inancını güçlendirmişti.&nbsp;Ama ya tehlikenin beraberinde başka şeyler, güce, yaşa&nbsp;bağışıklık da geliyorsa? Sonuçta Raphael, Sessizlik'ten çok&nbsp;daha çabuk uyanmıştı.</p>

  <p>Jason'm gelmesini beklerken Elena ile ilk tanıştığında nasıl biri olduğunu düşündü uzun uzun. Avcının zihnine&nbsp;cart diye girmiş, en ufak bir özen göstermeden onu terörize&nbsp;etmişti. Tekrar böyle yapabilir miydi? Evet, diye düşündü,&nbsp;doğal iyiliğine dair yanılsamalar içinde değildi. Aynı hareketi pekâlâ yapabilme becerisine sahipti. Ama yapmayı&nbsp;seçer miydi... işte can alıcı soru oradaydı.</p>

  <p>Jason yukarıdaki balkondan içeri girip onu mükemmel casus yapan tertemiz bir hareketle indi. "Illium'u burada&nbsp;görmeyi bekliyordum."</p>

  <p>"Elena'nın başında nöbet tutuyor." Raphael ona vampir şoför vermeyi tercih ederdi, fakat başka bir vampirin yakında bulunması, Uram'm izini sürme yeteneğine ket&nbsp;vurabilirdi. O yüzden Elena arabayı kendi kullanıyor, Illi-um tepesinde uçuyordu. Raphael melek ateşinden kavrulmuş kanadı yüzünden eve kapanmıştı; süratle iyileşiyordu&nbsp;ve uçabilirdi ama uçarsa yarayı azdırırdı ve Uram tekrar&nbsp;meydana çıktığında iyi durumda olması lazımdı.</p>

  <p>Elena günün büyük kısmında yoktu, Manhattan'ın çeşitli bölgelerini tarayıp temiz buldukça Raphael'i arayıp bilgi veriyordu. Raphael'in elinde bir sürü başka sorun&nbsp;olmasına rağmen, garip bir şekilde fark etti ki... Elena'yı&nbsp;özlüyordu. Vampir avcısı, savaşçı ruhlu bu ölümlü, onun&nbsp;için önemli birisi olmuştu. "Şimdi anlat."</p>

  <p>"Tam düşündüğün gibi," dedi Jason. "Lijuan ölüleri uyandırıyor."</p>

  <p>Raphael nehirden gelen ıslaklık değmiş rüzgârın ısıran ferahlığını hissetti ve Lijuan acaba kendisini biraz ölümlü&nbsp;yapacak insanı öldürmeseydi şimdiki hali gibi olur muydu, diye merak etti. "Emin misin?"</p>

  <p>"Onları yerden kaldırdığını gördüm."</p>

  <p>"Yaşıyorlar mı peki?" Raphael dönüp diğer meleğe baktı.</p>

  <p>Jason'm gözlerinin dibinde derin bir tiksinti oluştu. "Ben buna yaşam demem ama bir kıvılcım, bir zamanlar&nbsp;her kimseler o kişiden bir yansıma oluyor."</p>

  <p>Raphael'in düşündüğü her şeyden beterdi bu. "Bizim inandığımız gibi kukla değiller yani?"</p>

  <p>"Hem öyleler hem de daha fazlası. Yürüyen, gören, işiten ama asla konuşmayan rezil mahlûklar. Sessizlikleri, gözlerinin içindeki çığlıklarda boğuluyor. Ne olduklarının&nbsp;farkındalar."</p>

  <p>Bir başmeleğin ruhu bile, dehşetin soğuk elini hissedebilirdi. "Ne kadar süre onları öyle tutabiliyor?"</p>

  <p>"Yeniden doğanlar arasında gördüklerimden en yaşlısı bir yaşındaydı. İhtiyarlamaya başlamıştı, o kıvılcımı çoktan sönmüştü." Biraz durduktan sonra çoğunlukla yumuşak başlı olan melek şöyle dedi, "Ruhlarının o kısmının&nbsp;ölmesi bir nimet."</p>

  <p>"Peki, Lijuan bu yeniden doğanlar üstünde tam kontrole mi sahip?"</p>

  <p>"Evet. Şimdilik, birisinin yeni bir oyuncakla oynaması gibi onlarla oynuyor. Ama günün birinde onları orduya&nbsp;çevirebilir."</p>

  <p>O soğuk el, Raphael'in yüreğini sıktı. Çünkü eğer yeniden doğanlar yaşayanların üstüne salınırsa, dünyayı terör sarar ve medeniyet çöker. "Uyandırdıkları, yeni ölenler&nbsp;mi?"</p>

  <p>Rahatsız edici cevap, "Hayır," oldu. "Onlar daha kolay ama daha önceden ölmüşlerle başladı Lijuan, hatta... cesetleri çürümüşlerle. Bir şekilde üstlerine et giydirmeyi başarıyor." Jason sustu.</p>

  <p>"Ne oldu?"</p>

  <p>"Söylentilere göre, yeni ölenlerin bedenlerini tüketerek ediniyormuş bu etleri, Lijuan'm yeniden uyandırmak istemediği cesetlerden geliyorlarmış ve hayatta kalmak için&nbsp;kan içmeleri gerektiğini biliyorum." Jason sesini iyice alçalttı. "Aynı zamanda yeniden doğmalardan bir şey kazandığı, bir şekilde güç elde ettiği de söyleniyor."</p>

  <p>Bir başka çeşit kandandoğan, diye düşündü Raphael, eğer bu doğruysa, anasının karnından doğan hiçbir avcının; insan, vampir ya da melek Lijuan'ı yok edemeyeceğini&nbsp;biliyordu. "Adamların nöbette beklesin." Jason kusursuz&nbsp;casustu ama Elena'nın tahmin ettiği üzere, daha iyi bir&nbsp;casus başıydı. "Büyük ölçekte yeniden doğan yaratmaya&nbsp;başlıyor mu bilmeliyiz." Lijuan kendi topraklarında oynarken On'lar Meclisi'nin elinden pek bir şey gelmezdi. Daha-</p>

  <p>sı, Meclis üyeleri bir şey yapmayı tercih de etmezdi zaten. Her biri kendi oyununu, kendi sapkınlığım sürdürüyordu.&nbsp;Raphael onları yargılayamazdı, ne de olsa o da kendi mıntıkasına kimsenin burnunu sokmasına katlanamazdı.</p>

  <p>Elena onda bir parçacık insaniyet görmüştü. Peki, Raphael bir başka Lijuan olmaktan kendini kurtaracak kadar insan mıydı? "Git. Dinlen. Daha sonra konuşuruz."</p>

  <p>Jason dimdik yukarı tırmandıktan sonra balkondan atladı ve bulut katmanının üstüne yükselene kadar kanatları göründü. Meleğin geceyi tercih etmesinin sebebi buydu.</p>

  <p><span style="font-style:italic;">Dmitri.</span></p>

  <p><span style="font-style:italic;">Efendim.</span> Cevap yakından geldi. Vampir şifacılardan yeni dönmüştü, birkaç saniye sonra balkona çıktı. "Zehir,&nbsp;Jeffrey Deveraux'nun ofisinin içindeki ve etrafındaki, ayrıca müzedeki temizliğin bugün öğleden sonra tamamlandığını haber verdi. Geraldine ölmüş."</p>

  <p>Raphael'in aklına ilk Elena geldi; ölümü duyunca üzülecekti, gerçi kadın neredeyse bir yabancıydı. "Peki ya depoda bulduğumuz, hayatta kalan kadın?"</p>

  <p>"Kimliğini tespit edebildim. Adı Holly Chang, yirmi üç yaşında." Dmitri ellerini arkasına koydu. "Toksinin mu-tant bir çeşidini taşımıyor ama bir şey taşıyor."</p>

  <p>Raphael, Elena ile konuşmasını anımsadı. "Ölmesi gerekiyor mu?"</p>

  <p>"Şu aşamada değil. Bulaşıcı değil çünkü ve Uram'm ona ne yaptığının gerçeğini keşfetmek zorundayız."</p>

  <p>"Hâlâ insan mı?"</p>

  <p>Dmitri durup kaşlarını çattı. "Kimse ne olduğundan emin değil, kana ihtiyacı var ama bir vampir kadar çok değil, ayrıca yiyeceklerden bir çeşit enerji alıyor. Yarıda kalmış bir dönüştürme çabasının sonucu olabilir."</p>

  <p>"Usulüne göre uygulanmadığı ve Uram'm kanında mu-tant tür olduğu sürece imkânsızdır zaten."</p>

  <p>"Şifacılar ve doktorlar, kolaylıkla Yaratılanlardan biri olmayacak kadar talihsiz olduğunu düşünüyor ama artık&nbsp;yarı dönüştüğü için, tam vampire çevrilmeye kalkışılırsa&nbsp;ölebilirmiş." Dmitri'nin sesinde uzun zamandır kapalı kalmış bir sinir gizliydi. Tıpkı Holly Chang gibi, Dmitri de&nbsp;kendi iradesi dışında Yaratılmıştı.</p>

  <p>Sırf Isis, RaphaeTin zafiyetini bildiği için, Raphael'in bir kalbi olduğu için. Dahası, Dmitri'nin, RaphaeTin bir&nbsp;zamanlar arkadaşım dediği bir ölümlünün soyundan olduğunu biliyordu. Böylece Dmitri'nin faniliğini çalmıştı...&nbsp;ve Raphael'e de seyrettirmişti. Neredeyse bin yıl önceydi.&nbsp;Ve Raphael bu yılların çoğunda kalbinin ölü olduğunu düşünüyordu.</p>

  <p>Elena onun için önemli olana dek.</p>

  <p>"Rahat ol, Dmitri," dedi şimdi. "Onu istismar etmeyeceğiz ama ilerleyişini izlemek zorundayız." Eğer kandando-ğan lekesini taşıyorsa, ölmek zorundaydı.</p>

  <p>Dmitri başını salladı. "Yirmi dört saat nezaretim altında." Bir başka duraklama oldu. "İzninizle, efendim."</p>

  <p>"Ne zamandan beri izin istiyorsun?"</p>

  <p>Vampirin tebessümü gözlerine ulaşmadı. "Elena seni savunmasız kılıyor. Nasıl bilmiyorum, ama öyle." Bakışı&nbsp;yaralı kanada kaydı. "Daha yavaş hızda iyileşiyorsun."</p>

  <p>"Belki bir ölümsüzün de incinebilir olmaya ihtiyacı vardır," dedi Raphael, Lijuan'ın 'evrimini' düşünerek.</p>

  <p>"Şey..." Bir cep telefonu çaldı.</p>

  <p>Raphael, Dmitri'ye baş sallayıp açmasını işaret etti, kendisi de çıkmaya hazırlandı. Dmitri elini kaldırınca durdu. "Lonca Yöneticisi arıyor."</p>

  <p>Raphael telefonu aldı. "Evet."</p>

  <p>"Ellie'yi nasıl bir bokun içine soktun bilmiyorum ama şehirde kaybolan kızlarla bir bağlantısı olduğunu düşünüyorum." Kadının ondan hoşlanmayışı, safi öfkeyle titreyen&nbsp;gergin bir ip gibiydi.</p>

  <p>"Elena senin gibi bir arkadaşa sahip olduğu için çok şanslı."</p>

  <p>"Eğer onun kılına zarar gelirse, kim olduğun umurumda değil, seni kendi ellerimle vururum." Şiddetli öfkesine endişeleri karışıp haşin bir ses tonu olarak ortaya çıkmıştı.</p>

  <p>Eğer tehdidi Sara'dan başkası yapıyor olsaydı, Rapha-el acil bir cezayla karşılığını verirdi; bir başmelekte rastlanan zayıflık, milyonlarca kişinin ölümüyle bile neticele-nebilirdi. Ama Raphael asla ikiyüzlü olmamıştı. Sessizlik içindeyken vicdana sığmayan işler yapmış, bu kadını en&nbsp;güvendiği sadık çalışanlarından birine ihanet etmeye zorlayarak aşılmaması gereken bir çizgiyi çiğnemişti. Terazi&nbsp;eşite yakın bile değildi. "Paylaşmak istediğin bir şey mi&nbsp;var, Yönetici?"</p>

  <p>"Az önce Battery Park'ta beş ceset bulundu, hepsinin de kanı çekilmiş. Çok iyi saklanmışlar."</p>

  <p>Uram enerjisini yerine koymak için elini çabuk tutmuştu. "Yetkililere haber verildi mi?"</p>

  <p>"Kusura bakma, elimde değildi," dedi Sara, parmağını şehrin nabzının üstüne koyduğunu anlatarak. "Ama cesetler morg arabalarında taşınıyor şu anda, sanırım ortadan&nbsp;kaybolmalarını sağlamak zorundasınız. Emeği geçenleri&nbsp;de öldürmeyin bari."</p>

  <p>"Buna gerek kalmayacak." Zehir iki yüzüncü doğum gününden sonraki yıllarda, bir kobranın avına yaptığı gibi&nbsp;insanları transa geçirme gücünü kazanmıştı, Elena bunu&nbsp;keşfedince nutku tutulacaktı, emindi Raphael. Vampir bu&nbsp;yeteneği çok nadiren kullanıyordu, çünkü Neha, böylesi&nbsp;kıymetli bir varlığı kaybettiğine <span style="font-style:italic;">hiç</span> sevinmeyecekti. Ne var&nbsp;ki, bugün işe yarayacaktı; Uram'm kurbanlarından hiçbirisi mercek altına alınamazdı. Holly tek hayatta kalandı&nbsp;belki ama bu demek değildi ki, Uram başkalarını zehirli&nbsp;kanından içmeye... ya da daha beterine zorluyordu. "Bilgi&nbsp;verdiğin için teşekkürler."</p>

  <p>"Bana teşekkür etme. Sadece meydana saldığınız canavardan Ellie'yi koru."</p>

  <p>Evet, Uram bir canavardı. <span style="font-style:italic;">Canavar gücüne sahipti.</span> Hava durgundu, rüzgâr sessizdi ama Raphael'in kalbi birden&nbsp;öldüresiye hızla atmaya başladı. "Ayrıntıları Dmitri'ye&nbsp;anlat." Telefonu vampire uzatıp balkondan uçtu. Kanadı&nbsp;acısa da ilerledi, uçarken Illium ile temasa geçmeye çalıştı.</p>

  <p>Tek cevabı yavan bir sessizlik oldu; ölüm boşluğu değildi ama ona yakın bir şeydi. Elena'nm zihnine ulaşmayı deneyince aynı cevapla karşılaştı. Acı, mide bulantısı ve öfke.</p>

  <p>Bir düşüncesini ok gibi Dmitri'ye attı. Şimdilik cesetleri unut. Elena'yı bul.</p>

  <p><span style="font-style:italic;">Adamlarımla temasa geçiyorum.</span></p>

  <p><span style="font-style:italic;">Jason.</span> Siyah kanatlı melek, Raphael'in emri altındaki meleklerin kanadının koordinatlannı saptamakta uzmandı. <span style="font-style:italic;">Illium'u bul. Aşağıda.</span></p>

  <p><span style="font-style:italic;">Yola çıktım. Uçuş esnasında kanatları bulurum.</span></p>

  <p>Raphael kendi aptallığına küfrederek daha hızlı uçtu. Uram iyileşmek için istirahat etmek zorunda değildi, kan&nbsp;sayesinde bu süreci hızlandırabilirdi. Kandandoğan olmanın bir başka avantajı işte, doğru seçimi yaptıklarına onları inandıran bir başka özellik. Bu noktada Uram aklının&nbsp;başında olduğuna inanıyordu kesin, düşünmeye, kararlar&nbsp;almaya başlamıştı ama kişiliği en derin seviyede çarpıktı,&nbsp;beyni toksinlerin içinde yüzüyordu.</p>

  <p>En kötüsü de, diye düşündü Raphael, Elena'ya ulaşmak için havada ilerleyerek, böylesi bir bozuşma bir gecede&nbsp;oluşmazdı. Uram'ın hizmetlileri kesin anlamıştı ama tıpkı&nbsp;Raphael'in güçlü Yediler'i gibi, diğer başmelek de en kuvvetlileri yakınında tutmamıştı. Michaela hariç hiç kimseyi.&nbsp;Raphael dudağını yamulttu, bir zamanlar Konstantinopo-lis Kraliçesi denen kadının, âşığına tam da bu tarz olayları&nbsp;önlemek için kurulmuş protokolleri delmekte yardım ettiğinden emindi. Belki Uram'm ölmesini istiyordu Michaela&nbsp;ama daha büyük ihtimalle ne olacağını görmek, Meclis'in&nbsp;diğer üyelerinin ona yalan söyleyip söylemediğini saptamak istiyordu.</p>

  <p>Raphael, Manhattan'm Castle Point'in tam karşısındaki bölgesine, Elena'nm en son yerini bildirdiği noktaya ulaştı.&nbsp;"İçimde iyi bir his var," demişti. "Koku havadaki nemle&nbsp;karışıp dağılmış ama yoğunlaştığı bir alan bulana kadar&nbsp;burada dört döneceğim."</p>

  <p>"Yanma daha çok melek yolluyorum."</p>

  <p>"Hayır, onları araştırma bölgelerinden henüz çekme. Bir aldatmaca olabilir. Eğer bir ipucu bulursam, Illium'u&nbsp;seninle temasa geçiririm."</p>

  <p>Elena muhtemelen Kandan Gelen Melek'e tahmininden çok daha yakındı.</p>

  <p>Raphael o bölgenin üstünde uçarken, Elena'nın arabasını ararken, bir atmaca kadar keskin gözleri Illium'u buldu. Meleğin mavi kanatları bir rıhtımın altında suya&nbsp;yarı batmışken bile bariz göze çarpıyordu. Raphael dalışa geçip Illium'a doğru ilerleyen kurtarma botu ve etrafa&nbsp;toplanan insanlara aldırmadan uçtu. Bir sürü insan atlayıp&nbsp;Illium'un suratını sudan çıkarmaya çalışıyordu ama sırılsıklam kanatlarının ağırlığı yüzünden onu dışarı çekmeyi&nbsp;başaramamışlardı. Raphael'in yaklaşmasıyla kaçıştılar.</p>

  <p>Raphael bilincini kaybetmiş meleği sudan alırken hüzünle karışık merak ve hayret bağırışlarını, fotoğraf çekme seslerini duydu. Illium, Barmak’taki görevleri bitip şehre&nbsp;geldiğinden beri çok tanınan bir melekti, mavi kanatları&nbsp;göze çarpıyordu, karakteri çok seviliyordu. Ölümsüz olduğunu unutup onu öldü zannetmişlerdi.</p>

  <p>Uram, Illium'u öldürebilirdi ama daha hızlı bir seçeneği tercih edip meleği etkisiz hale getirmiş, gerçek hedefine giden yolu açmıştı. <span style="font-style:italic;">Illium, uyan.</span> Raphael, Illium'un zarar&nbsp;görmüş vücudu kollarında, bulut seviyesinden çok daha&nbsp;yüksekte duruyordu. Diğer meleğin kanatları yırtılmıştı,&nbsp;yüksekten suya düşmenin yarattığı çarpışma etkisiyle kemikleri kırılmıştı. Muhtemelen nehirde bir yere çarptığı&nbsp;için derisi kesikler ve yara bere içindeydi. Bir gözünü kaybetmişti.</p>

  <p>Her yeri iyileşirdi. Ama bu demek değildi ki, Illium'un canı yanmıyordu. Ancak renkli görünüşü bir yana, Illium&nbsp;bir askerdi, savaşçıydı. Raphael o yüzden dinlenmesine&nbsp;izin vermiyordu. Daha çok zihinsel yeteneklerine odaklandı ve meleği tokatlayarak kendi zihninden uyandırdı.&nbsp;Illium nefesi kesilerek ayıldı. Ama çığlık atmadı.</p>

  <p>Tek kusursuz gözü açıldı. "Piç herif bulutların içinde bekliyordu," diye fısıldadı, gereksiz özürlerle vakit kaybetmeksizin. "Görünmezlik büyüsü. Ellie..." Vücudunun&nbsp;iyileşme uykusuna yatma ihtiyacıyla mücadele ederek titredi. "Sanırım düşüşümü gördü. Y-y-yakmdı. Uram iyileşmişe benziyordu... ama zayıftı." Vücudu resmen onu hiç&nbsp;kimse ve hiçbir şeyin en az bir hafta daha uyandıramaya-cağı, derin koma haline sokarken son kelimesi zor çıkmıştı&nbsp;ağzından.</p>

  <p>Illium, Raphael'den çok daha genç olmasına rağmen, <span style="font-style:italic;">anshara</span> durumuna girecek yaştaydı. Çok daha hızlı iyileşecekti böylece, ıstırabı hafifletecek ve uyanana kadar&nbsp;vücudunu yeniden toparlayacaktı. Yoksa koma sona erer&nbsp;ermez, sıradan varlıklar gibi acı çekerdi. Bu kadar çok kemiği kırılmışken dayanılmaz ağrılar duyacaktı.</p>

  <p>Raphael bunu çok iyi bilirdi. Annesi ona son sözlerini, kanlar içinde yerde yatarken söylemişti, kanatları o kadar&nbsp;yara almıştı ki, düşüşünü yavaşlatma şansı olmamıştı.&nbsp;Raphael bir faniyi paramparça edecek bir hız kazanarak&nbsp;yere düşmüştü gökten. Vücudu da çok sağlam kalmamıştı</p>

  <p>zaten. Parçalarım yitirmişti. Ne kadar genç olursa olsun, tüm şeklini yemden kazanması yıllarını almıştı. <span style="font-style:italic;">Anshara&nbsp;</span>içine girenler çok daha çabuk iyileşirdi. Ama sihirli bir kür&nbsp;yoktu.</p>

  <p>Toksinle dolup taşan kandandoğan bir melek değilseniz.</p>

  <p>Bulutların arasından Jason'ın siyah kanatları belirdi. Ja-son ciddi bir suratla ellerini uzattı. "Ben alırım onu."</p>

  <p>Raphael, Illium'un vücudunu ona teslim etti. "Meleklerin geri kalanı?"</p>

  <p>"Avcıyı aramalarını söyledim."</p>

  <p>"Illium'u bir şifacıya götür." Raphael tekrar rıhtıma doğru daldı, önce görünmezliği üstüne sardı, sonra ortaya&nbsp;çıktı. Illium'un ona anlatmaya çalıştığı şey çok önemliydi.&nbsp;Eğer Uram her açıdan tamamen iyileşmemişse, Elena'nın&nbsp;vücudunun ağırlığı onu aşağı çekerken fazla uzağa uçmuş&nbsp;olamazdı.</p>

  <p><span style="font-style:italic;">Yaşa, Elena,</span> dedi Raphael, avcının savaşmasını, zihnini boğucu bir esaretle örten karanlığı kırmasını isteyerek. <span style="font-style:italic;">Yaşa. Sana ölme izni vermedim.</span></p>

  <p>Hiçbir şey. Sessizlik. Raphael'in daha önce bilmediği türde bir sessizlik.</p>

  <p><span style="font-style:italic;">Yaşa, Elena. Bir savaşçı, düşmanın elinde yere düşmez. Yaşa!</span></p>
</body>
</html>
