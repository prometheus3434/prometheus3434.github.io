<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">ON DÖRDÜNCÜ BÖLÜM</span></h2>

  <p>"Nasıl izini kaybettin?" Raphael amansız bir ifadeyle Dmitri'ye baktı.</p>

  <p>"Boğazımı kesti."</p>

  <p>Raphael vampirin temiz gömleğini, nemli saçlarını süzdü. "Eğer temizlenmeye vakit bulduysan, Elena çıktıktan hemen sonra meydana gelmiş olmalı."</p>

  <p>"Evet. Eve kadar ona eşlik etmemi istemedi."</p>

  <p>"Saldırıyı sen mi kışkırttın?" diye sakince sordu, çünkü cevabı hiç önemli değildi, sadece Dmitri'nin sadakatini sı-nayacaktı.</p>

  <p>"Tadına bakmak istedim."</p>

  <p>Raphael bir anda saldırıya geçip Dmitri'yi yere çarparak çenesini kırdı. "Sana ona el sürmeyeceksin demiştim. Otoriteme meydan mı okuyorsun?"</p>

  <p>Vampir ayağa kalktı, konuşabilmek için çenesinin iyileşmesini bekledi. "Kavga ettiniz."</p>

  <p>"Olabilir ama emrimi iptal etmedim."</p>

  <p>Dmitri başını öne eğdi. "Çok özür dilerim, efendim. Onun kanının size ait olduğunu fark etmemişim." Bakışlarında hayal kırıklığı vardı ama en ufak bir isyan görülmedi. "Bu durumda sadece çenemi kırmanıza şaşırdım."</p>

  <p>Raphael safi Sessizlik'in baş döndürücü netliği içinde Dmitri'nin samimi olduğunu anladı. "Seni işe yarar halde&nbsp;istiyorum. Yapacaklarımız var."</p>

  <p>"Avcının izini sürebilirim."</p>

  <p>Hiçbir ölümlünün bilmediği bir sır vardı. Dmitri gibi vampirler, yani kokunun baştan çıkarıcılığıyla avcıları&nbsp;transa geçirme yeteneğini kazanmış olanlar, aynı zamanda tam tersini düşmanlarına yapabiliyordu. "Gerek yok."&nbsp;Av, Raphael'indi; Elena'nm nereye gideceğini çok iyi biliyordu. Eğer yanılıyorsa, kime soracağını biliyordu. Cevap&nbsp;verirlerdi.&nbsp;&nbsp;&nbsp;&nbsp;-</p>

  <p>"Benden ne yapmamı istersiniz?" diye sordu Dmitri, gayet olağan bir sesle. Çoğu yaralanma, özellikle de çok az&nbsp;ya da hiç kan akmayan yaralanmaları diğerlerine nazaran&nbsp;daha çabuk iyileşecek kadar yaşlıydı.</p>

  <p>"Bana Lonca Yöneticisi'nin ev adresini bul, bir de şu Ransom VVintervvolf un."</p>

  <h2><a id="bookmark1"></a><span style="font-weight:bold;">ON BEŞİNCİ BÖLÜM</span></h2>

  <p>-- ♦ -</p>

  <p>Elena, SAKLAN kelimesini yazıp Vivek'in düşünmesini bekledi. "Bu asır bitmeden yazarsın artık, V."</p>

  <p>"Sabret." Kılını bile kıpırdatmadan oturdu, ancak öz disiplinden dolayı değildi. Vivek çocukken geçirdiği bir&nbsp;kaza sonucu omuzdan aşağı tüm duyularını kaybetmişti.&nbsp;Kaybetmeseydi, o da doğuştan avcı olurdu. Tam aksine,&nbsp;Mahzen Müdürü olarak kayda değer yeteneklerinin yanı&nbsp;sıra, Lonca'mn gözü ve kulağıydı, yüksek teknoloji ürünü&nbsp;tekerlekli sandalyesi kablosuz her işi yapabiliyordu, çoğu&nbsp;zaman Lonca'daki insanların sözleri ağızlarından çıkmadan ne diyeceklerini anlıyordu.</p>

  <p>Şimdi, bıyık altından bir şeyler mırıldandı ve bilgisayar ekranında AN kelimesi belirdi. "Sırada ne var, Ellie?" Oyundan bahsetmediği açıktı ama.</p>

  <p>Parmaklarını bacağına vurdu. "Sara ile konuşmam lazım."</p>

  <p>"Karartma emri altındasın."</p>

  <p>"O zaman sen konuş, ona tehlikede olduğunu söyle. Yerimi kesinkes bilen tek kişinin o olduğunu herkes tahmin edebilir." Ayrıca Elena'nın çekindiği Dmitri değildi.</p>

  <p>Vıvek sesli bir talimat verip Elena'mn girdiği kapıyı açtı. "Git. Ben onu ararım, sonra seni tekrar içeri sokarım."</p>

  <p>Elena, Vıvek'in çocuksu tavırlarını çekecek halde değildi. "Senin aptal şifrelerini çalacak halim yok!"</p>

  <p>"Gir ya da kılımı kıpırdatmam."</p>

  <p>Elena bilgisayar konsolundan uzaklaşıp dışarı yürüdü. Çabuk, çabuk. Kapı arkasından çat diye kapandı.</p>

  <p>Elena sırtını yaslayıp yere otururken aynı zamanda Ransom'm da tehlike altında olabileceğini düşündü. Ransom'ı darbeye maruz kalacak incinebilir bir tip olarak&nbsp;görmeye alışkın değildi. Bebekten önce olsaydı, Sara için&nbsp;de pek endışelenmezdi. Sara hem kendine bakabilirdi hem&nbsp;de kocası Deacon azılı bir pezevenkti. Ama Tanrım, Zoe&nbsp;çok minikti.</p>

  <p>Sürgülü kapı tekrar arkasından açıldı. "Sara seninle konuşmak istiyor." Vivek aksi aksi belirtti.</p>

  <p>Elena içeri adımını atınca adamı karartma kabininde buldu, yani Sara onun kulak kesilmesini istemiyordu. Elena yüzünü buruşturdu. Vivek somurtuksa Mahzen'de&nbsp;yaşam hiç rahat olmazdı: kemik eriten ısı değişiklikleri,&nbsp;havada tuhaf tuhaf kokular, talaş tadında yiyecekler. Bir&nbsp;keresinde Vivek, Sara ile kavga ettikten sonra Elena burada işkenceden farksız bir ay geçirmek zorunda kalmıştı.&nbsp;Kaprisin daniskasıydı. Ama Sara'nm hayatı söz konusuyken Vivek'in gelgit ruh haline katlanmak Elena için solda&nbsp;sıfırdı.</p>

  <p>Elena eski moda ahizeyi kaldırdı. O kadar eskiydi ki, kimse hackleyemezdi. "Sara, aileni de alıp buraya inmelisin."</p>

  <p>Lonca Yöneticisi kuyruğunu bacakları arasına kıstırıp saklanmaz." Sara'nın testosteronla yönetilen bir meslekteki pozisyonunu elinde tutmasını sağlayan gücü ortaya seren çelik gibi sinirleri sesinden belliydi.</p>

  <p>"Saçmalama!" Elena ellerini öyle bir sıktı ki, tırnakları avuçlarında yarım ay şeklinde izler bıraktı. "Dmıtri bebek&nbsp;vampir değil. Raphael’in güvenlik görevlilerinin başı!"</p>

  <p>"Bu da tartışmamız gereken başka bir şey, Raphael ile aranızdaki <span style="font-style:italic;">anlaşmazlık</span> ne boyutta?"</p>

  <p>Elena'mn ruhu çekildi. "Niye ki?</p>

  <p>"Çünkü ofisime döndüğümde yeni bir mesaj buldum; seni arıyor, Ellie."</p>

  <p>"Ben konuşurum..."</p>

  <p>"Onun yakınma bile gitmiyorsun," diye yapıştırdı Sara. "Mesajı duymadın. Eğer çıplak bir bıçak dile gelseydi, aynen böyle konuşurdu."</p>

  <p>Elena bıyık altından küfretti. Kule'den ayrılmasıyla mesajın gelmesi arasındaki süre içinde ne olmuştu kı? Raphael gürültüsüz patırtısız onu serbest bırakmıştı. O zaman neden şimdi peşine düşmüş, onu avlamaya çalışıyordu?&nbsp;"O kadar sinirli olduğundan emin misin?"</p>

  <p>"Benim kullanacağım kelime sinirli olmazdı. Öldüresiye daha uygun bence." Sara'nın sesinde gerçekten kaygılar&nbsp;ağır basıyordu. "Bir başmeleği kızdırmak için ne yaptın?"</p>

  <p>Sara'ya sadakatiyle, ofiste baş başayken aralarında olanları kendine saklama ihtiyacı Elena'mn içinde çatıştı. "Ona vurdum."</p>

  <p>Uzun, yavaş bir iç çekiş. "Bir başmeleğe <span style="font-style:italic;">vurdun</span>?"</p>

  <p>Elena, Raphael'den sıcak bir radyasyon gibi yayılan tehlike hissini anımsadı. "Kendi etti kendi buldu, eğer bunu düşünmeyi keserse, sakinleşir.</p>

  <p>"Başmelekler özür dilemede çok iyi değildir." Her hücresinden alaycılık damlıyordu. "Ne yaptığı önemli değil, ayaklarına kapanmak zorundasın, yoksa seni un ufak&nbsp;eder."</p>

  <p>"Ayaklarına kapanmayacağım." Hiç kimse için yapmam. "Sen de biliyorsun."</p>

  <p>Tabii ki biliyorum, geri zekâlı. Sadece durumun ehemmiyetini belirtmek istedim."</p>

  <p>"Ehemmiyete göre ben ölüyüm." Çünkü Elena o piçten özür dilemeyecekti. Hayatı pahasına da olsa.</p>

  <p>"Hemen hemen."</p>

  <p>"Bu <span style="font-style:italic;">benim</span> fikrimi kanıtlıyor."</p>

  <p>"Neymiş o?"</p>

  <p>"Zoe ve Deacon'ı güvenli bir eve götürmen gerek. Eğer Raphael benim peşimdeyse, konumumu öğrenmek için senin ve sevdiklerinin peşine düşer." Durdu, ağzına çıkan&nbsp;safrayı yuttu. Kendi hayatı tamamdı da... "Gururum yüzünden senin ailenin tehlikeye düşmesini" istemiyorum.&nbsp;Onu sakinleştiririm ve..."</p>

  <p>"Kapa çeneni." Sessiz sözler. Öfkeli sözler. "Zoe'yi şehir dışına çıkarırım. Deacon ve ben başımızın çaresine bakarız."</p>

  <p>"Sara, üzgünüm."</p>

  <p>"Ruhunu bu kadar kolay takas etmene göz yumacağımı mı sandın, ha?" Telefonu kapattı.</p>

  <p>Elena kendini bok gibi hissediyordu ama en yakın dostunun onu affedeceğini biliyordu. Artı, sinirli Sara demek, harekete geçmiş Sara demekti. Ahizeyi yerine koymak üzereyken duraksadı Elena. Çabucak bir bakış atınca Vivek'in&nbsp;bilerek ona sırtını döndüğünü gördü. Fırsattan istifade&nbsp;hattı kesme düğmesine basıp dışarıdan başka bir hattı aradı. "Çabuk ol," diye mırıldandı, çünkü diğer taraftaki telefon çaldıkça çalıyordu.</p>

  <p>"Beth Deveraux-Ling, buyurun."</p>

  <p>O tanıdık sesi duyunca Elena'nın gözleri nemlendi. Çok pratik yapmış, amansız bir tavırla lafını kesti. "Beth, benim&nbsp;Elena."</p>

  <p>"Niye hâlâ o ismi kullanıp duruyorsun?" diye sordu Beth ve Elena, kızın kaşlarını çattığını hayal etti. "Babamın,</p>

  <p>tam adım kullanmam ya da kısaltacaksan Nell'i kullanmanı yeğlediğim biliyorsun."</p>

  <p>"Beth, şimdi vaktim yok. Harrison orada mı?"</p>

  <p>"Harry seninle konuşmaktan hoşlanmıyor." Sesini alçalttı. "Ben neden konuşuyorum, bilmiyorum; kocamı bir meleğe iade ettin."</p>

  <p>"Sebebini biliyorsun," diye hatırlattı Elena. "Eğer onu getirmeseydim, bir sonraki avcı onu katletme emri alacaktı. Melekler, mallarını kaybetmekten hiç haz etmez."</p>

  <p>"Harrison bir mal değil!" Beth ağlamak üzereydi.</p>

  <p>Elena parmaklarıyla şakaklarını ovdu. "Lütfen, Bethie, Harrison'ı ver. Çok önemli." Kardeşi en iyi anında bile son&nbsp;derece gergin ve asabiydi, ayrıca oldukça abartılı derecede&nbsp;şımarıktı. "Öğrenmek isteyeceği bir mevzu var."</p>

  <p>İnatçı bir duraklamadan sonra Beth nihayet pes etti. Elena, gözlerini Vivek'in arkasına dikip birkaç saniye bekledi. Vivek kabinden çıktığı saniye Elena’mn dışarıyı aradığım&nbsp;anlayacaktı ama Elena mecburdu. Lonca'ya hiçbir zararı&nbsp;yoktu ayrıca, birisi aramanın izini sürse bile, aptal bir hesaba çıkacaklardı.</p>

  <p>"Elena?"</p>

  <p>Anında dikkat kesildi. "Harry, bak, sana..."</p>

  <p>"Sen önce bana bak," diye lafını kesti Harry.</p>

  <p>"Şimdi vaktim yok senin..."</p>

  <p>"Sana yardım etmeye çalışıyorum." Sert bir azardı. "Neden bilmiyorum, belki de Times MeydanTnda bir kazığa geçirilmiş avcının eniştesi olmak istemediğim içindir!&nbsp;Dmitri'nin konumunda birisini aşağıladığına inanamıyorum."</p>

  <p>Elena donakaldı. "Olayı duydun mu?"</p>

  <p>"Tabii ki duydum. Dmitri bu bölgenin en kıdemli vampiridir ve efendim yüz yüze konuşmamı istemediği sürece doğrudan ona rapor veririm." Yüzünü acı bir ifade</p>

  <p>aldı. "Benim kaçış umudumu suya düşürdüğünden beri Andreas’la uzun uzun sohbetlerim oldu."</p>

  <p>"Kahretsin, Harry, sen bir sözleşme imzaladın. Kanınla!"</p>

  <p>"Aileye sadakat gibi bir kavramı anlamanı beklemiyordum zaten," dedi, Elena'mn kalbini deşerek. "Ama sanırım kendi canın kıymetli."</p>

  <p>"Seni uyarmak için aradım," diye dişlerini sıktı Elena, angut eniştesinin onu kırmasına izin vermemeye kararlıydı. "Sen bir vampir olabilirsin ama Beth ölümlü."</p>

  <p>"Uzun sürmez. Onun da Yaratılması için dilekçe verdik." &nbsp;&nbsp;&nbsp;'</p>

  <p>Elena'mn ruhu buz tuttu. "Beth'i de o dünyaya sürükleyemezsin. Neyi kabul ettiği hakkında bir fikri var mı, yoksa ona her şey günlük güneşlik diye masallar mı uydurdun?"</p>

  <p>"Ah, inan bana, Elieanora, mükemmel olmadığını biliyoruz ama ölümsüzlük işte. Sen bu konsepti hiçbir şekilde kavrayamazsm gerçi ama ben Beth'i seviyorum, sonsuza&nbsp;kadar onsuz olmak istemiyorum."</p>

  <p>İşte bu laf üstüne durdu Elena, çünkü tüm kusurları bir yana, Harrison Ling sahiden de karısını seviyordu. "Bak,&nbsp;Harry, bu konuda sonra kavga ederiz, ortalık sakinleşene&nbsp;kadar Dmitri'den saklanın."</p>

  <p>"Neden saklanacakmışım?"</p>

  <p>"Sizden benim yerimi öğrenmeye çalışacak."</p>

  <p>"Çoktan sordu bile ve hiçbir fikrim olmadığını söyledim," diye cevap verdi Harry. "Senin ailene ne kadar <span style="font-style:italic;">yakın</span> olduğunu bildiği için de bana inandı."</p>

  <p>"Öylece yani." Elena kaşlarını çattı. "Zorlama taktikleri kullanmadı?"</p>

  <p>"Tabii ki hayır. Biz medeni varlıklarız."</p>

  <p>Elena'mn beyni, boynundan kan fışkırırken gülümse-</p>

  <p>yen Dmitri'nin görüntüsünü canlandırdı bir kez daha. " lamam/' diye mırıldandı. "Sen güvendeysen eğer."</p>

  <p>"Sen neredesin?"</p>

  <p>Bütün içgüdüleri çığlık çığlığa onu uyardılar. "Bilmene gerek yok."</p>

  <p>"Teslim ol," diye bastırdı. "Senin hayatın derken bunu kastetmiştim, eğer sen teslim olursan, Dmitri de hoşgörülü&nbsp;davranmaya başlar. Aynı zamanda seni ona götürürsem&nbsp;hayat daha kolaylaşır. Beth de benimle aynı fikirde."</p>

  <p>İşte Beth ve onun gözünde değerim bu kadar, diye düşündü Elena, kalbini kıran acıyı düşünmeyi reddederek; iyiliği kolayca ezen bir histi. "Sen ne zamandır Dmitri'nin&nbsp;pezevenkliğini yapıyorsun, Harry?"</p>

  <p>Keskince çekilen bir nefes sesi geldi. "İyi, git de seni gebertsinler o zaman. Dmitri'nin seni efendisi için aradığım belirtmiş miydim?"</p>

  <p>"Ne?"</p>

  <p>"Söylentilere göre Raphael soğumuş."</p>

  <p>Elena bunun ne anlama geldiğini bilmiyordu, fakat Harry'nin ses tonundan hayra alamet olmadığını çıkarabildi. "Uyarın için teşekkürler."</p>

  <p>"Bana verdiğinden daha fazlası."</p>

  <p>Vivek sandalyesini çevirmeye yeltendi.</p>

  <p>"Kapatmam lazım." Elena anında telefonu kapattı.</p>

  <p>Karartma kabininden çıkıp doğruca bilgisayarlarına yürüdü Vivek. Elena adamın yetkisi dışında yapılmış telefon görüşmesini tespit edince kopacak yaygarayı bekledi&nbsp;ancak Vivek sadece bir iç geçirip sandalyesini ona doğru&nbsp;çevirmekle yetindi. "Neden zahmet ettin, Ellie?"</p>

  <p>Vivek'in göstereceği her türlü tepkiden daha fazla sarstı bu hareket onu. Ellie'nin dizlerinin bağı çözüldü ve bir sandalyeye yığıldı. "Onlar ailem."</p>

  <p>"Sen kalıba sığmadığın için seni reddettiler." Vivek ağzını yamulttu. "İnan bana, hepsinden haberim var."</p>

  <p>"Biliyorum, Vivek." Onun ailesi de geçirdiği kazadan sonra Vivek'i hastaneye yatırmıştı. "Ama onu koruma şansım varken, Beth'i savunmasız bırakamam."</p>

  <p>"Gerek olsa, seni asıp sallandıracağını biliyor musun?" Ses tonu en koyu kahveden bile daha acıydı. "Bir vampirle&nbsp;evli, kocası herkesten önce geliyor."</p>

  <p>Elena karşı çıkamadı, zaten Harry'nin sözleri hâlâ kulağında yankılanıyordu. Ailesi onu yüksek seviyeli bir vampire çevirmek istiyordu. O vampirin ve daha önemlisi,&nbsp;efendisinin ona neler yapabileceğini boş vefın. "Onlar öyle&nbsp;insanlar," diye fısıldadı Elena, "ama ben öyle değilim."</p>

  <p>"Neden?" Vivek tekrar sandalyesini çevirip Elena'nın suratına doğru baktı. "Neden uğraşıyorsun ki? Seni sevecekleri filan yok."</p>

  <p>Elena'nın bu soruya bir cevabı yoktu, o yüzden oradan ayrıldı. Ancak kelimeler kafatasına saplanıp dibine kadar&nbsp;battı. Acı verdi. Pençe gibi kazındı.</p>

  <p>"Hey, Ellie!"</p>

  <p>Elena kafasını kaldırıp bakınca uyku odalarından birinin girişinde dikilen başka bir avcıyı gördü. Uzun boylu, ince, düz siyah saçlı ve cin gibi kahverengi gözlü Ashvvini&nbsp;en iyi izcilerden biriydi. "Sana da hey," dedi Elena, birkaç&nbsp;dakika için de olsa kafa dağıtma şansı çıktı diye sevinip.&nbsp;"Seni Avrupa'da sanıyordum."</p>

  <p>"Öyleydim. İki gün önce döndüm."</p>

  <p>"Sara'yı aradığında çoktan ülkeye girmiştin?" Tanrım, daha dün müydü bu?</p>

  <p>Ashvvini başıyla onayladı. "Avda beklenmedik gelişmeler yaşandı."</p>

  <p>"Öyle mi?" dedi Elena, kafasını şimdiye ve buraya vermeye çalışarak.</p>

  <p>"Kahrolası Cajun."</p>

  <p>"Hı hı."</p>

  <p>"Nihayet bir yüz metre yakınma kadar geldim ve birdenbire peşine izci takan melekle <span style="font-style:italic;">anlaşmaya</span> vardı." Ashwi-ni gözlerini kıstı. "Bir gün onu timsahlara yem edeceğim."</p>

  <p>Elena sırıttı. "O zaman bizler nerede eğlence buluruz?"</p>

  <p>"Ha siktir lan." Gülerek demişti ama hemen arkasından esnedi, bir kedi gibi uzayarak kollarını kaldırıp gerindi.&nbsp;"Burada uyumayı seviyorum."</p>

  <p>"Ne, ambiyansı mı seviyorsun?" Gözlerini devirdi. "Avrupa nasıldı?"</p>

  <p>"Bok gibi. Uram'ın mmtıkasındaydım."</p>

  <p>Elena'mn ensesindeki tüyler diken diken havalandı. Tesadüf değildi bu, Ash'in geleceğe dair öngörüleri bazen&nbsp;fazla korkutuyordu insanı. "Orada durumlar nasıl?"</p>

  <p>Diğer avcı omuz silkti, farkında olmadan kıvrak ve zarif bir hareket yapmıştı. Lonca'daki dedikodu kazanına göre,&nbsp;Ash avcılığa soyunmadan önce prestijli bir kumpanyada&nbsp;eğitimli bir dansçıydı. Ransom bir keresinde ona bir performans sergilesene, demişti. Moraran gözü iki haftada&nbsp;iyileşti.</p>

  <p>"Uranı kayıplarda," dedi Ash şimdi. "Oralılar kendi gölgesinden korkar olmuş, onları gizlice takip ettiğini sanıyorlar."</p>

  <p>Elena avcı arkadaşının gözünde çakan kıvılcımı kaçırmadı. "Ama sen sanmıyorsun?"</p>

  <p>"Bu işte bir bit yeniği var. Asistanı Robert Syles'ı da bir süredir gören olmamış. Ki Bobby televizyon kameralarını&nbsp;çok sever." Ashvvini omuz silkti. "Tahminimce kendi çaplarında bir av başlattılar. Melekler belki. Kokusu çıkar yakında." Bir daha esnedi.</p>

  <p>"Sen uyusan iyi olacak."</p>

  <p>"Yok ya, dinlendim artık. Ama duşa girmeliyim, bir saat sonra tekrar dışarı çıkmam gerek." Döndü. "Ah, hey, El, bir&nbsp;şey daha duydum; Uram'm ortadan kaybolduğu dönemde birkaç kafası kesik ceset bulmuşlar. Galiba zavallıcıklar&nbsp;onun hizmetkârlarıymış. Uram herhalde bir öfke nöbetine&nbsp;kapıldı. İyi ki o piçleri avlamak zorunda değiliz."</p>

  <p>Elena elden ayaktan kesilerek başını salladı. "Hı hı, çok şanslıyız."</p>

  <h2><a id="bookmark2"></a><span style="font-weight:bold;">ON ALTINCI BÖLÜM</span></h2>

  <p><span style="font-weight:bold;">—</span><span style="text-decoration:line-through;">'</span> <span style="font-weight:bold;">. - ♦ -</span> <span style="font-weight:bold;text-decoration:line-through;">•</span> <span style="font-weight:bold;">&nbsp;&nbsp;&nbsp;—</span></p>

  <p>Raphael, New Jersey banliyölerinden birinde, göze çarpmayan sıradan küçük bir evin dışında durup içinden Lonca Yöneticisini zekâsından dolayı alkışladı. Kadın restore edilmiş, güzeller güzeli kumtaşı evini, etrafında yüzlerce&nbsp;başka ev bulunan bu küçük ahşap kulübe için terk etmişti.&nbsp;Evi son derece sıradan görünüyordu ama Raphael buranın&nbsp;tam bir hisar olduğunun bilincindeydi. Aynı zamanda ikisi&nbsp;de deneyimli avcılar olan yöneticinin ve kocasının, silahları her an ellerinin dibinde, vampirlere karşı tetikte durduklarının da farkındaydı.</p>

  <p>Elbette vurabilmek için görmeleri gerekti. Oysaki Raphael onların duyularının algılayabileceği biçimde orada değildi, çatı katı dairesinin balkonundan aşağı, soluk Manhattan ışıklarına atladığı anda görünmezlik büyüsüne&nbsp;bürünmüştü, gücünü hemen hemen tamamen toplamıştı.&nbsp;Uçuşu esnasında tamamen karanlık çökmüştü ve Raphael&nbsp;şimdi altın rengi parıldayan pencereye bakıyordu.</p>

  <p>Işık. Sıcaklık. İllüzyon.</p>

  <p>Önündeki görünüşe göre sıradan banliyö bahçesi, muhtemelen evin içinden aktif edilen bubi tuzakları gibi&nbsp;birbirine bağlı sensörlerle doluydu. Raphael gizli bir çıkışa götüren bir bodrum katı vardır diye tahmin etti, hiçbir&nbsp;avcı, ailesinin kapana kısılmasına izin vermezdi.</p>

  <p>Raphael, Sessizlik'te olmasaydı, çok etkilenirdi. Güvenlik önlemleri müthişti, yüksek kıdemli bir vampiri çok iyi dışarıda tutardı, gerçi Dmitri'yi biraz zor. Dmitri kaçın&nbsp;kurasıydı. Fakat Dmitri bile olsa, bu silahlardan kaçmaya&nbsp;çalışmak zorunda kalırdı. Öte yandan Raphael, evin içine&nbsp;adımını atmak zorunda bile değildi.</p>

  <p><span style="font-style:italic;">Ama atmalısın,</span> diye fısıldadı ilkel, sürüngen bir parçası, <span style="font-style:italic;">onlara dersini vermeli, kimsenin bir başmeleğin karşısında durup da kazanmadığını onlara öğretmelisin.</span> ■</p>

  <p>Raphael bu emri, şu anki duygusal durumunun soğuk mantığı çerçevesinde değerlendirip kenara itti. Lonca Yöneticisi akıllıydı, işini iyi yapıyordu. Onu öldürmek hiç&nbsp;mantıklı gelmedi Raphael'e; böylesi bir hareket sonucu&nbsp;Lonca birbirine girer, o karambolde kayda değer sayıda&nbsp;tatminsiz vampir efendisinden kaçmaya çalışırdı. Hatta&nbsp;bazıları başarılı bile olabilirdi, çünkü avcılar, yöneticilerinin ölümünün üzüntüsüyle etkili çalışamazdı. İnsanlar&nbsp;çok zayıftı maalesef.</p>

  <p><span style="font-style:italic;">Senin hükmettiklerin kaçamaz,</span> diye fısıldadı Raphael'in sadece Sessiz'ken duyduğu o aynı ses. <span style="font-style:italic;">Cesaret edemezler.&nbsp;Kimse sana itaatsizlik etmez, Germaine'den ibret aldıktan sonra&nbsp;hele.</span></p>

  <p>Germaine artık Teksas'ta bir yerlerdeydi ama vampir, Times Meydam'nda geçirdiği saatleri hiç unutmamış, hiçbir zaman da unutmayacaktı. Hafızasına dağlanmıştı kimsenin çekip de sağ çıkmaması gereken o acılar. Raphael, bir&nbsp;başka Sessizlik döneminde Germaine'e baktığını hatırladı.&nbsp;Sessizlik'ten sonra yaptığı hareketten hiç memnun olmadığını anımsadı. Anılarına girdiğinde orada... pişmanlık&nbsp;bulmuştu. Raphael çok ileri gitmişti.</p>

  <p>Ne saçma bir fikir. Ne saçma bir his. O bir başmelekti. Germaine ise ihanete yeltenmişti. Raphael'in verdiği ceza&nbsp;hakkaniyetliydi. Eğer Lonca Yöneticisi yoluna taş koyarsa,&nbsp;onun cezası da böyle hak edilmiş olurdu.</p>

  <p>Çocuğunu öldür, diye mırıldandı ses. <span style="font-style:italic;">Gözünün önünde çocuğunu öldür. Elena'nm önünde öldür.</span></p>

  <h2><a id="bookmark3"></a><span style="font-weight:bold;">ON YEDİNCİ BÖLÜM</span></h2>

  <p>Elena'nın yatağının başucunda bir alarm çalıp onu huzursuz uykusundan ansızın uyandırdı. Çoktan üstü başı giyimli olduğundan kalkıp koşmaya başladı Elena. Vivek&nbsp;kapısı açık, onu bekliyordu. "Çabuk ol! Telefonda! Sara!"</p>

  <p>Vivek'in tekerlekli sandalyesi önünü tıkayınca kenardan dolaşıp ahizeyi aldı Elena. "Sara?" korku, dilinin üstünde keskin ve kekremsi, iğrenç bir tat gibiydi.</p>

  <p>"Kaç Ellie," diye fısıldadı Sara ve sesi yaşlarla doluydu. "Kaç!"</p>

  <p>Buz gibi donarak uzuvlarının işlevini yitirdi. Elena olduğu yerde kaldı. "Zoe?"</p>

  <p>"Zoe iyi," diye hıçkırdı Sara. "Burada değildi. Ah, Tanrım, Ellie. Yerini biliyor."</p>

  <p>Elena, Sara'nın Dmitri'den bahsettiğini bir an bile düşünmedi. Ne kadar güçlü olursa olsun, hiçbir vampir arkadaşını bu hale getiremezdi. "Nasıl? Sana ne yaptı?" Elena parmaklarıyla bir bıçağın sapını kavradı ve ancak o zaman&nbsp;bıçağını çektiğinin farkına vardı.</p>

  <p>"Nasıl mı?" Histerik kahkahalar patlayıp anında durdu. "Ben söyledim ona."</p>

  <p>Elena şok geçirip hareketsiz kaldı. "Sara?" Eğer Sara ona ihanet ettiyse, elinde hiçbir şey kalmamış demekti.</p>

  <p>"Of Ellie, pencerenin önüne uçup bana aç dedi. Tereddüt bile etmeden açtım!" Sara çığlık atar gibi konuşuyordu. "Sonra bana senin nerede olduğunu sordu ve ona cevap verdim. Cevap verdim! Neden, Ellie? Neden cevap&nbsp;verdim ki?"</p>

  <p>Elena kesik kesik nefes verdi. Birden rahatlayıp titremeye başlayınca Vivek'in bilgisayar paneline tutunarak destek aldı. "Olsun, Sara."</p>

  <p>"Hiç de olsun değil! En yakın arkadaşımı gammazladım! Sakın bana olsun filan deme!"</p>

  <p>"Zihin kontrolü," dedi Elena, Sara bir tirada başlayama-dan. "Bizimle oyuncak gibi oynuyor." Elena'yla kesinlikle oynamıştı, hem vücuduyla hem duygularıyla. "Yapabileceğin hiçbir şey yoktu."</p>

  <p>"Ama ben bağışıklık kazandım," dedi Sara. "Hilda gibi, vampir hilelerine doğal bağışıklığım olduğu için Lonca&nbsp;Yöneticisi oldum."</p>

  <p>"O bir vampir değil," diye hatırlattı Elena, dağılmış arkadaşına. "O bir başmelek."</p>

  <p>Derin, titrekçe bir iç çekiş duyuldu. "Ellie, bu gece onda ciddi bir yamukluk vardı."</p>

  <p>Elena kaşlarını çattı. "Nasıl yani? Hiç... kötü bir şey yaptı mı?" Kelimeyi zorla çıkardı ağzından. Geri zekâlı, yanılsamalar içindeki bir yanı RaphaeTin kötü olamayacağına inanıyordu çünkü.</p>

  <p>"Hayır, Zoe'nin adını anmadı ya da onu tehdit etmedi. Ama ihtiyacı kalmamıştı ki, değil mi? Benim beynimi elastik sakız gibi büküverdi."</p>

  <p>"Eğer seni avutacaksa," dedi Erik'in hayvani bakışını, Bernal'm dehşetengiz duruşunu anımsayıp, "aynısını vampirlere de yapabiliyor."</p>

  <p>Bir burun çekiş oldu. "Eh, en azından kan emicilerin bana etkisi sıfır. Kaçıp kıçını kurtarmak zorundasın. Rap-hael şu anda sana doğru geliyor ve bu ruh hali içindeyken&nbsp;seni ele geçirmek için Lonca binasını bile yıkabilir. Bütün&nbsp;şifreleri biliyor; ben verdim hepsini." Bir kısa çığlık daha&nbsp;attı. "Tamam, şimdi sakinleştim. Vivek'e şifreleri değiştirdim dedim ama bu Raphael'e engel olmaz. Senin peşinde."</p>

  <p>"Çıktım bile. Ayrıca kesinlikle buhar olup uçtuğumu anlaması için ona mesaj bırakacağım, böylecc Vivek’in başına ekşimez."</p>

  <p>"Mavi güvenli eve git."</p>

  <p>Mavi, çaktırmadan trafiğe karışacak, sürücüsünü gayet etkili bir biçimde görünmez kılan, üstü yazısız bir kamyondu. "Tamam," diye yalan söyledi Elena. "Sağ ol."</p>

  <p>"Ne bok için teşekkür ediyorsun?" dedi Sara tükürür gibi. "Ama sana şu kadarını söyleyebilirim, Raphael normal davranmıyordu. Onunla telefonda konuşmuştum ve&nbsp;seslerden ne kadar iyi çakarım, bilirsin. Farklıydı bu sefer;&nbsp;dümdüz, tonlamasız... soğuk. Öfkeli değildi, hiçbir şey değildi, sadece <span style="font-style:italic;">soğuktu."</span></p>

  <p>Neden herkes aynı kelimeyi kullanıp duruyordu, Raphael birçok şey olabilirdi ama ona hiçbir zaman soğuk gibi gelmemişti. Ne var ki, şimdi bu ayrıntılara girmeye zaman&nbsp;yoktu. "Hemen buradan çıkıyorum. İlk fırsatta haber vereceğim. Ayrıca merak etme, ne olursa olsun, beni öldürmez. Hâlâ verdiği işi bitirmem için bana ihtiyacı var." Sara,&nbsp;ölümden beter birtakım şeyler olduğunu fark edemeden&nbsp;kapattı telefonu Elena. Hatta sesinizi kaybedene kadar çığlıklar atmak, çığlık çığlığa bağırtmak bunlardan biriydi.</p>

  <p>"Yeni şifreler." Yazıcının tepsisinde yeni bir sayfa kâğıt duruyordu. "Dışarı çıkmak için kullan, sen asansörden&nbsp;iner inmez tekrar değiştireceğim."</p>

  <p>Elena kafa salladı. "Teşekkürler, Vivek."</p>

  <div>
    <p><span style="font-weight:bold;">F</span></p>
  </div>

  <p>"Bekle." Sandalyesini köşedeki küçük bir kilitli dolaba götürdü. Elena adamın ne yaptığını anlamamıştı ama kilitli dolap aniden açıldı. "Bunu al."</p>

  <p>Elena minik, gıcır gıcır tabancayı aldı. "Bir başmelek karşısında pek şansı yok ama yine de sağ ol."</p>

  <p>"Vücuduna ateş etme," dedi Vivek ona. "Bu yuvarlar bir meleğin kanadını lime lime etmek için tasarlandı."</p>

  <p>Hayır! O kanatların inanılmaz güzelliğini yok etmenin düşüncesi bile Elena'nm kalbine fiziksel bir ağrı sapladı.&nbsp;"Tekrar uzayıp iyileşiyorlar," diye kendini zorlayıp cevap&nbsp;verdi.</p>

  <p>"Zaman alır. Ayrıca kayıt tuttuk, bir meleğin kanatlarının yeniden uzaması, diğer her yerinin iyileşmesinden daha uzun sürüyor. Senin sıkı bir köşeye sığınmana yetecek süre boyunca sakatlanmış olur. Tabii eğer..." Korku&nbsp;yükseldi içinden. "Zihin kontrolü hakkında konuştuklarınızı duydum. Eğer bunu uzaktan yapabiliyorsa, hangi alet&nbsp;yardımcı olur bilemiyorum."</p>

  <p>Elena güvenlik tetiğini çektiğinden emin olup tabancayı pantolonuna soktu. "Beni şu anda kontrol etmiyor, o halde&nbsp;yeteneğinin de bir sınırı var." En azından öyle umuyordu.&nbsp;"Bence benim gittiğimi anlayınca buraya inmez ama güvende kalmalısın. Ashwini çıktı mı?"</p>

  <p>"Evet ve burada başka kimse yok." Vivek'in gözleri korku ama azim doluydu. "Sen çıkınca arkandan bütün&nbsp;kapıları kilitleyeceğim, sonra kafayı vurup yatacağım."&nbsp;Duvarın arkasındaki gizli odanın girişini gösterdi başıyla.&nbsp;Orada günler boyu yaşamını sürdürebilirdi. "Güvende ol,&nbsp;Ellie. Oyunumuzu bitirmemiz lazım."</p>

  <p>Elena öne eğilip adama sarıldı. "Geri dönünce seni ye-nerim, merak etme." Şimdi artık hayatta... ve tek parça halinde kalma zamanıydı. Çünkü bir avcının, bir avın izini sürmede başarılı olabilmesi için vücudunda ihtiyaç duymadığı bir sürü parçası mevcuttu.</p>

  <p>Raphael, onu Mahzen'e indireceği söylenen asansörün önünde durdu. Ama görünüşe göre aşağı inmesine gerek&nbsp;yoktu. Arayışı çoktan ifşa edilmişti.</p>

  <p>Mesaj, asansör kapılarının kenarına iliştirilmiş, yere toz saçacak kadar betonu delen bir çivinin ucuna takılmıştı.</p>

  <p><span style="font-style:italic;">Oyun oynamak mı istiyorsun, melek</span> çocuk? <span style="font-style:italic;">Oynayalım o zaman. Hadi bul beni.</span></p>

  <p>Açık ve basit bir meydan okumaydı. Avcı adına, aptalca bir hamleydi. Raphael, Sessizlikleyken sinirlenemiyordu&nbsp;ama stratejiyi çok anlıyordu. Elena onu Lcrnca'dan ve arkadaşlarından uzağa çekmeye çalışıyordu.</p>

  <p>Raphael derin derin kafa yordu. İlkel yanı fısıldadı, <span style="font-style:italic;">Boynuna tasma takmış gibi seni oradan oraya sürüklemesine izin verecek misin? Seni aşağılıyor.</span></p>

  <p>Raphael notu duvardan yırtıp attı. "Melek çocuk," diye dışından okuyup kâğıdı elinin içinde buruşturdu. Evet,&nbsp;Elena saygı duymayı öğrenmek zorundaydı. Raphael onu&nbsp;bulduğunda Elena yalvarıp yakaracaktı.</p>

  <p><span style="font-style:italic;">Yalvarmasını istemiyorum.</span></p>

  <p>Kendi sözlerinin yankısı birkaç saniye onu durdurdu. Avcının bir ateş parçası oluşunu, asırların can sıkıntısını&nbsp;götürüşünü, ilgisini çektiğini hatırladı. Sessizlikleyken&nbsp;bile, ona zarar vermeme kararını anlıyordu. Büyük keyifler&nbsp;vaat eden, yeni bir oyuncağı iki elleyişte kırmak salaklıktı.&nbsp;Ancak aramanın odağındaki nesneyi tamamen bozmadan&nbsp;saygısını garantiye almanın başka yolları vardı.</p>

  <p>Lonca bekleyebilirdi. Raphael önce Elena Deveraux'ya bir başmelekle oyun oynamaması gerektiğini öğretecekti.</p>

  <div><img alt="" src="../Images/main-12.png" /></div>

  <p>Elena, iç sıkıntısıyla Mavi güvenlik evini sokaklarda sürdü durdu. Saklanmayacaktı, değer verdiği insanların başına&nbsp;daha ciddi sorunlar açardı bu. Raphael onu bulana kadar&nbsp;teker teker hepsinin peşine düşerdi, Elena bundan emindi.&nbsp;Böylece de hepsini güvende tutabilmesini sağlayacak tek&nbsp;hareketi yaptı.</p>

  <p>Eve döndü.</p>

  <p>Ve silahı elinde, bekledi.</p>

  <div><img alt="" src="../Images/main-13.png" /></div>

  <p>Raphael bir apartmanın dışında durdu; Sessizlik halindeyken bile tehlikeli olduğunun farkındaydı. Eğer Elena bu dört duvarın içindeyse, o zaman kan akacaktı. Raphael'in&nbsp;zihninde esnekliğe yer yoktu. Elena'mn varlığını kabul etmeyeceği ya da müsaade etmeyeceği tek mekân burasıydı.</p>

  <p>Raphael bir kez daha görünmezlik büyüsüne bürünüp apartmana ön kapıdan girerek zahmetsizce sürgüleri kırdı.</p>

  <p>Diğer odadan sesler geldi. Erkek ve kadın sesi.</p>

  <p>"Hadi bebeğim, sadece..."</p>

  <p>"Seni dinlemekten bıktım!"</p>

  <p>"Salaklık ettim, kabul ediyor..."</p>

  <p>"Kocaman, domuz kafalı embesillik desen daha doğru olur."</p>

  <p>"Siktir lan!"</p>

  <p>Hışırtı sesleri, ardından kesik nefes alışlar. Sıcak, son derece seksi.</p>

  <p>Raphael yatak odasına girip tek elini gırtlağına dayadığı gibi, tek kelime edemeden Ransom'ı duvara yapıştırdı. Fakat Ransom bacaklarıyla debelenmeye başlayarak hızlıca&nbsp;tepki gösterip bağırdı, "Çık dışarı, Nyree! Kaç bebeğim!"</p>

  <p>Nyree mi?</p>

  <p>Bir şey Raphael'in sırtına çarptı. Başmelek omzunun üstünden dönüp bakınca ufak tefek, yuvarlak hatlı bir kadının eline geçen bütün objeleri üstüne fırlattığını gördü. Ka-</p>

  <p>dm ağır bir kâğıt ağırlığını tutunca Raphael bir parmağını şaklattığı gibi onu uyuttu. Nyree yavaşça koltuğa yığıldı.</p>

  <p>Avcı kaskatı kesildi. “Eğer ona zarar verdiysen, ne yapmak zorunda olduğum umurumda değil seni öldürmenin bir yolunu bulurum."</p>

  <p>"Yapamazsın," diye cevap verdi Raphael ama adamı serbest bıraktı. "Uyuyor, hepsi bu. Daha rahat konuşuruz&nbsp;diye yaptım."</p>

  <p>Ransom'm bıçak tutan eli birdenbire Raphael'in kanatlarına doğru savruldu. Hatta neredeyse tüylerin üstüne sürtünecekti ki, Raphael beynini kilitledi, bıçağı elinden&nbsp;atmaya onu zorladı. Ransom iradesinin zorlanmasıyla savaşırken alnından terler damladı.</p>

  <p>"İlginç. Çok giiçlüsün." Raphael derin derin düşündü. Adamı öldürebilirdi ama o zaman Lonca en iyi avcılarından birini kaybetmiş olurdu. "Seni öldürmek işime gelmez.&nbsp;Bana saldırmaya çalışmazsan, hayatını sürdürebilirsin."</p>

  <p>"Siktir lan," dedi Ransom, öne çıkmaya çalışarak. "Sana Ellie'nin yerini söylemeyeceğim."</p>

  <p>"Evet, söyleyeceksin." Raphael en ufak bir pişmanlık duymadan, soğuk bir maksatla yeteneğini avcıya odakladı. "Nerede?"</p>

  <p>Ransom güldü. "Bilmiyorum."</p>

  <p>Raphael karşısındaki adama dümdüz baktı, doğruyu söylediğini anladı; kimse iradesi zorlanırken yalan söyleyemezdi. Raphael melek güçlerine, hatta vampirlerin yeteneklerine karşı bağışıklığı olan insanlara dair söylentiler&nbsp;işitmişti ama şimdiye dek hiç rastlamamıştı, on beş yüzyıllık varlığı sırasında bir kişi bile görmemişti. "Arkadaşlarım&nbsp;korumaya çalışsaydı, nerede saklanırdı?" diye sordu onun&nbsp;yerine.</p>

  <p>Ransom'm cevabı vermemek için savaştığım görse de, sonunda iradesi yenik düştü. "Saklanmazdı."</p>

  <p>Raphael bunu enine boyuna düşündü. "Hayır, saklan-</p>

  <p>mazdı, değil mi?" Ön kapıya yürüdü. "Senin hatun birkaç dakika sonra uyanır."</p>

  <p>Raphael zihnini serbest bırakınca Ransom öksürdü. "Çenene bir yumruk borcum var. Belki bir mor göz ya da&nbsp;altı mor göz."</p>

  <p>"İstediğin zaman gelip al," dedi Raphael, bu avcıda da ölümsüzlüğün sıkıcılığını kırma potansiyeli görerek. "Başarılı olursan, seni cezalandırmadan bırakırım hatta."</p>

  <p>Artık kadınının yanma gidip çömelmiş olan avcı tek kaşını kaldırdı. "Av diye izini sürmem için ortalıkta olacağından emin misin? Ellie muhtemelen elinde bir bıçakla&nbsp;bekliyordun"</p>

  <p>"Ben de oyuncaklarımı şımartabilirim," dedi Raphael, "ama bir yere kadar."</p>

  <p>"Ne bok yedi ki hem?" diye sordu Ransom ve Raphael bu erteleme jestinin gerçek doğasım çaktı; avcı, arkadaşına&nbsp;zaman kazandırmak için yırtmıyordu.</p>

  <p><span style="font-style:italic;">Onu öldürmek zorundasın.</span></p>

  <p>Lijuan'ın sesi beyninde soğuk bir fısıltı gibi yankılandı, Sessizlik'in rüzgârları kadar acımasızdı. "Orası Elena ile benim aramda," dedi Raphael. "Sen bu savaştan uzak&nbsp;durursan, kendi hayrına olur."</p>

  <p>Ransom'm suratı taş gibi oldu. "Meleklerde nasıldır bilmem ama burada, biz arkadaşlarımızın arkasını kollarız. Beni ararsa, açarım."</p>

  <p>"Ve ölürsün," diye cevap verdi Raphael. "Ben bana ait olanı paylaşmam."</p>

  <div><img alt="" src="../Images/main-14.png" /></div>

  <p>Elena'nın kol saatine göre, son bir saattir koltukta oturmuş Başmelek Kulesi'ne gözlerini dikmiş bakıyordu. Belki de&nbsp;mekân seçimi sandığı kadar bariz değildi. Kaşlarım çatıp&nbsp;eve dönünce üstünü değiştirip giydiği tişörtü çekiştirdi.</p>

  <p>Tam o sırada cep telefonu çaldı. Özel melodiyi tanıyınca nabzı tavana çıkarak telefonu kulağına götürdü. "Ransom?&nbsp;Aman Tanrım, sana ulaştı!"</p>

  <p>"Sakin ol," dedi Ransom. "İyiyim ben."</p>

  <p>"Sesin biraz kısık sanki."</p>

  <p>"Herif güçlü bir piç... Kusura bakma, bebeğim."</p>

  <p>Elena kaşlarını çattı. "Hı?"</p>

  <p>"Nyree," diye açıkladı. "Çok küfrettiğimi düşünüyor da. Tabii ki erkek arkadaşın bizim konuşmamız sırasında&nbsp;onu uyuttuğu için, gözünü açınca bir araba dolusu küfür&nbsp;sıraladı."</p>

  <p>"Canını yaktı mı?" &nbsp;&nbsp;&nbsp;.</p>

  <p>"Teessüf ederim, ben başımın çaresine bakarım."</p>

  <p>Elena rahat bir oh çekti. "Tabii, tabii. Eee?"</p>

  <p>"Eee'si şu, büyük hain zihin-kontrol-edebilen melek seni kendi malı bellemiş. Hani <span style="font-style:italic;">Ben kadınımı kimseyle paylaşmam</span> türünden."</p>

  <p>Elena yutkundu. "Benimle kafa buluyorsun."</p>

  <p>Ransom havlar gibi kahkaha attı. "Hayır canım. Durum o kadar ilginç ki şu an."</p>

  <p>"Of Tanrım." Elena öne eğilip gözlerini halıya dikerek düşünmeye çalıştı. Evet, RaphaeTi öpmüştü. Evet, Raphael&nbsp;de güçlü titreşimler yollayıp duruyordu; Elena'nm kendine rağmen tepki verdiği titreşimler ama bunların hepsi&nbsp;güçlü meleklerin ve vampirlerin ayrılmaz bir parçasıydı.&nbsp;Seks sadece bir oyundu. Hiçbir anlamı yoktu. "Belki de&nbsp;beni sinir etmek için öyle dedi." Çok daha mantıklıydı bu&nbsp;seçenek.</p>

  <p>"Ah, yo, bebeğim. Gayet hakikiydi." Ransom ciddileşti. "Adam seni istiyor ama seni becermek mi istiyor, öldürmek mi istiyor, orasını çözemedim."</p>

  <p>Elena iki büklüm pozisyonundan kalkıp doğrularak tam karşısındaki camdan dışarı baktı. "Ah, Ransom? Kapatmam lazım."</p>

  <p>Î56</p>

  <p>Sessizlik. Ardından: "Seni buldu."</p>

  <p>Raphael son derece kolaylıkla havada dururken Ele-na gözünü dışarıdaki beyaz altından ayırmadan telefonu kapattı ve dikkatlice koltuğun yanındaki küçük sehpaya koydu. "Seni içeri almayacağım," diye fısıldadı, gerçi&nbsp;Raphael'in onu duyması olanaksızdı.</p>

  <p><span style="font-style:italic;">Dilediğim zaman içeri girebilirim.</span></p>

  <p>Elena, başmeleğin kristal kadar berrak ses tonunu duyunca donakaldı. "Dedim sana... beynimle taşak geçmek yok!"</p>

  <p><span style="font-style:italic;">Neden?</span></p>

  <p>Tek kelimenin dondurucu etkisi, başka her şeyden daha tesirli bir biçimde Elena'ya nüfuz etti. Sara haklıydı, bu&nbsp;gece Raphael'de bir değişiklik vardı. Üstelik de bu Elena&nbsp;için çok, çok kötüydü. "Senin neyin var?"</p>

  <p><span style="font-style:italic;">Hiç. Sadece Sessiz'im.</span></p>

  <p>"O ne demek be?" Elena elini arkasındaki silaha doğru yaklaştırdı, camın diğer tarafından onu izleyen Raphael'den&nbsp;gözünü bir saniye bile ayırmadı. "Peki ya, bakışların neden&nbsp;bu kadar... soğuk?" Gene o kelime.</p>

  <p>Raphael kanatlarım iyice açarak iç kısmındaki altm-beyaz deseni ortaya çıkardı. O kadar güzeldi ki, dikkatini dağıtma tehlikesi veriyordu. "Akıllıca," dedi, bilerek Raphael'in yüzüne odaklanıp. "Zihnini kullanmadan beni&nbsp;manipüle etmeye çalışıyorsun."</p>

  <p><span style="font-style:italic;">Sana sapasağlam halinle ihtiyacım olduğunu söylediğinde haklıydın. Fazlasıyla zihnini kontrol edersem, beynindeki yollara&nbsp;kalıcı hasar verebilirim.</span></p>

  <p>"Zırva," diye mırıldandı Elena, silahını tuttu tutacaktı. "Beni bir süreliğine zaptedebilirsin ama aktif kontrol uygulamanı bıraktığın anda, özgürüm."</p>

  <p><span style="font-style:italic;">Emin misin?</span></p>

  <p>Ne gariptir ki, başmelek o sırada ödünü bokuna karış-tırıyorsa da, Elena irade zorlaması tehdidine karşı daha önceki kadar savunmasız hissetmedi kendini. Raphael her&nbsp;zamanki kibirli, ölümcül haline döndüğünde Elena'mn genelde kalkık olan kalkanım sarsan bir cinsel çekim vardı&nbsp;aralarında.</p>

  <p>Ama bu adam, gözlerinin içinde ölüm gizli, bu soğuk, soğuk adam... Elena tabancanın sapını kavradı.</p>
</body>
</html>
