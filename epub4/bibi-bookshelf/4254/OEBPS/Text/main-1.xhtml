<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>NALINI SINGH</h1>

  <div>
    <div><img alt="" src="../Images/main-5.jpg" /></div>
  </div>

  <div>
    <h1><a id="bookmark1"></a>leblerin Kanı</h1>
  </div>

  <div>
    <p>Lonca Avcısı: 1. Kitap</p>
  </div>

  <div>
    <p>M</p>
  </div>

  <p><span style="font-weight:bold;">Çeviren</span></p>

  <p><span style="font-weight:bold;">Bige Turan Zourbakis</span></p>

  <h2><a id="bookmark2"></a><span style="font-weight:bold;">BİRİNCİ BÖLÜM</span></h2>

  <p>- * - ■</p>

  <p>Elena insanlara vampir avcısı olduğunu söylediği zaman ilk tepki olarak önce bir nefesleri kesilir, arkasından da, hiç&nbsp;şaşmaz, "O iğrenç kalplerine sivri kazıklar mı saplıyorsun&nbsp;yani?" sorusu gelirdi.</p>

  <p>Tamam, belki kullandıkları kelimeler farklıydı ama his aynıydı. Elena bu tepkiler karşısında, bu efsaneyi ilk uyduran on beşinci yüzyıl hikâye anlatıcısının izini sürüp o&nbsp;geri zekâlıyı ortadan kaldırmak istiyordu. Elbette vampirler çoktan onu haklamıştı, ilk birkaçı o günlerin koşullarıyla acil servis odası denen yerlerde gözünü açtıktan sonra&nbsp;yani.</p>

  <p>Elena vampirlere kazık saplamıyordu. İzlerini sürüyor, ardından onları bir çuvala atıp efendilerine, meleklere iade&nbsp;ediyordu. Bazıları onun gibilere ödül avcısı diyordu ama&nbsp;Lonca kartında yazan açıklamaya göre Elena, 'Vampir ve&nbsp;Benzeri Türleri Avlama Ruhsatlı' birisiydi, bu da onu bir&nbsp;vampir avcısı yapıyor, mesela tehlike ödeneği gibi nimetlerinden faydalandırıyordu. O ödenek çok dişe dokunurdu.&nbsp;Avcıların ara sıra gırtlağının yarılıp açılması ihtimalini telafi etmek için dolgun olmak zorundaydı zaten.</p>

  <p>Gelgeldim Elena, baldır kasları itiraz etmeye başlarken maaşına zam yapılması gerektiğine karar verdi. Son iki saattir Bronx'ta, daracık bir sokağın köşesinde, beyaza&nbsp;yakın sarı saçları ve gümüşi gözleriyle fazla feminen bir&nbsp;halde iki büklüm kalmıştı. Saçları başına belaydı. Arkadaşı&nbsp;Ransom'a göre, Elena herkese geldiğini haber veren bir işaret taksa daha iyiydi. Saç boyaları da saçına iki dakikadan&nbsp;uzun etki etmediği için Elena müthiş bir örgü bere koleksiyonuna sahipti.</p>

  <p>Şu anda kafasındakini burnunun tepesine kadar indirmek istiyordu ama New York'un bu kokuşmuş kısmının pis kokulu <span style="font-style:italic;">ambiyansım</span> iyice kuvvetlendirmiş olur diyordu&nbsp;içinden bir ses. Oradan da burun tıkacının faydalarını düşünmeye başladı...</p>

  <p>Arkasında bir hışırtı oldu.</p>

  <p>Elena hemen döndü... ve onu takip eden bir kediyle burun buruna geldi, hayvanın gözleri karanlıkta gümüş gibi parladı. Elena hayvanın tam da göründüğü yaratık olduğuna ikna olunca dikkatini kaldırıma çevirip acaba kendi&nbsp;gözleri de o kedi gibi tüyler ürpertici bir şekilde mi parlıyor diye merak etti. İyi ki Faslı büyükannesine çekip koyu&nbsp;esmer tenli doğmuştu, yoksa hayalete benzerdi.</p>

  <p>"Hangi cehennemdesin?" diye söylendi, eğilip baldırını kaşıyarak. Bu vampir onu, kendi saf aptallığı yüzünden anlamsız bir kovalamacaya sokmuştu. Vampir herif ne halt&nbsp;ettiğini kendi de bilmiyordu, bu yüzden hareketlerini önceden tahmin etmek zordu.</p>

  <p>Ransom bir keresinde Elena'ya, çaresiz vampirleri köşeye kıstırıp zavallıcıkları resmen bir kölelik hayatına sürüklemek canım sıkıyor mu hiç, diye sormuştu. O sırada gülme krizine girmişti sorarken. Hayır, hiç canını sıkmıyordu. Tıpkı vampirin de kafasına takmadığı gibi. Vampirler bir&nbsp;meleğe gidip onları neredeyse ölümsüz Yaratmaları için</p>

  <p>dilekçe verdiklerinde o köleliği yüzyıl boyunca kendileri tercih etmiş oluyordu. Eğer insan kalsalardı, huzurla mezarlarına yatsalardı, o zaman kanla imzalanmış bir anlaşmanın koşullarına bağlı kalmazlardı. Tamam, melekler de&nbsp;bulundukları konumdan faydalanıyordu ama ne yapalım,&nbsp;anlaşma böyleydi.</p>

  <p>Sokakta bir ışık çaktı.</p>

  <p>Tam isabet!</p>

  <p>Hedef oradaydı, purosunu tüttürüyor ve artık Yaratılmış biri olduğunu ve kaprisleri bitmeyen meleğin tekinden emir almayacağını anlatarak böbürleniyordu. Aralarındaki metrelerce mesafeye rağmen Elena, vampirin koltukalt-larmdan sızan terin kokusunu alabiliyordu. Vampirliği,&nbsp;adamın üstüne ikinci bir ceket gibi giydiği yağları eritecek&nbsp;kadar ilerlememişti henüz, bir de herif bir melekle imzaladığı kontratını çiğneyebileceğini mi sanıyordu?</p>

  <p>Geri zekâlı.</p>

  <p>Elena saklandığı köşeden dışarı yürüyerek örgü beresini çıkarıp arka cebine soktu. Saçları yumuşacık bir bulut gibi omuzlarının etrafına döküldü, parıl parıl ve göz alıcıydı. Göze çarpması risk teşkil etmezdi. Bu gece değil. Belki&nbsp;buralı tipler onu çok iyi tanıyordu ama bu vampirde hafif&nbsp;bir AvustralyalI aksam vardı. Sydney'den yeni gelmişti ve&nbsp;efendisi onu derhal geri çağırıyordu.</p>

  <p>"Ateşin var mı?"</p>

  <p>Vampir yerinden fırlayıp telefonu elinden düşürdü. Elena gözlerini devirmekten kendini alıkoyamadı. Herif&nbsp;daha tam oturmamıştı bile, şaşkınlıkla beliren köpek dişleri daha bebek dişiydi. Efendisinin ona niye sinirlendiği&nbsp;malumdu. Kuş beyinli kesin bir yıl hizmet etmiş etmemiş,&nbsp;sonra alıp başını kaçmıştı.</p>

  <p>"Kusura bakma," dedi Elena gülümseyerek, adam telefonunu yerden alıp onu alıcı gözle süzerken. Vampirin ne gördüğünü anladı Elena. Fahişe sarısı saçlar, siyah deri&nbsp;pantolon ve aynı renk, üste oturan, uzun kollu bir bluz giymiş, yalnız bir kadın, silahsız.</p>

  <p>Vampir genç ve aptal olduğu için bu imaj onu rahatlattı. "Tabii, tatlı şey." Cebinden çakmak çıkarmaya hazırlandı.</p>

  <p>İşte o sırada öne uzandı Elena, bir elini arkaya atıp bluzunun altına soktu. "Cık-cık-cık. Bay Ebose çok hayal&nbsp;kırıklığına uğradı." Vampir çatlak sesle ifade edilen kınamanın anlamını kavrayana kadar Elena tasmayı çıkarıp&nbsp;adama takmıştı bile. Vampirin gözleri kızararak pörtledi&nbsp;ama çığlık atmak yerine, sus pus öylece durdu. Bir avcının&nbsp;tasması bir adamı dondurabiliyordu. Korku, yüzünde yürüyen bir böcek gibi canlı bir şeydi o anda.</p>

  <p>Elena adamın, kaçarken dört insanın gırtlağını kestiğini bilmese ona acırdı bile. Ama yaptıkları yenilir yutulur cinsten değildi. Melekler sahip olduklarım korurdu ama&nbsp;her şeyin bir sınırı vardı: Bay Ebose, bu vampir üstünde&nbsp;gereken her türlü gücün sonuna kadar kullanılmasına yetki vermişti.</p>

  <p>Elena artık bu bilginin açığa çıkmasını sağladı, vampire canını yakma isteğini açık açık gösterdi. Vampirin yüzünde kalmayı beceren son renk de uçup gitti. Elena gülümsedi. "Beni takip et."</p>

  <p>İtaatkâr bir köpek yavrusu gibi peşinde dolaştı vampir. Kahretsin ya, şu tasmaları ne kadar çok seviyordu. En yakın arkadaşı Sara hedeflerini esaslı oklarla vurmayı severdi; okların ucunda da tasmaları bu kadar etkin kılan aynı&nbsp;kontrol çipi yer alıyordu. Bu çipler deriye değdiği anda bir&nbsp;çeşit elektromanyetik alan yayıp vampirin sinir sistemi işlemlerine geçici süreliğine kısa devre yaptırıyor, hedefi her&nbsp;türlü teklife açık hale getiriyordu. Elena tam olarak nasıl&nbsp;çalıştığını bilmiyordu ama kendi seçtiği yakalama metodunun avantajlarının ve limitlerinin çok iyi farkındaydı.</p>

  <p>Evet, hedeflerine Sara'dan daha çok yaklaşmak zorundaydı ama bununla beraber, ıskalayıp yakından geçen masum bir yayayı vurma ihtimali de sıfırdı. Ki Sara bir kere bunu yapmıştı. Davada uzlaşmaya varmak için yarım yıllık maaşını vermek zorunda kalmıştı. Elena arkadaşının&nbsp;hedefi tutturamadığı için ne kadar sinirlendiğini hatırlayarak gülümserken yakma bir yere park ettiği arabanın yan&nbsp;kapısını açtı. "Bin."</p>

  <p>Bebek vampir güç bela cüssesini arabaya soktu.</p>

  <p>Kemerini taktığından emin olduktan sonra Bay Ebose'un güvenlik görevlisini aradı Elena. "Yakaladım."</p>

  <p>Hattın diğer ucundaki ses ona paketi, özel bir helikopter uçuş sahasına bırakmasını salık verdi.</p>

  <p>Seçilmiş lokasyona hiç şaşırmayan Elena telefonu kapatıp arabayı sürmeye başladı. Sessiz sessiz. Sohbet etmeye çalışmak fuzuli olacaktı, ne de olsa vampir, tasmayı takıp&nbsp;onu kıstırdığı andan itibaren konuşma yetisini kaybetmişti. Dilsizlik, tasmanın yarattığı sinirsel donmanın bir yan&nbsp;etkisiydi. İçine çip saklı aletlerin kurulmasından önce,&nbsp;vampir avcılığı eceline susamışların kariyeri sayılırdı, çünkü en bebek vampir bile bir insanı paramparça edebilecek&nbsp;güce sahipti. Elbette en son araştırmalara göre, vampir avcıları pek insan sınıfına girmiyordu ama yakınlardı.</p>

  <p>Uçuş pistine varınca Elena güvenlikten geçti ve uçuş alanına doğru alındı. Vampiri Sidney'e geri götürme görevini üstlenmiş ekip özel jetin dışında onu bekliyordu.&nbsp;Elena tutsak adamı onlara götürür götürmez, vampiri içeri&nbsp;sokması için kafa salladılar. Elena paketi şahsen yerleştirmek zorundaydı, çünkü güvenlik görevlileri, yolculuğun&nbsp;bu noktasında ona dokunma hakkına sahip değildi. Belli&nbsp;ki Bay Ebose iyi avukatlarla çalışıyordu. Vampir Koruma&nbsp;Yetkilileri tarafından başına iş ya da dava açılmaması için&nbsp;en ufak bir ihtimali bile şansa bırakmıyordu.</p>

  <p>Hoş, VKY hiçbir zaman zorbalık ithamlarını uzatmazdı ya, neyse. Meleklerin tek yapması gereken gırtlağı kesilmiş&nbsp;iki insan resmi bulmaktı, jüri hemen onları aklar, hatta bu&nbsp;arada bir de onlara ödül takardı.</p>

  <p>Elena vampiri basamaklardan yukarı kadar çıkarıp yolcu bölmesinin arka tarafında yer alan, büyük açık tabuta kadar götürdü. "Gir."</p>

  <p>Vampir içeri girip, dönüp Elena'mn suratına baktı, üstünden başından akan korkudan gömleği çoktan yapış yapış olmuştu.</p>

  <p>"Kusura bakma, dostum. Üç kadım ve y_aşlı bir adamı öldürdün. Sana acıma ibresi tam ters yönde yükseldi." Kapıyı çat diye üstüne kapatıp asma kilidi taktı Elena. Vampirin boynundaki tasma onunla birlikte Sidney'ye kadar gidecek, oradan da doğruca Lonca'ya iade edilecekti, çünkü&nbsp;çip takılmış tüm aletlerle ilgili anlaşılmış protokol böyley-di. "Gitmeye hazır, çocuklar."</p>

  <p>Dört güvenlik görevlisi birden Elena'mn peşinden içeri girmişti zaten, baş güvenlik görevlisi şaşırtıcı derecede açık mavi gözlerle onu tepeden tırnağa süzdü. "Bir çizik&nbsp;bile yok. Etkileyici." Elena'ya bir zarf uzattı. "Anlaştığımız&nbsp;üzere, Lonca'daki hesabınıza havale gerçekleştirildi."</p>

  <p>Elena dekontu inceledi. Kaşları kalktı. "Bay Ebose'un cömertliği üstündeymiş."</p>

  <p>"Hedef erken ve yaralanmadan yakalandığı için bir ikramiye. Bay Ebose'un onunla ilgili özel planları var. Yaşlı Jerry, en sevdiği sekreteriydi."</p>

  <p>Elena yüzünü buruşturdu. Ölümsüz olmanın en kötü yanı da, size bir sürü şey yapılabiliyordu ve yine de ölmüyordunuz. Bir keresinde bütün uzuvları ampüte edilmiş bir vampir görmüştü Elena... anestezi kullanılmamıştı&nbsp;üstelik. Lonca kurtarma ekibi onu kaçıran kindar grubun&nbsp;elinden onu kurtardığında vampir artık mantıklı ya da&nbsp;tutarlı konuşamıyordu. Ama videosu çekilmişti. İşkence&nbsp;yapılan adamın başından sonuna kadar bilincinin açık olduğunu öyle anlamışlardı. Elena meleklerin, Yaratılmak&nbsp;üzere sürü sürü gelen ricacılara bu videoyu izletmediğine&nbsp;kalıbını basardı.</p>

  <p>Ya da belki de izletiyorlardı.</p>

  <p>Melekler senede yaklaşık bin vampir yaratıyordu sadece. Elena'nın gördüklerine bakılırsa, yaratılmayı umanların sayısıysa <span style="font-style:italic;">yüz binlerceydı.</span> Sebebiniyse hiç anlamıyordu Elena. Bildiği kadarıyla, ölümsüzlüğün bedeli fazlasıyla&nbsp;yüksekti. Efendin kaderine karar verene kadar bir kutuda&nbsp;kilitli kalmaktansa, en iyisi özgür yaşayıp zamanı gelince&nbsp;küle dönüşmekti.</p>

  <p>Elena dilinde acı bir lezzet almış gibi ağzının tadı kaçarak dekontu ve zarfı pantolonunun cebine soktu. "Lütfen cömertliğinden ötürü Bay Ebose'a teşekkür edin."</p>

  <p>Güvenlik görevlisi başını öne eğince Elena tıraşlı kafasına dövülmüş, kuzgun dövmesini gördü. Adamın boyu çok uzun olduğundan seçemiyordu ama diğerleri daha kısa&nbsp;boyluydu ve hepsi üstünde aynı işareti taşıyordu.</p>

  <p>"Gördüğüm kadarıyla birisine bağlı değilsin." İmalı imalı Elena'nın kulaklarındaki sade gümüş halkaları işaret etti. Evlilik altını yoktu. Nişan kehribarı yoktu. Ancak&nbsp;Elena, adamın çıkmak istediğini varsayma yanılgtsma da&nbsp;düşmedi. Kanat Kardeşliği korumaları çalışırken özellikle&nbsp;bekâr kalırdı. Başarısızlığın cezası vücutlarından bir yerin&nbsp;koparılması olduğundan ki Elena hangisi olduğunu öğrenmeyi hiç başaramamıştı, kendisinin adamı baştan çıkarmaya yeteceğini sanmıyordu.</p>

  <p>"Evet. İş bakımından da boşum." Elena bir sonraki işi almadan önce, elindeki görevi tamamlamayı tercih ederdi.&nbsp;Ne de olsa kovalayacak vampir, sürüsüne bereketti. "Bay&nbsp;Ebose bir başka kaçağın izini sürmemi ister mi?"</p>

  <p>"Hayır. Senin hizmetinden faydalanmak isteyen bir arkadaşı var." Koruma bu kez mühürlü, ikinci bir zarf uzattı. "Randevunuz yarın sabah sekizde. Lütfen muhakkak katılın; Lonca'yla ayarlandı, depozitosu ödendi."</p>

  <p>Eğer Lonca anlaşmayı imzaladıysa, yeni görev yasal bir av demekti. "Elbette. Nerede buluşulacak?"</p>

  <p>"Manhattan."</p>

  <p>Elena'nm ruhu buz tuttu. Çünkü o tek kelime, yalnızca bir meleği işaret etmeye yeterdi. Meleklerin bile bir hiyerarşisi vardı ve Elena en üstte kimin yer aldığını bilirdi. Ancak korkusu üstüne çöktüğü kadar hızla geçti. Bay Ebose ne kadar güçlü olursa olsun, kimin-Yaratılacağına&nbsp;ve kimin Yaratım sürecini gerçekleştireceğine karar veren&nbsp;Onlar Meclisi'nden birini, bir başmeleği tanıyor olma ihtimali çok düşüktü.</p>

  <p>"Bir sorun mu var?"</p>

  <p>Elena güvenlik görevlisinin sessiz yorumu karşısında aniden kafasını kaldırıp baktı. "Yo, hayır yok." Kol saatine&nbsp;bakar gibi yaptı. "Gitsem iyi olur. Bay Ebose'a saygılarımı&nbsp;iletin lütfen." Bunu dedi ve özel jetin lüks alanından ve paketlediği kargonun burun direklerini kıran, leş gibi korku&nbsp;kokusundan uzaklaştı.</p>

  <p>Neden bu kadar çok moronun Yaratıldığını hiç anlaya-mıyordu. Belki de, ilk başta gayet düzgün başlıyor ama birkaç sene kan içtikten sonra sapıtıyorlardı, diye düşündü. O meret kim bilir insanın beynine neler yapıyordu. Ama bu&nbsp;teori, en son yakaladığı vampire uygun değildi; adam <span style="font-style:italic;">taş&nbsp;çatlasın</span> iki yaşındaydı.</p>

  <p>Elena omuz silkerek arabasına bindi. Mühürlü zarfı dişleriyle açmak istediği için evine, aşağı Manhattan'daki&nbsp;güzeller güzeli yuvasına dönene kadar bekledi. Bok peşinde koşarak ne kadar vakit harcadıkları göz önüne alınırsa&nbsp;çoğu avcı, evlerini hoş sığınaklara dönüştürmeye meyilliydi. Elena da bu kurala istisna değildi.</p>

  <p>İçeri girip botlarım ayağından fırlattı ve hemen lüks banyosuna yürüdü. Çoğunlukla üstüne bulaşan pisliği yıkaması, topladığı krem ve parfümlere bulanması bir ritüel&nbsp;olurdu. Ransom onun bu kızsal eğilimlerini çok komik bulur, sürekli dalga geçerdi ama en son koca ağzını açtığında Elena da Ransom'm uzun siyah saçlarının güzel bir saç&nbsp;kreminden geçmiş göründüğü yorumunu yapmıştı.</p>

  <p>Ne var ki, bu akşam kendini şımartmaya niyeti ya da sabrı yoktu. Soyunup korkudan altına sıçan vampirin pis&nbsp;kokusunu çabucak üstünden ovalayıp attı, pamuklu pijamalarım giydi ve saçını fırçalayarak kendine bir kahve&nbsp;yaptı. Kahve hazır olur olmaz, kupasını sehpaya koydu,&nbsp;dikkatlice bir bardak altlığının üstüne yerleştirdi... Ardından kudurmuş merakına yenilip bir saniyede zarfı yırtıverdi.</p>

  <p>Kalın bir kâğıda yazılmıştı, filigranı çok şıktı... ve sayfanın altındaki isim, Elena'da pilim pırtısını toplayıp kaçma hissi yaratacak kadar korkunçtu. Bulabildiği en uzak, en&nbsp;minik deliğe kaçma hissi.</p>

  <p>Elena inanamayarak ikinci kez sayfanın üstünde göz gezdirdi. Kelimeler değişmemişti.</p>

  <p><span style="font-style:italic;">Sabah oekuele benimle kahvaltı edemen çok memnun olurum.</span></p>

  <p><span style="font-style:italic;">Raphael</span></p>

  <p>Adres yoktu ama Elena'mn adrese ihtiyacı da yoktu zaten. Kafasını kaldırıp bakınca bu dairenin fiyatının el&nbsp;yakan cinsten olmasının nedeni olan... ve daireyi cazip kılan devasa çift camın ardından şehrin Başmelek Kulesi'nin&nbsp;ışıklarla dolu sütununu gördü. Koltuğunda oturup meleklerin, Kule'nin yüksek balkonundan kanat açıp uçuşunu&nbsp;izleyebilmek en büyük saklı zevkiydi Elena'mn.</p>

  <p>Melekler geceleri yumuşak, karanlık gölgeler gibi görünüyorlardı. Ancak gün içinde kanatları güneşte parıl parıl parlıyordu, hareketleri inanılmaz zarifti. Gün boyunca Kule'ye girip çıkıyorlardı, fakat Elena bazen onları balkona&nbsp;oturmuş, bacaklarını kenardan aşağı sarkıtırken görüyordu. Genç melekler, diye tahmin ediyordu, gerçi gençlik göreceli bir kavramdı onlar için.</p>

  <p>Çoğunun kendisinden onlarca yaş büyük olduğunu bilse bile, onları görmek Elena'nm her zaman yüzünü güldürüyordu. Normal diye tanımlanabilecek bir şekilde hareket ettiklerini gördüğü tek zamandı bu çünkü. Çoğunlukla serinkanlı, mesafeli bir duruşları olurdu, insanlığın sıradan&nbsp;hengâmesinden son derece uzak kalırlar, anlaşılmaz dururlardı.</p>

  <p>Yarın Elena da o cam ve ışıktan kulede yukarı çıkıyor olacaktı. Fakat tanışmak zorunda olduğu kişi, daha genç&nbsp;ve belki de yaklaşılabilir meleklerden biri değildi. Hayır,&nbsp;yarın Elena başmeleğin tam karşısında oturuyor olacaktı.</p>

  <p><span style="font-style:italic;">Raphad. ’</span></p>

  <p>Midesi çalkalanarak hızla öne eğildi.</p>

  <div><img alt="" src="../Images/main-6.png" /></div>

  <p><span style="font-weight:bold;">İKİNCİ BÖLÜM</span></p>

  <p>Kusma isteğinden kurtulur kurtulmaz ilk yaptığı şey, Lonca'yı aramak oldu. "Sara'yla konuşmam lazım," dedi&nbsp;sekretere.</p>

  <p>"Üzgünüm. Yöneticimiz ofisten çıktı."</p>

  <p>Elena telefonu kapatıp Sara'nın ev hattını çevirdi.</p>

  <p>Kadın telefonu daha yarım çalışta açtı. "Eh, bugün senden bir telefon geleceğini nereden anladım acaba?"</p>

  <p>Elena telefonu sıkarak tutuyordu. "Sara, lütfen bana bir göz yanılsaması yaşadığımı ve beni başmelekle çalışmak&nbsp;için görevlendirmediğini söyle."</p>

  <p>"Eee... şey..." Sara Haziz, tüm Amerika Birleşik Devletleri çapındaki Loncaların Yöneticisi ve genel anlamda çetin ceviz Sara, birdenbire gergin bir yeniyetme genç kız gibi&nbsp;konuştu. "Uf Ellie ya, sanki hayır deme şansım vardı da."</p>

  <p>"Ne yapardı, seni öldürür müydü?"</p>

  <p>"Muhtemelen," diye mırıldandı Sara. "Yolladığı vampir elçi üstüne basa basa seni istediğini belirtti. Ve reddedilmeye <span style="font-style:italic;">alışkın olmadığını."</span></p>

  <p>"Hayır demeye mi çalıştın?"</p>

  <p>"Ben senin en yakın arkadaşınım. O kadarcık da güven bana."</p>

  <p>Elena mindere arkasını yaslayıp Kule'ye doğru bakış attı. "İş neymiş peki?”</p>

  <p>"Bilmiyorum." Sara yumuşacık, şımarık sesler çıkarmaya başladı. "Merak etme, seni sakinleştirmek için beyhude yere nefes harcamıyorum. Bebek uyandı da. Sen ne şeker&nbsp;şeysin öyle?" Havaya öpücük yollama sesleri duyuldu.</p>

  <p>Elena hâlâ Sara'nın evlendiğine inanamıyordu. Bir de bebeği olduğuna. "Minik ben nasıl?" Sara kızma Zoe Elena&nbsp;adını vermişti. Elena ilk öğrendiğinde bir bebek gibi zırla-madıysa ne olsundu. "Umarım canına okuyordun"</p>

  <p>"Annesini çok sever o." Biraz daha öpücük sesi geldi. "Ayrıca birkaç metre uzasın, seni <span style="font-style:italic;">minik ben</span> yapacakmış. O&nbsp;ve Slayer tencere kapak oldular."</p>

  <p>Elena insanların arkasından habersizce gelip salyasını akıtan canavar köpeğin adını duyunca kahkaha attı. "Sev-diceğin nerede? Deacon bebek işlerini yapmayı seviyor&nbsp;sanmıştım."</p>

  <p>"Seviyor." Sara'nm gülüşü telefon hattının arasından bile belirgindi ve Elena'nm içinde bir şey fena halde tıkandı. Sara'nm mutluluğunu çekemiyor değildi ya da&nbsp;Deacon'da gözü falan yoktu. Hayır, daha derin bir histi,&nbsp;zamanın parmaklarının arasından kayıp gittiği duygusuydu bu.</p>

  <p>Son bir yıldır, arkadaşlarının hayatın bir sonraki evresine geçtikleri, Elena'nmsa arafta kaldığı, kimseye bağı olmayan, yirmi sekiz yaşında, köksüz bir vampir avcısı&nbsp;olduğu iyice bariz ortaya çıkmıştı. Sara, acil bir avlanma&nbsp;dürtüsü haricinde, okla yayını bırakmış ve Lonca'daki en&nbsp;kritik masabaşı işe geçmişti. Ölümcül yetenekli vampir izi&nbsp;süren kocası, avcı aletleri üretme (ve bebek bezi değiştirme) işine girmişti ve halimden-memnunum diye bağıran&nbsp;ağzı kulaklarında bir suratla geziyordu. Of be, Ransom&nbsp;bile son iki aydır aynı yatak arkadaşıyla birlikteydi.</p>

  <p>"Hey, Ellie, uyudun mu ne yaptın?" diye sordu Sara, bebeğin mutlu gülücükleri arasında. "Başmeleğinle ilgili&nbsp;hayallere mi daldın?"</p>

  <p>"Daha çok kâbuslara diyelim," diye mırıldandı Elena, Kule'mn çatısına inen bir melek görüp gözlerini kısarak&nbsp;bakarken. İnişini yumuşatmak için kanatlarının yavaşladığını görünce Elena'mn yüreği hop etti. "Bana Deacon'ı&nbsp;anlatmayı tamamlamadın. Neden bebek görevinde değil?"</p>

  <p>"Slayerâa birlikte duble çikolatalı, çok meyveli dondurma almaya gitti. Ona aşermelerin doğumdan sonra bir süre daha devam ettiğini söyledim."</p>

  <p>Sara'nın, kocasını kandırma keyfi Elena'yı güldürme-liydi, fakat Elena omurgasından yukarı tırmanan korkunun fena halde bilincindeydi. "Sara, vampir sana neden özellikle beni istediğine dair bir imada bulundu mu?"</p>

  <p>"Tabii. Raphael'in sadece en iyisini istediğini söyledi."</p>

  <div><img alt="" src="../Images/main-7.png" /></div>

  <p>"Ben en iyisiyim," diye mırıldandı Elena ertesi sabah, Baş-melek Kulesi denen ihtişamlı binanın önünde taksiden inerken. "Ben en iyisiyim."</p>

  <p>"Hey, kadın, paramı ödeyecek misin, yoksa kendi kendine konuşacak mısın?"</p>

  <p>"Ne? Ah." Elena bir yirmilik banknot çıkarıp öne uzanarak taksicinin eline tutuşturdu. "Üstü kalsın."</p>

  <p>Adamın meymenetsiz suratı güldü. "Sağ ol! Ne, büyük bir av mı geliyor?"</p>

  <p>Elena adamın, vampir avcısı olduğunu nereden anladığını sormadı. "Hayır. Ama önümüzdeki birkaç saat içinde hunharca ecelime kavuşma ihtimalim yüksek. En iyisi bir&nbsp;iyilik yapıp cennete gitme şansımı yükselteyim dedim."</p>

  <p>Taksici onu çatlak buldu. Elena'yı, Kule'nin girişine giden geniş yolun başında bırakıp gazlarken hâlâ kahkahalar atıyordu. Olağanüstü derecede parlak sabah güneşi&nbsp;yolu oluşturan beyaz taşların üstüne vurup yansıyor, göz&nbsp;kamaştırıyordu. Elena güneş gözlüğünü gömleğinin yakasına taktığı yerden çıkarıp yorgun, uykusuz gözlerinin&nbsp;önüne yerleştirdi. Artık kör olma tehlikesi yaşamadığından daha önce gözden kaçırdığı gölgeleri seçebiliyordu.&nbsp;Elbette orada olduklarını biliyordu; vampirler söz konusu&nbsp;olunca Elena'nın bir numaralı duyusu görme değildi.</p>

  <p>Bir sürü vampir, Kule'nin yan taraflarınca dikiliyordu ama en az on tanesi saklanıyor ya da dışarıdaki bakımlı&nbsp;çalıların etrafında geziniyordu. Hepsi beyaz gömlek, siyah&nbsp;takım elbise giymişti, saçları FBI ajanlarının alametifarika-sı olmuş, kısacık stilde tıraş edilmişti. Siyah güneş gözlüğü&nbsp;ve gizli kulaklıklar, gizli ajan efektini perçinliyordu.</p>

  <p>Fakat Elena içinden yaptığı yorumlar bir yana, bu vampirlerin dün gece peşine düştüğü tiple alakası olmadığım çok iyi biliyordu. Bu herifler uzun zamandır ortalıktaydı.&nbsp;Koyu ama nahoş denemeyecek yoğun kokuları Başmelek&nbsp;Kulesi'ni korudukları gerçeğiyle birleşince Elena'ya hem&nbsp;şık hem de son derece tehlikeli olduklarını anlatıyordu.&nbsp;Elena onları izlerken ikisi çalıların arasından çıkıp güneşli&nbsp;yola yürümüştü.</p>

  <p>Hiçbirisi alevler içinde tutuşmadı.</p>

  <p>Film yapımcılarının kucak açtığı bir başka efsane, güneş ışığına böylesi şiddetli bir tepki Elena'nm işini çok ko-laylaştırırdı. Elena oturup adamların zamanının gelmesini beklerdi. Ama yok, çoğu vampir günün yirmi dört saati etrafta dolaşabilme yeteneğine sahipti. Işığa hassasiyeti olan&nbsp;birkaçı da yine güneşe çıkınca ölmüyordu. Sadece gidip&nbsp;gölgede duruyorlardı. "Ağırdan alıyorsun, yakında bahçelere methiye düzmeye başlarsın," dedi kendi kendine&nbsp;bıyık altından. "Sen bir profesyonelsin. En iyisisin. Bunu&nbsp;başarabilirsin."</p>

  <p>Derin bir nefes alıp tepesinde uçtuğunu bildiği melekleri düşünmemeye çalışarak girişe doğru yürümeye başladı Elena. Kimse ona özel ilgi göstermedi ama sonunda kapıya&nbsp;ulaşınca nöbetçi vampir hafifçe başını eğip ona kapıyı açtı.&nbsp;"Doğruca resepsiyona geçebilirsiniz."</p>

  <p>Elena gözlerini kırpıştırıp güneş gözlüğünü çıkardı. "Kimliğimi görmek istemiyor musunuz?"</p>

  <p>"Bekleniyorsunuz."</p>

  <p>Elena adama teşekkür edip yürürken kapı görevlisi vampirin sinsi şekilde, avcıların iz sürme yeteneğine karşı&nbsp;evrimsel geliştirildiği düşünülen, baştan çıkarıcı kokusu&nbsp;uğursuz bir sarılma gibi etrafında döndü.</p>

  <p>Klimalı lobi, belli belirsiz altın rengi damarlar zerk edilmiş koyu gri mermer ağırlıklı, görünüşe göre ucu bucağı olmayan bir alandı. Zenginlik, zevk ve hafiften gözdağı&nbsp;verme örneği olarak birinciliği kimseye kaptırmazdı. Elena&nbsp;birdenbire her zamanki kot tişört kombinasyonunu terzi&nbsp;elinden çıkma siyah pantolon ve gıcır gıcır bir beyaz gömlekle değiştirdiğine sevindi. Hatta elinden kayan saçlarını&nbsp;da balıksırtı örmüş, ayağına topuklularını geçirmişti.</p>

  <p>Lobide yürürken topukları mermerin üstünde iş görmeye geldiğini gösteren, sert sesler çıkarıp yankı yaptı. Elena aynı anda çevresindeki her şeye dikkat etti, kaç tane&nbsp;vampir nöbetçi olduğundan sıradışı ama biraz garip çiçek&nbsp;aranjmanlarına, resepsiyon görevlisinin çok, çok, çok yaşlı .&nbsp;bir vampir oluşuna... suratınmsa bakımlı, otuz yaşında bir&nbsp;insan suratı oluşuna.</p>

  <p>"Bayan Deveraux, ben Suhani." Resepsiyonist gülümseyerek ayağa kalktı ve kıvrık masasının arkasından dışarı yürüdü. Bu masa da taştan yapılmıştı, ancak o kadar iyi&nbsp;cilalanmış bir siyahtı ki, her şeyi mükemmel bir ayna gibi&nbsp;yansıtıyordu. "Tanıştığımıza çok memnun oldum."</p>

  <p>Elena kadınla tokalaşırken akan taze kanı, hızla atan kalbi sezdi. Akan kan sıradışı derecede güçlü olduğu için&nbsp;Suhani'ye kahvaltıda kimi yediğini sormak dilinin ucuna&nbsp;kadar geldi, fakat başı derde girmeden önce bu dürtüsüne&nbsp;gem vurdu. "Teşekkürler."</p>

  <p>Suhani gülümsedi ve Elena'nm gözünde kadim bilgilerle, asırlık deneyimlerle dolu bir gülüş gibiydi. "Tam vaktinde geldiniz." Kol saatine baktı. "Saat yedi kırk beş."</p>

  <p>"Trafik açıktı." Bir de bu görüşmeye düzgün başlamak istiyordu. "Çok mu erkenciyim?"</p>

  <p>"Hayır. Sizi bekliyor." Kadının gülüşü söndü, yerine hüsrana uğramış bir ifade geldi. "Sizi daha... korkunç bekliyordum."</p>

  <p>"Sakın bana <span style="font-style:italic;">Avcmm Avı</span> izlediğinizi söylemeyin?" Bu iğrenç yorum, Elena dilini tutamadan çıkıvermişti.</p>

  <p>Suhani rahatsız edici derecede insani bir biçimde sırıttı. "Maalesef izlerim. Çok eğlenceli bir program. Ve yapımcı&nbsp;S. R. Stoker.eski bir vampir avcısı."</p>

  <p>Evet, Elena da Diş Perisi'ydi zaten. "Durun tahmin edeyim, belimde koca bir kılıç taşımamı ve gözlerimden&nbsp;kırmızı ışıklar çıkmasını bekliyordunuz?" Elena başını iki&nbsp;yana salladı. "Siz bir vampirsiniz. Bunların hiçbirinin doğru olmadığını biliyorsunuz."</p>

  <p>Suhani'nin yüz ifadesi daha sakin bir ciddiyete büründü. "Vampirliğimden adınız gibi eminsiniz bakıyorum. Çoğu kişi tahmin bile edemez."</p>

  <p>Elena avcı biyolojisi dersinin sırası olmadığına karar verdi. "Çok deneyimliyim." Sanki bir önemi yokmuş gibi&nbsp;omuz silkti. "Yukarı çıkalım mı?"</p>

  <p>Suhani birden ve anlaşılan cidden telaşlandı. "Ah, çok özür dilerim. Sizi bekletiyorum. Lütfen buyurun."</p>

  <p>"Merak etmeyin. Sadece bir dakika geçti." Hem zaten bu sayede kafasını toparlama fırsatı elde etmesine sevin-</p>

  <p>mişti Elena. Eğer bu elegan ama hassas vampir, Raphaelle başa çıkabiliyorsa, o zaman Elena da çıkardı. "Nasıl biri?"</p>

  <p>Suhani bir an yürüyüşünü yavaşlattı ama hemen farkına vardı. "O... bir başmelek." Ses tonundaki huşu, eşit derecede korkuyla karışıktı.</p>

  <p>Elena'nm özgüveni bodoslama yere çakıldı. "Onu çok sık görüyor musunuz?"</p>

  <p>"Yo, neden göreyim ki?" Resepsiyonist ona şaşkın şaşkın güldü. "Lobiden geçmesine gerek yok. Uçabilir."</p>

  <p>Elena kendine bir tokat atabilirdi o anda. "Doğru ya." Asansörün önünde aniden durdu. "Teşekkürler."</p>

  <p>"Rica ederim." Suhani asansörün yanındaki küçük bir çıkıntıya monte edilmiş, dokunmatik ekrana bir güvenlik&nbsp;şifresi girdi. "Bu kabinle doğruca çatıya çıkacaksınız."</p>

  <p>Elena durdu. "Çatıya mı?"</p>

  <p>"Orada buluşacaksınız."</p>

  <p>Elena afalladı, ancak oyalanıp gecikmenin ona bir şey kazandırmayacağını fark ederek her tarafı ayna kaplı, geniş asansöre binip Suhani'ye doğru döndü. Kapılar kapanırken rahatsız edici bir şekilde, aklına on iki saat önce bir&nbsp;sandığa kilitlediği vampir geldi. Artık diğer tarafta olanları&nbsp;daha iyi anlıyordu. Eğer gözetim altında olduğundan bu&nbsp;kadar emin olmasaydı, o profesyonel kabuğunu atar, delirmiş bir kadın gibi volta atmaya başlardı.</p>

  <p>Ya da bir labirente tıkılmış bir fare gibi.</p>

  <p>Asansör para diye bağıran yağ gibi bir hareketle yükselmeye başladı. LCD panelde parlayan rakamlar midesini büzen bir hızla ilerleyerek yanıp söndü. Asansör yetmiş&nbsp;beş numaralı katı geçtikten sonra saymayı kesmeye karar&nbsp;verdi Elena. Onun yerine çantasının sözde burulmuş sapını düzeltmek için aynalardan faydalandı... aynı zamanda&nbsp;da silahlarını iyi sakladığından emin oluyordu.</p>

  <p>Kimse ona silahsız gelmesini emretmemişti.</p>

  <p>Asansör bir fısıltı gibi yavaşça durdu. Kapılar açıldı. Elena kendine tereddüt etme fırsatı vermeksizin dışarı çıktı, küçük kapalı bir cam bölmeye adımını attı. Cam kafes&nbsp;meğerse asansörün bulunduğu bir kabuktan öte değildi.&nbsp;Çatı o camın arkasındaydı... ve çevrede yanlışlıkla düşmeyi engelleyecek bir parmaklık bile yoktu.</p>

  <p>Belli ki başmelek misafirlerini rahat ettirmek için kendini parçalamıyordu.</p>

  <p>Fakat Elena kötü bir ev sahibi olduğunu da söyleyemezdi; kruvasanlar, kahve ve portakal suyuyla dolu bir sofra açık alanın tam ortasında dimdik bir ihtişamla duruyordu.&nbsp;Elena bir kez daha bakınca çatının sırf betondan yapılmadığını gördü. Güneş ışınları altında gümüş rengi parlayan,&nbsp;koyu gri fayanslarla döşeliydi. Fayanslar çok güzel ve sorgusuz sualsiz en pahalısındandı. Savurganlık, ziyan, diye&nbsp;düşündü Elena, ardmdansa kanatlı bir varlık için bir çatının kullanışsız bir alan olmadığı kafasına dank etti.</p>

  <p>Raphael'den eser yoktu.</p>

  <p>Elena elini kapının koluna koyup cam kapıyı açarak dışarı çıktı. Neyse ki fayansların yüzeyi pürüzlüydü; rüzgâr şu anda yumuşacıktı ama Elena bu yükseklikte, ansızın&nbsp;hızlanabileceğim ve topuklu ayakkabının, en iyi zamanda&nbsp;bile sağlam durmayacağını biliyordu. Elena masa örtüsü&nbsp;masaya mı çakılmış diye merak etti. Yoksa muhtemelen&nbsp;uçar gider ve yiyecekleri de el değmeden beraberinde götü rüverirdi.</p>

  <p>Ama bu da iyi bir şey olabilirdi aslında. Gergin sinirler hazmı kolaylaştırmazdı.</p>

  <p>Elena çantasını masaya bırakıp dikkatlice en yakındaki kenara doğru ilerledi... ve aşağı baktı. Kule'den dışarı ve&nbsp;Kule'ye uçan meleklerin inanılmaz manzarasını görünce&nbsp;heyecandan ayakları yerden kesildi. Neredeyse dokunabileceği kadar yakındaydılar, güçlü kanatlarının cazibesi&nbsp;adeta bir siren şarkısı gibi çekiciydi.</p>

  <p>"Dikkat et." Yumuşacık bir cümleydi, keyifli bir ses tonuydu.</p>

  <p>Elena irkilmedi, sadece Raphacl'in sessize yakın inişinin yarattığı rüzgârı hissetmişti çünkü. "Düşersem beni yakalarlar mı?" diye sordu ondan tarafa bakmadan.</p>

  <p>"Eğer havalarındaysalar evet." Raphael gelip Elena'mn yanında durunca kanatları Elena'mn geniş görüş açısına&nbsp;girdi. "Sende yükseklik korkusu yok."</p>

  <p>"Hiçbir zaman olmadı," diye itiraf etti Elena, Raphael'in katıksız gücünden öylesine dehşet duyuyordu ki, son derece normal konuştu. Ya öyle yapacaktı ya da avaz avaz bağıracaktı. "Daha önce hiç bu kadar yükseğe çıkmamıştım."</p>

  <p>"Nasıl buldun?"</p>

  <p>Elena derin bir nefes alıp arkaya doğru bir adım attıktan sonra dönüp başmeleğin suratına baktı. Fiziksel bir yumruk yemiş gibi oldu. Başmelek çok... "Güzel." Böylesi-ne arı, katışıksız mavi gözler ancak cennetteki bir ressam,&nbsp;boyasının içine safir tozu dökse ve sonra irisleri en incecik&nbsp;fırçayla boyasa bu tonda olabilirdi.</p>

  <p>Elena hâlâ görsel şokun etkisinden kurtulmaya çalışıyordu ki, aniden bir rüzgâr esti ve Raphael'in siyah saçlarını havalandırdı. Ama siyah demek, çok hafif kaçardı. Öylesine katıksız siyahtı ki içinde gecenin izleri gizliydi,&nbsp;capcanlı ve ihtiraslı. Ensesinde biten alelade katlar verilmiş&nbsp;saçları yüzünün keskin açılarını ortaya çıkarıyordu ve Elena o saçları okşamamak için parmaklarını sıktı.</p>

  <p>Evet, güzeldi; ama bir savaşçının ya da bir fatihin güzelliğine sahipti. Bu adamın derisinin her santimine, etinin her parçasına güç damgalanmıştı. Hatta bu da kanatlarının olağandışı mükemmelliğini görmeden önceydi. Tüyler&nbsp;yumuşacık, beyazdı, altın tozu serpiştirilmiş gibiydi. Fakat&nbsp;Elena odaklandığı zaman gerçeği gördü, her bir tüyün her&nbsp;bir zerresinin ucu altındandı.</p>

  <p>"Evet, burası güzeldir," dedi Raphael, Elena'nın büyülenişini kırarak.</p>

  <p>Elena gözlerini kırpıştırdı, ardından aradan ne kadar zaman geçtiğinin farkında bile olmadığından kızardı.&nbsp;"Evet."</p>

  <p>Başmeleğin gülüşünde bir alaycılık, erkeksi bir tatmin gizliydi... ve saf, ölümcül bir odaklanış. "Hadi kahvaltı&nbsp;edip konuşalım."</p>

  <p>Elena, başmeleğin dış görünüşünün gözünü kör etmesine sinirlenerek kendini azarlarcasma yanağını ısırdı. Bir daha aynı tuzağa düşmeyecekti. Raphael kesin ne kadar&nbsp;yakışıklı olduğunun farkındaydı <span style="font-style:italic;">ve</span> saftirik "faniler üstünde yarattığı etkinin de bilincindeydi herhalde. Bu da onu&nbsp;Elena'nın gözünde, kolayca direnebileceği, kendini beğenmiş piç sınıfına sokardı.</p>

  <p>Raphael bir sandalye çekip bekledi. Elena otuz santim ötede durup başmeleğin boyunun bosunun ve gücünün&nbsp;farkına vardı..Kendini küçük hissetmeye alışkın değildi. Ya&nbsp;da zayıf. Raphael'ın hiçbir çaba göstermeden bu iki hissi&nbsp;de ona hissettirebilmesine çok sinirlendi, hatta cevap yapıştırma şansım kullandı. "Birisi arkamda dikilirken rahat&nbsp;edemiyorum."</p>

  <p>O mavi, masmavi gözlerde bir şaşkınlık kıvılcımı çaktı. 'Sırtından bıçaklanmaktan korkan ben olmamalı mıyım?&nbsp;Gizli silah taşıyan sensin ne de olsa."</p>

  <p>Elena'nın silahlarını tahmin etmiş olması hiçbir anlam ifade etmezdi. Bir avcı her zaman dolu gezerdi. "Fark şu&nbsp;ki, ben ölürdüm. Sen ölmezdin."</p>

  <p>Raphael eğleniyormuş gibi hafifçe elini sallayarak masanın diğer tarafına yürüdü, kanatları bal döküp yalanabilecek temizlikteki fayanslara sürtüp ardından beyaz-altm-dan pırıltılı bir iz bıraktı. Elena, başmeleğin bilerek böyle yaptığından emindi. Melekler her zaman melek tozu döke-</p>

  <p>rek dolaşmazdı. Döktükleri zaman anında vampirler ve faniler tarafından arkalarından toplanırdı. Bu pırıltılı tozun bir zerresinin bile fiyatı, kusursuz kesimli bir pırlantadan&nbsp;daha yüksekti.</p>

  <p>Fakat Raphael, Elena'nın diz çöküp yerleri süpüreceğini sanıyorsa, avucunu yalardı.</p>

  <p>"Benden korkmuyorsun," dedi Raphael şimdi.</p>

  <p>Elena yalan söyleyecek kadar aptal değildi. "Nutkum tutuldu. Ama herhalde beni buralara kadar çatıdan itmek&nbsp;için getirtmemişsindir, diye düşündüm."</p>

  <p>Sanki Elena komik bir şey söylemiş gibi ağzını yamulttu Raphael. "Otursana Elena." Adı, başmeleğin dudaklarında&nbsp;bir değişik çıkmıştı. Bir bağlama büyüsü gibiydi. Sanki telaffuz ederek Elena üstünde bir güce sahip olmuştu. "Dediğin gibi, seni öldürme planım yok. Bugün değil."</p>

  <p>Elena, asansör kabini arkasında kalarak masaya oturdu, Raphael'in eski zamanlarda kalmış bir şövalyelik ruhuyla o oturmadan oturmayacağının farkındaydı. Başmelek&nbsp;hemen peşinden yerleşirken kanatları özel tasarlanmış&nbsp;sandalyenin sırt kısmına zarifçe sürtünüp döküldü. "Kaç&nbsp;yaşındasın?" Elena merakına hâkim olamadan soruverdi.</p>

  <p>Raphael kusursuz bir yay şeklindeki kaşını kaldırdı. "Hiç dilini tutma huyun yok mudur?" Gayet sıradan bir&nbsp;yorumdu ama Elena altında yatan sertliği duydu.</p>

  <p>Buzdan parmaklar omurgasından yukarı çıktı. "Bazıları olmadığını söylüyor; ben bir vampir avcısıyım sonuçta."</p>

  <p>Hiçbir insanın sahip olamayacağı o gözlerin içinde karanlık ve son derece tehlikeli bir şeyler kıpırdadı. "Doğuştan bir avcı, eğitimli bir avcı değil."</p>

  <p>"Evet."</p>

  <p>"Toplam kaç vampir yakaladın ya da öldürdün?"</p>

  <p>"Sayısını biliyorsun. O yüzden karşında oturuyorum."</p>

  <p>Çatıdan bir esinti daha geçti, bu kez fincanları titreştirip</p>

  <p>Elena'nın topladığı saçlarından tutamları uçuşturdu. Elena yerinden çıkan saçları tokayla düzeltmeye çalışmayıp tüm&nbsp;dikkatini başmeleğe verdi. Raphael de adeta akşam yemeği olarak göz koyduğu tavşanı izleyen büyük bir hayvan&nbsp;gibi onu seyrediyordu.</p>

  <p>"Bana yeteneklerini anlatsana." Bir emirden geri kalır yanı yoktu bu cümlenin, Raphael'in ses tonu uyarıyla yankılanan bir bıçaktı. Başmelck artık onu eğlenceli bulmuyordu.</p>

  <p>Elena bakışlarını kaçırmadı, kendini yerinde tutabilmek için tırnaklarını uyluklarına sapladı. "Vampirlerin kokusunu alabiliyorum, bir sürü içinde bir tanesini* ayırt edebiliyorum. Hepsi bu." İşe yaramaz bir yetenek, tabii insan,&nbsp;vampir avcısı değilse eğer. 'Kariyer seçimi' deyişini çürütüyordu.</p>

  <p>"Bir vampirin varlığını sezebilmen için kaç yaşında olması gerekiyor?"</p>

  <p>Tuhaf bir soruydu, Elena durup kafa yormak zorunda kaldı. "Şey, izini sürdüğüm en genç vampir iki aylıktı. En&nbsp;son limitti. Bazı vampirler yoldan çıkmak için en az bir&nbsp;sene bekliyor zaten."</p>

  <p>"Yani daha genç bir vampirle hiç etkileşimin olmadı?"</p>

  <p>Elena, Raphael'in bu soru silsilesiyle nereye varmaya çalıştığını çözemedi. "Etkileşim, kesin olmuştur. Ama avcı&nbsp;olarak değil. Sen bir meleksin, vampirlerin Yaratıldıktan&nbsp;sonra ilk ay civarında tam olarak bir işlevleri olmadığını&nbsp;iyi bilirsin." İşte vampirlerin, irade verilmiş, yaşamayan&nbsp;zombiler olduğu efsanesini körükleyen de gelişimlerinin&nbsp;bu evresiydi.</p>

  <p>ilk haftalarda sahiden de çok korkutucuydular. Gözleri fal taşı gibi açıktı ama evde kimse yoktu, renkleri sararıp&nbsp;solar ve beli benzi atardı hepsinin, hareketlerde koordinasyon olmazdı. Nefret gruplarının yeni vampirleri hedef</p>

  <p>almasının sebebi buydu. Çoğu insan, en yakın arkadaşları gibi görünen birindense ayaklı cesede benzeyen bir yaratığı sakatlamayı ve işkence yapmayı daha kolay buluyordu.&nbsp;Ya da Elena'nın durumunda, kayınbiraderleri olabilecek&nbsp;gibi görünen biri yerine. "O kadar yeniyken beslenemiyorlar, kaçamıyorlar da."</p>

  <p>"Yine de bir test yapacağız." Başmelek tabağının yanındaki portakal suyundan bir yudum aldı. "Yesene."</p>

  <p>"Aç değilim."</p>

  <p>Raphael bardağını masaya koydu. "Bir başmeleğin sofrasını geri çevirmek kana hakarettir."</p>

  <p>Elena bu terimi daha önce hiç duymamıştı ama eğer içinde kan geçiyorsa, hayra alamet sayılmazdı. "Gelmeden&nbsp;önce yemiştim." Kuyruklu yalan. Midesinde su haricinde&nbsp;bir şey tutmayı başaramamıştı, o bile zorla.</p>

  <p>"O zaman iç." O kadar kesin bir talimattı ki, Raphael'in itaat beklediğini hemen anladı Elena.</p>

  <p>İçinde bir şey kafa tuttu. "Yoksa ne olur?"</p>

  <p>Rüzgâr durdu. Bulutlar bile donakalmıştı sanki.</p>

  <p>Ölüm kulağına fısıldadı.</p>
</body>
</html>
