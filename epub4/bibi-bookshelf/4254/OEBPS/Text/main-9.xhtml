<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">YİRMİ SEKİZİNCİ BÖLÜM</span></h2>

  <p>Jeffrey Deveraux, elleri Elena'nm tahminince uzun boylu cüssesine özel dikilmiş, çizgili takım elbisesinin ceplerinde, şöminenin yanında dikiliyordu. Marguerite bir elli beş&nbsp;ya var, ya yoktu. Elena'nm boyu babasına çekmişti. Adamın ayakkabısız hali bir doksandı; hoş babası, mükemmel&nbsp;biçilmemiş hiçbir şey giymezdi zaten.</p>

  <p>Mat gri gözler bir atmaca ya da kurdun soğuk tetikliğiyle Elena'nm gözlerinin içine baktı. Babasının suratı çıkık hatlı, köşeliydi, alnının kenarlarından seyrelen saçları sertçe arkaya yatırılmıştı. O yaştaki çoğu erkeğin saçı griydi.&nbsp;Jeffrey ise aristokratik altın renginden saf beyaza geçmişti.&nbsp;Yüz hatlarını keskinleştirip ona çok uyuyordu bu renk.</p>

  <p>"Elieanora." Gözlüğünü parlatmayı bitirip taktı, incecik dikdörtgen çerçeveler on beş santim kalınlığındaki duvarlar kadar etkiliydi.</p>

  <p>"Jeffrey."</p>

  <p>Adam ağzını büzdü. "Çocuklaşma. Ben senin babanım."</p>

  <p>Elena omuz silkerek bilinçsizce agresif bir duruş takındı. "Beni istedin. Ben de geldim." Sözcükler bir hışımla</p>

  <p>çıkmıştı. On yıllık bağımsızlıktan sonra babasının karşısına dikilir dikilmez, ömrü boyunca onun sevgisi için yalvaran ve bu çabasından dolayı lağıma tekmelenen ergen kıza dönüşmüştü bir saniyede.</p>

  <p>"Hüsrana uğradım," dedi adam hiç kımıldamadan. "Birlikte takıldığın tiplerden biraz nezaket öğrenmişsindir&nbsp;sanıyordum."</p>

  <p>Elena kaşlarını çattı. "Benim çevrem hep aynı. Lonca Yöneticisi Sara'yı çeşitli davetlerde görmüşsündür, Ransom'sa..."</p>

  <p>"Senin <span style="font-style:italic;">avcı,”</span> iğrenerek vurgulamıştı, "arkadaşlarının ne yaptığı hiç ilgimi çekmiyor."&nbsp;&nbsp;&nbsp;&nbsp;*</p>

  <p>"Ben de öyle düşünmüştüm." Elena ne bokuna ilk emirde babasının ayağına gitmişti ki? Tek bahanesi, şoktu. "O zaman niye lafı oraya getirdin?"</p>

  <p>"Melekleri kastediyordum."</p>

  <p>Elena gözlerini kırpıştırdı ama sonra niye şaşırdığına şaşırdı. Jeffrey'nin şehirdeki her yerde parmağı vardı, hem&nbsp;de hepsi yasal değildi. Gerçi elbette Elena onun sütten çıkmış ak kaşık olmadığını ima etmeye kalksa, o canlı canlı&nbsp;derisini yüzerdi. "Neleri kabul edilebilir gördüklerini öğ-rensen ağzın açık kalırdı." Raphael'in acımasız hak anlayışı, Michaela'nm aç kalmış cinsel dürtüleri, Uram'm kasaplığı; hiçbirisi babasının melek anlayışına sığmazdı.</p>

  <p>Sanki hiç önemi yokmuş gibi Elena'nın cevabını eliyle silkeledi babası. "Seninle mirasın hakkında konuşmam lazım."</p>

  <p>Elena yumruğunu sıktı. "Yani <span style="font-style:italic;">annemin</span> benim için açtığı yatırım hesabını kastediyorsun." Yoksa Elena sokaklarda&nbsp;açlıktan ölse, Jeffrey kılını kıpırdatmazdı.</p>

  <p>Jeffrey'nin elmacık kemikleri fazlasıyla gergindi. "Genetikten belli oluyor herhalde."</p>

  <p>Elena'nın babasına piç demek dilinin ucuna gelmişti</p>

  <p>ama ironik bir biçimde, annesinin sesi onu engelledi. Mar-guerite her zaman babasına saygılı olmak üzere yetiştirmişti onları. Elena bunu yapamazdı, fakat annesinin anısına saygı duyabilirdi. "Tanrı'ya şükür," dedi, Jeffrey'nin bu hakareti üstüne alacağını bilerek.</p>

  <p>Jeffrey olduğu yerde dönüp odanın diğer kenarında, pencerenin altına yerleştirilmiş çalışma masasına doğru&nbsp;yürüdü, ayak sesleri kalın Iran halısı tarafından emildi.&nbsp;"Birikim hesabı yirmi beşinci yaş gününde kullanılır hale&nbsp;geldi."</p>

  <p>"Biraz geç kalmadın mı?"</p>

  <p>Babası bir zarf aldı. "Avukatlar sana bir mektup yollamış."</p>

  <p>Elena açılmamış zarfları çöpe atışını hatırladı. Onu gerçekten seven bir adam olan büyükbabası aracılığıyla aile firmasından ona kalan hisseleri satması için onu kandırmaya çalışan bir başka teklif zannetmişti o zaman. "Cidden işlerine sahip çıkmışlardı."</p>

  <p>"Kendi tembelliğinin suçunu başkalarına atmaya çalışma." Jeffrey gerisin geri yürüyüp zarfı Elena'nm eline tutuşturdu. "Para, faiz getiren bir hesaba senin adına aktarıldı. Ayrıntılar burada."</p>

  <p>Elena hiç bozulmadı. "Neden kişisel bir dokunuş kattın?"</p>

  <p>Babası gözlüğünün arkasında açık gri gözlerini kıstı. "Her ne kadar meslek seçimini iğrenç bulsam da..."</p>

  <p>"Bir seçim değil," dedi Elena soğukça. <span style="font-style:italic;">"Hatırladın mı?"</span></p>

  <p>Bir daha o kanlı günü asla anmaması gerektiğini söyleyen bir sessizlik oldu.</p>

  <p>"Dediğim gibi, mesleğin ne kadar iğrençse de, seni bazı güçlü insanlarla temasa sokuyor."</p>

  <p>Elena'nm midesi ekşidi. Ne beklemişti ki zaten? Babası için bir hiç olduğunun bilincindeydi. Yine de kalkıp</p>

  <p>gelmişti. Ergenlik yıllarında olsa yapacağı gibi kafa tutup bağırıp çağırmak yerine çenesini kapattı, babasının ondan&nbsp;tam olarak ne umduğunu öğrenmek istedi.</p>

  <p>"Aileye yardım edecek konumdasın." Çelik gibi bir bakış. "Hiçbir zaman yapma zahmetine girmediğin bir şey."</p>

  <p>Elena zarfı sıkıca tuttu. "Ben sadece bir avcıyım," dedi, babasının lafını yüzüne vurarak. "Bana senden daha iyi&nbsp;davrandıklarını da nereden çıkarıyorsun?"</p>

  <p>Babası suratını bile buruşturmadı. "Duyduğuma göre, Raphael ile çokça vakit geçiriyormuşsun, senden gelen&nbsp;önerilere açık olabilirmiş."</p>

  <p>Elena babasının, sandığı şeyi ima etme'diğini söyledi kendi kendine. İçten içe titreyerek babasının gözlerine baktı. "Kendi kızını fahişe gibi satacak mısın?"</p>

  <p>Babasının ifadesi hiç değişmedi. "Hayır. Ama eğer kendisi çoktan yapmaya başladıysa, bundan faydalanmamak için hiçbir sebep göremiyorum."</p>

  <p>Elena kireç gibi bembeyaz oldu. Tek kelime etmeden arkasını döndü, kapıyı açıp dışarı çıktı. Kapı arkasından&nbsp;çat diye kapandı. Bir saniye sonra bir şeyin şangır diye&nbsp;kırıldığını, kiremit duvara kristal bir nesnenin çarpılıp&nbsp;tuzla buz oluşunu duydu. Her zaman kontrollü Jeffrey&nbsp;Deveraux'nun bir tepki vermesini sağladığı için nutku tutularak durdu.</p>

  <p>"Bayan Deveraux?" Geraldine köşeden koşarak çıkageldi. "Bir şey duydum..." Kadın emin olamayarak kaldı.</p>

  <p>"Bir süreliğine pek ortalarda görünmemeni tavsiye ederim," dedi Elena, donukluğundan silkinip kapıya doğru yöneldi. Jeffrey muhtemelen Elena'nm, etrafındaki yalakalar sürüsünün aksine, ona başkaldırma cüretini göstermesi&nbsp;karşısında kafayı yemişti. Kendi kızının suratına karşı fahişe demesiyle alakası bile yoktu. "Ve Gerry," Elena tekrar&nbsp;kapıya döndü, "ne yap et, öğrenmesini önle."</p>

  <p>Asistan titrekçe evet anlamında başını salladı.</p>

  <p>Elena hayatında hiç dışarı çıkıp şehrin gürültüsüne karıştığına o günkü kadar sevinmemişti. Arkasına bile dönüp bakmadan merdivenleri inerek dünyaya gelişine spermiyle katkıda bulunmuş adamdan uzaklaştı. Elini tekrar sıkıp&nbsp;zarfı hatırladı. Düşünebilecek kadar sakinleşmek için kendini zorlayıp zarfı açtı, mektubu içinden çıkardı. Annesinden ona mirastı ve Elena, Jeffrey'nin bunu ucuzlatmasına&nbsp;izin vermeyecekti.</p>

  <p>Hesaptaki para miktarı, genel olaylar göz önüne alındığında ufaktı, Marguerite'in mal varlığı sağ iki kızı arasında eşit paylaştırılmıştı ve annesinin eşi benzeri olmayan battaniyelerini satarak kazandığı paradan ibaretti. Elena bu parayı kullanmaya hiçbir zaman ihtiyaç duymamıştı, çünkü&nbsp;Jeffrey ısrarla ona yüklü bir harçlık ödüyordu.</p>

  <p><span style="font-style:italic;">Erkeksi kahkaha, onu havaya atan güçlü eller.</span></p>

  <p>Elena bu anının etkisi altında sendeledi, sonra görüntüyü hemen yok etti, iyi niyetli düşüncelerden öte bir şey değildi. Babası her zaman için affetmeyi bilmeyen, katı bir&nbsp;disiplin sahibiydi. Fakat Elena itiraf etmek zorundaydı ki,&nbsp;Parisli karısına karşı bir şeyler <span style="font-style:italic;">hissetmişti</span> Jeffrey; o dolgun&nbsp;nafaka, her özel günde pahalı mücevher hediyeler. Nereye&nbsp;gitmişti o servetler? Beth'e mi?</p>

  <p>Elena parasal değerin peşinde değildi pek ama bir zamanlar annesine ait olan bir eşyaya sahip olmak isterdi. Tek hatırladığı, bir gün yatılı okuldan eve gelmiş ve Mar-guerite, Mirabelle ve Ariel'e dair tüm izlerin evden silinip&nbsp;yok olduğunu görmüştü, Elena'nın beşinci yaş gününden&nbsp;beri gözü gibi bakıp sevdiği battaniye de dahildi. Adeta&nbsp;Elena annesini ve iki ablasını kendi hayal gücünde yaratmıştı.</p>

  <p>Birisi omzuna çarptı. "Hey kadın! Çekilsene yolun ortasından!" İğne iplik gibi bir öğrenci ona hareket çekti.</p>

  <p>Elena otomatik olarak bu jeste karşılık verirken felç inmiş halinden kurtulduğu için sevindi. Kol saatine hızlı bir bakış&nbsp;atınca hâlâ nefes alacak zamanı kaldığını anladı. Oracıkta&nbsp;ve derhal işin icabına bakmaya karar verip mektupta belirtilen banka şubesinin yolunu tuttu. Şansına, bayağı yakındı. Elena tam evrak işini halletmiş, oradan ayrılmak üzere&nbsp;ayağa kalkıyordu ki, banka müdürü, "Kasanın içindekileri&nbsp;görmek ister misiniz, Bayan Deveraux?" diye sordu.</p>

  <p>Elena adamın, muhtemelen çokça iyi yemek ve az egzersiz yapmanın sonucu tombul suratına baktı. "Kasa mı?"</p>

  <p>Adam kravatını düzelterek başıyla onayladı. "Evet."</p>

  <p>"Anahtara ihtiyacım yok mu," Elena kaşlarını çattı, "imzam ve giriş kartına?" Özellikle karman çorman bir av&nbsp;esnasında bunları araştırmak zorunda kaldığı için iyi biliyordu.</p>

  <p>"Normalde evet." Adam İkinciye kravatını düzeltti. "Si-zinkiyse biraz sıradışı bir durum."</p>

  <p>Çevirisi: Babası Tanrı bilir kendince hangi sebeplerden ötürü bir sürü torpil yaptırmıştı. "Pekâlâ."</p>

  <p>Beş dakika sonra Elena'ya imza attırılmış ve bir anahtar verilmişti. "Benimle kasa dairesine inerseniz, burada ikili adım sistemi kullanıyoruz. Kasanın anahtarı bende,&nbsp;kutunun anahtarı sizde." Banka müdürü arkasını dönüp&nbsp;Elena'yı sağlam eski binanın sessiz odalarına ve arka taraflarına götürdü.</p>

  <p>Kasa kutulan, tarihi binanın göbeğinde çok alakasız görünen birçok elektronik kapının arkasında gizliydi.</p>

  <p><span style="font-style:italic;">Elena.</span></p>

  <p>Zihnindeki o karanlık fısıltıyı hayal etmediğinden emindi. "Çık dışarı."</p>

  <p>Takip ettiği adam, omzunun üstünden şaşkın şaşkın ona baktı. Elena tırnağından bir şey temizlemeye çalışıyormuş gibi yaptı.</p>

  <p><span style="font-style:italic;">Geç kaldın.</span></p>

  <p>Elena gözlerini kısıp dişlerini sıktı ve Raphael'i beyninden kovmak için çekeceği baş ağrısına değer mi diye merak etti.</p>

  <p><span style="font-style:italic;">Bankadan çıkınca bir araba seni karşılayacak.</span></p>

  <p>Elena durup banka müdürünün ceketine gözlerini dikerken adamın korkusunun kokusunu aldı. "Birkaç dakika önce kimi aradınız?"</p>

  <p>Adam ona doğru baktığında gözlerinde bir tavşan gibi panik gizliydi. "Hiç kimseyi, Bayan Deveraux."</p>

  <p>Elena adama onu çok sinirlendirdiğini gösteren soğuk bir gülüş çaktı. "Bana kutuyu göster."</p>

  <p>Adam cezadan yakayı sıyırdığına şaşırarak emredileni yaptı. Elena adamın uzun, metal kutuyu bir masanın üstüne koymasını bekleyip sonra onu kovaladı. Raphael'in ordusunda bir karıncaydı, bir hiçti. Elena tek başına oturup&nbsp;karşıdaki duvara gözlerini dikti. "Raphael?"</p>

  <p>Cevap yoktu.</p>

  <p>Elena dudaklarını sımsıkı birbirine bastırıp kutunun kilidini açtı, kapağını kaldırdı ve... içinde ne bulmayı umduğunu bilmiyordu ama bulduğu şeyi hiç ummuyordu.&nbsp;Mücevher kutuları, kurdeleyle bağlanmış mektuplar, fotoğraflar, küçük bir dolap satın alındığını gösteren bir fatura. Hepsinin de üstünde sayfaların kenarları altın rengi&nbsp;boyanmış, siyah ciltli bir defter. Elena parmağını uzattı,&nbsp;sonra geri çekip kutuyu çat diye kapattı. Yapamazdı. Bugün olmazdı. Kutuyu tekrar kilitledikten sonra banka müdürünü geri çağırıp kutuyu kasadaki yerine geri koydurdu. "Ne zamandır burada duruyor bu?"</p>

  <p>Adam elindeki belgeye baktı. "Anlaşılan yaklaşık on beş yıl önce açılmış."</p>

  <p>Elena adam onu durduramadan belgeyi elinden kaptı ve ilk sayfanın altındaki imzayı gördü.</p>

  <div>
    <p><span style="font-weight:bold;font-style:italic;">tk</span></p>
  </div>

  <p><span style="font-style:italic;">Jeffrey Parker Deveraux.</span></p>

  <p>On beş sene önce. Babasının annesini ve ablalarını yeryüzünden sildiği yaz. Gerçi bu kutu başka bir hikâye anlatıyordu tabii. Canı cehenneme! Belgeleri tekrar müdürün suratına atıp bankanın para diye bağıran şık tasarımlı dekorundan ve kapıyı ona tutup açan güvenlik görevlisinin&nbsp;önünden sert adımlarla yürüdü. "Teşekkürler."</p>

  <p>Bir saniye sonra adamın gülüşü, şoka dönüştü. Elena adamın bakışlarını takip edince tam karşıda dünya yansa&nbsp;umurunda değilmiş gibi bir tavırla lamba direğine yaslanmış bekleyen, mavi kanatlı, göz kamaştırıcı güzellikte bir&nbsp;adam gördü. Sokağın bu yanında trafiğin akışı sona ermişti ama diğer şerit vızır vızırdı, sanki New York'un tüm nüfusu oradan yürümeyi seçmişti.</p>

  <p>Elena kaldırıma adımını attı, "lllium."</p>

  <p>"Hizmetinizdeyim." Melek arkada bekleyen Ferrari'ye doğru elini salladı, itfaiye kırmızısıydı. Tabii ki.</p>

  <p>Elena tek kaşını kaldırdı. "Kanatların içine nasıl sığıyor?"</p>

  <p>"Ah keşke, ben sadece izleyebilirim." Elena'ya anahtarı attı.</p>

  <p>Elena düşünceli düşünceli anahtarları yakalayıp suratını buruşturdu. "Bu kimin milyon dolarlık arabası ve sana ne yaptı?"</p>

  <p>"Dmitri'nin. Ve işte."</p>

  <p>Elena neredeyse kahkahalarla güldü ve bunu hiç tahmin etmemişti. "Harita?"</p>

  <p>Illium'un mavi siyah saçlarının yanında iyice dikkat çeken, parlak altın rengi, capcanlı gözleri arabaya doğru&nbsp;kaydı. "Torpido gözünde."</p>

  <p>Hoş, Dmitri'nin çok kıymetli malını alıp gezintiye çıkarak adamı fitil etmek hoşuna giderdi ama... "Göze çarpmayacak bir araca ihtiyacım var."</p>

  <p>"iki blok doğuda, yeraltında bir otopark var. içeri gir ve düğmeye bas." Illium lamba direğinden uzaklaşıp kanatlarını iki yana açtı.</p>

  <p>"Hava mı atıyorsun?"</p>

  <p><span style="font-style:italic;">"Oui, oui."</span> Safi erkek cazibesiyle dolu bir tebessüm.</p>

  <p>"Saçlar gerçek mi?"</p>

  <p>Başıyla onayladı. "Gözlerim de. Merak ediyorsan." Alaycı bir gülüş daha çaktı.</p>

  <p>Elena bir tüyün kaldırıma yavaşça düştüğünü gördü. "Eğer onu yerden kaldırmazsan, isyan çıkar."</p>

  <p>Illium, vampir avcısının bakışını takip etti. "Alıp gökyüzünden aşağı bırakacağım. Birisi sihri bulacak."</p>

  <p>Elena burun kıvırarak ama garip bir şekilde bu fikirden etkilenerek kapının kilidini açıp arabaya bindi. Sokağın&nbsp;karşı kaldırımında telefonların kameraları deli gibi bir hızla çalışıyordu. Elena gözlerini devirdi. "Millet seni kaçırmadan uçup git artık."</p>

  <p>"Güzel görünüyor olabilirim, Elena ama aynı zamanda tehlikeliyim." İnceden bir İngiliz aksam aradan süzüldü.</p>

  <p>"Ondan," dedi Elena, "hiç şüphem yok." Motoru çalıştırıp kaldırım kenarından ayrıldı, Illium'un da hemen arkasından havalandığının farkındaydı. Tehlikeli olabilirdi ama bir başmelek değildi sonuçta. Ayrıca Raphael hangi&nbsp;akla hizmet böylesi bir meleği göndermiş diye düşünürken...</p>

  <p>Biliyordu, diye fark etti.</p>

  <p>Raphael, Jeffrey'nin onu çağırdığını, neden sokaktaki çöpten daha değersiz bulduğu kızıyla sonunda konuşmaya tenezzül ettiğini biliyordu.</p>

  <p>Hatta bilmekle kalmamış, Elena'nın göstereceği tepkiyi de doğru tahmin etmişti.</p>

  <p>Artı, ona mümkün olan en mükemmel intikamı tedarik etmişti. Elena sırıtmaya başladı. Jeffrey Deveraux'nun</p>

  <p>istenmeyen kızı, melekler tarafından eşlik edilecek kadar önemli görülüyordu, öylesine cafcaflı bir eskort gönderilmişti ki, eyalette duymayan kaldıysa Elena şaşırırdı.</p>

  <p>Tam bu sırada cep telefonu çaldı.</p>

  <p>Elena ışıklarda durmuştu, böylece telefonu açabildi. "Sara, amma kulağı kesiksin."</p>

  <p>"Sen de duyduğum kadarıyla rüyaları süsleyen bir melekle birlikte takılıyormuşsun."</p>

  <p>"Meleklerin hepsi çok güzel." Ama bu yeterli değildi. Elena için değildi.</p>

  <p>"Ama çoğunun gümüş hareli lacivert kanatları yok."</p>

  <p>"TV mi?" &nbsp;&nbsp;&nbsp;'</p>

  <p>"Telefonlarla çekilen fotoğraflar. Meleklerin sokakta dolaştığına pek sık rastlanmaz da." Fısıltı gibi bir iç çekiş&nbsp;oldu. "Bu meleğin şehirde olduğunun haberini almıştım&nbsp;ama şimdiye kadar yakın çekim resimlerini görmemiştim.&nbsp;Bayağı güzelmiş. O sımsıkı şeyinden bir ısırık alabilirdim..."&nbsp;&nbsp;&nbsp;&nbsp;■</p>

  <p>Elena kahkahalarla gülmeye başladı. "Yavaş kızım, sen evlisin, unuttun mu?"</p>

  <p>"Mmm, bir ısırık almak demişken. Deacon..."</p>

  <p>"Fazla ayrıntıya gireceksin galiba!" Işık yeşile döndü. "Birkaç dakika sonra ararım."</p>

  <p>Elena tam otoparka sapmak üzereydi ki, mavi bir tüy döne döne kucağına indi. Dudakları kıvrıldı ama o sırada&nbsp;kafasını kaldırıp bakması için çok geçti. Elena arabayı otoparkın karanlığına sokup onu RaphaeTin evine arabayla&nbsp;götüren vampirin, orada heykel gibi duran vampirin, yakınında durdu. Yeraltmın loş olmasına rağmen adam güneş&nbsp;gözlüğü takmıştı. Elena herhalde onun gibi gözlerim olsa&nbsp;ben de takardım, diye düşündü.</p>

  <p>Arabadan inip atkuyruğunu açtı ve çabucak Illium'un tüyünü kulağının üstünde saçlarının arasında ördü. "Eğer</p>

  <p>Bluebell dikkatli davranmazsa," diye mırıldandı vampir, "gene bütün kanatlarını kaybedecek."</p>

  <p>Atkuyruğunu yenilemiş halde haritayı adamdan alıp arkasındaki eski model sedanı başıyla gösterdi. "Anahtarlar?" Elena vampire Ferrari'nin anahtarını attı.</p>

  <p>"Üstünde." Adam diğer anahtarı cebine atıp yolcu kapısı tarafında arabaya yaslanmayı bırakıp dik durdu. "Rap-hael her on dakikada bir haber vermeni istiyor."</p>

  <p>"Patrona söyle, rapor edecek bir şeyim olduğu zaman onu arayacağım, Yılancık."</p>

  <p>Adam güneş gözlüğünü başının tepesine itip o tüyleri diken diken eden gözlerini ortaya serdi. "Zehir lakabını&nbsp;tercih ederim."</p>

  <p>Elena tek kaşını kaldırdı. "Ciddi değilsin."</p>

  <p>"Illium gibi bir ibne isminden iyidir. Ne anlama geliyor ki zaten?" Acı dişlerini gösteren keskin bir gülüş attı.</p>

  <p><span style="font-style:italic;">Bilerek, tamamen kasti,</span> diye düşündü Elena. Zehir kusursuz derecede modern konuşsa da, hata yapmayacak kadar yaşlıydı. "Öyle misin?"</p>

  <p>"Nasıl mıyım?"</p>

  <p>"Zehirli?"</p>

  <p>Bir başka vahşi gülüş. Vampir diliyle azı dişinin tekinin ucuna dokundu ve dilini geri çekince Elena altın rengi bir&nbsp;sıvı aktığını gördü. "Dene ve gör."</p>

  <p>"Belki daha sonra, Michaela'nm elinden sağ kurtulduktan sonra."</p>

  <p>Vampir öylesine gür ve erkeksi bir sesle kahkaha attı ki, otoparkın diğer köşesinde asansörden inen bir kadının&nbsp;çantasını düşürüp ağzı açık kalarak bakmasına sebep oldu.&nbsp;Zehir fark etmişe benzemiyordu, gözleri Elena'daydı. Güneş gözlüğünü başından tekrar gözlerine indirdi. "Kimse&nbsp;Bizans'ın Yüce Kadın Rahibesi'nin elinden sağ kurtulamaz."</p>

  <p>Duyduğu unvanın ima ettiği kadim olgunluk karşısında bütün derisi ürperdi Elena'nın. Cevap vermeden sedanın kapısını açıp bindi, dört pencereyi de indirdi. Gaza basıp çıkarken Zehir'in asansörün yanındaki kadına doğru&nbsp;ilerlediğini gördü.</p>

  <h2><a id="bookmark1"></a><span style="font-weight:bold;">YİRMİ DOKUZUNCU BÖLÜM</span></h2>

  <p>Elena arabayı on dakika kadar sürdükten sonra Sara'yı aramayı unuttuğunu fark etti. Boş bir mal boşaltma cebi&nbsp;bulup yanaştı ve numarayı çevirdi.</p>

  <p>Arkadaşı telefonu ilk çalışta açtı. "Dedikodu kazam fokur fokur kaynıyor. Mavi melek seni kollarına alıp uçtu diyorlar."</p>

  <p>"Melekler, ölümlüleri taşıyarak namlarına leke sürmez." Malum ölümlüyü derhal belli bir yerde görmek istemedikleri sürece yani. "Bilmem gereken başka bir şey var mı?"</p>

  <p>"Kayıp kızlar; son bir haftadır on beş kız kayboldu." Sara tam Lonca Yöneticisi sesiyle konuşmuştu. "Yakala o&nbsp;piçi, Ellie."</p>

  <p>"Yakalayacağım." <span style="font-style:italic;">On beş mi?</span> Diğer yedi ceset hangi cehennemdeydi? "Zamanlamasını biliyor musunuz?"</p>

  <p>"Sana haberi gelmedi mi daha?"</p>

  <p>"Hayır." O halde ya melekler her şeyi bilmiyordu ya da Elena'yı habersiz bırakıyorlardı. Telefonu avucunda sıktı.&nbsp;"Hemen ver."</p>

  <p>"Verecek pek bir bilgi yok. Bir grup iki gün önce sırra kadem bastı, aynı gece galiba. Ve ikinci grup da dün gece,&nbsp;belki bu sabahın çok erken saatlerinde."</p>

  <p>"Sağ ol Sara. Zoe'yi benim için öp."</p>

  <p>"İyi misin?" Sorusu endişe doluydu. "Yemin ederim El-lie. Tek lafın yeter, seni görevden çekmek için elimizden geleni yaparız."</p>

  <p>Yapacaklarını biliyordu Elena. Lonca, müthiş bir sadakat temeli üstüne kurulduğu için asırlardır ayaktaydı. "İyiyim ben. Bu herifi yakalamam lazım."</p>

  <p>"Güzel. Ama çok kıllanırsan, unutma, arkandayız."</p>

  <p>"Biliyorum." Boğazı kurudu. Sara biliyordu. Çünkü bir sonraki yorumu, Elena'yı güldürmek içindi.</p>

  <p>"Ashwini'nin ne kadar korkutucu olduğunu bilirsin. Bir saat önce arayıp gizli bir el bombası fırlatıcısı zulasma sahip olduğunu söyledi, belki bilmek istermişim. Benim cevabımsa aynen, 'Nasıl yani?' oldu."</p>

  <p>"Tipik Ash işte," diye güldü Elena.</p>

  <p>"Ama anlarsın ya," diye devam etti Sara, "sıçtığımın aletleri adı-lazım-değillere karşı çok kullanışlı olabilir. Tek&nbsp;kelime yeter Ellie. Tek ihtiyacımız bu."</p>

  <p>"Sağ ol Sara." Elena çok fazla bilgi aktarma dürtüsüne yenilmeden telefonu kapattı. Ardından derin bir nefes alıp&nbsp;motoru çalıştırdı ve Başmelek Kulesi'ne doğru sürmeye&nbsp;başladı. Michaela hiç de şaşırtıcı olmayan bir biçimde vaktinin çoğunu ya malikânesinde ya da Kule'nin etrafında&nbsp;geçirmiş, arada bir pahalı bir mağazaya uğramıştı. Elena&nbsp;ana caddeden sapmayı, binanın etrafından dolanmayı bekliyordu ki burnuna çalındı.</p>

  <p>Kanla kaplı keskin asit kokusu.</p>

  <p>Ani fren yapıp lastikleri bağırtarak durdu ve arkasından küfür eden taksiciye aldırmadan arabadan indi, dikkatlice&nbsp;üç yüz altmış derece döndü. İşte. Arabaya geri atlayıp ke-</p>

  <p>nara park etti ve dışarı çıktı. Artık kokuyu aldığı için yayan giderse daha etkili olurdu.</p>

  <p>Yoğun, koyu, çikolata. Günahkâr. Baştan çıkarıcı.</p>

  <p>Elena durdu, havayı kokladı. "Dmitri." Vampir ya önünden geçmişti ya da bu civardaydı. Çoğu vampir için&nbsp;bir şey fark etmezdi, Elena kokulan ayırt edebilirdi. Fakat&nbsp;Dmitri'nin varlığı o kadar kuvvetliydi ki, üstüne bir de&nbsp;Uram'ın izinin eskidiği eklenince... "Siktir." Telefonunu&nbsp;çıkardığı gibi Raphael'i aradı.</p>

  <p>"Elena."</p>

  <p>O sesi duyunca kanı damarlarında ateşlenerek aktı: seks ve buz, zevk ve acı. "Dmitri'nin kokusu iz sürmeme&nbsp;engel oluyor."</p>

  <p>"Uram'dan bir iz mi buldun?"</p>

  <p>"Evet. Dmitri'yi buradan uzaklaştırabilir misin?"</p>

  <p>Bir sessizlik. "Harekete geçti bile."</p>

  <p>"Teşekkürler." Elena telefonu kapattı. Biraz daha devam ederse o ses ruhuna sızar ve çöreklenirdi. Onun yerine Elena kafasını boşaltıp odaklandı ve tekrar taramaya başladı.</p>

  <p>Dmitri'nin kokusu müthiş bir hızla azalıyordu. Çok hızlı koşamıyorsa, demek ki altında bir araç vardı. Elena'nın umurunda değildi. Tek önemli olan şeyi kaybetmişti... Yo,&nbsp;hayır, buradaydı. Elena sola dönüp yavaşça koşmaya başladı.</p>

  <p>Beş blok ilerlemişti ki, bir sebeple kafasını kaldırdı. Az önce masmavi olan gökyüzü bulutlarla kaplanıyor, sıkıcı&nbsp;bir griliğe dönüşüyordu. Fakat gözüne bir mavilik çarptı,&nbsp;bir saniyede kayboluverdi. Illium. Koruması mı olmuştu&nbsp;acaba? Elena omuz silkip boş verdi ve iki apartman arasında sıkışmış bir bakkal olsa da, çoğunlukla evlerden oluşan&nbsp;bir bölgenin tam ortasında aniden durdu.</p>

  <p>Yaya trafiği arkasında bıraktığı mağazaların önündeki kaldırımlar kadar dolu değildi ama sabit akıyordu. Birkaç</p>

  <p>kişinin gergin bakışma maruz kaldıktan sonra fark etti ki elinde o uzun, ince bıçaklarından birini fırlatmaya hazır&nbsp;tutuyordu.</p>

  <p>"Hanımefendi." Titrek bir ses.</p>

  <p>Elena arkasını dönmedi. "Memur bey, av üstündeyim. Lonca kartım sol arka cebimde." Avcılar her türlü silah taşıma iznine sahipti. Elena onlar olmadan şuradan şuraya&nbsp;adım atmazdı.</p>

  <p>"Ah..."</p>

  <p>Elena ona boş sol elini gösterdi. "Karta uzanacağım. Tamam mı?" Rüzgârda asit kokusu. Koyu, kara kan. Kahretsin, kahretsin! Kokuyu kovalıyor olmalıydı, avcıların&nbsp;sokaklarda gezmesi hakkında bilgisi olmayan bebek polis&nbsp;memuruyla uğraşması değil. Polis Akademisi'nde bugünlerde ne öğretiyorlardı?</p>

  <p>Önündeki kadın bir çığlık attı ve birden mavi bir parlaklık sokağa iniverdi. Elena polise şöyle bir baktı, küçük dilini yutarak yukarı baktığını ve koştuğunu gördü. <span style="font-style:italic;">Melek&nbsp;</span>çarpması. Nüfusun yaklaşık yüzde beşi bu kavrama meyilliydi. Elena bu etkiyle savaşmak için bir ilaç keşfettiklerini&nbsp;duymuştu ama çoğu insan <span style="font-style:italic;">tedavi</span> edilmek istemiyordu.</p>

  <p>"Bir melek gördüğüm zaman, kusursuzluğu görüyorum," demişti adamın teki yeni çekilen bir belgeselde. "Meleğin büyüsüne kapılmış halde geçirdiğim o kısacık&nbsp;saniye içinde gerçek hayat sona eriyor ve cennet avuçlarımın içine iniyor. Neden vazgeçeyim bundan?"</p>

  <p>Elena kısacık, acı dolu bir saniye melek çarpmasını kıskandı. Elena masumiyetini, cennetteki bakıcıya olan&nbsp;inancını on sekiz uzun yıl önce yitirmişti. Ardından kamera adamın melek çarpması yaşadığı anki görüntüsünü&nbsp;vermişti ve Elena kusmaya yakın olmuştu. Safi hayranlık,&nbsp;tapınma ve körlük derecesindeydi. Melekleri tanrılara çeviren bir adanmışlık.</p>

  <p>Yok, almayayım.</p>

  <p>On dakika sonra koku gırtlağını acıtıyordu, dilinin üstünde bir tüy tabakası gibiydi. Elena etrafına bakınca kendini şehrin paralı bölgelerinden birinde, Central Park'ın doğusunda buldu. Çok, çok paralı bir bölge, diye fark etti,&nbsp;binaların hoş büyüklüğünü görüp. Burada devasa apartmanlar yoktu. Anlık bir duraklama yaşadı ve sonra olay&nbsp;mahaallini bulmuştu. Eğer onu gören olursa, arkasını temizleme işini Raphael'e bırakarak kilitli oymalı demir giriş&nbsp;kapısını tırmanıp aşağı, tek başına duran kent evinin önüne atladı. Sağ tarafa doğru daracık bir patika dikkatini çekince hemen oraya doğru yürüyüp evin arka tarafına geçti.</p>

  <p>"Özel bir park." Nefes kesici. Elena, Manhattan'da böyle bir yerin varlığından habersizdi. Dikdörtgen, koyu yeşil çimenlik alan dört yandan ilkine benzer, Avrupalı tasarımları andıran kent evleriyle çevriliydi. Elena kaşlarını çatarak en yakındaki duvara dokundu ve zaman ya da yaş&nbsp;hissi duymadı. Sahte, diye düşündü hayal kırıklığına uğrayarak. Müteahhidin teki, şüphesiz çok pahalı bir araziyi&nbsp;satın almış, Ingiliz stili bir bahçe yapmış ve muhtemelen&nbsp;paraya para dememişti.</p>

  <p><span style="font-style:italic;">Meleklerin savuracak parası boldu.</span></p>

  <p>Artı koku burada çok kuvvetliydi... ama taze değildi. "Buradaymış ama gitmiş."</p>

  <p>"Emin misin?"</p>

  <p>Elena bıçağını çekerek yerinden fırladı ve tam arkasında Raphael'i buldu. "Hangi cehennemden... Görünmezlik büyüsü mü?"</p>

  <p>Raphael soruyu cevapsız bıraktı. "Neredeymiş?"</p>

  <p>"Evin içindeymiş galiba," diye yanıtladı Elena, hızlanan kalp atışlarını sakinleştirmeye çalışarak. Aynı zamanda yüreğini ağzına getirdiği için Raphael'in kalbine bıçağı saplamamaya çalışarak. "Halka açık yerlerde ortaya çıkmadığını sanıyordum."</p>

  <p>"Şu anda bizi gözetleyen yok." Bakışları Elena'nın saçlarına kaydı, "lllium'un akrobasi hareketlerine hayran olmakla meşguller."</p>

  <p>Raphael'in bakışlarında canlanan, sahiplenici karanlığı görmezden geldi Elena. "Eve girmemiz lazım." Başmele-ğin etrafından yürüyüp arka kapıya yollanmak üzereydi&nbsp;ki, Raphael üst kolundan yakaladı.</p>

  <p>Elena onu üstünden silkelemeye hazır halde aniden durdu, ancak Raphael'in, sadece saçındaki mavi tüyü çıkarmakla uğraştığını fark etti. "Ah, Tanrı aşkına," diye mırıldandı. "Şimdi mutlu musun?"</p>

  <p>Raphael tüyü avucunun içinde ezdi. "Hayır, Elena. Değilim." Raphael elini açınca pırıl pırıl mavi tozlar toprağa döküldü.</p>

  <p>Elena ona bunu nasıl yaptığını sormamaya karar verdi. "Ufak bir hırsızlık girişimi senin için sorun olur mu?"</p>

  <p>"Zehir bana içeride kalp atışı olmadığını söyledi."</p>

  <p>Elena'nın midesi büzüştü. "Ölüm mü? Ölüm kokusu mu alıyor?"</p>

  <p>"Evet." Raphael, Elena'nın kolunu bırakıp önden yürüdü.</p>

  <p>Elena evin yan tarafına ve sokağa doğru şöyle bir bakış atınca Zehir'in, kapalı ama artık kilitli olmayan giriş kapılarının diğer tarafında heykel gibi dikildiğini gördü. Koruma görevlisi ve özel şoföre benziyordu. Böylesi lüks bir&nbsp;mahallede gayet olağandı. Birilerinin gelip onları rahatsız&nbsp;etmeyeceği için memnun olan Elena, Raphael'in arkasından kapıya yürüdü. "Bekle," dedi, Raphael elini kapının&nbsp;koluna koyunca. "Alarm çalmasına sebep olup dikkat çekebiliriz."</p>

  <p>"Halledildi."</p>

  <p>Elena bazı vampirlerin ne kadar hızlı hareket ettiğini düşündü. "Zehir mi?"</p>

  <p>Kısa bir kafa sallayışla cevaplandı. "Bu konularda uzmandır."</p>

  <p>"Neden şaşırmadım acaba?" diye mırıldandı Elena, evin içinden sızan kokudan öğürmemek için zorlanarak.&nbsp;"Of Tanrım."</p>

  <p>Raphael kapıyı ardına kadar açtı. "Hadi gel Elena." Elini uzattı.</p>

  <p>Elena eline uzun uzun baktı. "Ben bir avcıyım." Ama yine de parmaklarım onunkilere doladı. Bazı kâbuslar, tek&nbsp;başına yüzleşilmeyecek kadar feciydi.</p>

  <p>Eşikten içeri birlikte adım attılar, Raphael'in kanatlan kapıdan kolaylıkla geçti. "Bir melek için yapılmış," dedi&nbsp;Elena, açık plan alana uzun uzun bakarak. Birinci katın hiçbir yerinde alanı bölen tek duvar bile yoktu. Oturma alanındaki halı, beyaz üstüne kırmızı bir Rorschach deseniydi.</p>

  <p>içerisi şiddetli bir renk patlaması olmalıydı ama tam aksine, biçimsiz bir gri hâkimdi, perdeler çekilmişti, içeriye tüm sesleri boğuklaştıran ağır bir gölge çökmüştü... diğer&nbsp;her şeyi kuvvetlendiriyordu.</p>

  <p>Çürüme. Asit. Seks.</p>

  <p>Tatlar Elena'nm dilinin üstünde birbirine karışıp midesini çalkaladı. "Onlarla seks yapmış."</p>

  <p>Raphael gözlerinde mavi alevler çakarak kirişlere asılmış cesetlere baktı. "Emin misin?"</p>

  <p>"Kokusunu alabiliyorum." Elena sadece vampirlerin izini sürebilirken koku alma duyusu, sıradan bir insamn-kinden kat kat daha iyiydi. Anlaşılan, hatta bir başmele-ğinkinden de.</p>

  <p>"Kan yok."</p>

  <p>Elena halıdaki lekelere gözlerini dikti. "Buna ne ad verirsin?" Bir daha kafasını kaldırıp yukarı bakmamaya, hızlıca bir bakış atmayla zihnine kazman dehşet parçalarını perçinlememeye söz verdi.</p>

  <p><span style="font-style:italic;">Klimanın esintisinde dalgalanan, sarkan uzuvlar; dehşetin kasılmasıyla donmuş suratlar. Yırtılıp açılmış beyaz tenler, maviye boyanmış dudaklar, ilmek yerine kullanılmış saçlar.</span></p>

  <p>Raphael, Elena'nın elini daha sıkı tutup önünde açılan derin uçurumun kenarından onu çekti. "Kanlarını almamış. Feci yaralar açmış ama barbarca beslenmeye dair bir&nbsp;iz yok."</p>

  <p>Elena şimdiden bulguları teyit etmek için tıbbi uzman gelmeyeceğini biliyordu. Eğer Uram'ı bulup durdurma&nbsp;şansları olursa, bakmak zorundaydı, emin olmak zorundaydı. İşi buydu. "Cesetleri kesip indir." Elena'nın sesi çatladı. "Yaraları yakından görmem lazım." *</p>

  <p>Raphael elini bıraktı. "Bıçağını alayım."</p>

  <p>Elena bıçağı başmeleğin avucuna koydu, oturma odasındaki kızıl patlamasının ortasına yürüyüşünü, kanatlarını yana açıp yere sürtünmesin diye hafifçe kaldırışını izledi. Ardından kanatlarını bir kere güçle çırpıp havalandı. Odada bir rüzgâr esti.</p>

  <p>Cesetler sallandı.</p>

  <p>Elena kapıdan dışarı, bahçeye koştuğu gibi oracıkta, ikinci kez o gün yediklerini olduğu gibi çıkardı. Her şeyi&nbsp;kustuktan sonra bile midesine kramp girdi ve bir hortumun ucu uzatılınca yaşam hattı gibi yapıştı Elena, hemen&nbsp;ağzını yüzünü yıkadı ve plastik tadı veren suyu sanki en&nbsp;tatlı nektarmış gibi kana kana içti. "Teşekkürler." Hortumu yere atıp kafasını kaldırdı.</p>

  <p>Zehir yavaşça, alaycı alaycı gülümsüyordu. "Koskoca çetin ceviz avcı biraz kan gördü diye fenalaştı." Musluğu&nbsp;kapattı. "Hayallerim yıkıldı."</p>

  <p>"Ah garibim," dedi Elena, eliyle yüzünü silerek.</p>

  <p>Vampir egzotik teninde bembeyaz parlayan dişlerini gösterdi. "Daha iyi misin?" Her kelimesinden samimiyetsizlik damlıyordu.</p>

  <p>“Ye beni." Elena arkasını dönüp onu tekrar mezbahaya götürecek merdivenleri çıktı.</p>

  <p>"Ah, ona niyetim var zaten." Cinsel imayla dolu sözler. "Her yerinden."</p>

  <p>Elena bakmadan vampire doğru bir bıçak savurdu, adamın bıçağı ters kenarından tutup avucunu yırtarak küfür ettiğini duyunca çok sevindi. Gücünü toplamış halde eşikten içeri girdi.</p>

  <p>Raphael oturma alanındaydı, sonuncu cesedi halıya yatırıyordu. Kadını nazikçe kucağına bastırarak tutuyordu. Başmelek benzer pozisyonda yan yana konmuş cesetler&nbsp;sırasının sonuncusunu yerleştirmeyi bitirince Elena yutkunarak ona doğru yürüdü. "Üzgünüm." Elena açıklama&nbsp;yapmadı, Raphael'e gerçeği anlatmadı. Bu konuda hayır.</p>

  <p>Raphael kafasını kaldırıp baktı. "Özür dilemene gerek yok. Dehşeti hissetmek bir yetenektir."</p>

  <p>Elena meraklandı. "Sen hisseder misin?"</p>

  <p>"Çok çok az." Başmeleğin yüzünden kadim bir karanlık geçti. "Öylesine çok kötülüğe tanık oldum ki, bu kadar masumu kaybetmek bana mısın demiyor."</p>

  <p>İnsaniyetten uzaklığı içini burktu Elena’nm. "Söylesene," diyerek çömeldi, "bana gördüğün dehşetleri anlat da, şunu unutayım."</p>

  <p>"Hayır. Senin kafanda yeterince kâbus yaşıyor." Göz göze geldiler. "Sen git, Uram’ın izini sür. Bunlar bekleyebilir."</p>

  <p>Elena başmeleğin haklı olduğunu bilerek dışarı yürüdü ve ilerleyen on dakika boyunca Uram'ın çıkış yolunun izini sürmeye çalıştı. Hayal kırıklığıyla çarpılarak eve geri&nbsp;döndü. "Buradan uçmuş."</p>

  <p>Raphael cesetleri başıyla işaret etti. "O zaman düşmüşleri incelemek zorundayız, bakalım bize bir şeyler anlatacaklar mı?"</p>

  <p>Elena titrekçe başını sallayıp ilk cesedin yanına çömeldi. "Boyundan göbek deliğine kadar kör bıçakla kesilip açılmış." Kızın iç organları artık vücudunda değildi. "Geri kalan parçalarını buldun mu?"</p>

  <p>"Evet. Arkandaki köşede... bir yığın var."</p>

  <p>Elena'nın ağzına safra geldi ama dişlerini sıkıp araştırmaya devam etti. "Isırma izi yok, bıçak dışında herhangi bir şeyle kestiğini gösteren bir iz yok." Elena sıradaki cesede geçerken kızın suratına bakmadığını fark etti. Bu bir&nbsp;hataydı. Uram ağzından kanını emmiş olabilirdi. Bir keresinde bir öpüşmeyle kanı kurutulan bir ceset görmüştü&nbsp;çünkü.&nbsp;&nbsp;&nbsp;&nbsp;.</p>

  <p>Midesi acıyacak kadar kasılarak gidip surata dokundu ve durdu. "Bana eldiven lazım."</p>

  <p>"Ne görmen gerektiğini söyle." Raphael, cesedin diğer tarafında belirince kanatları Elena'nın görüşünü kapattı.</p>

  <p>"Saçmalama," diye mırıldanıp başmeleğin cesedi aşağı taşıdığını unutarak Raphael'in cesede dokunmak üzere&nbsp;uzanan elini geri itti Elena. "İnsan virüsü kapmış olabilir&nbsp;ya da Uram, hayatta kalan kadını olduğu gibi bunu da en-fekte etmiş olabilir."</p>

  <p>Mavi, masmavi gözlerle bakıştı Elena. "Ben ölümsüzüm, Elena." Yavaşça hatırlattığı bu gerçek, yumuşak başlı bir çekiç gibi beynine işledi. Elbette ölümsüzdü. Elena nasıl unutabilmişti?</p>

  <p>"Ağzı," dedi, ne kadar kutsanmış olursa olsun, hiçbir ölümlüye ait olamayacak surattan bakışlarını kaçırarak.&nbsp;"Ağzını aç."</p>

  <p>Raphael tereyağından kıl çeker gibi söyleneni yaptı. Neyse ki, ölüm katılığı geçmişti, o yüzden ölü kızın çenesini kırmak zorunda kalmadı, gerçi Raphael için çocuk&nbsp;oyuncağı olacağını da biliyordu. Elena kargo pantolonunun yan cebinden ince bir fener çıkarıp kızın ağzının içine&nbsp;soktu. "Isırık yok."</p>

  <p><span style="font-weight:bold;">f</span></p>

  <p>Belli bir düzenle ilerleyerek diğer cesetleri de sırayla incelediler. Hepsi de bıçakla ince ince kesilmişti, bazılarına diğerlerinden daha çok insaf edilmişti. İlk kurban, bağırsakları deşilirken hayattaymış, sonuncusu ölmüş mesela.&nbsp;"Isırık izi yok. Demek ki yaralardan kan emmemiş." Ya da&nbsp;iç organlardan.</p>

  <p>"Azı dişiyle kan almak zevkin bir parçasıdır."</p>

  <p>"O zaman kesinlikle beslenmemiş." Sadece işkence etmiş.</p>

  <p>"Kandandoğan birisi beslenme dürtüsüne karşı koyamaz."</p>

  <p>Parçalar yerine oturdu. "Önce bunu yaptı, sonra depodaki cesetleri." Klimalı ortam cesetlerin çürümesini önlemişti ama Elena şimdi yeniden bakınca olayın en az bir, belki de iki gün önce yaşandığına dair bir sürü işaret gördü: duvarlardaki kurumuş kanın rengi, ölüm sertliğinin&nbsp;olmayışı, kanın yerçekimini takip etmesiyle kızların vücudunda oluşan morluklar.</p>

  <p>Bütün avcılar, ölümle ilgili genel ayrıntılar üstüne bir kursa tabi tutulurdu; bir vampirin öldürdüğü insanları ilk&nbsp;bulan genelde onlar olurdu. Şimdi, yaraların üstüne bastırınca renklerinde hiçbir değişiklik görmedi Elena, deri&nbsp;solup tekrar kanla dolmuyordu. Ölü lekeleri sabitti. "Bu&nbsp;kızlar alıştırmaymış."</p>

  <p>"Yine de kokusunun peşinden buraya geldin."</p>

  <h2><a id="bookmark2"></a><span style="font-weight:bold;">OTUZUNCU BÖLÜM</span></h2>

  <p>- <span style="text-decoration:line-through;">■</span> - ♦ - ■.--</p>

  <p>Elena topuklarının üstünde geriye sallanıp zaman çizelgesine uymayan tek kan izine, halının üstündekine uzun uzun baktı. Fazlasıyla tazeydi. "Haklısın. Piç herif sanatına&nbsp;hayran olmak için geri gelmiş!"</p>

  <p>"Nöbetçileri yerleştiririm." Raphael, Elena'dan sonra doğruldu, parmaklarının ucuna kan bulaşmıştı, cesetlerin&nbsp;ona sürtünen noktalarında kıyafetleri kan olmuştu. Elena&nbsp;onu en son görüşünü hatırladı, kanlı avucunu, atan bir kalbin panik dolu nabzını.</p>

  <p>Her nedense, artık Elena'ya dehşet dolu gelmiyordu. Bu gördüklerinden sonra hayır. Uram kurbanlarıyla oynamıştı, tıpkı bir fareyi yemek değil, sırf işkence etmek isteyen&nbsp;bir kedi gibi. New York Başmeleği hakkında ne derseniz&nbsp;deyin; acımasız, sert, kesinlikle ölümcül ama işkence etmiş&nbsp;olmak için işkence etmiyordu kimseye. Raphael'in her hareketinin bir amacı vardı. O amaç, milletin bir daha asla&nbsp;ona ihanet edemeyecek kadar ödünü patlatmak olsa da.</p>

  <p>Raphael ellerini yıkamak için mutfağa geçerken Elena konuştu. "Bence geri dönmeyecek, depo cinayetlerinden&nbsp;sonra geri döndü, belki kendini beğenmişlikten, belki diıı-lenmek için ama buna bak." Elena bir masanın altına yuvarlanmış bir kâseyi işaret etti. "Bunu fırlatmış, muhtemelen kenara ayırdığı kanın onu tatmin etmediğini anlayınca&nbsp;yaptı."</p>

  <p>"Burası onun eğlence eviymiş ama canlı oyuncakları tercih ettiğini anlamış."</p>

  <p>"Evet, taze et isteyecek artık." Kelimeler soğuk görünüyordu ama Elena da bu seviyede kalmalıydı. Eğer hissetmeyi göze alırsa...</p>

  <p>Raphael başını salladı. "Sence bu gece de kalkıp beslenecek mi?"</p>

  <p>"Mütemadiyen kana susamışlık hali içinde olsa da," ve bu Elena'nın düşünmek bile istemediği bir kâbustu, "bence muhtemel değil, depoda nasıl da tıka basa kendini doyurmuş gördük."</p>

  <p>Tam o esnada büyük bir musluk açılmış gibi, gökten yeryüzüne yağmur boşandı.</p>

  <p>"Siktir!" Elena kapıya doğru döndü. "Hassiktir! Hassik-tir! Hassiktir!"</p>

  <p>Raphael vampir avcısının nöbet geçirmesini izledikten sonra sakince sordu, "Uram uçtu dedin sanmıştım?"</p>

  <p>"Beni buraya getiren tüm koku işaretleri artık kayboldu! Tüm şehirden silindi." Elena ufak bir çığlık attı. "Yağmur&nbsp;koku izini en berbat eden şeydir, ne yaptıkları hakkında&nbsp;azıcık bilgisi olan vampirler, dünyanın en ıslak bölgelerine&nbsp;kaçarlar hep." Elena işine limon sıkan yağmur tanrılarını&nbsp;öldürmek istiyordu. "Siktir! Çok acıdı ya!"</p>

  <p>Raphael kapıya doğru bir hareket yaptı. "İcabına bak."</p>

  <p>Elena, Dmitri'nin geldiğini anlamak için dönüp bakma ihtiyacı duymadı. Kokusu bela bir pelerin gibi etrafına sarındı. "Kapat şunu, vampir, yoksa Tanrı'ya yemin ederim&nbsp;kendi bacağını alır kalbine kazık gibi saplarım."</p>

  <p>"Bir şey yapmıyorum Elena."</p>

  <p>Elena arkasına dönüp bakınca adamın yüzündeki ciddiyeti gördü ve onunla dalga geçmediğini anladı. "Çifte-siktir. Aşırı adrenalinden sinir dengem bozuldu, yakında çökecek." Elena'nm yeteneği her zaman ufak bir çöküş yaşamadan önce böyle aşırı duyarlı olurdu. "İyisi mi vücudumu dinleyip birkaç saat gözlerimi dinlendireyim." Dün&nbsp;gece bir ya da iki saat ancak uyumuştu, o uyuz sandalye&nbsp;çok rahatsızdı çünkü. "Uram tekrar harekete geçene kadar&nbsp;hiçbir şey bulamam."</p>

  <p>Tekrar cinayet işleyene kadar.</p>

  <p>"Michaela'ya göz kulak oluyor musun?" diye sordu Raphael'e. "Onu yakalamak için elimizdeki en iyi malzeme olabilir."</p>

  <p>"O bir başmelek," diye hatırlattı Raphael. "Onun kaynaklarını kendiminkilerle güçlendirmek demek, onu zayıf görüyorum demektir."</p>

  <p>"İtiraz mı ediyor?" Elena başını sağa sola çevirdi. "O zaman Tanrıya dua edelim de, iyi adamları ve casusları&nbsp;olsun." Elena meleklerin kibrine, yağmura, tüm batasıca&nbsp;evrene sinir olmuş vaziyette arkasına bile bakmadan uzun&nbsp;adımlarla dışarı çıktı. Zehir giriş kapısındaydı. Herif donuna kadar ıslanmıştı. "Bana araba lazım."</p>

  <p>Elena'yı şaşırtarak anahtarları eline attıktan sonra kaldırım kenarına park ettiği sedanı işaret etti Zehir. Elena demir kapılardan geçip arabaya yürüdü.</p>

  <p><span style="font-style:italic;">Benim evime git, Elena. Orada buluşalım.</span></p>

  <p>Elena arabanın kapısını açıp bindi ve yüzündeki yağmuru silip dudaklarına değen tazeliğinin tadını aldı. Ama hayır, Raphael'in tadıydı bu. Bir cevap bekliyordu. "Biliyor musun, Başmelek? Sanırım artık teklifini değerlendirmemin vakti geldi."</p>

  <p><span style="font-style:italic;">Hangi teklifi?</span></p>

  <p>"Beni aklımı yitirene kadar becerme teklifini." Elena</p>

  <p>unutmak zorundaydı; kanı, ölümü, o zararsız görünen kent evinin duvarlarına sinmiş kötülük kokusunu.</p>

  <p><span style="font-style:italic;">Daha iyi bir adam olsa, içinde bulunduğun şu duygusal durumdan istifade etmezdi.</span></p>

  <p>"İyi ki bir adam değilsin."</p>

  <p><span style="font-style:italic;">Evet.</span></p>

  <p>Elena bu tek kelimeyle ima edilen erotizm karşısında bacaklarını birleştirip sıktı. Anahtarı yuvasına sokup motoru çalıştırdı ve kaldırımdan ayrıldı. Yağmurun, denizin&nbsp;kokusu yok oldu. Raphael gitmişti. Ancak sanki başmelek&nbsp;vücudunu vampir değil, melek kokusu almaya programlayan egzotik bir feromon salgılıyormuş gibi Elena hâlâ dilinin ucunda tadını alabiliyordu.</p>

  <p>Hoş, umurunda değildi ya neyse.</p>

  <p><span style="font-style:italic;">Sallanan cesetler, duvardaki gölgeler...</span></p>

  <p>Hayır, gölgeler olmayacaktı. Bugün değil.</p>

  <p>Elena kırmızı ışıkta durunca elleri direksiyonu sımsıkı tuttu, görüşü yağmurdan, anılardan bulanıklaşmıştı. "İçeri&nbsp;tık," diye emretti kendine. "Hatırlama."</p>

  <p>Ama çok geçti. Zihninin duvarına tek dehşet verici gölge düştü, açık pencerelerden içeri rüzgâr gibi girdi.</p>

  <p>Annesi hep temiz havayı çok severdi.</p>

  <p>Birisi korna çalınca yeşil ışığın yandığını fark etti. Diğer sürücüye onu uyandırdığı için içinden teşekkür edip tüm&nbsp;dikkatini araba kullanmaya verdi. Yağmur trafiği keşmekeşe çevirmeliydi aslında ama sokaklar tuhaf bir biçimde&nbsp;sessizdi. Sanki toplanan karanlık, nüfusu esir alan, onları&nbsp;yeryüzüne, ölüme götüren hain bir güçtü.</p>

  <p>Aynı çabuklukla Büyük Ev'in, Jeffrey'nin ona aldığı evin devasa antresine geri dönmüştü işte... Şeyden sonra&nbsp;aldığı. Dört kişilik bir aile için fazla büyük bir evdi. Elena&nbsp;başını kaldırınca asma katı gördü, çok hoş beyaz bir parmaklığı vardı, metal değil tahtadan, güçlü parmaklıklardı.</p>

  <p>Şık, eski, belediye başkanı olmayı planlayan bir adam için biçilmiş kaftandı.</p>

  <p>"Anne, ben geldim!"</p>

  <p>Sessizlik. Fazlasıyla sessizdi.</p>

  <p>Elena'nın panikten boğazı kurudu, gözleri acıdı, ağzında kan tadı oldu.</p>

  <p>Dilini ısırmıştı. Korkudan. Dehşetten. Ama vampirden eser yoktu.</p>

  <p>"Anne?" Titrekçe bir soruydu.</p>

  <p>Hangar gibi antreye bakınca annesinin neden topuklu ayakkabılarından birini holün ortasında bıraktığını merak&nbsp;etti. Belki de orada unutmuştu. Marguerite farkıydı. Güzeldi, çılgındı, sanatçı ruhluydu. Bazen haftanın günlerini&nbsp;unutur ya da iki ayağına farklı ayakkabılar giyerdi ama sorun yoktu. Elena umursamazdı.</p>

  <p>Ayakkabı onu kandırdı. İçeri adım atmasını sağladı.</p>

  <p>Gürültü ve anıların şangırdamasıyla, kalbini daraltan şimdiki gerçekliğe döndü. Elena arabayı titreterek durdurdu, bir şeyin az önce ön cama çarpıp sektiğinin bilincindeydi. "Tanrım." Kemerini çıkarıp arabayı açtı ve indi.&nbsp;Birisine mi çarpmıştı acaba?&nbsp;&nbsp;&nbsp;&nbsp;'</p>

  <p>Yağmur fırça gibi sertçe inerken rüzgâr saçlarını kafasına yapıştırdı. Fırtına doğanın gariplik radarında yanıp sönen bir ışık gibi birdenbire patlamıştı. Elena rüzgâra karşı savaş vererek arabanın ön tarafına yürürken yolun bu bölümünde ondan başka hiç kimse olmadığının bilincindeydi. Belki de insanlar yağmurun dinmesini beklemeye karar&nbsp;vermişti. Elena gözüne giren suları kırpıştırarak uzun bir&nbsp;bekleyiş olacak, diye tahmin etti.</p>

  <p>Ön camında bir yaprak vardı, hâlâ çalışan sileceklere takılmıştı. Arabanın birkaç metre ilerisinde, yerde bir ağaç&nbsp;dalı duruyordu. Elena rahat bir oh çekti ama emin olmak&nbsp;için aracın altını ve arkasını kontrol etti. Hiçbir şey yoktu.</p>

  <p>Sadece rüzgârın savurduğu bir ağaç dalıydı. Elena yağmurdan kurtulup kapısını hızla kapattı ve iliklerine kadar üşüdüğü için kaloriferi açtı. İçinden dışına soğukluk yayıyordu.</p>

  <p>Elena avucuyla suratını sildikten sonra Raphael'in evine kadarki yol boyunca şimdiye ve buraya odaklanarak çelik gibi bakışlarla arabayı sürdü. Hayaletler kulaklarına&nbsp;fısıldamaya devam etse de, Elena dinlemeyi reddetti. Eğer&nbsp;dinlemezse, ona dokunamazlardı, onu tekrar kâbusun içine çekemezlerdi.</p>

  <p>Elena tam arabasını evin önüne yanaştırıyordu ki, cep telefonu çaldı. Telefon cebindeydi ve sırılsıklam olmuştu,&nbsp;fakat motoru durdurup cevap verirken gayet güzel çalışıyordu. Elena arayan numarayı tanıdı. "Ransom?"</p>

  <p>"Başka kim olacak?" Arka planda buğulu ve alçak sesli bir solistten bir caz şarkısı duyuluyordu.</p>

  <p>"Tahmin edemem..." diye başladı Elena.</p>

  <p>"Hayır," diye lafını kesti Ransom. "Bilmen gerektiğini düşündüğüm bir şeyler duydum."</p>

  <p>"Dökül bakalım." Ransom diğerlerinden çok daha fazla kişiyi tanırdı, çünkü sokaklarda büyümüştü. Kendini kurtaran çoğu insan sokaktaki inanılırlığını yitirirdi. Ransom&nbsp;kaybetmemişti ama vampir avcısı olmak, sokak kültürü hiyerarşisinde çete lideri olmaktan bile daha iyi bir konumdu.</p>

  <p>"Son birkaç gündür çokça vampir ve melek eylemi görülmüş. Her yerdeler."</p>

  <p>"Tamam." Yeni bir haber değildi bu. Raphael'in adamları, her yerde Uram'dan ya da kurbanlarından izler arıyordu.</p>

  <p>"Kaybolan kızlarla ilgili söylentiler dolaşıyor."</p>

  <p>"Hı hı."</p>

  <p>"Profesyonelleri uyarsam mı?" Ransom gergince sordu.</p>

  <p>Elena o orospuların ve birinci sınıf telekızlarm bazılarının Ransom'm arkadaşı olduklarını biliyordu. "Bir düşüneyim." Kurbanlar hakkında edindiği tüm bilgileri kafasında evirip çevirdi. "Sanırım ilk kez, giivendeler."</p>

  <p>"Emin misin?"</p>

  <p>"Evet. Hedeflerin hepsi... masumlardan seçilmişti."</p>

  <p>"Bakirelerden mi?"</p>

  <p>Elena kontrol etmeyi akıl etmediğini fark etti. En kısa zamanda bu hatasını düzeltecekti. "Evet, muhtemelen.&nbsp;Ama yine de arkadaşların birbirlerini kollasa fena olmaz."</p>

  <p>"Teşekkürler." Ransom derin bir nefes verdi. "O yüzden aramadım aslında. Duyduğuma göre, senin peşine bir tetikçi takılmış."</p>

  <p>Elena dondu. <span style="font-style:italic;">"Ne?"</span></p>

  <p>"Evet, hem de bununla kalmıyor." Hattın diğer ucundan öfke titreşimleri geldi. "Anlaşılan başmeleklerden biri senin ölmeni istiyormuş. Adama ne yaptın?"</p>

  <p>Elena alnını buruşturdu. "Adama değil. Kadına."</p>

  <p>"Ah. Yerinde olsam endişelenmezdim o zaman." Katıksız alaycılık. "Söylentilere göre, kelleni gümüş bir tepside görmek istiyorlarmış; gerçek anlamda bu arada..."</p>

  <p>"Vay be, bu ayrıntıyı verdiğin için sağ ol."</p>

  <p>"...ancak ava başlama emri henüz verilmemiş."</p>

  <p>Michaela, kaltak karı, akıl oyunları oynuyordu. "Uyardığın için çok teşekkürler."</p>

  <p>"Eee, ne yapacaksın? Hedeften kaçacak mısın, yoksa başmeleği öldürecek misin?"</p>

  <p>"Bana güvenmeni isterdim."</p>

  <p>Homurtuya benzer bir ses geldi. "Yok canım. Sadece vasiyetinde bana da yer verdiğini bilmek isterim."</p>

  <p>"Şu anda canlı olarak daha değerliyim."</p>

  <p>"Peki ya iş bittikten sonra?"</p>

  <p>Arabanın kapısı dışarıdan açıldı ve melek kanatları</p>

  <p>Elena'nın görüş alanını doldurdu. "O zaman seçeneklerimi yeniden değerlendireceğim. Sonra konuşuruz." Ran-som başka laf edemeden telefonu kapatıp imkânsız mavilikteki gözlerin içine baktı. "Michaela gerçekten ölümü istiyormuş."</p>

  <p>Raphael hiç istifini bozmadı. "Kimseye oyuncaklarımı kırdırmam."</p>

  <p>Bu laf Elena'yı sinir etmeliydi aslında ama güldürdü. "Vay be, içim eridi doğrusu."</p>

  <p>"Kiminle konuşuyorsun?"</p>

  <p>"Fazla mı sahiplenicisin, ne?"</p>

  <p>Raphael ıslak eliyle, hiç fedakâr olmayan bir tavırla yanağını avuçlarının arasında tuttu. "Oyuncaklarımı aynı zamanda kimseyle paylaşmam."</p>

  <p>"Dikkat et," diye mırıldandı Elena, koltuğunda yana dönüp ayaklarını çamurlu yere basarak. "Sinir olmaya karar verebilirim. Bir sorum var."</p>

  <p>Sessizlik.</p>

  <p>"Bakire miydiler?"</p>

  <p>"Nereden bildin?"</p>

  <p>"Kötülük tahmin etmesi kolay bir şey." Yalandı. Çünkü bazen kötülük, sinsice içeri sızan ve en kıymet verdiklerinizi elinizden çalan, geriye bir duvara vuran yankılar bırakan pis bir hırsızdı.</p>

  <p><span style="font-style:italic;">Neredeyse nazikçe sallanan, incecik bir gölge. Bir salıncakta gibi.</span></p>

  <p>Raphael başparmağını Elena'nın altdudağma sürttü. "Yine gözlerinde kâbuslar görüyorum."</p>

  <p>"Ben de seninkilerde seks görüyorum."</p>

  <p>Raphael doğrulup Elena'yı arabadan çıkardı ve sırtını açıklığa koyup onu esir aldı. Başmelek yağmur ıslaklığıyla&nbsp;parıldayan kanatlarını arkada gerdi. Tensel dudaklarında&nbsp;bir gerginlik, kıvrılmış dudaklarında bir vahşilik gizliydi.</p>

  <p>Elena öne eğilip kollarını Raphael'in boynuna sardı ve başmeleğin gücünün keyfine vardı. Bugün bütün kuralları&nbsp;çiğneyecekti. Vampirle yatmayı unut gitsin, doğrudan en&nbsp;tepeye yükselecek ve koy verecekti. "Eee, bir başmelek nasıl yapar?"</p>

  <p>Aralarından bir esinti geçip Elena'nm sözcüklerini uzağa taşıdı. Ancak Raphael işitmişti. Elena'ya doğru eğilip dudaklarını dudaklarına sürttü. "Daha evet demedim."</p>

  <p>Elena gözlerini kırpıştırdı. Sonra Raphael geri çekilince suratı düştü. "Ne yani, şimdi zor adamı mı oynuyorsun?"</p>

  <p>Raphael arkasını döndü. "Gel Elena. Sağlıklı olman benim için önemli."</p>

  <p>Elena bıyık altından bir küfür savurup arabanın kapısını çat diye kapattı, içerisi zaten sırılsıklam olmuştu ve eve doğru yürüdü, Raphael yanında sükûnet doluydu.&nbsp;Ama huzurlu değildi. Hayır, adeta bir jaguar gibi sessizdi.&nbsp;Ölümcül tehlikesi kısa bir anlığına zapturapt altındaydı.&nbsp;Kapıya ulaştıklarında Elena hâlâ somurtuyordu.</p>

  <p>Kâhya kapıyı açtı. "Banyoyu hazırladım, efendim." Elena'ya bir bakış attı, merakı kabarmıştı. "Hanımefendi."</p>

  <p>Raphael, Jeeves'i bir bakışla başlarından savdı ve kâhya hemen ahşap mobilyalar arasında gözden kayboldu. "Banyo bir üst katta."</p>

  <p>Elena merdivenlere adımını atıp basamakları tırmanmak yerine ayaklarını vurdu. Elena'yı ateşler içinde yanacak kadar azdırmıştı, ancak bugün, tam Elena bu rahatlamaya ihtiyaç duyarken onunla oyun oynuyordu. Aynen bir oyuncakla oynandığı gibi, diye fark etti Elena. Tamam,&nbsp;eğer Raphael öyle yapmak istiyorsa, Elena işe odaklanacaktı. "Kadınlarla seks yapmış mı, yapmamış mı, teyit edebilir misin?"</p>

  <p>"Evet, ama sadece kent evinde. Depodaki kurbanlara o açıdan el sürülmemişti, o yüzden Uram onlarla beraber</p>

  <p>olmadan önce diğerlerinin bakire olduğuna inanıyoruz." Raphael, Elena'nm arkasmdaydı, üst kata ulaştıklarında&nbsp;nefesi ensesine değen bir fısıltıydı. "Holün sonunda, soldan üçüncü kapı."</p>

  <p>"Çok sağ ol," dedi Elena alaycı alaycı, sağ taraftaki parmaklığın ötesinde havadan başka bir şey olmadığını fark ederken, sanki evin çekirdeği kocaman bir açık alandı.</p>

  <p>"Bunun bir anlamı olabilir mi, cinsel temasın?"</p>

  <p>"Olabilir. Fakat cesetlerin üstünde öldüren yaralar dışında hiçbir iz yoktu, o yüzden o kısım gayriihtiyari öyle sanılmış olabilir." Başmelekler karizmatikti, seksiydi, inanılmaz derecede çekim gücüne sahiplerdi. Uram bir canavara dönüşmüş olabilirdi ama dışarıdan bakıldığında&nbsp;muhtemelen New York Başmeleği kadar çekici görünüyordu. Yok, diye düşündü hemen Elena, Raphael apayrı&nbsp;bir kulvardaydı.</p>

  <p>"Ya da belki de ölümden sonraydı."</p>

  <p>Midesinin bulanmasından ve tiksinmekten bıkmıştı Elena. "Olabilir." Üçüncü kapıya ulaşıp elini kapının koluna koydu. "Beslenme dürtüsünü kısa bir süre seksle geçiştirmiş olabilir. Ama artık onu sadece kan tatmin eder."&nbsp;Elena kapıyı sımsıkı tuttu. "Kokuyu kaybettiğim için daha&nbsp;fazla kadın can verecek."</p>

  <p>"Ama sen hiç doğmasan daha çok kişi ölecekti," dedi Raphael, gerçekçi bir ses tonuyla. "Ben asırlardır hayattayım Elena. Kandandoğan birisini durdurmak için iki yüz,&nbsp;üç yüz ölüm küçük bir bedel."</p>

  <p>İki ya da üç yüz mü?!</p>

  <p>"O kadar ileri gitmesine izin vermeyeceğim." Elena kapıyı çekerek açtı ve bir fantezinin içine adımını attı. Hızla nefes verip olduğu yerde bakakaldı.</p>

  <p>Sol tarafındaki şöminede alevler dans ediyor, koyu renk taşların çevrelediği altın rengi pırıltılar gümüşi çizgilerle</p>

  <p>ışıldıyordu. Şöminenin önündeki beyaz halı öylesine po-fuduk ve konforlu görünüyordu ki, Elena çırılçıplak bir halde üstüne yatıp yuvarlanmak istedi. Tensel şımartılma&nbsp;diye buna denirdi.</p>

  <p>Odanın tam karşı tarafındaki kapı galiba banyoya açılıyordu. Elena beyaz porselen çerçevelerin kenarlarını görebiliyordu, tezgâh şömineyle aynı mermerden yapılmıştı, içeride onu sıcak bir banyo bekliyordu, soğuk kemiklerinin hasret kaldığı banyo. Fakat yine de orada durdu.</p>

  <p>Çünkü şömine ve banyonun ayartıcı sıcaklığının ortasında bir yatak vardı. Elena'nın gördüğü tüm yataklardan daha büyük bir yataktı. Kimse birbirine değmeden on kişi&nbsp;rahatça yatabilirdi. Yerden yüksekteydi, fakat ne başucu,&nbsp;ne ayakucu vardı, sadece egzotik derecede lezzetli bir temasla derisini okşamayı vaat eden gece mavisi çarşaflarla&nbsp;kaplı, lüks bir yatak. Yastıklar kapıdan uzak taraftaydı ama&nbsp;bu tarafta da olsa yeriydi.</p>

  <p>"Neden," Elena boğazını temizledi, "neden bu kadar büyük?"</p>

  <p>Kalçasına değen eller onu öne doğru itti. "Kanatlar, Elena." Raphael kanatlarını tamamen arkaya açınca hışırtılı bir ses çıktı, sonra kapanan kapı tık diye kilitlendi.</p>

  <p>Elena, New York Başmeleği ile baş haşaydı. Kanatların sığabilmesi için yapılmış bir yatağın önündeydi.</p>
</body>
</html>
