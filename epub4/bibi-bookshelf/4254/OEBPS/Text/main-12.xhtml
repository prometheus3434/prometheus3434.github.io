<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">OTUZ YEDİNCİ BÖLÜM</span></h2>

  <p><span style="font-weight:bold;">---»-- .</span></p>

  <p>"Sessiz ol," diye mırıldandı Elena, kalkması için ısrar eden kaba bir ses tarafından mışıl mışıl uykusundan uyandırıldı. "Uyumak istiyorum."</p>

  <p>"Bana emir vermeye mi cüret ediyorsun, ölümlü?" Yüzüne buz gibi soğuk sular çarpıp Elena'yı kâbusun içine uyandırdı.</p>

  <p>Elena ilk başta gördüklerini birleştirip anlamlandırmadı. Zihni resmen parçalan bir araya getirmeyi reddediyordu. Ayrıca <span style="font-style:italic;">o kadar çok</span> parça vardı ki. Yırtılmış, yamulmuş, imkânsız duran parçalar. Midesi büzüldü, Uram suratını&nbsp;kontrol paneline sertçe vurduğunda aldığı darbenin verdiği mide bulantısı, şimdi çevresindeki manzaranın dehşetiyle karıştı.</p>

  <p>Elena duygularıyla savaşıp canavarı korkusuyla ödüllendirmeye direndi. Ama çok zordu. Hepsi yanılmıştı; Sara, Ransom, hatta Raphael. Uram on beş kurban almakla&nbsp;kalmamıştı. Başkaları da vardı, kimsenin eksikliğini duymayacağı insanlar. Çürüyen uzuvlar, parlak bir kaburga,&nbsp;hunhar manyaklığının kanıtları odanın her yerindeydi.&nbsp;Işıksız, havasız bir odaydı. Bir hücreydi. Bir mahzen. Bir...</p>

  <p>Çık şu durumdan!</p>

  <p>Avcı sezgileri, Elena'ya doğuştan izini kazımış özelliği konuşuyordu.</p>

  <p>Elena paniğini içine atarak odaklandı ve odanın aslında zifiri karanlık olmadığını anladı. Uram pencereleri karart-mıştı ama bir parça ışık kenarlardan sızıyordu; çok parlak, doğa] olamayacak kadar beyazdı, demek ki Elena gece&nbsp;inecek kadar uzun zamandır baygındı. İşte bu ışık, odanın&nbsp;hasta ruhlu gerçeğini görmesine olanak sağlıyordu. Parçalanmış vücutlar bir sürü çöp yığını gibi etrafa saçılmıştı.&nbsp;Ama hepsi paramparça değildi. Tam karşıdaki duvarda,&nbsp;bileklerine zincirler vurulmuş birisinin, bir zamanlar insan&nbsp;olan birisinin kurumuş cesedini gördü.</p>

  <p>Derken o kurumuş kabuk ona göz kırptı ve Elena, adamın hâlâ yaşadığını fark etti. "Tanrım!" Kendini tutamadan ağzından kaçmıştı.</p>

  <p>Karşısındaki canavar, bir başmelek kılıfına bürünmüş yaratık, baktığı yere döndü. "Demek Robert'la tanıştınız.&nbsp;Çok sadıktır, hiç şikâyet etmeden benimle birlikte okyanuslar aştı. Değil mi, Bobby?"</p>

  <p>Elena, Uram'ın yüzündeki zalim mizahı gördü ve tam şu ana kadar gerçek kötüyü hiç anlamadığını fark etti. Ro-bert bir vampirdi, orası kesindi. Bu kadar kurumuş kalmış&nbsp;hiçbir insan yaşayamazdı, vampir sanki kocaman, parlayan gözleri dışında vücudundaki tüm nemi kaybetmiş gibiydi. Kurtulmak için yalvaran gözler.</p>

  <p>Uram tekrar Elena'ya döndü, onun gözleri, canlı, çok güzel yeşil gözleri kahkahalar atıyordu. "Onu yanımda getirdiğim için kendini özel bir şey sandı. Maalesef, bir süre&nbsp;onu unuttum." Güç dolu o bakış bir anda sinirli bir hâl&nbsp;aldı, adeta kırmızı görmeye başlamıştı. O ışıldayan yeşiller&nbsp;birdenbire bozuldu.</p>

  <div>
    <p>fc</p>
  </div>

  <p>Elena, Uram'ın onu attığı köşede çok ama çok hareketsiz durdu ve gözü dönmüş başmelek silahlarını almayı akıl etti mi acaba diye merak etti. Elena vücudunun üstünde&nbsp;bir şey hissedemiyordu ama Uram belki bir ikisini kaçırmış olabilirdi, tıpkı saçındaki kürdan inceliğindeki bıçak&nbsp;ya da ayakkabısının içindeki kılıfa yerleştirilen yassı bıçak&nbsp;gibi. Elena ayak parmaklarını kıpırdatıp botlarının güven&nbsp;veren sağlamlığım hissetti. Ransom bu botları ona hediye&nbsp;olarak vermişti; Elena o şapşal herifi hiç o anda olduğu kadar çok sevmemişti.</p>

  <p>Uram gözlerini avcıya dikti. "Ama benim sadık Bobby'm çok işe yaradı," Robert'a döndü, "değil mi? Küçük oyunlarımın hayranı ve seyircisi oldu."</p>

  <p>Elena, vampirin zincire vurulmuş ellerini sıktığını, gebermiş vücudunun büzüldüğünü gördü ve kendi öfkesi alevlendi. Uram ne yaptığının bilincindeydi demek&nbsp;ki, vampirler ölümsüzdü ama yaşamlarını gerçekten sürdürebilmek için kana ihtiyaçları vardı. Beslenmesine izin&nbsp;vermeyerek Robert'm vücudunun kendi kendini yemesini&nbsp;sağlamıştı. Vampir asla tamamen ölmeyecekti, açlıktan ölmezdi. Ama bundan böyle her nefesi ona bir ıstıraptı. Eğer&nbsp;bu böyle uzun süre devam ederse...</p>

  <p>Elena'mn aklına, hayatında karşılaştığı tek aç kalmış vampir vakası geldi. Lonca Akademisi'ndeki son yılında&nbsp;okudukları bir ders kitabında yer alıyordu. O vampir, S.&nbsp;Matheson, efendisinin de dahil olduğu bir aile kan davasına bulaşmıştı. Birisi onu beton bir tabuta kilitleyip temel&nbsp;atılırken binanın altına gömmüştü.</p>

  <p>On sene sonra bulunmuştu.</p>

  <p>Yaşıyordu.</p>

  <p>Buna yaşamak denirse tabii. Her şeyden habersiz tabutu açan müteahhit, ceset bulduğunu sanmış ve yetkililere haber vermişti. Sağlık görevlisi mumyalanmış kalıntı bulacağım diye heyecanlanmıştı. Ufak bir olay yeri ekibiyle</p>

  <p>mekâna gelmişti, fotoğraflar çekmeye ve işçiler seyrederken ölçümler yapmaya başlamışlardı. Derken olay mahalli inceleme uzmanlarından biri iskeletin başını yana çevirirken parmağını kesmiş ve ne olduğunu anlamadan parmağını kaybetmişti, çünkü kemik jiletten keskin bir azı dişi&nbsp;tarafından koparılmıştı.</p>

  <p>Sağlık görevlilerini aramışlardı. Yapılan kan nakliyle birlikte S. Matheson'm bedeni yeniden canlanmıştı. Ancak&nbsp;beyni bir çeşit geri alınamaz dönüşüm geçirmişti. S. Mathe-son konuşmuyordu, aptal aptal gülmekten ve birisinin ona&nbsp;çok yaklaşmasını beklemekten başka bir şey yapmıyordu.&nbsp;Üç doktor, bu etobura vücutlarının çeşitli bölgelerini kaptırdı ve sonunda S. Matheson iz bırakmadan kayıplara karıştı. Genel kanıya göre, melekler onun icabına bakmıştı.&nbsp;İnsanları yiyen bir vampirin olması pek iyi değildi.</p>

  <p>Robert henüz o evreye ulaşmamıştı. Gözlerinin içinde hâlâ bir duygu, hisseden ve insanlığı anlayan bir şey vardı. Uram'ın vampire doğru seğirtmesini izledi, başmelek&nbsp;görüşünü kapattığından ne hareket yaptığım göremedi.&nbsp;Vampirden feci bir ses çıkınca Elena, Uram'a bağırmamak&nbsp;için kendini zor tuttu. Onun yerine ayağım biraz daha yaklaştırdı. Biraz daha.</p>

  <p>Uram dudaklarında kurnaz bir gülüşle arkasını döndü. "Eserimi nasıl buldun?"</p>

  <p>Elena başmeleğin canice bir şey yaptığım tahmin ederek kendini hazırladı. Ancak hiçbir tahmini onu gördüklerine&nbsp;hazırlayamazdı: Acıma hissi boğazında kaldı, öfkesi roket&nbsp;gibi patladı. Uram, Robert'm gözlerini çıkarmıştı. Şimdiyse Elena'nın gözlerinin içine bakarak kaygan yuvarları ağzına soktu, sanki çiğnemek üzereydi. Elena gözünü bile&nbsp;kırpmadı.</p>

  <p>"Güçlü birisin." Uram kıkırdayarak göz yuvarlarını yere fırlatıp ayağının altında ezdi. "Beslenmek yok."</p>

  <p>Hareket etmeyi kesmiş Robert'ı boş verip ellerini özenle bir mendile sildi ve Elena'ya doğru yaklaştı. "Çok sessizsin&nbsp;avcı. Zavallı vampiri kurtarmak için kahramansı hareketler yapmayacak mısın?" Haline tam tezat düşen asil bir ifadeyle tek kaşını kaldırdı.</p>

  <p>"Altı üstü bir kan emici," dedi Elena, midesi bulanarak. "Kaçmamı sağlayacak kadar seni oyalar diye umuyordum."</p>

  <p>Uram gülümseyince Elena'nm kaburgasından yukarı, binlerce örümcek bacağı yürüyormuş gibi bir ürperti hissi yükseldi. Ardından, Uram hâlâ konuşmadan öne eğilip&nbsp;elini Elena'nın ayak bileğine koydu. Daha kocaman güldü.&nbsp;Ve daha vahşi. Kemiğini çıt diye kırmasıyla Elena'nm tüm&nbsp;vücuduna elektrik şoku verildi adeta, o kadar sıcak ve şiddetliydi ki, çığlık attı.</p>

  <p><span style="font-style:italic;">Raphad!</span></p>

  <p>Bilinçsizliğin boğucu kanatları bir kez daha zihnini örterken görüşünün bulanıklaştığını hissetti Elena. Ama&nbsp;karanlığa doğru düşmeden önce beynini bir şey yakaladı.&nbsp;<span style="font-style:italic;">Bana nerede olduğunu söyle, Elena.</span></p>

  <p>Yüzünün iki yanından ter damlacıkları inip tişörtünü sırtına yapıştırdı. Fakat Elena o sese, Raphael'in sesine tutundu ve dişini tırnağına takıp bilincini açık tuttu. Uram&nbsp;hâlâ önünde çömelmiş duruyor, avını köşeye kıstırmış&nbsp;birisinin zevkten dört köşe ifadesiyle onu izliyordu. "Asit&nbsp;kokuyorsun," diye fısıldadı. "Kırık, parlak, dikkat çekici."</p>

  <p>Uram'ın yüz ifadesi değişti, neredeyse çocuksu bir merak kapladı suratını. Ama Elena'nm hayatında gördüğü en çarpık çocuk merakıydı bu. "Peki ya Bobby?" Uram gözleri&nbsp;gene kırmızıya dönüşerek güldü. "Bilmek istiyor."</p>

  <p>Elena yutkundu. <span style="font-style:italic;">Su,</span> dedi beyninin içinde, Raphael dinliyordur diye dualar ederek. <span style="font-style:italic;">Su kokusu alabiliyorum.</span></p>

  <p>"Bobby," diye fısıldadı. "Bobby toz ve toprak ve ölüm kokuyor." <span style="font-style:italic;">Ve bir ses var.</span> Odaklandı. <span style="font-style:italic;">Kesme, doğrama sesi, durağan bir ritim. Ne olduğunu bilmem lazım.</span></p>

  <p>Uram yüzüne düşen bir tel saçı arkaya itti. Elena çıt diye boynunu kırmasını bekledi ama Uram bir saniye sonra elini çekti. Rahat bir oh çekerken bile Uram'ın korkudan&nbsp;beslendiğini, ona belirsizlikle işkence ettiğini fark etti. Piç&nbsp;herif, kendi zevki için onu hayatta tutuyordu... ya da öyle&nbsp;miydi acaba?</p>

  <p>"Neden hayattayım?" diye sordu Elena ona.</p>

  <p><span style="font-style:italic;">Sessiz dur, Elena.</span></p>

  <p><span style="font-style:italic;">Ah, sus. Canım acırken çok huysuz olurum.</span></p>

  <p>Uram gülümseyerek Elena'nın bileğini sıktı. Acı sonunda onu boşluğa attı ama Uram baskıyı ne zaman azaltacağını çok iyi biliyordu. "Çünkü sen onun zayıf noktasısm. Düşündüm de, seni öldürmemek çok daha mantıklı."</p>

  <p><span style="font-style:italic;">Bu bir tuzak. Sakın sana acı çektirmesine izin vereyim deme.</span></p>

  <p><span style="font-style:italic;">Ben Uramla ilgilenirim. Senin görevin hayatta kalmak.</span></p>

  <p>Emir Elena'yı kâbusun derinliklerinde bile güldürmeyi başardı. "Ben bir oyuncaktan ötesi değilim yani."</p>

  <p>"Tabii ki." Uram ayak bileğini bırakıp elini salladı.</p>

  <p>Başmeleğin hemen bunu kabul etmesi, Elena'yı hiç hoş olmayan bir şekilde sarstı. Ama hey, şimdiki yaşam süresi&nbsp;göz önüne alındığında, aptallar gibi sevmeye hakkı vardı.&nbsp;<span style="font-style:italic;">Sevmek.</span> Ah, kahretsin. "Madem bu kadar çabuk elden çıkarılabilirim, esir olarak değerim ne?"</p>

  <p>"Çünkü avcı," dedi Uram azı dişlerini göstermeden, birkaç yüzyıldır dünyada gezen bir vampir netliğiyle,&nbsp;"Raphael oyuncaklarını çok sahiplenir."</p>

  <p>Elena bu ses tonunun eminliğini duyunca kalbine buz saçakları battı. "Kendinden çok eminsin."</p>

  <p>"Güzellik çağında, krallar ve kraliçeler döneminde, bir asır boyunca aynı sarayda yaşadık." Uram başını yana&nbsp;eğdi. "Bilmiyor muydun?"</p>

  <p>"Oyuncağım, unuttun mu?" Elena dudakları kapalı gülümsedi ve şimdilik gerçek hislerinin işe yarayacağını anlamıştı. "Benimle pek konuşmuyor."</p>

  <p>"Raphael hiçbir zaman çok hoşsohbet değildi, Chari-semnon gibi değildir o." Hoşlanmadığını belirten bir hareket yaptı. "O da konuşur konuşur ve hiçbir şey söylemez. Kaç bin kez o sesini yok edebilsem diye dilemişimdir. Belki&nbsp;şimdi fırsatım olur." Gözlerine bir öfke şeridi indi.</p>

  <p>Elena, sorunu onun çıkardığının altını çizmemeye karar verdi. "Bana Raphael'in oyuncaklarından bahsediyordun," dedi, Uram'm içerideki morgumsu kokuya kızma-sındansa, bu konuyu konuşmasının onu dalîa uzun süre hayatta tutacağını sezerek.</p>

  <p>Uram dikkatini Elena'ya çevirince Elena ilk kez başme-leğin derisinde garip çizikler, yüzünden aşağıya inen beyaz çizgiler olduğunu fark etti. Sanki kılcal damarları görüyordu ama yanlış renkteydiler; içlerinde kandan başka bir şey vardı. ■</p>

  <p>"Sarayda herkes kendi kölesini seçiyordu," diye anlattı Gram, derin ve gerçek bir sesle ve Elena kim bilir kaç kişinin onun büyüsüne kapıldığını düşündü. Bir de, durdurul- -mazsa daha kaç kişinin kapılacağını. "Bizim keyfimiz için&nbsp;varlardı ve canımızın istediği gibi kullanıyorduk onları."</p>

  <p>Uram'm saygı duymayarak anlatışını duyunca boğazı kurudu, "insanlar mı?"</p>

  <p>"Çoğu fazlasıyla zayıftı, sevilebilir halleri bile yoktu. Hayır, bizim kölelerimiz vampirlerdi; o zaman da tıpkı&nbsp;şimdi olduğu gibi, görevleri bize tapmaktı."</p>

  <p>Kontrat'ta öyle yazmıyordu aslında ama Elena bozuntuya vermedi. "Yani köleleriniz, sizin Yarattığınız vampirlerdi?"</p>

  <p>"Hayır, o zaman çok sıkıcı olurdu. Değiş tokuş ediliyorlardı. Ah, hallerine acırdın." Uram kahkaha attı ve çıkan</p>

  <p>ses hiç de çirkin değildi. "Yatağımıza girmek için yalvarırlardı. Birisi bir başkası için tercih edilse, haremde kavgalar çıkardı."</p>

  <p>Elena, başmeleğin doğru söylediğini tahmin etti. "İki taraf için de olumlu bir durummuş."</p>

  <p>"Gözdeler vardı..."</p>

  <p>Elena yarım kulakla dinliyor, var gücüyle nerede olduklarını çözmeye çalışıyordu. O kırbaca benzer kesme sesi susmuştu ama başka bir şey duyuyordu Elena. Arabalar. Yol kenarı ve suya yakın bir yerdi. Uram'ın yaralı kanadı iyi görünüyordu ama yerde sürtünmesinden anladığı&nbsp;kadarıyla tam olarak işlevini yerine getiremiyordu. Demek&nbsp;ki, Uram'ın Illium'a saldırdığı yerin yakınındaydılar. Tanrım, Elena mavi kanatlı meleğin iyi olmasını umdu; bir insan onun gibi suya düşse, parçası bulunmazdı.</p>

  <p><span style="font-style:italic;">Emin değilim ama Hudson kıyısında gibiyiz, Ulium'un düştüğü yere yakınız,</span> diye düşünce gönderdi Raphael'e, bir şekilde Uram'ın zihnine girmesini önlediğini umuyordu.&nbsp;<span style="font-style:italic;">Camları karartılmış bir odadayız. Koku!!! Burada iğrenç bir&nbsp;koku var. Terk edilmiş bir bina, depo, kayıkhane olabilir, yoksa&nbsp;komşular çoktan polisi aramıştı.</span></p>

  <p>Tabii eğer, diye içinden geçirdi Elena, o cesetler komşuların ta kendisi değilse. Ama eğer durum buysa, birisi en azından onlardan birinin kaybolduğunu ihbar ederdi. Elena o kadar çok odaklanmıştı ki, bir hata yaptı. Gözleri fıldır fıldır etrafta döndü. Ayak bileğinin sertçe sıkılmasıyla&nbsp;birdenbire tamamen acıya dönüştü, her bir sinir ucu yangın yeriydi. Bu kez, Elena yükselen karanlıkla savaşmadı,&nbsp;dünyaya tutunamazdı.</p>

  <p><span style="font-style:italic;">Eğer ölürsen, Lonca Avcısı, seni vampire çeviririm.</span></p>

  <p>Elena içinden dudak büküp savaştı, hem de var gücüyle savaştı. <span style="font-style:italic;">Kan içmek istemiyorum. Ayrıca ölmüşsem beni Yaratamazsın.</span> Şurubun içinde yüzüyor gibiydi ve sonunda Elena</p>

  <p>bilincin yüzeyini yeniden kırdı... Aniden öne eğilip mide-sindekileri safrayla karışık bir sel gibi çıkardı. Kusması bitince elinin tersiyle ağzını sildi, bilerek ağır ağır başını&nbsp;kaldırdı ve Uram'm pozisyon değiştirmediğini fark etti.</p>

  <p>“Dikkatini vermiyordun," dedi Uram, çok mantıklı bir sesle.</p>

  <p>Elena geniş bakış açısında bir hareket yakaladı. "Kusura bakma. Canım acıyor." <span style="font-style:italic;">Bir baret gördüm. Duvarlar tamamlanmamış. İnşaat alanı ara.</span> Ve o yığın... Elena'nın silahları! Neredeyse elini uzatsa dokunabileceği kadar yakındılar.</p>

  <p>"Umarım Raphael buraya hemen gelir." Hayal kırıklığıyla kaşlarını çattı Uram. "Fazla dayanmazsın sen."</p>

  <p>“Geleceğinden emin misin?"</p>

  <p>"Ah evet. Köleler mi diyorduk? Kendi malı diye ilan ettiği kölenin bir yerini yaralayalım, bizimle kavga ederdi." Belli ki Uram için çok eğlenceliydi bu anılar. "Tahmin edebiliyor musun? Umurundaydı."</p>

  <p>Canavarlıkla arasındaki çizgi, birdenbire Elena'nın tahmin ettiğinden çok daha belirgin ortaya çıktı. Raphael&nbsp;bir şekilde bir tarafta kalmıştı, Uram ise diğer taraftaydı.&nbsp;"Uzun zaman önceymiş," cevabını verdi Elena. "Raphael&nbsp;artık değişti."</p>

  <p>Uram düşünür gibi sustu bir süre. "Evet. Belki de gelmez. Belki seni burada bırakırım." Bakışlarıyla gülüyordu. "Belki seni Bobby'ye bağlarım, oradan beslenir. Ne dersin,&nbsp;Bobby?" diye seslendi.</p>

  <p>Odanın diğer kenarında solup süzülen şey bir cevap fısıldar gibi oldu. Elena duymadı ama Uram işitmişti anlaşılan. Uram öyle bir kahkaha patlattı ki, topuklarının üstünde geriye doğru sallandı. "Espri anlayışını kaybetmemene çok sevindim," diye kıkırdadı. "Bence sırf bu sebepten bile,&nbsp;sana istediğini verebilirim. Seni faninin göğsüne koyup bebek gibi meme emmeye bırakırım."</p>

  <p>Bu dehşetengiz görüntüyle Elena'nın öfkesi soğudu, katılaştı, tehlikeli bir hal aldı. Ölmek üzere olan bir vampiri beslemek onun için sorun değildi; kahretsin, sonuçta&nbsp;o da bir insandı, Uram gibi sadist bir yaratık değildi. Fakat&nbsp;Uram'm çoktan kırdığı beyni tarafından ölümüne işkence&nbsp;edilmeye katlanamazdı. Başmeleğin anlık konsantrasyon&nbsp;eksikliğinden faydalanıp botundaki bıçağa uzandı. Bu&nbsp;ufak hareketle ayak bileği çığlıklar attı ama Elena'yı asıl&nbsp;durduran bu değildi.</p>

  <p>Rüzgârın, yağmurun, denizin kokusu. <span style="font-style:italic;">Odanın neresin-desin ?</span></p>

  <p><span style="font-style:italic;">Pencerelerin karşısındayım, Uram tam önümde. Aç</span> bırakılmış <span style="font-style:italic;">bir vampir var karşımdaki duvarda, sola doğru, pencerenin yanında. Adı Robert.</span></p>

  <p><span style="font-style:italic;">Onun hayatı hiç önemli değil. Çocuklara işkence etmekten zevk alan biri o.</span></p>

  <p>Derken duvar yok oldu, şiddetli bir kasırga tarafından un ufak edildi adeta. Elena mavi alevlerin deliği sardığını&nbsp;gördü ve Uram'm zafer haykırışını duydu. Başmelek ayağa kalkıp vampir avcısına dimdik baktı. "Amacına hizmet&nbsp;ettin, yaralı olmasına rağmen onu buraya getirdin; kolay&nbsp;lokma." Uram elini geriye doğru kaldırınca Elena ortasındaki alev topunu gördü.</p>

  <p>Eğer o ateş ona değerse, iki kalp atımı arasında ölürdü.</p>

  <p>Böylece sırıttı. "Madem bu kadar kendinden eminsin, beni ondan sonra öldür. Yoksa hayatta kalıp beceremeyeceğinden mi korkuyorsun?"</p>

  <p>Uram kırdığı ayak bileğine tekme attı ve acı Elena'nın içinde infilak ederek tamamen bayılmasına sebep oldu.</p>

  <div><img alt="" src="../Images/main-22.png" /></div>

  <p>Raphael, saf bir enerji şimşeğiyle Uram'm sırtına vurdu ve kandandoğan melek, gözü dönmüş bir manyaklıkla</p>

  <p>Elena'ya ikinci kez tekme attı. Darbesi melek üstünde hedeflediği etkiyi yarattı. Uram kızgın çığlıklar atarak elindeki kırmızı melek ateşini Raphaei'e, ikinci yıldırımı da tavana fırlattı ve tavanı delen yıldırım açık havaya savruldu.</p>

  <p>Raphael, Elena'nın molozun altında kaldığının farkındaydı ve Elena'nın beyni karanlığa gömülmesine rağmen varlığının özünü hâlâ hissedebiliyordu. <span style="font-style:italic;">Yaşa,</span> diye emretti&nbsp;tekrar, başıboş gezmesine izin verilemeyecek kötüyle savaşmak için yeniden doğrulurken. Alev topları çevredeki&nbsp;binalara çarparken ve bir şeyleri yerle bir ederken insanların çığlıklar atarak kaçıştığının farkındaydı. Bir araba ani&nbsp;fren yaptı, sonra bir diğeri, bir diğeri ve tüm sürücüler gözlerini göğe çevirdi.</p>

  <p>Raphael bir yıldırımın altından uçtu, yaylım ateşine karşılık verdi ve Uram'a teğet geçmesinin zevkini yaşadı.&nbsp;Diğer başmelek buna karşılık, yüzündeki kesikten kanlar&nbsp;akarak çalıntı kanların yaşam enerjisinden oluşan, hücrelerinin derinliklerine nüfuz etmiş bir toksinle güçlendirilen&nbsp;bir alev fırtınası savurdu. Bir melek bir kere kana dönüştü&nbsp;mü, asla geri dönüş yoktu.</p>

  <p>"Sen toza döndükten sonra," diye gözdağı verdi Uram, ellerinden alevler fışkırarak Raphaei'e doğru uçup, "şehir&nbsp;benim olacak!"</p>

  <p>Raphael saldırıdan kaçmayı başardı ama melekateşinin acısının kanatlarını kapladığını hissetmeden önce saniyenin yarısı kadar yavaş hareket ettiğini anlamıştı.</p>

  <h2><a id="bookmark1"></a><span style="font-weight:bold;">OTUZ SEKİZİNCİ BÖLÜM</span></h2>

  <p>Raphael yukarı, bulutların içine doğru uçtu, meleklerin uçması gerekenden çok daha yükseğe çıktı, ta ki başı çatlayana ve alev oksijensiz kalıp sönene kadar. Sonra hızla aşağı düştü, topladığı sürati kullanarak Uram'm vücuduna me-lekateşi püskürttü. Kandan Gelen Melek, biri hariç, bütün&nbsp;şimşeklerden kaçtı ve uyluğundan yara aldı.</p>

  <p>Raphael, yeni ve eski yaralar acımaya başlarken kanatlarının zorlandığını hissetti. Sakat bırakacak raddede değillerdi, henüz. Ama fazla uzun sürmezdi. Uram ona yeteri kadar melekateşi atmayı başarmıştı, öyle ki bazı parçaları&nbsp;RaphaeTin üstünde kalmıştı. O parçalar, dışarı çıkarılana&nbsp;kadar etini içten içe kemirmeye devam edecekti. Kanatları&nbsp;uçamayacağı kadar zayıflamadan önce RaphaeTin on dakikası vardı. Ardından bir tendonu koptu ve hatırladı.</p>

  <p>Artık biraz insandı.</p>

  <p>Varsın olsun. Canavara dönüşmektense, biraz insan olarak ölmeyi yeğlerim, diye düşündü garip bir netlikle. <span style="font-style:italic;">Ele-na! Yaşa!</span> Kendi gücü azalırken ve Uram'm yıldırımları derisine, kanatlarına üst üste düşerken bu emri göndermeye devam etti. <span style="font-style:italic;">Sen yaşamak zorundasın.</span> Elena hayatta kalmak</p>

  <p>zorundaydı. Vampir avcısının ruhu bu kadar çabuk söndürülmeyecek kadar canlı bir ateşle yanıyordu.</p>

  <p>Raphael o anda fark etti ki... o kırılgan, fani hayat onun için sadece önemli değildi. Kendi hayatından <span style="font-style:italic;">daha</span> önemliydi. <span style="font-style:italic;">Uyan, Lonca Avcısı!</span></p>

  <p>Raphael nihayet Uram'a bir darbe daha indirecek kadar yakınlaşmıştı ama enerji rezervleri düşüyordu. İkisi de elektrik soketlerinden, bulabildikleri her şeyden güç&nbsp;çektiği için aşağıda kalan şehir kapkaranlıktı. Arabalar&nbsp;yavaşlayıp durdu, aküler bitti, elektrik direkleri aşırı güç&nbsp;yüklendi. Raphael hâlâ çekmeye devam ediyordu. Ama&nbsp;vücudunun, çevreden elde ettiği enerjiden önce’pes edeceğinin farkındaydı.</p>

  <p>Uram'ın kanadına isabet etti ama bu yeterli değildi. Kandan Gelen Melek öldürdükleriyle oburca kendini doyurduğundan zayıflamış haliyle bile, kanadı sıradan bir&nbsp;melekten çok daha hızlı, hatta bir başmelekten bile daha&nbsp;çabuk iyileşiyordu. Uram kahkahalar atarak bir ateş topu&nbsp;daha çıkardı. Ancak bu kez yarı harabeye dönmüş apartmana fırlattı.</p>

  <p><span style="font-style:italic;">Elena!</span></p>

  <p>Raphael alev patlamasının önünü kesmek için darbeyi kendi omzuna aldı. Ateş kemiğe değip içeri doğru ilerlemeye başlayınca tüm vücudu acıyla dağlandı. Gözlerini&nbsp;kırpıştırıp akan terleri geri iterek savaşmaya devam etti,&nbsp;Uram yıkamasın diye, binanın üstünde havada durdu.</p>

  <p>"Aptal seni," diye alay etti Uram. "Bir kadın parçası için ölümsüzlüğünden mi vazgeçeceksin?"</p>

  <p>Raphael olduğu yerde kalarak, Uram'ın insafsız bir güçle savurduğu melekateşinden kaçarak cevap verdi ona.&nbsp;Adamlarının yaklaştığını seziyordu. Onlara yaklaşmamalarını emretti. Sadece bir başmelek melekateşine birkaç saniyeden uzun dayanabilirdi. Derken Uram'ın şimşeklerinden biri yaralanmamış omzuna çarptı.</p>

  <p>Diğer taraftaki kıvılcım çoktan beyaz kemiği ortaya çıkaracak kadar yakıp kavurmuştu kanadını. Raphael'in&nbsp;ağırlık taşıyan kasları teker teker etkisiz hale geliyordu.&nbsp;Ancak Raphael savaşmaya devam etti, Uram'a birkaç kez&nbsp;vurdu, tüm Manhattan'da güç kesintisi yaşandığının, aşağısının zifiri karanlık olduğunun belli belirsiz farkındaydı.&nbsp;Daha ileride, Queens'de, Bronx'da, ışıklar yavaş, karanlık&nbsp;bir dalgayla sönüyordu.</p>

  <p>O mahallelerin ilerisinde güç vardı ama Raphael'in vücudu pes etmeye yakındı. Raphael içini tutabildiği kadar çok enerjiyle doldurup, ta ki teninde enerjinin ışığı parlayana kadar dolup son bir intihar dalışına kendini hazırladı.&nbsp;Uram'ın vücuduyla temasa geçebilirse, ikisini birden yakabilirdi. Bedeli çok yüksekti ama Kandan Gelen Melek'e&nbsp;dönüşmüş birbaşmelek, dünyayı kasıp kavurabilir, medeniyeti yok edebilirdi.</p>

  <p>Uram'ın yaklaşmasını önlemeye ama kendini boğma-maya yetecek büyüklükte bir melekateşi fırlatıp rakibinin savunmasında bir boşluk, tek bir küçük hata aradı. Fırsatını yakaladığında Uram hata yaptığı için değildi. Hayır,&nbsp;kötülüğe boyun eğmeyecek kadar inatçı bir avcı sayesin-deydi.</p>

  <p>Harabeye dönüşen binanın açık kalan kısmından tabanca ateşi çıktı ve kandan gelen meleğin kanadını yırtıp parçaladı.</p>

  <p>Uram çığlıklar atarak döne döne aşağı düşmeye başladı, bir yandan da melekateşi fırlatıyordu. Raphael elleriyle yön göstererek yere düşen başmeleğe doğru uçtu. Bir eli&nbsp;Uram'ın göğsünü tutarken diğer eliyle kandan gelen meleği tuttuğu gibi vurdu. Eli Uram'ın göğüs kafesine girip&nbsp;kalbini yakaladı.</p>

  <p>"Hoşçakal, eski dostum," dedi, bu canavarda bir zamanlar tanıdığı melekten hiçbir parça kalmadığını bilerek.</p>

  <p>Ardından en son, şoke edici bir melekateşi savurdu. Yüksek ateş bir virüs gibi sardı Uram'ın vücudunu; can veren başmelek elleriyle yakalamaya çalışarak Raphael'i de kendiyle birlikte aşağı çekmeye çalıştı. Ama Raphael yaşamak&nbsp;zorundaydı. Çünkü o yaşamazsa, Elena ölürdü.</p>

  <p>Uram saf bir beyaz ışık şeklinde infilak edip tüm Manhattan'] bir saniyelik aydınlığa bürüyerek patlamadan bir saniye önce geri çekildi. Sonra her şey sona erdi ve&nbsp;Uram ölmekle kalmadı, evrenden silindi. Geriye toz bile&nbsp;kalmadı.</p>

  <p>Melekateşi gittikçe derinlere ilerlerken kötüleyen yaralarından kan akan Raphael yere inmeliydi. Onun yerine, zar zor işlevini sürdüren kanatlarım yukarı çırptı.</p>

  <p>Uram'ın çaresizce fırlattığı son yıldırımlarından biri binaya çarpmıştı. Raphael, Uram'a ateş eden Elena'nm o&nbsp;sekiz katlı yapının kenarında bir yerde olduğunu biliyordu. O kenar artık yerinde yoktu ama Raphael, Elena'nın&nbsp;yaşadığını, sönen ateşini hissedebiliyordu. <span style="font-style:italic;">Elena, cevap ver.</span></p>

  <p>Sessizlik, huzur, bir suskunluk. Ardından, <span style="font-style:italic;">Biraz insan kal, olur mu, Raphael?</span></p>

  <p>Neredeyse hiç sesi olmayan bir ricaydı. Ama yeterdi. Raphael zihninin izini takip edip Elena'nm ikiye kırılmış&nbsp;vücudunu, düştü düşecek şekilde asılı kalmış neon tabelanın üstünden sarkarken buldu. Avcının sırtı kırılmıştı, bacakları öylesine çarpılmıştı ki, doğal halini tanımak zordu.&nbsp;Ama Elena onu görünce gülümsedi. Ve kimsenin tahmin&nbsp;edemeyeceği kadar çok hayatı kurtarmış silahı elinde tutuyordu hâlâ.</p>

  <p>Raphael ona dokunamadı, tabelanın üstünden kayıp aşağı düşmesinden korktu. "Ölmeyeceksin."</p>

  <p>Yavaşça göz kırptı Elena. "Patrona bak." Kanla karışık çıkmıştı sesi. <span style="font-style:italic;">Sesim pek işe yaramıyor.</span></p>

  <p><span style="font-style:italic;">Duyuyorum seni.</span></p>

  <p><span style="font-style:italic;">Bana sırrı söylesene? Nasıl vampir Yaratıyorsunuz?</span></p>

  <p>Raphael o soluk fısıltıda bile alaycı tonlamayı duyabiliyordu. <span style="font-style:italic;">Vücutlarımız, düzenli aralıklarla temizlenip atılması gereken bir toksin üretir. Yaşımız ilerledikçe bu aralıklar daha&nbsp;uzun sürelidir.</span></p>

  <p><span style="font-style:italic;">Uram çok fazla bekledi.</span></p>

  <p><span style="font-style:italic;">Evet. Hepimiz bağışıklık geliştiririz ama bir yere kadar. O noktadan sonra toksin, bizim hücrelerimizle birleşmeye, bu süreçte de mutasyona uğramaya başlar.</span> Ne var ki, o temel bağışıklık&nbsp;demek, bir başmeleğin her zaman kanında belli bir seviyede toksin olması demekti. Yeter. O kadarı bile yeterdi.</p>

  <p><span style="font-style:italic;">Temizlenerek toksin atmanın tek yolu, kritik seviyeye ulaşmadan önce yaşayan bir insana aktarmaktır.</span> Meleklerin tarihinde, bir dönem bir sürü ölümlünün hayatını kaybetmesiyle birlikte çaresizlikten bu toksini hayvanlara vermeye çabaladıkları yazar. Sonucunda doğan yaratık öyle bir şeymiş&nbsp;ki, Lijuan bile bahsetmez. <span style="font-style:italic;">Biz de aktarımdan toksini sabit tutan bir şey aldığımızı biliriz ama binlerce yıl geçmesine rağmen,&nbsp;hâlâ ne olduğunu bilmiyoruz.</span></p>

  <p><span style="font-style:italic;">Ama...</span> Bir duraklama oldu, Elena merakını gidermeye kararlı olduğundan gücünü topladı. <span style="font-style:italic;">Testler? Uyumluluk?</span></p>

  <p>Raphael her soruya cevap verir, her sırrı ifşa ederdi, yeter ki Elena'yı burada tutsun. <span style="font-style:italic;">Sadece bazı kişiler toksine&nbsp;dayanma gücüyle, ölümlüden vampire dönüşmek için yakıt olarak kullanma yeteneğiyle doğuyor. Diğerleri ölüyor.</span> Ve zalimliklerine, çok yaşın getirdiği anlayış ve şefkat eksikliğine&nbsp;rağmen, hiçbir ölümsüz bu kadar çok cana kıymanın ağırlığını taşımak istemiyordu. Hayat sözü verip sadece ölüm&nbsp;getirmek, dipsiz kuyuya atılan bir adımdı. <span style="font-style:italic;">Testler çıkmadan&nbsp;önce, belki her on kişiden biri dayanıyordu.</span></p>

  <p><span style="font-style:italic;">Ah...</span> Artık bir fısıltı bile değildi Elena'nm zihin sesi.</p>

  <p>Raphael'in köpek dişleri uzadı ve garip, güzel, altın bir tat ağzının içini doldururken suratından bir damla yaş süzüldü. Bir başmelekti o. Bin yıldan uzun zamandır ağlamamıştı. <span style="font-style:italic;">Evet, artık biliyorsun, neden bu kadar çok moronun&nbsp;Yaratıldığını.</span></p>

  <p>Beyninde cılız bir kahkaha duydu. <span style="font-style:italic;">Sanırım ölmek üzere olan bir kadın da isterse aptal olabilir. Sana deliriyorum, Başme-lek. Bazen ödümü bokuma karıştırıyorsun ama yine de seninle&nbsp;dans etmek istiyorum.</span></p>

  <p>Elena'mn sesi sönüp gidince Raphael'in kalbi atmayı kesti ve öne doğru eğildi, güzelliğin, hayatın tadı ağzından&nbsp;taşıyordu. "Ölmene izin vermeyeceğim. Kanını test ettirdim. Uyumlusun."</p>

  <p>Elena kirpiklerini açmaya çabaladı ve başarısız oldu. Fakat zihnindeki sesi cılız olsa da, kararlıydı. <span style="font-style:italic;">Vampir olmak&nbsp;istemiyorum. Kan emmek benim olayım değil.</span></p>

  <p>"Yaşamak zorundasın." Ardından Raphael onu öptü, o altın tadı, o baş döndüren, sersemleten karışımı ağzının&nbsp;içine bıraktı. <span style="font-style:italic;">Yaşamalısın.</span></p>

  <p>İşte o sırada kendini bıraktı tabela, binadan kopup şangır şungur bir çatırtıyla yere düştü. Elena tek başına düşmemişti, Raphael'in kollarındaydı, ağızlan birbirine karışmıştı. Birlikte düştüler, Raphael'in kanatları mahvolmaya yakındı, ruhu bir faninin ruhuna doğru eriyip karıştı.</p>

  <p>Melekateşi kemiklerini kavurup kalbine değerken, <span style="font-style:italic;">Eğer ölüm buysa Lonca Avcısı,</span> diye düşünce yolladı ölümlüsüne,&nbsp;o <span style="font-style:italic;">zaman diğer tarafta görüşürüz.</span></p>

  <div><img alt="" src="../Images/main-23.png" /></div>

  <p>Sara gözlerinden yaşlar akarak yukarı doğru baktı. New York Başmeleği düşüyordu ve kollarında, beyaza yakın&nbsp;sarı saçları şelale gibi sarkan bir beden taşıyordu. "Ellie,</p>

  <div>
    <p><span style="font-weight:bold;font-style:italic;">l</span></p>
  </div>

  <p>yapamazsın bunu/’ diye fısıldadı, o kadar sinirliydi ki, cümlesini zor kurdu. Olaylar boka sardığı saniye yayını&nbsp;kapıp oraya koşacaktı, Ellie'nin ona ihtiyacı olduğunu tahmin etmişti. Birkaç dakika sonra Ransom, elinde tabancasıyla kapısmdaydı. Fakat kavga, ikisinin de yardım edemeyeceği yükseklikte bir yerde vuku bulmuştu.</p>

  <p>Şimdiyse Raphael yere düşüyordu ve yapabilecekleri hiçbir şey yoktu.</p>

  <p>Adeta Sara olayları ağır çekim izliyordu, en yakın arkadaşının, bir başmeleğin kollarında, o ihtişamlı kanatları düzelmeyecek derecede lime lime olmuş bir başmeleğin&nbsp;kollarında hareketsiz yatışma bakıyordu. Yumuşak bir iniş&nbsp;hazırlamaya vakit yoktu, altlarındaki yıkıntı kesip mahvedecek kırık dökük parçalarla doluydu: Kırık kiremitler,&nbsp;parçalanmış borular, hatta pervanesi moloz selinin altında&nbsp;kalıp yamulmuş, dağılmış bir helikopter. Sivri kenarlar.&nbsp;Sara ne yana baksa, sivri kenarlarla doluydu. Fazla ölümcüldü.</p>

  <p>Sara, Ransom'm onu sımsıkı tutan omzunda ağladı, ikisi adına ağladı, çünkü Ransom'm kaybetmenin acısını&nbsp;yaşamaktansa sinirden kuduracağını biliyordu. Gözleri bulanık gördü ve bir saniye için, görüntüyü dolduran&nbsp;kanatları hayal ettiğini sandı. Kanatlar Raphael'i sardı,&nbsp;Manhattan'ın üstüne düşen zifiri karanlığın arasında yumuşak gölgelerdi.</p>

  <p>"Yükseliyorlar!" Sara, Ransom'm ceketini çekiştirip bakakaldı. "Havaya yükseliyorlar!" Elena ve Raphael, devasa kanatlar arasında kaybolmuştu ama Sara'nm umurunda değildi. Tek önemli olan, dünyaya düşmemişlerdi, eli kolu&nbsp;bağlı izlerken gözünün önünde bin parçaya ayrılmamışlardı. "Ellie yaşıyor."</p>

  <p>Ransom, Sara'nın iddiasına karşı çıkmasa da, ikisi de Ellie'nin sakatlanmış vücudundaki hasarın hiçbir zaman</p>

  <p>tamamen iyileşmeyeceğinin farkındaydı. Sara'ya sarılıp her şey yolundaymış gibi yapmasına izin verdi. En azından bir saniye daha.</p>

  <div><img alt="" src="../Images/main-24.png" /></div>

  <p>Bir hafta sonra, Sara ofiste telefonu çat diye kapatıp Ransom'a dimdik baktı, Deacon ise tam yanında hareket&nbsp;etmeden, sağlam varlığıyla duruyordu. Kocası. Kayası.&nbsp;"Raphael ya da Ellie hakkında herhangi bir bilgi vermeyi&nbsp;reddediyorlar."</p>

  <p>Ransom gerildi. "Neden?" &nbsp;&nbsp;&nbsp;_</p>

  <p>"Melekler nedenini açıklamak zorunda değil." Sara ağzını yamulttu, içindeki hüzün öylesine derin ve gerçekti ki, nasıl hareket ettiğini bilemedi. "O gece hepimiz, başmelek-lerin de ölebileceğine dair capcanlı bir örneğe tanık olduk.&nbsp;Belki de Raphael gitti ve yeni bir düzenlemeyle karşı karşıya kalacağız."</p>

  <p>"Onu bizden koparmaya hakları yok!" Ransom o saate kadar koruduğu serinkanlılığı kaybedip yumruğunu koltuğun kol koyma yerine indirdi. "Biz onun ailesiyiz." Dondu. "Yoksa Ellie'yi o piçe mi verdiler?"</p>

  <p>Sara hayır anlamında başım salladı. "Jeffrey tamamen dışarıda bırakılmış. En azından ben arayınca cevap veren&nbsp;oluyor."</p>

  <p>"Kim cevap veriyor?"</p>

  <p>"Dmitri."</p>

  <p>Ransom olduğu yerde duramıyormuş gibi ayağa kalkıp volta atmaya başladı. "O bir vampir."</p>

  <p>"Ne bok dönüyor bilmiyorum." Anlaşılan kesinlikle başka bir melek değil, o vampirden soruluyordu her şey.&nbsp;Deacon tüm kaynaklarını kullanmıştı ve çok sıradışı insanları tanıyordu, hepsi de aynı cevabı veriyordu. Dmitri gösteriyi yönetiyor, yani Manhattan'ı idare ediyordu.</p>

  <p>"Muhtemelen işe yaramaz bir bilgi bu," diye devam etti Sara, "ama son habere göre, Uram öldürüldükten çok&nbsp;kısa süre sonra başmeleklerden bir diğeri, Michaela şehri&nbsp;terk etmiş." Herkes hangi başmeleğin öldüğünü biliyordu,&nbsp;binyılın en büyük haberiydi, bir bilgi kırıntısı bile vermeyi&nbsp;reddeden meleklerin bile dilindeydi.</p>

  <p>"Bir şehirde üç başmelek?" Ransom başını iki yana salladı. "Tesadüf değil. Deacon?"</p>

  <p>"Haklısın. Ama bu da başka somlan doğuruyor, cevabı olmayan somları."</p>

  <p>Deacon da olayın kalbine inme konusunda sınır tanımıyordu. Dışarıdan son derece sakindi. Fakat Sara, kocasının kaslarının sert duruşundan anlıyordu sinirini. Kocası arkadaşlarını büyük bir dikkatle seçerdi, Ellie kesinlikle onlardan biri değildi. Sara, elini hafifçe omzuna koyan kocasının&nbsp;bacağına dokunup, "Başmelek Kulesi'nin diğer meleklere&nbsp;kapalı olduğu söylentileri dolaşıyor," dedi.</p>

  <p>Ransom elini, bağlamadığı saçlarında, Elena'nın onu sürekli kızdırmaktan hoşlandığı saçlarda dolaştırdı. Şimdiyse bakımsızca omuzlarına düşmüş duruyorlardı. "Bence haklısın, galiba Raphael öldü ve onun yerine getirecek&nbsp;birisini arıyorlar."</p>

  <p>Sara hâlâ masasında otururken yarı karanlık kalmış bir şehrin ışıklarına doğru daldı. Başmelekler arası kıyamet&nbsp;koparken o kadar çok güç bağlantısı ve kablo kopmuştu&nbsp;ki, onarımı aylar sürebilirdi. "Peki ama neden Ellie'yi bize&nbsp;vermiyorlar?" İşte Sara bunu anlamıyordu. "Ellie fani. Onların değil ki." <span style="font-style:italic;">Sara</span> en yakın arkadaşını tüm şerefi ve sevgisiyle geri alacaktı.</p>

  <p>Ransom dönüp ona uzun bir bakış fırlattı. "Zinde misin?"</p>

  <p>Sara anında çaktı. "Bir Kule'ye gizlice girmeye yeterim."</p>

  <p>"Telsizlerle gireceksiniz," dedi Deacon, bir kez daha</p>

  <p>Sara'mn evlilik konusunda turnayı gözünden vurduğunu kanıtlayarak. "İkiniz de. Bir terslik olursa, binayı boşaltma&nbsp;ekibiyle sizi bekliyor olacağım. Kim şu anda burada?"</p>

  <p>Sara hızlıca düşündü. "Kenji Mahzen'de. Rose da. Atıl vakit geçiriyorlar, çıkabilirler."</p>

  <p>"Ara onları. Ben telsiz kurulumunu alayım."</p>

  <p>Bir saat sonra Sara, Ransom'm yanında, yüksek korumalı Kule'nin bahçelerinde yerde çömeliyordu. Kulenin çevresindeki alanda akan giriş çıkış trafiği şimdi o kadar&nbsp;kısıtlıydı ki, şehrin karardığı geceden beri hiç kimse buraya bu kadar yaklaşamamıştı. Sara muhtemel bir giriş noktası buldu, bilgiyi Ransom'a sinyal verdi ve harekete geçti.&nbsp;Birkaç saniye sonra ışıkları yakılmamış zemin katın geniş&nbsp;boşluğundaydılar.</p>

  <p>"Sizi günler önce bekliyordum," dedi bir ses, geniş salonun diğer tarafından. Sanki bir kibrit çakılmış gibi hafif bir ışık doldurdu lobiyi.</p>

  <p>Sara sesi anında tanıdı. "Dmitri."</p>

  <p>Kısa bir baş selamı. "Hizmetinizdeyim.” Bakışları yana kaydı. "Ransom, tahminimce."</p>

  <p>"Kes boş lafı." Ransom <span style="font-style:italic;">son derece</span> yasadışı bir kontrol-çipli-mermi dolu yaylı tüfeğini kaldırdı, Sara bugün için bu silahı seçmişti.</p>

  <p>"Yerinde olsam yapmazdım," dedi Dmitri istifini bozmadan. "Birkaç saniye içinde adamlarımın arasında kalakalırsın ve ben de çok daha kötü bir ruh halinde olurum."</p>

  <p>Sara, elini Ransom'ın koluna koyup Dmitri ile göz göze geldi. "Bizim seninle bir kavgamız yok, sadece Ellie'ye ne&nbsp;olduğunu bilmek istiyoruz."</p>

  <p>Vampir dikildi. "Beni takip edin. Silahları yere bırakın. Burada güvendesiniz."</p>

  <p>Belki aptalcaydı ama ona güvenmeyi seçtiler, ikisi de. Vampir asansöre bindi. Sara ve Ransom da peşinden gelirken Sara muhtemelen eğer kendini tehlikeye atıp Zoe'yi</p>

  <p>annesiz, Deacon'ı eşsiz bırakırsa, Ellie'nin hayaletinin ona musallat olacağını fark etti. Ama Ellie de ailesinden biriydi. Sara çenesini sıkıp asansöre girdi.</p>

  <p>Telsiz; sahiden de kulağına yerleştirilmiş, bileğindeki saate ve yakasına da konmuş, yüksek teknoloji ürünü verici minicik titreşti. Deacon'm onu takip ettiğini, yanında olduğunu anlatmaya yeterdi. Sara'nın midesindeki düğüm&nbsp;gevşedi. <span style="font-style:italic;">Bize daha sonra kızabilirsin Ellie. İyi olduğumuzu öğrendikten sonra. Seni o kadar çok seviyoruz ki, bunu yapmazsak&nbsp;olmaz.</span></p>

  <p>Gökyüzüne doğru hızla yükselirlerken Dmitri hiç konuşmadı ve dört bir yanı simsiyah parlayan bir katta asansörden indi. Hâlâ ağzını açmayan rehberleri onları küçük bir odaya sokup kapıyı kapattı, İkiliyi dışarıdaki ışıl ışıl şehir manzarası dışında karanlığa hapsetti. Manhattan elektriğin yarısını kullanmasına rağmen, pırlanta gibi parlaktı.&nbsp;"Bu akşam size anlatacaklarım, bu odadan dışarı çıkamaz.&nbsp;Anladınız mı?"</p>

  <p>Ransom kasıldı ama Sara cevap verdi. "Tek umurumuzda olan, Ellie'ye ne yaptığınız." Sara 'cesedine' diyemedi. Ellie'nin öldüğünü kendi gözleriyle görene kadar buna&nbsp;inanamazdı, <span style="font-style:italic;">inanmayacaktı.</span></p>

  <p>"Siz onun ailesisiniz." Dmitri gözlerinin içine baktı. "Doğuştan değil, seçim gereği."</p>

  <p>"Evet." Sara vampirin bakışlarında hiç beklemediği, derin bir anlayış yakaladı. Yaşlılar, ki Dmitri gerçekten çok yaşlıydı, bir zamanlar insan olduklarını, insan hayallerini&nbsp;ve korkularını unuturdu genelde. "Onu görmemiz lazım."&nbsp;O zaman bile bir yanı, inatçı, mantıksız yanı bir mucize&nbsp;umut ediyordu.</p>

  <p>"Göremezsiniz," dedi Dmitri, ardından Ransom bir küfür savurunca elini havaya kaldırdı. "Ama size şu kadarını söyleyebilirim, Elena hayatta. Belki istediği şekilde değil&nbsp;ama yaşıyor."</p>

  <p>Sara o kadar rahatlamıştı ki, son cümleyi neredeyse duymadı. İlk anlayan Ransom oldu. “Ah Tanrım. Eğer onu&nbsp;vampire çevirdiyseniz, Ellie çok sinirlenecek."</p>

  <p>Dmitri tek kaşını kaldırdı. "Elinden bu seçeneği aldıy-sak bizi cezalandırmayacaksın herhalde?"</p>

  <p>Sara ikisi adına konuştu. "Biz benciliz. Onun yaşamasını istiyoruz." Öylesine duygusallaşmıştı ki, boğazı kurudu, sıradaki söyleyecekleri için konsantre olmak zorunda kaldı. "Ne zaman...?"</p>

  <p>"İyileşme süreci yavaş olacak. Omurgası kırılmıştı, kemiklerinin çoğu çatlaktı," dedi vampir dobra dobra, muğlak geçiştirmelerdense bunu duymak daha kolaydı. "Bu savunmasızlığından faydalanıp ona saldıracak birileri vardı. Elena kendini savunabilecek duruma gelene kadar, onu&nbsp;biz koruyoruz."</p>

  <p>"Bizden bile mi?" diye sordu Ransom, acısı kalbinde o kadar ağırdı ki, Sara'mn içi gitti. "Ellie öyle mi istiyor?"</p>

  <p>"Elena komada," dedi Dmitri onlara. "Kararı ben veriyorum ve hayatını riske atmaktansa, tedbirli olmayı yeğlerim."</p>

  <p>Sara hızla derin bir nefes aldı ama başıyla onayladı. "Ben olsam, ben de aynısını yapardım. Eşyalarını hazırlayıp bir çanta yapsam, ona götürür müsün? Uyandığı zaman kullanması için." Çünkü Ellie uyanacaktı. Sırf inadından uyanırdı.</p>

  <p>Dmitri olumlu anlamda başını öne eğdi. "Elena böyle bir ailesi olduğu için çok şanslı."</p>

  <p>Avcıların <span style="font-style:italic;">tümünün</span> Kule sınırlarını terk ettiğinden emin olduktan sonra Dmitri toplantı yaptıkları odaya girip yüksek balkona çıktı. Birkaç tüy hışırtısı oldu, ardından Jason o&nbsp;saniyeye kadar kendisini gizleyen gölgelerden dışarı yürüdü. "Yalan söyledin."</p>

  <p>“Basit bir şaşırtmaca," diye cevap verdi Dmitri, hâlâ bir başmeleğin ölümünün sarsıntısının etkisini yaşayan şehrin&nbsp;ışıklarına baktı. “Gerçeği duymaya hazır değiller.</p>

  <p>“Elena birkaç ay içinde ortaya çıkmayınca onlara ne diyeceksin?"</p>

  <p>"Hiçbir şey." Dmitri demir parmaklığı sıkıca tuttu. "Raphael o zamana kadar iyileşmiş olur."</p>

  <p>Balkondan sert bir esinti geçerek Raphael'ın burayı mıntıkası ilan ettiğinde birkaç derme çatma binadan ibaret&nbsp;olan bir şehrin tanıdık kokularını getirdi.</p>

  <p>“Bir başmeleğin bu kadar kötü yaralandığını daha önce hiç görmedim," dedi Jason. "Melekateşi, olması gerekenden çok daha hızlı bir şekilde kemiklerini eritmiş."</p>

  <p>Dmitri, Raphael'in, Elena'nm tabancasıyla vurulduktan sonraki halini hatırladı. “Raphael değişti." Ancak bu değişim ölümcül müydü, değil miydi, bekleyip göreceklerdi.</p>

  <p>"Onlar Meclisi'nden kimileri, Raphael'in mıntıkasına</p>

  <p>aç gözlerini dikmiş vaziyette."</p>

  <p>Dmitri çenesini sıktı. "Biz onun yerine tutacağız burayı. Her şey kesinleşinceye kadar."</p>

  <p>OTUZ DOKUZUNCU BÖLÜM</p>

  <p>- &nbsp;&nbsp;&nbsp;<span style="text-decoration:line-through;">—</span> ♦ ----</p>

  <p>Üç ay sonra Raphael, Onlar Meclisi toplantısında yerini almak üzere içeri yürüyünce hayretten herkesin ağzı açık&nbsp;kaldı. Ölümsüzler bile onu silmişti anlaşılan. Raphael koltuğuna oturup kollarını gevşekçe iki yana koydu. "Duyduğuma göre, benim bölgemi nasıl paylaşacağınızı tartışı-yormuşsunuz."</p>

  <p>İlk toparlanan Neha oldu. "Hayır, tabii ki hayır. Uram'ın yerine kimin geçeceğinden bahsediyorduk.”</p>

  <p>Raphael gülümseyerek yalanı boş verdi. "Tabii."</p>

  <p>"Onu durdurmada çok başarılıydın," dedi Elijah.</p>

  <p>Charisemnon da başıyla onayladı. "Bu kadar uluorta bir son yaşanması yazık oldu. Faniler bir süre, senin bölgende&nbsp;yaşanan kayıpların sebebi oydu diye tahminler yürüttü,&nbsp;akışı nasıl tersine çevirdin?"</p>

  <p>"Etrafımda iyi insanlar var." Robert 'Bobby' Syles'ı yaftalamak Zehir'in fikriydi. Mükemmel düşmüş adamın&nbsp;resmiydi ve mide bulandırıcı çocuk düşkünlüğü göz önüne alınınca, kimse adını karalamaktan çekinmedi. Birkaç&nbsp;yargısal ima, Bobby'nin ahlaksız eğilimleri ve Amerika'ya&nbsp;girdiğini kanıtlayan belgeler yetmiş de artmıştı bile.</p>

  <p>Dünya, insanlar, vampirler ve melekler, hiç kimse bir başmeleğin katile dönüştüğüne inanmak istememişti. İki&nbsp;başmelek arasındaki savaşı kabul edebilirlerdi; çoğu bölgenin hâkimiyeti üstüne bir dövüş olduğunu sanmıştı,&nbsp;Raphael bu mantıkla mutluydu. Uram'ı bir katil olarak&nbsp;görmek insanlara fazla ağır gelir, tanıdıkları dünyanın dokusunda kökten bir fark yaratırdı.</p>

  <p>Charisemnon ofladı ve Titus kafa salladı. Konuşan Fa-vashi oldu. "Seni gördüğümüze sevindik Raphael."</p>

  <p>Ciddi olduğunu düşündü Raphael. O yüzden ufak bir baş selamı verdi. Favashi gülümsedi, bu güzel tebessümü&nbsp;ne kraliyetlerin düşmesine sebep olmuştu. Ancak Raphael kalbini bir ölümlüye verdiğinden hiçbir şey hissetmedi.&nbsp;"Demek sırada yerine geçecek kişiyi tartışıyorsunuz?”</p>

  <p>"Daha doğrusu," diye belirtti Astaad, "birisinin bulunmayışını. Hepimizin bildiği gibi bir aday var, yakında başmelek olabilir. Ama henüz değil."</p>

  <p>"Ayrıca Uram'ın bölgesinin de yönetilmeye ihtiyacı var." Michaela, dairenin diğer tarafından Raphael'in gözlerinin içine baktığında bakışında Raphael'in çok iyi anladığı, hain bir ışık çaktı. Fakat dişi başmeleğin tek söylediği,&nbsp;"Ben işin bir kısmını üstlenebilirim ama kendi topraklarımda yeterince meşgulüm zaten," oldu.</p>

  <p>"Çok yüce gönüllüsün, Michaela," diye mırıldandı Neha, inceden bir alaycılıkla. "Toprak doyumsuzluğunun&nbsp;bir sonu yok mu?"</p>

  <p>Michaela'nm gözlerinde kıvılcımlar çaktı. "Herhalde sen hiç ilgilenmiyorsun o zaman?"</p>

  <p>İşte böylece başladı, teklifler ve hakaretler, ittifaklar ve muhalif fikirler. Sadece Raphael ve yanında oturan Liju-an bu laflara katılmadı. Lijuan onun yerine, solgun narin&nbsp;parmaklarıyla Raphael'in koluna dokundu. "Uram ve sen,&nbsp;ölmeden önce çok konuştunuz mu?"</p>

  <p>"Hayır. Konuşulacak halde değildi hiç."</p>

  <p>"Yazık." Lijuan elini tekrar kendi koltuğunun kol koyma yerine getirdi. "Toksine uzun süre maruz kalmanın belli belirsiz etkileri hakkında daha fazla bilgi almak isterdim."</p>

  <p>Raphael tek kaşını kaldırdı. "Ciddi değilsin herhalde?"</p>

  <p>Etraflarında devam eden tartışmaların seslerine karışıp karambole giden bir kahkaha attı Lijuan. "Hayır, akıl sağlığıma değer veriyorum."</p>

  <p>Raphael, Lijuan'a hâlâ akıl sağlığı yerinde denebilir miydi, diye merak etti. Jason, bu başmeleğin sarayıyla ilgili&nbsp;pek çok ayrıntılı bilgi toplamıştı; <span style="font-style:italic;">saraylılarının</span> yarısı yeniden doğmuşlardandı, sağlam bir itaatle bütün emirlerine&nbsp;uyuyorlardı. "Bunu duyduğuma sevindim. Uram kadar&nbsp;güçlü bir meleğin hayatını sona erdirmek yeterince zordu.&nbsp;Senin de kandandoğan meleğe dönüştüğünü görmek nasıl&nbsp;olurdu, düşünmeye cesaret edemiyorum."</p>

  <p>Lijuan'ın gözlerinde tüyler ürpertici, genç kız hınzırlığı oldu. "Ah, bu övgülerle beni şımartıyorsun." Koltuğunda&nbsp;arkasına yaslandı. "Merak etmemin sebebi, Uram dürtülerini gençlerden daha iyi kontrol altında tutabiliyor gibiydi&nbsp;sanki. Haklı olma ihtimali yok mu hiç, eğer o sorunlu dönemi aşabilirsek, diğer tarafa muazzam bir güçle yükselebiliriz belki?"</p>

  <p>"Senin deyiminle sorunlu dönem," dedi Raphael, Neha ve Titus arasındaki hareketleri, granit iradeyle tatlı zehrin&nbsp;karşılaşmasını izleyerek, "bizi eşsiz katillere dönüştürüyor. Son araştırmalarımıza göre, Uram on günden kısa bir&nbsp;süre içinde, hizmetlileri de dahil, toplam iki yüze yakın insanı öldürmüştü."</p>

  <p>"Ama düşünüyordu."</p>

  <p>"Sadece daha çok ölümü düşünüyordu." Raphael iradesini kullanıp ses tonunu ılımlı bir noktada korudu.</p>

  <p>Lijuan'ın bunu afaki bir şekilde de olsa aklından geçirmesi, kötü bir işaretti. "Ona bir sene verseydik, binlerce insanı&nbsp;mahveder, her seferinde gırtlağına kadar kana gark olurdu. Bir kandandoğan meleğin özelliği de bu zaten, duramamak, kan ve güç için ihtirasla savaş vermek."</p>

  <p>"Sonuncuyu ben öldürdüm, biliyor muydun? İnsanların, bütün vampirlerin babası dediği meleği." Lijuan düşününce güldü. "Çok zekiydi, benden yıllarca kaçtı, hatta bir bölgenin yönetimini ele geçirdi."</p>

  <p>"O bölgenin kanını kuruttu," diye hatırlattı Raphael. "Öldürme içgüdüsü üstünde hiçbir kontrolü yoktu, kendi&nbsp;arzusunun kuklası olmuştu. Sen buna güç mü diyorsun?"</p>

  <p>Lijuan aman vermez bir bakış, Raphael'in hiç görmediği, görmek de istemediği şeylerle dolu bir bakış fırlattı. "Akıllı birisin, Raphael. Hiç korkma, kandandoğana dönmem. Benim için şimdilik hiç ilginç değil. Senin de bildiğin&nbsp;üzere."</p>

  <p>Raphael özür dilemedi. "Sadece aptallık cahilliğin bahanesi olabilir."</p>

  <p>Lijuan gene kıkırdadı bu laf üstüne. "Şimdi başkalarına karşı zalimleşiyorsun."</p>

  <p>Raphael buna kafa yordu. Eğer diğerleri Lijuan'ın evriminden haberdar değilse, o zaman bu günlerde aşırı derecede nahoş bir sürprizle karşılaşacaklardı. "Bence fikir birliğine vardılar."</p>

  <p>Diğerleri Uram'ın bölgesini, herkesin içine sinecek şekilde bölüşmüş, toprak açlıklarını giderecek şekilde sınırlarını yeniden oluşturmuşlardı. Raphael öyle yapmalarına göz yumdu. Onun bölgesi zaten en büyük mıntıkalardan&nbsp;biriydi, en önemli, en üretken ve kârlı yerdi. Uram'ın döve&nbsp;döve itaat ettirdiği bir bölgeyle uğraşmaya hiç niyeti yoktu. Zayıflık, Raphael'i hiçbir zaman çekmezdi.</p>

  <p>Hayır, savaşçılar çekerdi onu.</p>

  <p>Toplantı sona ererken Michaela, Elijah'nm arkasında dikilip ona tekrar gülümsedi. "Çok yazık, değil mi Rapha-el," dedi içeride sadece üçü kaldıklarında, "avcının hayatını kaybetmesi?"</p>

  <p>Raphael tek kelime etmeden sadece onu izledi.</p>

  <p>Michaela daha büyük güldü. "Her koşulda, işe yaradı ve gitti." Elena'nm hayatı bir sinek kadar önemsizmiş gibi&nbsp;elini havada şöyle bir salladı. "Onu avlayamadığım için biraz hayal kırıklığına uğradım ama neyse, kendiminkinin&nbsp;yanında bir de Uram'm topraklarından payımı yönetmekle meşgul olacağım zaten."</p>

  <p>Elijah, Raphael'e baktı. "Avcıdan hoşlanıyor muydun?"</p>

  <p>Cevap veren Michaela oldu. "Ah, o faniyi çok sahiplenmişti. Canını yakmamam için beni uyarmıştı." Hain bir tebessüm etti. "Ama artık öldüğüne göre bana kur yapmalısın. Belki seni kabul ederim."</p>

  <p>Raphael tek kaşını kaldırdı. "Tek dişi melek sen değilsin." &nbsp;&nbsp;&nbsp;.</p>

  <p>"Ama en güzeli benim." Michaela kenarları cam kırığı gibi keskin bir tebessüm daha edip süzülerek odadan çıktı.</p>

  <p>Elijah arkasından bakakaldı. "O göle hiç atlamadığım için halimden çok memnunum."</p>

  <p>"Beni şaşırtıyorsun," dedi Raphael. "Tek benim sanıyordum."</p>

  <p>"Michaela beni bulduğunda bir asırdan uzun zamandır Hannah ile birlikteydim." Omuz silkti. "Ölümlülerin dediği gibi, onun tipi değilim zaten."</p>

  <p>"Buradaki herkes onun tipi. Ve hiç kimse değil." Michaela'nın tek değer verdiği kişi kendisiydi. "Sence&nbsp;Lijuan'ı baştan çıkarmaya yeltenmiş midir?"</p>

  <p>Elijah boğulur gibi güldü. "Yavaş ol, eski dostum. Bana kalp krizi geçirteceksin."</p>

  <p>Raphael gülüşüne karşılık vermedi. "Söylemek istediğin şey neydi, Eli?"</p>

  <p>Diğer başmelek kahkahasını sonlandırdı. "Lijuan. Ölüleri kaldırıyor."</p>

  <p>"Gücün iyi mi, kötü mü olduğunu henüz söyleyemeyiz." Gerçi Raphael neye inandığını biliyordu. "Aramızda en yaşlımız o, evrimini yargılayacağımız bir örneğimiz&nbsp;yok."</p>

  <p>"Doğru. Ama Raphael," dedikten sonra Elijah durup iç geçirdi, "yaşla birlikte edindiğimiz güçlerin, içsel noktada&nbsp;kim olduğumuzla bağlantılı olduğunu bilecek yaştasın.&nbsp;Lijuan'ın ölümle bağlantılı böyle bir yetenek sergileyebilmesi bize onun hakkında çok fazla ipucu veriyor."</p>

  <p>"Peki ya sen?" diye sordu Raphael, kendi yeni bulduğu yeteneği sır gibi saklayarak. "Yaşın sana ne getirdi?"</p>

  <p>Elijah'nın tebessümü anlaşılmaz bir mana yüklüydü. "Ama onlar sakladığımız sırlarımız." Raphael ile aynı anda&nbsp;kalktı. "Vampir avcısı, ona gerçekten değer vermiştin, öyle&nbsp;mi?"</p>

  <p>Evet.</p>

  <p>Diğer başmelek elini Raphael'in omzuna koydu. "O zaman üzgünüm." Cidden duygularım paylaşıyor gibiydi. "Ölümlüler... çok parlaklar ama ışıkları hemen sönüveri-yor."</p>

  <p>Evet.</p>

  <div><img alt="" src="../Images/main-25.png" /></div>

  <p>Illium, Kule'de onu bekliyordu. "Efendim." Dmitri ve Zehir gibi, o da hürmeten Raphael'e böyle hitap ediyordu, gerçek olduğundan değil.</p>

  <p>Elena burada olsa, bu konuyu sorgulardı. Ayrıca 'Blu-ebell' için endişelenirdi. "İyileşme sürecin nasıl geçiyor?"</p>

  <p>Illium en kötü hasarı alan kanadını yana açarak yüzünü buruşturdu. "Neredeyse tamamlandı." Raphael'in iyileşmiş bedenine, inanılmaz melekatcşi tarafından kül olmuş&nbsp;vücuda baktı. "Bir melekle başmelek arasındaki fark."</p>

  <p>"Yaş ve tecrübedir." Raphael yakınlaşıp kanadı inceledi... ve Elena ile düştüğünden beri ilk kez kahkaha attı. "Şimdi yüz ifadeni daha iyi anlıyorum."</p>

  <p>Illium dudak bükerek homurdandı. "Salak bir ördeğe benziyorum." Sözleri haliyle alakasız değildi. Yaralı bölgenin üstünde uzamış tüyler yumuşak, beyaz ve narin...&nbsp;pofuduktu. "Umarım bu bebek tüyleri düşüp yerine gerçekleri gelir. Öyle olacak, değil mi?" Illium kaygılıydı.</p>

  <p>"Uçmana engel oluyorlar mı?" Şifacılar ve sağlık görevlileriyle bizzat konuştuğundan Illium'un kısa uçuşlar yapmasına izin verildiğini biliyordu Raphael. &nbsp;&nbsp;&nbsp;.</p>

  <p>"Hayır. Ama gerçek tüylerim kadar güçlü de değiller." Illium önüne bakıp yutkundu. "Lütfen bana bunun sadece&nbsp;iyileşmenin bir evresi olduğunu söyle. Daha önce hiç böyle&nbsp;bir şey başıma gelmemişti.”</p>

  <p>Raphael, Elena olsa bu durumda ne yapardı diye merak etti. Muhtemelen fırsatı değerlendirip dalga geçerdi. Yüreği&nbsp;daraldı. "Bir ay sonra dökülecekler," dedi. "Rıhtıma çarptığın zaman kanadından o kadar büyük bir bölümü kaybetmişsin ki, deri ve kas tabakası da gitmiş, o yüzden sırf&nbsp;tüylerin yenileri çıkmıyor, kanat içeriden dışarıya uzuyor."</p>

  <p>Illium rahat bir oh çekerek kanadını indirdi. <span style="font-style:italic;">"Anshara</span> olmasaydı, hâlâ yataktaydım, kılımı kıpırdatamıyordum."</p>

  <p>Raphael, kendi bedeninin kırıklar içinde yattığı o ayları hatırladı. Arazi terk edilmişti, zihinsel becerileri gençti. Sadece kuşlar ve Caliane orada olduğunu biliyordu. "Evet.'</p>

  <p>"Efendim... o gün Elena’yı kaybettiğim için beni hâlâ cezalandırmadınız." Illium'un yüz ifadesi ciddiydi, o hareketli kişiliği resmi sözlerinin arkasında saklanıyordu.&nbsp;"Engellenmeyi hak ediyorum. Yediler'inden biriyim, en&nbsp;deneyimli adamlardan biriyim ve avcının yakalanmasına&nbsp;engel olamadım."</p>

  <p>Raphael olumsuz anlamda kafa salladı. "Senin suçun değildi." Ölümcül hatayı yapan kendisiydi. "Uram'ın kandan dolayı iyileşme sürecini hızlandıracağını tahmin etmeliydim."</p>

  <p>"Elena," diye başladı Illium ve sustu. "Hayır, sorular yersiz. Şunu bil ki, Yediler arkanda."</p>

  <p>Raphael diğer meleğin balkondan çıkışını izledi ve sonra bir süre bekleyip kendisi de aynısını yaptı. Rüzgâr onu kaldırdı, tedavi olmuş bedeni hâlâ ağrıyordu ama iyi sayılırdı. Birkaç hafta içinde tam gücüne kavuşacaktı. O zamana dek Yediler, mıntıkasına gözünü dikenlerin uzak tutulmasını sağlayacaktı.</p>

  <p>Lijuan ve Michaela, tıpkı Charisemnon ve Astaad gibi, bu tür sadakati asla anlayamazdı. Belki sadece Elijah ve&nbsp;aynı şekilde Titus, Yediler'in ona ne verdiğini kavrayabilirdi. Dmitri en yaşlılarıydı, Zehir en gençleri ama üç vampir&nbsp;ve dört melek birlikte kaç asırdır onun yanındaydılar, ortaklıkları sarsılmazdı, yine de bu demek değildi ki, kimlikleri gizliydi. Hayır, Raphael'in Yediler'i öyle ya da böyle&nbsp;muhakkak bir kere onunla kavga etmiş, hayatlarını riske&nbsp;atma pahasına kararlarına karşı çıkmışlardı.</p>

  <p>Charisemnon, birden fazla kez Dmitri konusunda onu uyarmıştı. "O vampir haddini bilmeden fazla fikir sahibi,"&nbsp;demişti başmelek. "Dikkat etmezsen, Kule'ni kendi avucunun içine alır."</p>

  <p>Yine de Dmitri, Raphael üç ay boyunca iyileşme komasında yatarken tüm meydan okuyanları geri püskürtmüş-tü. Raphael ilk ayda, öylesine dalmıştı ki, <span style="font-style:italic;">anshara'dan</span> bile derine inmişti. Dmitri ya da diğer altılıdan herhangi biri&nbsp;ölümsüz hayatını sona erdirmek isteseler, başka bir baş-melekle anlaşıp istirahat ettiği yeri ele verirlerdi. Tam aksine, onu korumuş; daha da önemlisi, kalbini korumuşlardı.</p>

  <p>Üstlerinden uçtuğu, New Jersey parkında oynayan küçük çocuklar, ağızlan açık kalarak kafalarını kaldırıp ona baktı. Raphael oyun bahçesinin oyuncaklarının etrafındaki&nbsp;çimenliğe inince huşu ifadeleri sevinç çığlıklarına dönüştü.&nbsp;Anneler ve birkaç babanın, çocuklarının heyecanını yatıştırmaya çalıştıklarını, bir başmeleğin alınmasına sebep olmaktan korktuklarını gördü. Gözlerinde korku okudu ve&nbsp;her zaman böyle olacağını biliyordu. Yönetmek için, asla&nbsp;zayıf görünemezdi Raphael.</p>

  <p>Küçük eller kanatlarına dokundu. Raphael başını eğince ince kıvırcık saçlı ve uzaklardaki güneşli, sıcak iklimleri anlatan tenli, ufacık bir çocuğu gördü. Eğilip çocuğu kucağına alırken bir kadının panikle haykırışını duydu. Fakat&nbsp;çocuk ona masum gözlerle bakıyordu. "Melek," dedi.</p>

  <p>"Evet." Raphael, çocuğun insanlığının nabzını duydu ve huzur buldu. "Annen nerede?"</p>

  <p>Çocuk, ödü patlamış haldeki genç bir kadını işaret etti. Raphael ona dqğru yürüyüp çocuğu kadına teslim etti.&nbsp;"Oğlun çok cesur. Büyüyünce güçlü bir erkek olacak."</p>

  <p>Kadının paniği, tomurcuklanan bir gurur dalgasının altında yok oldu.</p>

  <p>Raphael çocukların arasından yürüyüp geçerken daha birçokları kanatlarını okşamaya cesaret etti. Minicik, yumuşak elleri melek tozuyla ışıldayarak geri çekilirken masum neşeleriyle güldüler. Raphael yanma yaklaşınca Sara&nbsp;tek kaşını kaldırdı. "Gösteriş mi yapıyorsun, Başmelek?"&nbsp;Elleriyle ufak tefek bir kız çocuğunun huzurla, canavarlar&nbsp;ve kandan habersiz mışıl mışıl uyuduğu bebek arabasının&nbsp;sapını kavradı.</p>

  <p>"Uram hiçbir zaman insanların arasında yürümedi," dedi Raphael, cevap vermek yerine.</p>

  <p>Sara bebek arabasını incecik bir kar tabakasıyla, kışın ilk okşayışlarıyla kaplı dar bir yolda ilerletti. Kimse laflarını&nbsp;kesmedi, gerçi dört gözü kara çocuk bir metre arkalarından</p>

  <p>takip etme cesaretini göstermişti; anne babaları onları yanlarına çağırana kadar. Sara'nın bebek arabasındaki çocuk yumruk yaptığı ellerini kaldırıp rüyasında birisiyle savaştı.&nbsp;Çok uygun, diye düşündü Raphael. Sonuçta, Zoe Elena bir&nbsp;savaşçı adını taşıyordu.</p>

  <p>"Dmitri yalan mı söyledi?" diye sordu Sara, birkaç dakikalık sessizlikten sonra. "Ellie öldü mü?"</p>

  <p>"Hayır," dedi Raphael, "Elena yaşıyor."</p>

  <p>Sara, koyu bal rengi teni beyaza dönene kadar bebek arabasının sapını sıktı, "insandan vampire dönüşme süreci bu kadar uzun sürmez. Her ne yapıyorsanız yaptıktan&nbsp;sonra çoğu vampir taş çatlasın iki ay içinde ayaklanıp vampirliğe başlıyor... Eh, en azından yürümeye başlıyor."</p>

  <p>Raphael kelimelerini dikkatlice seçti. "Çoğu vampir omurgaları kırık başlamıyor ama."</p>

  <p>Sara kısaca kafa salladı. "Evet, haklısın. Sadece... Kahretsin ya, onu çok özlüyorum!"</p>

  <p>Zoe annesinin sıkıntılı sesini duyunca uyandı ve alnı sinirli sinirli kırışmaya başladı.</p>

  <p>"Uyu, ufaklık," dedi Raphael, "uyu."</p>

  <p>Çocuk gülümsedi ve kirpikleri tombul yanaklarının üstünde yarım ay şeklinde kapandı.</p>

  <p>Sara ona kuşkulu bir bakış fırlatarak, "Ne yaptın?" diye sordu.</p>

  <p>Raphael kafasını sağa sola salladı. "Hiçbir şey. Çocuklar benim sesimi çok sever." Bir keresinde, varlığının daha ilk zamanlarında bir kreşi koruyordu, en kıymetli eserlerine korumalık yapıyordu. Melek doğumları nadirdi, çok&nbsp;nadirdi. Şifacıları ve bilgeleri bunun mantıklı olduğunu&nbsp;söylerdi. Ölümsüzler neslinin yerine sık sık binlerinin gelmesine gerek olmazdı. Ancak ölümsüz olmak demek, bir&nbsp;kişiyi çocuk yaratma ihtiyacından koparmazdı.</p>

  <p>Sara'nın yüzü yumuşadı. "Anladım zaten. Onunla konuşurken... her zamanki sesinden farklı bir ses kullandın."</p>

  <p>Raphael, dünyanın gecenin yaklaşmasıyla nefes verdiğini sezerek omuz silkti. "Sara, Elena senin endişelenmeni istemezdi."</p>

  <p>"O zaman ne bokuna beni aramıyor?" diye öğrenmek istedi Sara. "Hepimiz bir terslik olduğunun farkındayız!&nbsp;Bak, eğer felç kaldıysa," diyerek yutkundu, "bizim için&nbsp;önemli değil! Ona gururunu bırakıp kaltaklık etmeden&nbsp;beni aramasını söyle." Sara boğazına takılan hıçkırığını&nbsp;geri itti. Bir savaşçı daha. Kendi savaşçısının akrabası.</p>

  <p>"Seninle konuşamaz," dedi Raphael ona. "Elena uyuyor."</p>

  <p>Sara'nm gözleri yasla kocaman oldu. "Hâlâ komada mı?"</p>

  <p>"Bir bakıma." Raphael durup Sara'ya uzun uzun baktı. "Ona iyi baktığım konusunda bana güven."</p>

  <p>"Sen bir başmeleksin," dedi Sara, sanki bu her şeyi açık-lıyormuş gibi. "Sakın Ellie'yi makinelere bağlı yaşatma. Nefret eder." .</p>

  <p>"Sence ben bilmiyor muyum?" Raphael bir adım geri atıp kanatlarını gerdi. "Bana güven."</p>

  <p>Lonca Yöneticisi başını sağa sola salladı. "Elena'yı kendi gözümle görene kadar hayır."</p>

  <p>"Üzgünüm Sara ama olmaz."</p>

  <p>"Ben onun en yakın arkadaşıyım, kelimenin her anlamıyla kardeşiyim." Eğilip Zoe'nin battaniyesini iyice üstüne çekip kafasını çevirdi. "Ne hakla onu benden saklarsın?"</p>

  <p>"Elena aynı zamanda benim." Raphael uçmaya hazırlanıp kaslarını gerdi. "Kendine ve yakınlarım dediklerine dikkat et, Yönetici. Elena uyanıp seni eski halinin yıpranmış bir gölgesi olarak bulursa hiç mutlu olmaz."</p>

  <p>Ardından uçtu ve sessizlik öylesine muazzamdı ki, Raphael'i ezdi. <span style="font-style:italic;">Uyan, Elena.</span></p>

  <p>Elena hâlâ uyuyordu.</p>
</body>
</html>
