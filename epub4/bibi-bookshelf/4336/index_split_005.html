<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc402768432" class="block_11">Abdullah Gül’ün Seyir Defteri</p>
	<p class="block_12">Gülük İmamı Ahmet Hamdi Gül ile Adeviye Gül evliliğinin ardından çok geçmeden 29 Ekim 1950 tarihinde Kayseri’de bir erkek çocukları oluyordu. Çocukları 29 Ekim’de doğduğu için bir adını da Cumhur koydular. Ancak Cumhur ve yakın çevresi bu adı hiç beğenmeyince Abdullah isminde karar kıldılar. Cumhur adı 2 yaşındaki bir fotoğrafın arkasında kalmıştı. Aile bu olayı oğulları Başbakan ve Cumhurbaşkanı adayı olunca hatırladı. Gazetelere servisler yapıldı.</p>
	<p class="block_12">Hatırladıkları sadece bu kadar da değildi. Yıllarca Kayserili olduğunu söyleyen Gül ailesi aslında Kayseri’ye 1915 yılında Siirt’ten göçmüştü. Aile; çevreye kendini Arap olarak tanıtmıştı. Oysa Araplıkla hiçbir ilgileri yoktu. Tayyip de Siirt’li olan eşinin Arap olduğunu ilan etmişti. Ancak nüfus kayıtlarından ulaştığım belgelerde Emine Erdoğan’ın Yahudi olduğunu belgelemiştim. Tayyip Erdoğan’ın danışmanı Akif Beki’nin yazdığı “Erdoğan’ın harfleri” adlı kitaba göre Erdoğan Musa’nın soyundan geliyordu.</p>
	<p class="block_16"><span class="text_2">Aynı kitapta </span>Erdoğan’ın Erbakan’ın<b class="calibre3"> </b><span class="text_2">yanında yetişmesi adeta </span><i class="calibre4">Firavun</i><span class="text_3">’</span><span class="text_2">un yanında yetişen </span><i class="calibre4">Musa</i> <span class="text_2">ile özdeşleştiriliyordu. Bu özleştirmede öyle bir uyum vardı ki, bir insanın Yahudi soyundan olduğu ancak bu denli mükemmel anlatılırdı. Kitap da, sadece Musa’nın soyundan gelindiğini itiraf etmekle de kalınmıyordu. Musa nasıl Firavun’un koynunda yetişiyorsa, Erdoğan’ın da aynı Musa gibi Erbakan’ın yanında yetiştiği vurgulanıyordu...</span></p>
	<p class="block_12">Kitap’ta Abdullah Gül, Musa’nın kardeşi Harun olarak şu sözlerle açıklanıyordu:</p>
	<p class="block_12">“...Hayatından bir başka önemli ayrıntı da Hızır’la çıktığı yolculuk. Bu yolculukta büyük bir sabır sınavından geçer. Dayanamayıp itiraz ettiği olayların hikmetini her seferinde sonradan anlar ve yanıldığını, aslında şer gibi görünen olayların altında daha sonra büyük hayırlar çıktığını görür. Musa peygamberin en önemli özelliklerinden biri de şu: Peygamberliğini kardeşi Harun’la paylaşır. Bunda kendi arzusu da önemli rol oynar çünkü kardeşi Harun’u daha yumuşak dilli bulmaktadır. Ama İsrailoğullarını Mısır’dan çıkardıktan, Kızıldeniz’in karşı yakasına geçirip özgürleştirdikten sonra, kardeşi Harun’la arasını açan bir olay yaşanır. Kavmini çölde kardeşine emanet edip Sina Dağı’na çıkar ve on emirle geri döndüğünde onları altından bir buzağıya tapar halde bulur. Aceleci davranıp kardeşini suçlar ve herkesin gözü önünde sakalını çekip onunla kavga eder, halkının karşısında Harun peygamberi küçük düşürür. Kardeşinin suçsuz olduğunuysa ancak daha sonra anlar.</p>
	<p class="block_17">Onlar peygamberliği bunlar iktidarı paylaştı...”</p>
	<p class="block_12">Akif Beki bu açıklamaları Tevrat’taki bilgilere ve Yahudi inancında yer alan bilgilere göre yapıyordu. Beki açıklamalarına şöyle devam ediyordu:</p>
	<p class="block_16"><span class="text_2">“...Ana hatlarıyla </span><i class="calibre4">Musa</i> <span class="text_2">peygamberin kıssası böyle nakledilir. Bir Hurufi için, Tayyip Erdoğan’ın yaşam öyküsüyle bu kıssa arasında paralellikler kurmaksa hiç de zor görünmüyor. İşte Tayyip Erdoğan’ın serüveni:</span></p>
	<p class="block_16"><span class="text_2">Cumhuriyet tarihinin en önemli siyasi şahsiyetlerinden birinin, </span>Necmettin Erbakan’ın <span class="text_2">yanında yetişiyor. Onu liderliğe götüren süreç, kazara işlediği bir suç, iyi niyetle okuduğu bir şiirle başlıyor. Sürgüne değil ama cezaevine gidiyor, halkın umudu olarak geri geliyor. Siyasi yasağı önce büyük bir kötülük gibi gözüküyor, sonra Erdoğan için yeni bir başlangıca dönüşüyor. Kendi yolunu çiziyor. Kaderin garip cilvesine bakın ki (böylesine, Hurufiler ancak tevafuk diyebiliyor), yasakları başladığı yerde, Siirt’te bitiyor. Yasaklandığı yerden başbakan olarak çıkıyor.</span></p>
	<p class="block_12">En çok oligarşinin korkularından çekiyor, öcü gibi gösteriliyor, siyasi yaşamı boyunca bununla mücadele ediyor. Ve oligarşinin korkuları (bu anlamda kehanet) gerçek oluyor, Erdoğan iktidara geliyor. Ama onu son umut ve kurtarıcı olarak gören halkının oylarıyla.</p>
	<p class="block_16"><span class="text_2">Ve Musa peygamberle </span>Tayyip Erdoğan’ın <span class="text_2">yaşamındaki en inanılmaz paralellik tam da bu noktada ortaya çıkıyor. Tayyip Erdoğan iktidarını </span>Abdullah <span class="text_2">Gül’le, en az 30 yıllık bir geçmişe dayanan yol arkadaşıyla paylaşıyor.</span></p>
	<p class="block_12">Hemen burada İbn Arabi’nin Musa peygamberle ilgili yorumuna değinmek gerekiyor. Çünkü içinde, Tayyip Erdoğan’ın Abdullah Gül’le ilişkileri konusunda çok çarpıcı bir ipucu barındırıyor bu yorum.</p>
	<p class="block_12">İbn Arabî, önce Musa peygamberle kardeşi Harun’un arasını açan olayı ve İsrailoğullarının gözü önünde Musa peygamberin aceleci davranarak, aslını araştırmadan suçladığı kardeşi Harun’u nasıl küçük düşürdüğünü hatırlatıyor. Sonra da, sabırlı davransa, Musa peygamberin İsrailoğullarının sapkınlığında kardeşi Harun’un suçsuz olduğunu göreceğini söylüyor.</p>
	<p class="block_12">Bu yorumdan yola çıkan bir Hurufi, Tayyip Erdoğan’la Abdullah Gül’ün de aralarındaki iktidar paylaşımında benzer sorunlar yaşayabileceklerini söyleyip, Erdoğan’a fitneciler karşısında sabır tavsiye edebilir...”</p>
	<p class="block_12">Tayyip Erdoğan 24 Nisan 2007 tarihinde tam da Ermenilerin sözde soykırım iddialarının yıldönümünde, AKP’nin Cumhurbaşkanı adayını “Kardeşim Abdullah Gül” sözleriyle açıklıyordu.</p>
	<p id="id_Toc402768433" class="block_11">Gül’ün Uçağında Soykırım Yalanı Propagandası</p>
	<p class="block_12">Abdullah Gül’ün ABD dönüşünde bindiği uçakta Ermeni iddialarını içeren CD’ler dağıtıldı. Lutfhansa Havayolları’na ait uçakta koltukların arkasına konulan Time dergisinin arasında ilgili CD’lerin de yer alması yolcuların tepkisini çekti. </p>
	<p class="block_12">Şubatta yaşanan olay basına “yolcular sinirlenerek durumu Gül’e aktardılar, Gül inceleyeceğini söyledi” şeklinde yansıdı. Time dergisinin dağıttığı CD’ler Abdullah Gül’ün önüne 2 Şubat’ta bir televizyon programında da çıkmıştı. Abdullah Gül kendisine konu hakkında soru yöneltilince derginin tutumunu Hrant Dink cinayetiyle bağdaştırarak cinayetini Türkiye’ye zarar verdiğini söylemekle yetindi.</p>
	<p class="block_12">CHP Aydın Milletvekili Özlem Çerçioğlu 26 Şubat’ta TBMM Başkanlığına sunduğu soru önergesinde “Ermeni soykırımının yapıldığına ilişkin CD ve tanıtım kitapçığı dağıtılmasına izin verilmesi konusunda diplomatik girişiminiz oldu mu? Uçakta tepki vermeyerek, seyahat boyunca size tepkilerini yansıtan Türk vatandaşlarına, tepki vermemeleri için telkinde bulunmanızın sebebi nedir? Bu konuyla ilgili olarak Dışişleri Bakanlığı olarak ne yapmayı düşünüyorsunuz?” diye sordu.</p>
	<p class="block_12">Abdullah Gül soru önergesini cevapsız bırakırken Dışişleri Bakanlığı sözcüsü Levent Bilman 1 Mart’ta yaptığı açıklamada, Dışişlerinin konuyla ilgili bir eylem planı olup olmadığına dair bilgi vermezken, vatandaşların Gül’e tepki gösterdiği iddialarının gerçeği yansıtmadığını söyledi.</p>
	<p class="block_12">Abdullah Gül, Siirt kökenli olduğunu gizlemiş aynı zamanda Devlet Bakanı Beşir Atalay’la akraba olduğunu da hiçbir zaman açıklamamıştı. Ondan hep “En yakın arkadaşım” diye söz etmişti. Beşir Atalay da Gül gibi Siirt göçmeni bir ailenin çocuğuydu. Onlar da kendilerini Tayyip’in eşi gibi, Gül ailesi gibi Arap olarak lanse etmişlerdi.</p>
	<p class="block_12">Abdullah Gül, Siirt göçmeni olduğu yanında yıllarca içinde taşıdığı Yahudi ve Amerika aşkını dahi gizledi. Refah Partisi Genel Başkan Yardımcılığı sırasında, partinin İsrail karşıtı söylemlerinin ve tavırlarının yumuşatılması sonucunda ABD’de itibarlarının artacağı şeklindeki söylem karşısında adeta küplere biniyor şöyle konuşuyordu:</p>
	<p class="block_12">“Diğer parti liderlerinin yaptığı gibi Amerika’da kapalı kapılar ardında konuşmalar yapmadık, yapmayız da...”</p>
	<p class="block_12">Gül şöyle devam ediyordu:</p>
	<p class="block_12">“Uzlaşacağız diye değerlerimizden vazgeçecek değiliz...” Bu sözleri söyleyen Gül, ABD’lilerle belki binlerce kez kapalı kapılar ardında bir araya geldi. 21 Ağustos 2001 tarihinde Milliyet Gazetesi’nden Derya Sazak’la yaptığı söyleşide ise; “Dini ağırlıklı siyaset yapmanın, dindar insanlara ve Türkiye’ye faydası olmadığını gördük... Doğrusu bir iktisatçı olarak adil düzeni işleyebilir bir model olarak görmedim” diyordu.</p>
	<p class="block_12">Abdullah Gül, ilköğrenimini Kayseri Gazi Paşa İlkokulu’nda tamamladı. Ortaokulu, Nazmi Toker Ortaokulu’nda okudu. 19671968 eğitim döneminde Kayseri Lisesi’nden mezun oldu.</p>
	<p class="block_12">Kayseri Lisesi’nden pek çok ünlü işadamı, sanatçı, bilim adamı, edebiyatçı ve siyaset adamı çıkıyordu. Bunlar arasında; Merhum Cumhurbaşkanı Turgut Özal ve kardeşi Korkut Özal’ın yanısıra Prof. Turhan Feyzioğlu, Osman Bölükbaşı, Saadettin Bilgiç, Halil Özsoy, M. Bahattin Yücel, Mehmet Yazar, Tarhan Erdem, Eşber Yağmurdereli, Yekta Güngör Özden, Prof. Adem Baştürk, Prof. Fuat Yavuz, Prof. Mehmet Emin Tuna, Prof. Feyzi Feyzioğlu, Prof. Ahmet Canbaş, Prof. Hanifi Özcan, Dr. Ziya Özel gibi isimler yer alıyordu. Edebiyat ve müzik dünyasından Cevdet Kudret, Behçet Kemal Çağlar ve Emel Sayın da Kayseri Lisesi’nin sıralarından yetişen isimler arasında bulunuyorlardı.</p>
	<p class="block_12">Kayseri Lisesi 13 Eylül 1893 tarihinde bugünkü Kurşunlu Camii civarında Seyfullah Efendi konağında “Derece-i Ula Mekteb-i Mülkiye İdadisi” adıyla üçü Rüştiye, ikisi İdadi olmak üzere beş sınıflı olarak öğretime başladı. Afyon Lisesi gibi Kayseri Lisesi de Sultan Abdülhamit’in eseri. Devlet yönetimine bürokrat yetiştirmek için kurulan Türk ve Müslüman okulları arasında yer alan Kayseri Lisesi’nin ilk mezunları beş kişiydi.</p>
	<p class="block_12">Bu okullardan Kayseri Lisesi mezunları arasında yer alan Turgut Özal’ın ülkeyi düşürdüğü durum malum. Şimdi adeta onun devamı niteliğinde olan Abdullah Gül, bu okuldan mezun olan biri olarak Cumhurbaşkanlığı makamına talip.</p>
	<p class="block_12">Afyon Lisesi mezunu Demirel ise ülkenin bu denli geri kalmasında en etkin rol oynayan isimlerden. O da Cumhurbaşkanı oldu. Afyon Lisesi çıkışlı bir başka Cumhurbaşkanı ise Ahmet Necdet Sezer’di.</p>
	<p class="block_12">Kayseri Lisesi’nin bugünkü binası 1903’te tamamlandı. 1915—1916 öğretim yılında “Sultani” oldu. Sakarya Savaşı sırasında Ankara’nın boşaltılması söz konusu olunca binanın Büyük Millet Meclisi’ne bırakılması için hazırlıklar yapıldı. Milli Eğitim Nezareti’nin evrakları bu binaya taşındı. Aynı yıl Ankara Sultanisi ile birleştirilerek üç dönemli 12 yıl süreli yatılı Sultani durumuna getirildi. 1923 yılında Ziya Gökalp’in kanun teklifi ile Sultani adı Lise’ye çevrildi. Kayseri Lisesi kuruluşundan bugüne kadar 25.000 civarında mezun verdi.</p>
	<p class="block_12">14 Ekim 1924’de Cumhurbaşkanı Atatürk ve eşi Latife Hanım Kayseri’yi ziyaret ettiklerinde uğradıkları mekânlar arasında Kayseri Lisesi de vardı. Atatürk saat 16.00’da geldiği liseyi 20.00’de terk etti, derslere-girdi, kendisi için hazırlanan müsamereleri izledi. Atatürk gayet memnun olarak ayrıldığı Kayseri Lisesi’nin hatıra defterine, “Kayseri Lisesi’ni müdürü ile muallimleri ile bütün talebesi ile cumhuriyetin ateşli, feyizli bir ocağı bulduk” şeklinde güzel bir yazı yazdı.</p>
	<p class="block_12">Atatürk’ün bu düşüncelerine inat olarak; Kayseri Lisesi’nden Atatürk düşmanı bazı isimlerin yetiştirilmesine başlandı. Laik demokratik cumhuriyetin temellerine dinamit koymak için birbiriyle yarışan bazı isimler de buradan mezun oldu.</p>
	<p class="block_12">Kayseri Tayyare Fabrikası’ndan emekli olan baba Ahmet Hamdi Bey, oğlu Macit Gül ile birlikte torna atölyesinde çalıştı. Abi Macit Gül aldığı ihaleler sonucu Kayseri’de fabrika sahibi oldu.</p>
	<p id="id_Toc402768434" class="block_11">Gül, MTTB ve Necip Fazıl</p>
	<p class="block_12">Abdullah Gül, Kayseri Lisesi’ni bitirdikten sonra İstanbul Üniversitesi İktisat Fakültesi’ne kayıt oldu. Gül, içinden çıktığı ailenin etkisiyle kendine uygun bir çevreyle ilişki kurdu. Abdullah Gül de pek çok 68’li gibi Milli Türk Talebe Birliği adlı bir kuruluşa üye oluyordu. Gül’ü daha sonraki yıllarda Tayyip ve diğerleri izliyordu.</p>
	<p class="block_12">Necip Fazıl’ın Büyük Doğu Fikir Kulübü’nde fikri ve sosyal aktivitelerine katılan Gül, İstanbul’da da çalışmalarına son hızla devam ediyor. Milli Türk Talebe Birliği’nin yöneticileri arasında yer alıyordu. Gül, Ömer Öztürk’ün genel başkanlığı döneminde MTBB Merkez İcra Konseyi üyesi oluyordu. Kayseri’den çok yakın arkadaşı Kocasinan Belediye Başkanı Bekir Yıldız, Prof.</p>
	<p class="block_12">Mehmet Tekelioğlu, AKP milletvekili İrfan Gündüz de MTTB’nde hep birlikte çalışıyorlardı. Kayseri Lisesi’nde birlikte okuyan iki arkadaş, İstanbul’da beraberdir. Tekelioğlu, İTÜ Uçak Mühendisliği bölümünde okuyordu. Tekelioğlu, daha sonra Abdullah Gül’ün kız kardeşiyle evleniyordu.</p>
	<p class="block_12">Abdullah Gül dünya görüşünün oluşmasında Necip Fazıl ve Büyük Doğu’nun katkılarını kendini övdürdüğü kitapta şöyle anlatıyordu. “Benim dünya görüşümün oluşması, liseli yıllarımda başlar. O yıllarda Kayseri’de “Büyük Doğu Fikir Kulübü” vardı. Oraya gidip gelmeye başlamış, kitap okumaya o zamanlar alışmış, seminer ve panellerle o zaman tanışmıştık. 1966,1967 yıllarıydı... O yıllarda Adalet Partisi’nin CHP’ye karşı yaptığı toplantılar ve mitingler Kayseri’de büyük heyecanlar oluştururdu. Demokrat Partili bir aileden geliyorduk... Ailemiz, Kayseri’nin muhafazakâr ailelerindendi...”</p>
	<p class="block_16"><i class="calibre4">CIA</i> <span class="text_2">tarafından; halifeliğini Suudi Kralı’nın yapacağı bir </span>“<i class="calibre4">İslam Enternasyonalizmi</i>” <span class="text_2">yani “Amerikano İslam” daha moda deyişle “Light İslam” kurma amacıyla faaliyete geçirilen </span><i class="calibre4">Rabıta</i> <span class="text_2">örgütü, İstanbul’da kendine bağlı kuruluşları, yine kendi yayını olan </span>“<i class="calibre4">A World Guide to Organizations of Islamic Activites</i>” <span class="text_2">adlı kitabında açıklıyordu.</span></p>
	<p class="block_16"><span class="text_2">Rabıta’ya bağlı kuruluşların başında </span><i class="calibre4">Milli Türk Talebe Birliği</i> <span class="text_2">gelirken, onu Doğu Türkistan Göçmenler Derneği ve The Instute of Islamic Studies-Universite of İstanbul izliyordu.</span></p>
	<p class="block_12">Necip Fazıl Kısakürek’i yakından tanıyan herkesin birleştiği ortak konu onun hızlı bir Atatürk düşmanı olmasıydı. Şeriatçılığı ve ABD’ye yakınlığı diğer özelliklerindendi. Necip Fazıl; 5816 sayılı Atatürk’ü koruma yasası uyarınca İstanbul Toplu Basın Mahkemelerince 8.7.1981 tarihli ve 1977Q37 sayılı kararı ile Atatürk’e hakaretten mahkûm edilmiş, bu mahkûmiyet kararı Yargıtay 9. Ceza Dairesi’nin 17.2.1982 tarih 1982Q3 esas ve 1982786 sayılı kararı ile onanmıştı.</p>
	<p class="block_16"><span class="text_2">Necip Fazıl, İslami Büyük Doğu Akıncıları İBDA’nın fikir babası ve kurucularındandı. 80’li yıllarda </span>“<i class="calibre4">Şeriat İçin Silahlı Mücadele</i>” <span class="text_2">söylemiyle yola çıkan İBDA-C’liler PKK’lılar için </span>“<i class="calibre4">Gerilla</i>” <span class="text_2">derken, her şehit olan asker ve polisimizin ardından baklava ziyafetleri verdiklerini yayınlarında övünçle anlatıyorlardı. Bu yayınlara bayram tebriki gönderen isimlerin arasında Tayyip Erdoğan da yer alıyordu.</span></p>
	<p class="block_12">Üniversitelerde ideolojik ve politik kutuplaşmaların hızlandığı yıllardı. Üniversite işgalleri, boykotlar ve kavgalar üniversiteden başlayarak sokaklara taşıyor. MTTB’nin etkin isimleri arasında yer alan Gül ve arkadaşları ülkücüler ile solcuların arasındaki kavgalardan azami ölçüde yararlanıyor ve olayları bıyık altından gülerek seyrediyorlardı. Abdullah Gül o günlerde başta Necip Fazıl olmak üzere, Nurettin Topçu, Sezai Karakoç okuyor, listesine Cemil Meriç, Fethi Gemuhluoğlu, Erol Güngör ve İdris Küçükömer’i ekliyordu...</p>
	<p class="block_12">Gül, MTTB’ye girmesinin ardından Prof. Dr Necmettin Erbakan’ın oluşturduğu Milli Görüş hareketine sempati duydu, destekledi. Babası Ahmet Hamdi Bey de Erbakan’ın ilk yol arkadaşları arasında yer alıyordu. Hamdi Gül, 1973 seçimlerinde Milli Selamet Partisi’nden milletvekili adayı oldu. Ahmet Hamdi Bey seçilemedi. MSP 1973 seçimlerinden 48 milletvekili ile üçüncü parti olarak çıktı. Ahmet Hamdi Bey’in rüyasını oğlu Abdullah Gül, 1991 seçimlerinde ilk sıradan milletvekili olarak gerçekleştirdi.</p>
	<p class="block_12">Gül ve ailesine övgüler düzülen yazılarda, ailenin Necip Fazıl hayranlığı ve diğer özellikleri şöyle işleniyordu:</p>
	<p class="block_12">“Ateşli bir dindar olan Ahmet Hamdi Gül’ün evine Necip Fazıl’ın yazdığı dergiler, gazeteler giriyor. Fikri ve siyasi gelişmeleri takip eden baba Hamdi Bey, oğlu Abdullah’ın da dinî ve millî terbiyesine titizlik gösteriyordu. Oğluna Kur’an okumayı o öğretti. Abdullah Gül daha ortaokulda iken Necip Fazılla tanışıyor. Kayseri, Necip Fazıl’a en fazla sevgi duyulan bir kent. Büyük Doğu Fikir Kulübü’nün davetlisi olarak Necip Fazıl konferans vermek için Kayseri’ye geldiğinde onu hayranlıkla dinleyen delikanlılar arasında Gül de vardı. Yakın arkadaşı Mehmet Tekelioğlu ile birlikte gittiği konferans, Gül’ün düşünce hayatında dönüm noktası oldu. Yıllar sonra Üstad’ın en yakınındaki gençler arasına katıldı...”</p>
	<p class="block_12">Gül, Kayseri Lisesi’ni bitirdiği yıl iki arkadaşıyla birlikte hayran olduğu Necip Fazıl Kısakürek’e mektup yazıyor. Mehmet Tekelioğlu, Abdullah Gül, Ahmet Taşçı imzalı ve 3.7.1969 tarihli, “Necip Fazıl Kısakürek’e” diye başlayan satırlar şöyle devam ediyordu:</p>
	<p class="block_12">“İslam davasının zerre tavizsiz müdafi Üstadımız’a İslam davasının agora meydanlarında sağırların kulağını patlatacak gür seslilikte aksiyoneri Büyük Doğu Gençliği’nin ruh gıdası mecmuanızı tekrar çıkarışınızdan dolayı size minnettarlıklarımızı arz eder, hangi şartlar altında olursa olsun hal neyi icap ettirirse ettirsin yüzde yüz emrinizde olduğumuzu bildirir hürmetlerimizi sunarız. Yarın elbet bizim elbet bizimdir. Gün doğmuş gün batmış elbet bizimdir”</p>
	<p class="block_12">Birlikte mektup yazdığı arkadaşı Ahmet Taşçı, tanınmış işadamları arasında yer alıyordu. Uzun yıllar H. Celal Güzel ile birlikte olan Taşçı, YDP’nin el değiştirmesinden sonra köşesine çekildi.</p>
	<p id="id_Toc402768435" class="block_11">Ailesini Kandırdı, Gazoz Satamadı</p>
	<p class="block_12">Gül, Başbakan olduğunda AKP’ye yakınlığı ile bilinen Yeni Şafak Gazetesi Gül’ün onayı ile Gül’e övgü dizileri yapmıştı. Bu yayınlarda Gül’ün “Aileden demokrat” olduğu iddia ediliyordu. Gül’ün ticarete yatkın olmayışı ise şu şekilde açıklanıyordu.</p>
	<p class="block_12">“Ailesi, her Kayserili gibi Abdullah Gül’ü de hayatla yüz yüze getirdi. Gül, yağ tenekelerinde buzlu su içinde gazoz satmayı denedi, olmadı. “Otuz iki dişe keman çaldıracak buz gibi gazoz” diye bağıramayınca, Gül’e ticaret yerine okul yolu açıldı. Kayseri Lisesi’ni bitirdikten sonra 1969’da İstanbul Üniversitesi İktisat Fakültesi’ne girdi. Maliye ve Sosyal Siyaset Bölümü’nde öğrenime başladı. Prof. Nevzat Yalçıntaş, Prof. Sabahattin Zaim gibi hocalarıyla çok iyi ilişkiler kurdu. Gül, sosyal çalışmalarda aktif rol aldı. İstanbul Kayseri Yüksek Tahsil Cemiyeti Başkanlığı yaptı...”</p>
	<p class="block_12">Gazeteci Funda Özkan “Abdullah Gül’ün Kayserili kurnazlığı” başlığı altında Gül’ün ailesini nasıl kandırdığını anlatıyordu:</p>
	<p class="block_12">“Abdullah Gül’ün bir yakını anlatıyor: ‘Buz gibi gazoooz’ diye bağıramamasının asıl hikâyesi başkaymış. Gazetelerde okumuşsunuzdur:</p>
	<p class="block_12">‘Kayseri’de ilkokula giden erkek çocuklar yaz aylarında bir işe çırak verilirmiş. Eğer çocuk cevval, iş bitirici, girişkense ‘Bu çocukta iş var, bunu okutmayalım’ denirmiş. Ticarete uygun mizacı yoksa da son çare okula gönderilirmiş.’</p>
	<p class="block_12">Gül’ün yakını. Abdullah Gül’ün sonraları gülerek anlattığı hikâyenin gerçek yönünü’ aktarıyor. Meğerse Abdullah Gül aile meclisinin onu sınava tabi tutacağını duymuş.</p>
	<p class="block_12">O yüzden de bilerek ve kasten ‘gazoooz” diye bağırmamış. Bağırmamış ki, çok istediği okuluna devam edebilsin. Ne de olsa Kayserililer her zaman ‘kurnazlıklarıyla’ övünür. Tarihte ticareti de Anadolu’ya kendilerinin öğrettiğini iddia ederler...”</p>
	<p class="block_12">Gül dün ailesini kandırıyor, bugün ise yıllarca insanları “Milli Görüş”, “Adil Düzen” masallarıyla etraflarında toplarlarken, birden Milli Görüş gömleğini çıkarıyorlar, Adil Düzen’e hiçbir zaman inanmadıklarını itiraf ediyorlardı. Yıllarca bu masallara güvenerek bekleyen insanların umutları?.. İşte onun cevabı yok!..</p>
	<p class="block_12">Yeni Şafak Gazetesi aileye övgüler düzerken onların 1915 yılında Siirt’ten Kayseri’ye göç ettiğini nedense es geçiyor, bu göç olayına hiç değinmiyor, Gül ailesine adeta övgü üzerine övgüler düzüyordu:</p>
	<p class="block_12">“Gül ailesi sıkı bir Demokrat Partili idi. Aile DP’den sonra Adalet Partisi ardından da Milli Nizam ve Milli Selamet Partisi’ne destek verdi. Baba Hamdi Bey, Milli Nizam Partisi yıllarında Necmettin Erbakan ile tanışır. 1973’de MSP’den aday olur. Gül’ün anne tarafı Kayseri’nin köklü ailelerinden Satoğulları’na dayanıyor. Anne tarafı okumuş, yüksek tahsilli, daha çok da öğretmen yetiştirmiş bir aile. Baba tarafı ise mütedeyyin, mülayim çalışkan bir aile olarak tanınıyor. Aileden Abdullah Satoğlu, Necip Fazıl’a destek veren ünlü Kayserililerden. Büyük Doğu Fikir Kulübü’nün ikinci şubesi 1957’de Kayseri’de açılıyor...”</p>
	<p class="block_12">1970’li yılların başında MTTB’nin her yıl düzenlediği Çanakkale Savaşı yıldönümlerinin organizatörü de Abdullah Gül’dü. Askeri ve mülki erkânın da katıldığı etkinliklerde öğrenci gençliği adına konuşmaları Gül yapıyordu.</p>
	<p class="block_12">Gül, yaz tatillerini Kayseri’de Büyük Doğu Fikir Kulübü, MTBB ve sonraki yıllarda Söğüt Fikir Kulübü’nde geçiriyordu. Prof. Ali Biraderoğlu, Ahmet Taşçı Kayseri’de yakın görüştüğü isimler arasında yer alıyordu. 1970’lerin ortalarında Necip Fazıl’ın MHP’yi desteklemesi üzerine MTBB’de tartışmalar başlıyordu.</p>
	<p id="id_Toc402768436" class="block_11">Kilise’de Namaz Kılmış</p>
	<p class="block_12">Abdullah Gül üniversiteden mezun olunca akademik kariyer yapması için Prof. Dr. Nevzat Yalçıntaş, Prof. Sebahattin Zaim gibi hocaları tarafından teşvik edilir. 1’ »76 1978 yıllarında Fehmi Koru ve Kayseri’den arkadaşı Şükrü Karatepe ile birlikte Milli Kültür Vakfı’nın bursuyla doktora çalışması yapmak için İngiltere’ye gönderilen öğrenciler arasında Gül de vardır. Gül İngiltere’de akademik çalışmalarını sürdürürken sosyal faaliyetlerini de ihmal etmez. Müslüman Öğrenciler Birliği’nde Türk Öğrencileri Yardımlaşma Derneğinin kurucuları arasında yer alır.</p>
	<p class="block_12">Aynı dönem aynı yurtta beraber kaldığı gazeteci Fehmi Koru, Gül ile ilgili bir anıyı şöyle anlatıyordu:</p>
	<p class="block_12">“Gül, cami ararken okulun yanında bir kilise görmüş. İçeriye bakarken göz göze geldiği papaza yakınlarda mescid olup olmadığını sormuş. Genç papaz kendisine boş bir oda gösterip yere temiz bir örtü serivermiş. Gül, bana bunları anlattıktan sonra, ‘aylardan beri namazımı kilisede kılıyorum’ demiş ti...”</p>
	<p class="block_12">Tabi ki, böyle bir masala kargalar güler, samimi bir Müslüman, cami bulamazsa, mescit de, mescid bulamazsa evinde, onu da bulamazsa parkta bahçede namazını kılar, kilisede ise asla. Kaldı ki, hiçbir papaz bir Müslüman’a namaz kılması için kiliseyi açmaz. Bu durum; herhalde birisi Kiliseden çıkarken gördüğünde “burada ne arıyorsun” sorusunun peşin verilmiş cevabıydı.</p>
	<p class="block_12">Gül, Kilise ve papazlarla son derece samimiydi. Öyle ki; Refah Partisi döneminde yanında Salih Kapusuz olduğu halde Kayseri de bulunan Ermeni kiliselerinde, bağlık ve bahçeliklerde papazlarla fotoğraflar çektirecek kadar yakınlaşmışlardı.</p>
	<p class="block_12">Gül ile aynı ekipten olan arkadaşı Kayseri eski Belediye Başkanı Şükrü Karatepe, “10 Kasım törenlerine içim kan ağlayarak katılıyorum” derken, Ermeni kilisesi açıyor ve açılışta “Biz hoşgörüyü Ermenilerden öğrendik’’ diyordu.</p>
	<p class="block_12">Yeniçağ Gazetesi’nden Aslan Bulut, Gül’ün eğitim gördüğü Exeter Üniversitesi hakkında şu, bilgileri veriyordu:</p>
	<p class="block_12">“İngiltere’de bir Exeter Üniversitesi vardır. İngiliz Üniversiteleri arasında “Kürt Araştırmaları Enstitüsü” olan tek yükseköğretim kurumudur. Exeter Üniversitesi’nde ayrıca Arap ve İslami Araştırmalar Enstitüsü de bulunuyor! Başında, Abdullah Gül’e fahri doktora unvanı veren. Tim Niblock vardır.</p>
	<p class="block_12">İngiliz istihbarat servislerinin yurt dışı görevlere gönderilecek ajanlarının Önemli bir bölümü Exeter Üniversitesi’nde eğitim görür. Ayrıca Arap ve İslam Dünyası ile Kürtler hakkında uzmanlaşması gereken İngiliz ajanlar da bu üniversitenin hocaları tarafından eğitilir. Üniversite yayınlarında, Irak’ın kuzeyinden “Irak Kürdistanı” diye söz edilir.</p>
	<p class="block_12">Green Peace (Yeşil Barış) örgütü de Exeter Üniversitesi’nde bir laboratuvar sahibidir!</p>
	<p class="block_12">Exeter Üniversitesinden mezun olan veya doktorasını burada yapan kişileri, daha sonra özellikle İslam ülkelerine ekonomik ve siyasi kuruluşların başında veya devlet görevlerinde görmek mümkündür. Mesela İslam Kalkınma Bankası’nın bütün önemli yöneticileri Exeter Üniversitesi’nde yüksek lisans veya doktora yapmıştır! Tabii buraya gönderilecek öğrencileri de kendi ülkelerindeki “İslami kuruluşlar” seçer!</p>
	<p class="block_12">İstanbul Milletvekili Nevzat Yalçıntaş seneler önce İngiliz Dışişleri Bakanlığı’nın kendisini Londra’ya ve güneye Exeter Şatosuna davet ettiğini, burada medyanın demokrasiyi tahrip etmesi üzerine bir beyin fırtınasına katıldığını bir Meclis konuşmasında açıklamıştır. Dışişleri Bakanı Abdullah Gül, Exeter Üniversitesi’nde iki yıl eğitim-öğretim görmüştür. Merkez Bankası Başkanı Durmuş Yılmaz da Abdullah Gül’ün bu üniversiteden arkadaşıdır! Abdullah Gül, Prof. Dr. Nevzat Yalçıntaş ve Prof. Sebahattin Zaim gibi hocalarının teşviki ve sağladıkları Milli Kültür Vakfı bursu ile 1976Q978 yılarında Fehmi Koru ve Şükrü Karatepe ile birlikte İngiltere’ye gönderilmiştir.</p>
	<p class="block_12">Gül, burada İslam ülkelerinde ileride görev alacak olan doktora öğrencileri ile sıkı bir arkadaşlık kurmuştur Dönüşte Sebahattin Zaim’in daveti ile Sakarya Üniversitesi’nde görev almıştır. Abdullah Gül, 12 Eylül’den birkaç gün sonra evinden alınıp götürülür ve İstanbul’da Metris Askeri Cezaevi’ne kapatılır!..”</p>
	<p class="block_12">ABD’nin en sevdiği İslamcı(!) tiplemesi içinde yer alan Gül, ABD, İsrail, İngiltere, Fetullah Gülen ve Tayyip Erdoğan’dan destek alarak Fazilet Partisi Gene! Başkanlığına adaylığını koydu. Diğer adaylar, Bülent Arınç ve Abdüllatif Şener, Gül’ün lehine adaylıktan çekildi. Ancak kıl payı seçimleri kaybetti. Gülen’e yakınlığı ile bilinen Samanyolu TV ve Zaman Gazetesi’nin de her fırsatta yanında olduğu Başbakan Yardımcısı Abdullah Gül’ün, bir diğer hocası Sabahattin Zaim idi. Gül; Zaim’in yanına aldığı üç yardımcısından da birisi!... Sabahattin Zaim kendisine “bu yardımcıları niye yanına aldın” şeklindeki soruyu, 22 Kasım 2002 tarihli Zaman gazetesinde şöyle yanıtlıyordu:</p>
	<p class="block_12">.”...Burası bir fideliktir. Böyle kıymetli elemanları buraya alıp bir fidan gibi diker ve yetiştirirsek, bunlar mümtaz şahsiyetler halini alır ve iyi bir eleman 10 yılda doçentliği ulaşır, şahsiyet haline gelir. Ondan sonra bu milletin, memleketin hizmetinde istediğin yerde kullanabilirsin; ister bürokrasi de, ister politikada ve nitekim de böyle oldu.”</p>
	<p class="block_12">Sabahattin Zaim’in söylediği gerçekleşiyordu. Bu isimler memleketin hizmetinde kullanılıyorlardı. Tabi ki o memleket; ABD, İngiltere ve İsrail’di.</p>
	<p class="block_12">Gül, Özal’ın kefaletiyle Metris’ten çıktıktan bir süre sonra Merkezi Cidde’de olan ve 48 İslam ülkesinin üye olduğu İslam Kalkınma Bankası’nda diğer Exeter mezunu arkadaşları ile birlikte ekonomi uzmanı olarak görev alır. İslam Konferansı Örgütü Genel Sekreteri Ekmeleddin İnsanoğlu, Exeter Üniversitesi’nde doktora sonrası çalışmalar yapmıştır.</p>
	<p class="block_12">Exeter Üniversitesi’nden Prof. Dr. Ian Markham’ın “Said Nursi’nin başarısı: Hakikat ve hoşgörü” başlıklı bir makalesi vardır! Yani bu üniversite “Dinler arası diyalog” un kurgulanmasında da büyük bir rol oynamaktadır.</p>
	<p class="block_12">Yahudilerin Şalom Gazetesi 2005 yılında Yahudi Cemaati’nin önde gelen isimlerinin İsrail’i ziyaretlerine yer veriyordu:</p>
	<p class="block_12">“...Dışişleri Bakanı ve Başbakan Yardımcısı Abdullah Gül, 3 Ocak Pazartesi günü başlayan ve üç gün sürecek olan Ortadoğu gezisi sırasında İsrail’i de ziyaret etti. İsrail’de Devlet Başkanı Moşe Katsav tarafından kabul edilen ve İsrail Dışişleri Bakanı Silvan Şalom, Başbakan Ariel Şaron, Başbakan Yardımcısı Ehud Olmert ve İşçi Partisi Lideri Şimon Peres ile görüşen Abdullah Gül’ün beraberindeki heyette Yahudi Cemaati Başkanı Silvyo Ovadya, Onursal Başkan Bensiyon Pinto, Başkan Vekili Sami Herman da yer aldı...”</p>
	<p class="block_12">Bensiyon Pinto ve İsrail’e giden heyet Tayyip Erdoğan’la yıllarca yakın ilişkilerde olmuş, Fetullah Gülen’in çevresinden hiç eksik olmamıştı. Pinto, Mason yapmak istedikleri İslamcıların Localardaki kefillerinin arasında hep ön sırada yer almıştı.</p>
	<p id="id_Toc402768437" class="block_11">Gül’e İngiltere’de Fahri Doktor Unvanı</p>
	<p class="block_12">13.7.2005 tarihli Sabah Gazetesi Abdullah Gül’ün Exeter Üniversitesi tarafından fahri doktorayla ödüllendirildiğini şu şekilde aktarıyordu:</p>
	<p class="block_12">“...Dışişleri Bakanı Abdullah Gül, İngiltere’nin ünlü üniversitelerinden Exeter Üniversitesi tarafından fahri doktorayla ödüllendirildi. Önceki gün İngiltere’ye gelen Gül, geçen perşembe günü düzenlenen bombalı saldırılarda yaralanan 26 yaşındaki Okan Burak’ı hastanede ziyaret etti Gül, dün sabah da ünlü finans kuruluşu Meryll Lynch’de yabancı yatırımcılarla kahvaltıda bir araya geldi.</p>
	<p class="block_12">Daha sonra basın toplantısı düzenleyen Gül, Türkiye’nin 3 Ekim’de AB ile müzakerelere başlaması konusunda risk olup olmadığını soran bir gazeteciye, “Bu konuda hiçbir risk görmüyorum” yanıtını verdi. Gül, Almanya’da muhalefet lideri Angela Merkel’in Türkiye’ye karşı tavrı için de, “10 yıl sonra bakalım Almanya’yı, Fransa’yı kim yönetiyor olacak? Türkiye’de kim iktidar olacak? Önemli olan kişiler değil, kurallar” dedi.</p>
	<p class="block_12">Gül basın toplantısının ardından uçakla Exeter”e geldi. Üniversiteye gelişinin ardından kendisine cüppesi giydirilen ve kepi takılan Bakan Gül, daha sonra diploma törenine katıldı. Sahnede diploma törenini dikkatle izleyen ve bütün öğrencileri tek tek alkışlayan Bakan Gül, daha sonra kendisine takdim edilen fahri doktora diplomasını aldı.</p>
	<p class="block_12">Dışişleri Bakanı Gül yaptığı konuşmada Türkiye’nin Birliğe üyeliğinin, AB’nin büyük yararına olacağına inandığını belirterek “Bu üyelik, Avrupa’nın sadece coğrafi ve dini bir birlik olmayıp, ortak değerlerin yaşandığı bir birlik olduğunu kanıtlayacak” dedi...”</p>
	<p class="block_12">Türkiye Cumhuriyeti’nin Cumhurbaşkanı adayı olan Abdullah Gül, görüldüğü gibi özellikle ABD ve İngiltere’nin derin devleti ile yakın ilişkiler içinde olan bir kişidir”</p>
	<p id="id_Toc402768438" class="block_11">Gül Evleniyor</p>
	<p class="block_12">İktisat Fakültesi’nden hocası Sebahattin Zaim, Sakarya Üniversitesi’nde Endüstri Mühendisliği Bölümünü kurduğunda Abdullah Gül de teklif alır. İstanbul İktisat Fakültesi’nde daha önce başladığı doktorasını İngiltere dönüşü tamamlar ve Sakarya Üniversitesi’nde Öğretim Üyesi olarak göreve başlar. Doktora tezi: Türkiye ile İslam Ülkeleri Arasındaki Ekonomik İlişkilerin Gelişimi. Tez hocası ise Prof. Dr. Nevzat Yalçıntaş’tır. 1977-1983 yılları arasında Sakarya Üniversitesi Endüstri Mühendisliği Bölümü’nde öğretim üyeliği görevinde bulunur.</p>
	<p class="block_12">Bu arada Çemberlitaş Kız Lisesi’nde öğrenci olan Hayrunnisa Özyurt ile bir akrabalarının düğününde karşılaşırlar. Fonda, Love Story çalmaktadır. İlk görüşte birbirlerinden hoşlanırlar. 1980 yılında acele olarak sade bir törenle dünya evine girerler.</p>
	<p class="block_12">Eşiyle aşk evliliği yaptığını anlatan Hayrunnisa Gül, Vatan Gazetesine verdiği bir röportajda, “Ev işleri konusunda ona kıyamam. Abdullah Bey, yemek yapmaz ama yeşil salata yapmayı çok sever. Bensiz doktora gitmez. Kıyafetlerini de ben seçerim. Ne alırsam giyer” diyordu.</p>
	<p class="block_12">Gül’ler sözleşmiş gibi hayat hikâyelerinin evlilik ile ilgili bölümlerini böyle anlatırlarken, Anne Adeviye Gül, evlenme olayını Sabah Gazetesi’ne şöyle aktarıyordu:</p>
	<p class="block_12">“Bir akrabaların kız isteme ziyareti sırasında karşılaşmıştık. Küçük Hayrunnisa’yı gördüğüm an içimde sıcak bir şeyler aktı. Gözüm ona takıldı kaldı”</p>
	<p class="block_12">Adeviye Gül, daha sonra gönlünden geçen Hayrunnisa Gül’ü istemeye gitti ve oğlu Abdullah ile evlendirdi”</p>
	<p class="block_12">Tayyip-Emine aşkında; Emine “Yıldırım aşkı ile çarpıldık, Tayyip aşkı için on kilo verdi” dese de, Tayyip; Hürriyet Gazetesi’nden Gülden Aydın’a verdiği röportajında hiç âşık olmadığını ısrarla vurguluyordu. Tayyip-Emine aşkı nasıl karışıksa, Anne Adviye’nin açıklamaları karşısında Abdullah-Hayrunnisa aşkı da öyle şaibeli bir duruma geliyordu.</p>
	<p class="block_12">O günlerde Hayrunnisa Özyurt, 15 yaşında lise talebesi ve daha evcilik oynayacak yaştayken, Abdullah Gül 30 yaşında Hayrunnisa’nın adeta babası yaşındaydı. Gül’ün 27 yıllık evliliğinden iki erkek, bir kız çocuğu oluyordu.</p>
	<p class="block_12">Tayyip Erdoğan ABD’de Dünya Bankası’nda iş bulan oğlu Necmeddin Bilal’e Abdullah Gül’ün kızını istiyor, ancak Gül ailesi kızlarının eğitimine devam edeceği gerekçesiyle bu istemi geri çeviriyorlardı.</p>
	<p class="block_12">Böylece, Hayrunnisa Özyurt’un, kızlarımızın eğitim görmesi konusundaki hassasiyeti ise seneler sonra kendisini gösteriyordu.</p>
	<p id="id_Toc402768439" class="block_11">Oğulların İşi ABD’den</p>
	<p class="block_12">Erdoğan’ın oğluna dünya Bankası’nda iş bulunmasının ardından. Emanetçi Başbakanlığı döneminde “Biz bu ülkenin WASP’larıyız” şeklinde bir açıklama yapan Gül’ün Bilkent Üniversitesi Endüstri Mühendisliği bölümünden mezun olan oğlu Ahmet Münir Gül’e de ABD’li yatırım bankası Goldman Sachs’ın Londra’daki merkezinde çalışma imkânı sağlanıyordu. Ahmet Münir, daha önce de yine Londra’da finans kuruluşu Merrill Lynch’te staj yapmıştı. Ahmet Münir de babası gibi yetişmek, eğitimini tamamlamak için İngiltere’yi seçiyordu(!)</p>
	<p class="block_12">Merrill Lynch ve Goldman Sachs, 2002 seçimlerinden hemen önce AKP’lilerin doğrudan ziyaret ederek “Bizden korkmayın, bizim politikalarımız size entegre olacaktır” dedikleri kuruluşlardandı. Merrill Lynch, BİM şirketinde Zapsu’ların ortakları arasında yer alıyordu.</p>
	<p id="id_Toc402768440" class="block_11">Eşi Türkiye’den Davacı</p>
	<p class="block_12">Abdullah Gül’le 1980 yılında 15 yaşında Lise birinci sulhtayken evlilik yapan Hayrunnisa Özyurt, 1998’de Ankara Üniversitesi Dil ve Tarih-Coğrafya Fakültesi Arap Dili ve Edebiyatı Bölümü’nü kazanmıştı. Hayrunnisa Gül, kayıt yaptırmaya, kapatılan Fazilet Partisi milletvekili olan eşi Abdullah Gül, avukatı ve noterle birlikte gitmişti. Ancak Gül’ün türbanlı fotoğrafı nedeniyle kaydı yapılmamıştı. Karara karşı Türkiye’deki yargı yollarından sonuç alamayınca 2002’de AİHM’ye gitmişti.</p>
	<p class="block_12">Gül’ün Dışişleri Bakanı olmasının ardından ise eşi, “Dava hakkını bana kocam değil devlet verdi. Onun başbakan olması benim haklılığımı değiştirmez. Başvurumu geri çekmeyi hiç düşünmedim” demişti.</p>
	<p class="block_12">Hayrunnisa Gül, Dışişleri Bakanı’nın eşinin Türkiye’den davacı olmasının yarattığı tartışmalar üzerine ise davasını geri çekmek zorunda kaldı. Hayrunnisa Gül, kararını söyle değerlendirmişti:</p>
	<p class="block_18">“Haklılığıma İnanıyorum”</p>
	<p class="block_12">“Yapılan, Türkiye Cumhuriyeti devletinin vatandaşlarına tanıdığı, AİHM’ye başvuru hakkını kullanmaktan ibaretti. Ancak eşimden dolayı bu davada çift taraflı, yani hem davacı hem davalı konuma gelmiş bulunuyorum. O dönemde eşim ne başbakan ne de Dışişleri bakanıydı. Davamı geri çekme kararımın nedeni, yargı kararlarının tartışılmasına fırsat vermemek, güven ve saygıyı sağlamaktır. Bu konuyla ilgili benzer davalar zaten AİHM’nin gündemindedir. Esasa ilişkin davayı açarken haklılığıma olan inancımı halen koruduğumu da belirtmek isterim.”</p>
	<p class="block_12">Tıp öğrencisi türbanlı Leyla Şahin’in Türkiye aleyhine açtığı davayı AİHM’de kaybettiğine ilişkin ilk bilgilerin AKP hükümeti tarafından öğrenilmiş olmasının Gül’ün dava dilekçesinin geri çekilmesinde etkili olduğu belirtilmişti. Kaldı ki, Leyla Şahin’in davasında AKP Hükümeti türbanın Laik Cumhuriyete başkaldırı olduğunu vurgulamış savunmayı da bu temel üzerine kurmuştu. Gül’ün Bakanı olduğu Dışişleri davaya Mason Avukat Münci Özmen’i göndermiş ve karar türban aleyhine çıkmıştı.</p>
	<p id="id_Toc402768441" class="block_11">Türbanı Eninde Sonunda Çözeceğiz</p>
	<p class="block_12">Gül, eşi Hayrunnisa Gül’ün üniversiteye kaydını yaptırmaya, avukatı ve noterle birlikte gitmiş, gazeteciler haber vermişti. Eşinin türbanlı fotoğrafı nedeniyle kaydının yapılmaması üzerine “Bugün Moskova’da yaşıyor olsaydık, böyle bir engelle karşılaşmazdı eşim” demişti.</p>
	<p class="block_12">Abdullah Gül, Atatürk Üniversitesi’nde düzenlenen mezuniyet törenine türbanlı velilerin alınmamasına ilişkin ise bakan olarak görev yaptığı 16 Haziran 2005 tarihinde “Hükümet olarak eninde sonunda bu tip (kamuda türban) utanılacak manzaraları kaldıracağız” demişti. Danıştay’ın öğretmenin türbanla okula giremeyeceğine ilişkin kararını Cidde’ye gidişi sırasında 12 Şubat 2006’da şu sözlerle değerlendirmişti:</p>
	<p class="block_12">“Doğrusu bunu kaygıyla karşılıyorum ve hayretler içinde kaldık. Türkiye’nin giderek demokratikleşme eğilimine ters bir davranıştır bu. Bu yaklaşımın altında negatif özgürlükler anlayışı vardır. Bu anlayış bildiğiniz gibi otoriter, diktatör rejimlerin felsefesidir. Hâlbuki Türkiye giderek demokratikleşen, bireyin, toplumun haklarının daha da genişletilmesine doğru bir yöneliş içindedir. Bu, Türkiye’nin yönelişine ters bir karardır.</p>
	<p class="block_12">Bizim anlayışımız hep pozitif özgürlüklerden yanadır. Bu açıdan kararı yanlış ve tehlikeli görüyorum. Çünkü böyle bir yaklaşımla giderek, yarın oruç tutan bir öğretmeni bile, öğrenciye yanlış örnek oluyor diye suçlarsınız. Çünkü görebildiğim kadarıyla bu karar dini bir vecibeyi yanlış bir örnek olarak gösteriyor. Bunlar çok tehlikeli ve yanlış şeylerdir, ümit ederim ki düzelir. Bütün bu kararlar alınırken, şu herkesin zihninde olması gerekir ki Türkiye giderek özgürleşen, demokratikleşen, sivil alanı daha da genişletilen bir toplum olacaktır. Buna kararlıyız. Toplum olarak, Meclis olarak, hükümet olarak kararlıyız. Bu bakımdan bu kararın ciddi şekilde kamuoyunda büyük bir olgunlukla tartışılacağını ve herkesin bir kez daha düşüneceğini ve yanlışlarını düzelteceğini tahmin ediyorum.”</p>
	<p id="id_Toc402768442" class="block_11">Cumhuriyetçi Dönemin Sonu Gelmiş</p>
	<p class="block_16"><span class="text_2">Öncelikli görevi laik rejimi koruyup kollamak olan Cumhurbaşkanlığına aday gösterilen Abdullah Gül, Refah Partisi yöneticisi olduğu dönemde, </span>“<i class="calibre4">Türkiye’de Cumhuriyetçi dönemin sonu geldi. Kesinlikle laik sistemi değiştirmek istiyoruz</i>” <span class="text_2">demişti. Türkiye’nin laik, demokratik ve sosyal bir hukuk devleti olduğuna ilişkin temel niteliğinin değiştirilmesini bile gündeme getiren Gül, “hırsızlık yapanlar, yolsuzluk yapanların laiklik zırhına büründüğünü öne sürmüştü.</span></p>
	<p class="block_16"><span class="text_2">Abdullah Gül’ün Cumhuriyet, türban ve laikliğe ilişkin değerlendirmeleri, Cumhuriyetle kavgalı bir Cumhurbaşkanı adayı olduğunu net bir şekilde ortaya koyuyor. Gül, RP Genel Başkan Yardımcısı olduğu dönemde İngiliz </span><span class="text_3">The Guardian</span><span class="text_2"> gazetesinde yayımlanan röportajında:</span></p>
	<p class="block_16"><span class="text_2">“Türkiye’de Cumhuriyetçi dönemin sonu geldi. Kesinlikle laik sistemi değiştirmek istiyoruz” diyor, “</span><span class="text_3">The Guardian</span><span class="text_2">” tarafından “Yeşil Devrimci” ilan ediliyordu.</span></p>
	<p class="block_12">Gül’ün temsil ettiği çevrelerin attığı tohumların nasıl yeşerdiği ise, Ankara’da acı tecrübelerle yaşanmış ancak Danıştay baskınından da ders çıkarılmamıştı.</p>
	<p class="block_12">Gül’ün FP Genel Başkan Yardımcısı olduğu dönemde de gündeme ilişkin değerlendirmeleri Yargıtay Cumhuriyet Başsavcılığımın partinin kapatılmasına ilişkin iddianamesine şöyle yansımıştı:</p>
	<p class="block_12">“Adalet, hukuk, demokrasi, insan hakları, özgürlükler, inanca saygı, eğer bu şeyler ayaklar altına alınmasaydı, bu millet kendi öz yurdunda garip, öz vatanında parya muamelesine tabi tutulur muydu?... Hırsızlık yapanlar, boğazlarına kadar yolsuzluk yapanlar, çetelerle, mafyalarla kol kola gezenler bugün laiklik zırhı içine bürünüp, devletin en itibarlı koltuklarında otururlar mıydı? Sadece okumak istiyorum. Başka bir şey istemiyorum. Sessizce okula gidenler polis zoruyla üniversite kapısından, “Başörtün var, sakalın var” diye atılır mıydı?”</p>
	<p id="id_Toc402768443" class="block_11">İslam’a Aykırı Yasa Kalkacak</p>
	<p class="block_12">Abdullah Gül, 10 Aralık 1995 tarihli Milliyet gazetesinde yayımlanan röportajında da Cumhuriyetin temel nitelikleriyle “barışık” olmadığını ortaya koymuştu. Gül, özellikle değiştirilmesi teklif dahi edilemeyecek “Türkiye’nin laik demokratik sosyal bir hukuk devleti” olduğuna ilişkin ikinci maddesi ile değiştirilmesini yasaklayan maddelerin kaldırılması gerektiğini savunmuştu. Gül’ün öne çıkan değerlendirmeleri şöyleydi:</p>
	<p class="block_12">“Saklanamaz gerçekler var. İslam’ın yalnız ahreti değil, dünyevi düzeni de içerdiği bir gerçektir. Ben bir Müslüman olarak buna inanıyorum.</p>
	<p class="block_12">Türkiye’de geçerli kanunlar arasında, İslam’a aykırı olan da var, olmayan da... Aykırı olanlar baskıdır. Baskı kalkacak. Bu hakkı kullanacağım. Halka bu imkânı vereceğim.</p>
	<p class="block_12">Artık Türkiye’de yasaklarla gitmez. Yani anayasada şu yasak var, bu yasak var diye gitmez. Halk isterse yapılır.</p>
	<p class="block_12">Biz Türkiye’de yasakçı bir zihniyetin olduğuna inanıyoruz. Türkiye’de açık-gizli bir İslam düşmanlığı olduğuna inanıyoruz. Başörtüsü örneğin... İnancından dolayı kimse “discrimination”a (ileri derece ayrımcılık) uğramayacak. Orduya girerken subayların karılarının, kızlarının fotoğrafları isteniyor. Bunları kaldıracağız.</p>
	<p class="block_12">Düzen Türkiye’de İslam’ı caminin içine hapsetti. Biz İslami hayat tarzı olarak görmek istiyoruz.</p>
	<p class="block_12">Türk anayasasının girişinin İngilizcesini yabancıya verecek olursanız utanırsınız.</p>
	<p class="block_12">Faizin doğru olmadığına inanıyoruz. Faizin sıfıra yakın olduğu toplumlar sağlıklı toplumlardır...”</p>
	<p class="block_12">Gül, dünyayı sarsan 68 kuşağından bir isim. Ancak ailesinin ve yetişme tarzının etkisiyle, bu kuşağın muhafazakâr kanadında yer aldı. Henüz 22 günlük evli, çiçeği burnunda bir damatken de, 12 Eylül Askeri darbesini yaşadı. İstanbul, Erenköy’deki evinde ikamet ederken bir sabah, elinde pusulasıyla genç bir üsteğmen kapıyı çaldı. Sancak Harekâtı kapsamında İstanbul’da Metris Askeri Cezaevine gönderilen siyasi tutuklular arasında yer alıyordu. Gül, Özal’ın devreye girmesi ile serbest bırakılıyordu.</p>
	<p class="block_12">Abdullah ile Hayrunnisa Hanımın evliliğinden Ahmet Münir, Kübra ve Mehmet Emre doğuyordu. Askerliğini kısa dönem olarak 1981 yılında Tuzla’da yapan Gül, 1983’de İslam Kalkınma Bankası (İKB)’ndan teklif alıyordu.   1991’e kadar İKB’nin Cidde’deki merkezinde İktisat Uzmanı olarak çalışan Gül 1991’de Uluslararası İktisat dalında doçent oluyordu.</p>
	<p class="block_12">Abdullah Gül, aynı yıl oğlu Ahmet Münir’in sünneti için Kayseri’ye geldiğinde yaşamını değiştirecek bir sürprizle karşılaşıyordu...</p>
	<p id="id_Toc402768444" class="block_11">Başbakanlığı Oğluna Borçlu</p>
	<p class="block_12">1991’de oğlunun sünneti için Cidde’den Kayseri’ye gelen Abdullah Gül, beklemediği bir anda dostlarının ısrarıyla milletvekili oldu. Dört dönem Kayseri Milletvekili seçilen Gül, İsrail, ABD ve İngiliz başkonsolosluklarının denetiminde Recep Tayyip Erdoğan ile birlikte AKP’yi kurdu.</p>
	<p class="block_12">1991’de ANAP Genel Başkanı olduktan sonra kısa bir süre Başbakanlık koltuğuna oturan Mesut Yılmaz erken seçim kararı aldı. RP lideri Erbakan, MHP lideri Alparslan Türkeş ve IDP Genel Başkanı Aykut Edibali ile seçim ittifakı yaptı. 1991’de İslam Kalkınma Bankası’nın Cidde’deki merkezinde iktisat uzmanı olarak çalışan Abdullah Gül, oğlu Ahmet Münir’in sünneti için geldiği Kayseri’de hayatında dönüm noktası olan teklifle karşılaştı.</p>
	<p class="block_12">RP İl Başkanı Şaban Bayrak, Gül’e milletvekilliği adaylığı teklif etti. Başta Recep Tayyip Erdoğan ve Dr. Azmi Ateş olmak üzere İstanbul’daki arkadaşları da Gül’ün aday olmasında ısrar ettiler. İttifak Kayseri’den tulum çıkardı ve 7 milletvekilliği kazanıldı.</p>
	<p class="block_12">Devlet Bakanı Beşir Atalay, Abdullah Gül gibi Siirt göçmeni bir ailenin çocuğuydu. Gül ailesi Siirt’ten göçmek zorunda kaldıklarında Kayseri’ye yerleştirilmiş, Atalay’lar ise Kırıkkale’nin Keskin ilçesi, Armutlu Köyü’ne gönderilmişlerdi.</p>
	<p class="block_12">Kırıkkale Üniversitesi’nin rektörlüğünü de yapan Beşir Atalay, Atatürk ilke ve inkılaplarına karşı hasmane tutumları ve Humeyni yanlısı faaliyetleri sebebiyle YÖK tarafından yapılan soruşturmaların ardından üniversiteyi irticai yapılanmaların beşiği haline getirdiği iddialarıyla 15 Aralık 1997 yılında görevden alındı. Atalay, Humeyni’ye o derece de hayrandı ki, doktora tezinin kapağına bile onun resmini koymuştu.</p>
	<p class="block_12">Atalay hakkında hazırlanan raporda şu bilgiler yer alıyordu:</p>
	<p class="block_12">“Arap Dili ve Edebiyatı bölümlerini oluştururken, Batı Edebiyatı bölümlerine yer vermedi. Üniversitede neredeyse her odayı mescid haline getirdi. Üniversiteyi tarikatçıların merkezi yaptı. Türbanlı öğretim üyelerinin ders vermesine göz yumarken, laik düşüncedeki öğretim üyelerinin çalışmalarına sürekli engel oldu.”</p>
	<p class="block_12">Abdullah Gül, Cumhurbaşkanı adayı olarak tavsiye ettiği Beşir Atalay için şunları söylüyordu:</p>
	<p class="block_12">“Benim yakın arkadaşım. Yanımda olması benim tercihimdir...” Oysa, aynı zamanda akrabası idi. Ama nedense bu gerçeği dile getiremiyordu.</p>
	<p class="block_12">AKP Milletvekili Prof. İrfan Gündüz’ün, Başbakan Abdullah Gül ile 1960’ların sonlarında başlayan bir arkadaşlıkları vardı. İki arkadaşın ilişkisi üniversite yıllarında gelişiyor. MTBB, MSP, Refah Partisi, Fazilet ve-AKP ile devam ediyordu. AKP Milletvekili Prof. İrfan Gündüz İstanbul’da geçen ortak yılları şöyle anlatıyor:</p>
	<p class="block_12">“Abdullah Gül ile Kayseri Büyük Doğu Fikir Kulübü’nde tanıştık. Sonra İstanbul’da devam etti ilişkimiz. İstanbul’da Kayseri Yüksek Tahsil Cemiyeti Başkanı idi, ben de yönetim kurulu üyesiydim. O zamandan kucaklayıcı, mutedil kişiliği ön planda olan bir arkadaşımızdı. Aramızda bir denge unsuruydu.</p>
	<p class="block_12">Abdullah Bey’le çok dünürlük yaptık, az kız istemedik. Mesela Yaşar Karayel’i Abdullah Bey’le ben evlendirdim. 1977’de Recai Kutan’ın Kayseri’de senatör adaylığı kampanyasını Abdullah Gül, Şükrü Karatepe, Talat Yılmaz, Bekir Yıldız ve ben birlikte yürüttük. İlk deneyimimizdi. Abdullah Bey’le beraber girmediğimiz köy kalmadı...”</p>
	<p class="block_12">Gül’ün en yakın arkadaşlarından olan AKP Milletvekili Prof. İrfan Gündüz, 1950’de, Kayseri’nin Yeşilhisar ilçesinde doğdu. Ortaöğrenimini Kayseri İmam Hatip Lisesi’nde tamamladı. İstanbul Yüksek İslam Enstitüsü’nden mezun oldu. Niğde ve Aksaray’da imam hatip Okullarında öğretmenlik yaptıktan sonra İstanbul Yüksek İslam Enstitüsü Tasavvuf Tarihi Asistanlığı’nı kazandı. 1996’da profesör oldu. Birçok tercüme eserleri bulunuyor. 1998’de FP’de Teşkilattan Sorumlu Genel Başkan Yardımcılığı görevini yaptı. Uzak görüşlülüğü ile övündü. Gül’ün ilk turda Cumhurbaşkanı seçileceğini söyledi, ancak yanıldı.</p>
	<p class="block_12">AKP Grup Başkanvekili, İstanbul Milletvekili Prof. Dr. İrfan Gündüz “Tarikatlar kapatılmamalı” diyerek, İskender Paşa Cemaati’ne yakınlığını “Esat Coşan’la baba-oğul gibiydik” diyerek açıklıyordu.</p>
	<p class="block_12">AKP’li Gündüz, “Bir boşluk oluşursa, doldurulur” görüşüyle tarikatların kapatılmasına karşı çıkıyor, zikir ayinlerini ise, insanlığın unutkanlığına karşı ortaya konulan bir metot olarak yorumluyordu.</p>
	<p class="block_12">MTTB 11 Kasım 1967 tarihinde İstanbul’da “Kıbrıs Yürüyüşü” düzenliyordu. Çünkü Kıbrıs’a girmesi Yunanlılarca yasaklanan Rauf Denktaş, gizlice adaya girer ve yakalanarak tutuklanır. Bu olayın ardından ülke genelinde toplantılar, mitingler düzenlenir.</p>
	<p class="block_12">MTTB; İmam Hatip Okulları öğrencilerinin oluşturduğu mehter takımı eşliğinde Taksim’e kadar yürüyor, yol boyunca, “Kahpe Yunan”, “Ordu Kıbrıs’a”, “Zafer Türk’ündür”, “Papaza Ölüm” şeklinde sloganlar atıyorlardı. Hatta “Kılıçla aldık, kalemle verdik”, “İntikamını alacağız”, “Buyuruculuk Türk’ündür” şeklinde dövizlerde taşıyorlardı.</p>
	<p class="block_12">Dün bu davranışları sergileyen MTTB kökenliler bugün İktidara geldiklerinde, Kıbrıs’ı Rumlara vermek için yarış düzenliyor, Denktaş’a saldırmakla kalmayıp, hakaretler yağdırıyorlardı.</p>
	<p class="block_12">Denktaş o günün MTTB’lilerini şöyle uyarıyordu:</p>
	<p class="block_12">“Kıbrıs milli bir davadır. Geçmişte alınmış milli kararlar, Türkiye’de yeni bir hükümet geldi diye sil baştan yapılacak değildir diye düşünüyorum”</p>
	<p class="block_12">İrfan Gündüz, Abdullah Gül’ü övmeye şöyle devam ediyordu:</p>
	<p class="block_12">“Necip Fazıl, Gül’ü çok severdi. ‘Sultan fikir hassa ordusunu Kayseriliden kursa yeridir” derdi. Bir gün Üstad, Abdullah, ben ve bir kaç arkadaş ikindi namazı için Sultanahmet Camii’ne gittik. Ben hem okuyor hem de imamlık yapıyordum. Bu nedenle namazı da bana kıldırdılar. Üstad dışında hepimizin üstünde tiril tiril gömlekler, İspanyol paça pantolonlarımız. Üstad namazdan sonra ellerini havaya kaldırarak, “Şükürler olsun. Bu kubbelerin altı böyle züppelerle dolmadıkça Türkiye’nin kurtuluşu yoktur” dedi...”</p>
	<p class="block_12">Milli Görüş’ün ağır toplarından Yasin Hatipoğlu, Gül’ün milletvekilliği sürecini şöyle anlatıyordu:</p>
	<p class="block_12">“1990 veya 1991’di galiba... Şaban Bayrak arkadaşımızın rahmetli babası Hacı Emmi vardı. Baharat fabrikası sahibi idi. Kayseri’ye gitmiştim, Şaban Bayrak bana, ‘Ağabey Hacı Baba seni bekliyor, karpuz yedirecek’ dedi. Karpuzları kendi bahçesinde yetiştiriyordu. Gittik fabrikaya karpuz yiyoruz. Bir gençle tanıştırdılar. ‘Bu Abdullah Gül... İslam Kalkınma Bankası’nda çalışıyor’ dediler. Sarıldık, öpüştük.</p>
	<p class="block_12">Şaban Bayrak konuyu açtı: ‘Ağabey milletvekilliği için düşünüyoruz, ne dersin?’ dedi. Ben de ‘Gayet güzel dedim’ Sonra buraya getirdiler, Hoca’yla tanıştırdılar. Referans olanlardan, Hoca’ya telkin ve tavsiyelerde bulunanlardan biri de bendim. Abdullah Gül milletvekili oldu ve Abdullah Gül Genel Başkan Yardımcısı oldu, Abdullah Gül Bakan oldu ve Abdullah Gül bu çizgiyi ilk terk edenlerden oldu...”</p>
	<p id="id_Toc402768445" class="block_11">Refah’ın Dışa Açılan Yüzü</p>
	<p class="block_12">Gül, RP’nin ilk kongresinde Genel İdare Kurulu’na girdi. 1993 yılında, RP’nin Dış İlişkilerden Sorumlu Genel Başkan Yardımcılığına getirildi. Kısa bir süre içinde parti içinde parlayan Gül, 1991D1995 tarihleri arasında, TBMM Plan ve Bütçe Komisyonu üyeliğine seçildi. Bu dönemde partisinin yurt dışı tanıtımında çok aktif roller aldı. Avrupa’nın en büyük siyasi platformu olan Avrupa Konseyi Parlamenterler Asamblesi’nde milletvekili olarak Türkiye’yi temsil etti. 1992’de Avrupa Konseyi Parlamenterler Meclisi üyesi oldu. RP’nin dışa açılan yüzü olarak sivrilen Gül, AB üyesi ülkelerin politikacı, diplomat ve aydınlarının ilgi odağı oldu. Gül, 1995’te RP’den ikinci kez milletvekili seçildi.</p>
	<p id="id_Toc402768446" class="block_11">Alternatif Dışişleri Bakanı Ve MAHKÛMİYET</p>
	<p class="block_12">Gül, Erbakan’ın Başbakanlığında kurulan Refah-Yol Hükümeti’nde Devlet Bakanlığı ve Hükümet Sözcülüğü görevine getirildi. TRT ve Türkiye Kalkınma Bankası gibi kurumların yanı sıra KKTC, Türk Cumhuriyetleri ve Yurt Dışı insani Yardımlardan Sorumlu Bakan olan Gül, dış politikadaki gelişmelerle de yakından ilgilendi. Yabancı devlet başkanları, bakan ve diplomatlarıyla hükümet adına yaptığı görüşmelerde, her zaman Erbakan’ın yanında yer aldı. D-8 Projesinin hayata geçmesinde rol aldı. Gül, parti çevrelerinde alternatif Dışişleri Bakanı olarak anıldı.</p>
	<p class="block_12">Abdullah Gül, yazdırdığı kitaplarda kendini böyle övdürürken, gerçeğin hiçte böyle olmadığı ortaya çıkıyordu. Gül, Refahyol Hükümeti döneminde devlet bakanı olarak görev yaptığı dönemde özel harcamalarını kendisine bağlı Türkiye Kalkınma Bankası’na yaptırdığı gerekçesiyle hakkında açılan tazminat davasında mahkûm oldu. Gül hakkındaki karar, yaptığı harcamaların “kişisel ilişkileriyle ilgili olduğu ve görevi gereği olmadığı” gerekçesine dayandırıldı. 1996 yılının parasıyla 1 milyar 652 milyon liranın faiziyle Gül’den alınmasına hükmedildi. Zarar; Gül’den yasal faiziyle birlikte icra yoluyla alınabildi.</p>
	<p class="block_12">Ankara 18. Asliye Hukuk Mahkemesi’nin 1999/216 sayılı esas ve ardından gerekçesi yazılan 1999/618 sayılı kararında şu tespitler yapılıyordu:</p>
	<p class="block_12">“Davalının bankaya yaptırdığı 1 milyar 652 milyon liralık harcamanın görevle ilgisi olmayan şahsi harcama niteliğinde olduğu saptanmıştır. Kişisel ilişkileri ile ilgilidir. Görev gereği değildir. Teftiş Kurulu tarafından tespit edilen bu para davalıdan istenmiştir. Ancak davalı tarafından ödeme yapılmamıştır. Bunun üzerine uyuşmazlık çıkmış ve dava açılmıştır.</p>
	<p class="block_12">Açıklanan olgular, harcamalara ilişkin belgeler, uzman bilirkişi raporları ve tüm dosya içeriği ile doğrulanmıştır. Bu bakımdan davalı bu harcamaların bedelini bizzat kendisi ödemekle yükümlüdür.</p>
	<p class="block_12">Bu nedenle; 1 milyar 652 milyon liranın yüzde 50 yasal faizi ile birlikte davalıdan alınıp davacıya verilmesine karar verilmiştir...” Abdullah Gül, Ankara 18. Asliye Hukuk Mahkemesi’nin bu kararına itiraz etti. Dosya, Yargıtay 4. Hukuk Dairesi’ne geldi. 4. Hukuk Dairesi, 2000/6788 esas, 2000/7375 sayılı kararı ile, 18. Asliye Hukuk Mahkemesi’nin kararını onadı. Ve Gül, Devletin ve milletin parasını icra zoruyla ödemek zorunda kaldı.</p>
	<p id="id_Toc402768447" class="block_11">Kayıp Trilyon Sanığı</p>
	<p class="block_12">Abdullah Gül hakkındaki ilk suçlama, kamuoyunda kayıp trilyon davası olarak bilinen davada geçti. Kapatılan RP’ye 1997 yılında yapılan 1 milyon YTL’lik Hazine yardımının, sahte belgelerle harcanmış gibi gösterildiği iddiasıyla açılan “Kayıp trilyon” davasında, dönemin Genel Başkanı Necmettin Erbakan ile birlikte sanıklar arasında Gül de yer aldı.</p>
	<p class="block_12">AKP’den milletvekili olmasıyla birlikte Gül dokunulmazlık kazanmış oldu. Bu nedenle Abdullah Gül hakkında ceza yargılaması yapılamadı. Ancak aynı dosya kapsamında yargılanan Necmettin Erbakan özel evrakta sahtecilik suçundan 2 yıl 4 ay 10 gün hapis cezası aldı ve siyasi yasaklı hale geldi. Bu nedenle Gül’ün Köşk’e çıkmasıyla dokunulmazlığının kalkıp kalkmayacağı da tartışılan konular arasında bulunuyor. Kimi hukukçular, milletvekili dokunulmazlığının Cumhurbaşkanı için geçerli olmadığını ve Köşk’e çıkan kişi hakkında fezleke olması durumunda yargılanabileceği tezini savunuyor. Abdullah Gül’ün kayıp trilyon davası nedeniyle TBMM’de fezlekesi bulunuyor. Gül’ün cumhurbaşkanı olması durumunda kayıp trilyon davasından yargılanıp yargılanmayacağı gelecek günlerde netleşecek.</p>
	<p class="block_12">28 Şubat sürecinde partisini her platformda cılız bir şekilde savunan veya savunuyor görünen Gül, parti içinde yeni bir kuşağın temsilcileri arasında sayıldı. RP kapatıldıktan sonra arkadaşlarıyla birlikte Fazilet Partisi’ne geçiyor, 18 Nisan 1999 seçimlerinde FP’den milletvekili seçiliyordu.</p>
	<p id="id_Toc402768448" class="block_11">Erbakan’a İlk Bayrağı Açış</p>
	<p class="block_12">FP’nin emanet usulüyle yönetilmesine itiraz edenlerin başında Gül geliyordu. Gül, bu suretle parti yönetiminden Erbakan ve yakın çevresini uzaklaştırmanın hayalini kuruyordu. Gerçi onlar da yavaş yavaş sahadan çekilmek istiyorlardı ya neyse. Fazilet Partisi yönetimini gençleştirmek ve yenileştirmek isteyen güçlü bir eğilim vardı. Parti içinde ‘Yenilikçiler’ olarak nitelenen kuşağın başında İstanbul Büyükşehir Belediye Başkanı R. Tayyip Erdoğan geliyordu. Siirt’te halkı kışkırtmak amacıyla okuduğu bir şiir nedeniyle hapse mahkûm edilen ve siyaset yasağı konulan Erdoğan’ın parti içindeki mücadele arkadaşları Abdullah Gül, Bülent Arınç, Abdullatif Şener, M. Ali Şahin gibi isimlerdi. Gül, Erdoğan, Arınç, Şahin ve Şener’in desteğiyle 14 Mayıs 2000’da yapılan FP 1. Olağan Büyük Kongresi’ne Genel Başkan adayı olarak katılma kararı aldı. Bu karar 30 yıllık Milli Görüş geleneğinde bir ilkti.</p>
	<p class="block_12">Milli Görüş’ün kurmaylarından Yasin Hatipoğlu Gül’ün Milli Görüş’ü ilk terk edenlerden olmasını “üzücü haber” olarak niteliyor ve şunları söylüyordu:</p>
	<p class="block_12">“Abdullah Gül bu çizgiyi ilk terk edenlerden oldu. Ve Abdullah Gül, ‘Haberiniz olsun, siz bunlara alışık olmasanız da ben kongrede genel başkan adayı oluyorum’ anlamında; Hoca’ya ilk üzücü haberi veren oldu...”</p>
	<p class="block_12">Gül yenilikçi harekette sürekli yolu açan hamleleri yaptı ve yerini hep Tayyip’e terk etti. İsyancıların genel başkan adayı oldu. Genel Başkanlığı daha sonra Tayyip’e devretti. Başbakanlığı emaneten devraldı, Tayyip’in milletvekili olmasının ardından makamı Tayyip’e bıraktı. Cumhurbaşkanlığına aday oldu ve çok geçmeden görülecektir ki, burayı da Tayyip’e sunacaktır.</p>
	<p id="id_Toc402768449" class="block_11">Emanetçi Olmayacağım</p>
	<p class="block_12">Emanetçi ve icazetçi olmayacağını, yetki ve sorumluluk alarak iş yapacak genel başkan olacağını vurgulayan Gül, “Büyük bir partide farklı görüşlerde kişiler olması normaldir, ama temel ilkelerde bir ayrım yok. Olayları daha yakından takip eden, olayların daha çok içinde olan ve reel politikaya daha yatkın olan arkadaşlara ‘yenilikçi’ deniyor dışarıda. Öncelikle toplumun güvenini sağlamanız gerekir. Bunun için de çok realist olmanız, değişimi kavramanız gerekir. Bunları yaparken de kendi kimliğinizi muhafaza etmelisiniz” diyordu.</p>
	<p class="block_12">Gül büyük baskılara rağmen aday olduğu kongrede 122 oy farkla kaybetti. Delegelerin yansının oyunu alan Gül, kaybetmişti, ama sonuçlar Kutan için zafer değildi. Gül’ün aldığı oy, parti tabanında yenilikçilerin ne kadar güçlü olduğunu gösteriyordu.</p>
	<p class="block_12">Yavuz Selim tarafından kaleme alınan ve Abdullah Gül övgüsü olan “Gül’ün Adı” adlı kitapta, Gül parti içindeki çalışmalarını şöyle anlatıyordu:</p>
	<p class="block_12">“İşimden istifa ettim, çocuklarımın okullarıyla ilişkilerini kestim ve Türkiye’ye dönüş yaptık. Sonra da kendimi, tamamen geceli gündüzlü parti çalışmalarına verdim. Başka hiçbir işle meşgul olmadım. Kısa bir süre içinde arkadaşlarımın, partideki büyüklerimizin ve tabi ki Erbakan Hocamın dikkatini çektim. Birçok konuda parti sözcüsü olarak konuşmaya başladım. O yıllarda körfez savaşının devamı, ‘Çekiç Güç’ meseleleri vardı. Dış politika çok önemliydi doğrusu. Ben de o konularla ilgili yaptığım konuşmalarla epeyce dikkat çekiyordum. Sonra ilk kongrede Erbakan Hoca’nın ve parti büyüklerimizin teveccühü ile Genel İdare Kurulu Üyeliğine seçildim. Sonra başkanlık divanında görev aldım. Daha sonraki seçimde de bu görevim devam etti.</p>
	<p class="block_12">Bu arada dikkatimi çeken bir şey oldu. İçimize kapanık bir partiydik. Kendi kendimize gelin güvey oluyor, kendi kendimize düşüp kalkıyorduk. Partinin dışındaki çevrelerle ilişkimiz yok gibiydi. Genel Merkez’de Hoca’nın makamına, ayakkabılar çıkartılır, terlikle girilirdi. Kopuktuk... Ama o yıllarda toplum, sosyolojik olarak Refah Partisi’ne çok meyletmişti ve parti yükselen bir trendi yakalamıştı. İstanbul’da yapılan belediye seçimlerinde, altı başkanlığın dördünü kazanmıştık. Bu neticeler, içerde ve dışarıda büyük bir dikkat çekmişti. Ben Dış İlişkilerden sorumlu Genel Başkan Yardımcısı olduğum için, dış dünyanın bizim üzerimizdeki dikkatlerini çok iyi takip edebiliyordum. Yabancı gazeteciler, diplomatlar, birçok kuruluşun temsilcileri akın akın Türkiye’ye geliyordu. Partimizi ve bizleri tanımaya çalışıyordu. Onların da tek kapısı bendim. Görevim de buydu zaten. Günde dört beş heyeti kabul ederdim...”</p>
	<p class="block_16"><span class="text_2">Gül’ün bahsettiği yabancı kuruluşlar, ABD, İngiltere ve İsrail’in Büyükelçilik görevlileri ve İstihbarat elemanlarıydı. 1997 yılında kısa adı ADL olarak bilinen Anti-Defamation Le</span>ague adlı Amerikan Yahudi kurumunun Başkanı Abraham H. Foxman ve ekibi Türkiye’ye geliyordu.</p>
	<p class="block_16">Foxman ve ekibi Ankara’da Abdullah Gül ve Fehim Adak’la görüşüyor, doğrudan Amerikan yönetiminin önemli ve stratejik mesajlarını iletiyorlardı. O günlere kadar Yahudi kuruluşları ve ABD ile İngiliz elçileri arasında yapılan görüşmeler yavaş yavaş gün yüzüne çıkıyor, CIA Ortadoğu Masası Şefleri’nin organizasyonları belirginleşiyordu.</p>
	<p class="block_16">ADL heyetiyle konuşan ve bir zamanlar “Ben Türk değil Arap milliyetçisiyim” diyen Fehim Adak “Yahudi toplumuyla olan diyaloglarının süreceğini” belirtiyordu.</p>
	<p class="block_16">Söz sırası kendine gelen Gül ise adeta döktürüyordu. O görüşmede Gül şunları söylüyordu:</p>
	<p class="block_16">“Türk halkı Yahudi vatandaşlarına karşı hoşgörülü ve dosttur. Anti-Semitik açıklamalar yani Yahudi aleyhtarı konuşmalar kıyıda köşede kalmıştır. Halk arasında yankı bulmamaktadır...”</p>
	<p class="block_16">Gül, Yahudi aleyhtarı konuşmaların kıyıda köşede kaldığını, Yahudilere Erdoğan’ı götürüp, Erdoğan’ın da bu şekilde konuşmasını sağlayarak Yahudilerin ve ABD’lilerin güvenini kazanıyordu.</p>
	<p class="block_16">11 Haziran 2005 tarihli AKP ve Erdoğan’a yakınlığı ile bilinen Vakit gazetesi her yıl verilen ödüllerden birini daha haber yapıyordu. ADL, yani Anti Defamation League’nin Çevik Bir’e verdiği aynı amaçlı ödül için “<i class="calibre4">Yahudilerden üstün hizmet madalyası</i>” başlığını kullanırken, Tayyip için hafif bir kıvırtma yaparak <i class="calibre4">“Musevilerden Cesaret Ödülü</i>” açıklamasında bulu<span class="text_2">nuyorlardı. Gerçekte ADL, bu ödülleri kendilerine üstün hizmet edenlere veriyordu.</span></p>
	<p class="block_12">Tayyip’in ödülü almasını Dışişleri Bakanı Abdullah Gül, Devlet Bakanı Ali Babacan ve Milli Savunma Bakanı Vecdi Gönül izliyordu. Tayyip, ödül alırken şöyle döktürüyordu:</p>
	<p class="block_16"><i class="calibre4">“Musevi düşmanlığı utanç verici bir akıl hastalığının tezahürüdür, katliamla sonuçlanan bir sapkınlıktır, sapıklıktır...</i><b class="calibre3"> </b><span class="text_2">Soykırım, etnik temizlik, ırkçılık, İslam düşmanlığı, Hıristiyan düşmanlığı, yabancı düşmanlığı ve terörizm geçmişten bu güne kadar devam edegelen aynı kötülüğün farklı yüzleridir... Başka dinlere hoşgörü göstermek bize Peygamberimizin mirasıdır... </span><i class="calibre4">Musevi düşmanlığının Türkiye’de yeri yok...</i>”</p>
	<p class="block_12">Oysa Meclis Başkanı AKP Manisa Milletvekili Bülent Arınç, 3 Kasım 2002 seçimleri öncesi “Şeref Madalyalarımız” dediği konuşmalarında Yahudiler için şöyle diyordu:</p>
	<p class="block_12">“...Şöyle bir hadisi şerif var, Müslümanlarla Yahudiler harp etmedikçe kıyamet kopmayacaktır. Bu harpte Müslümanlar galip gelecektir, öylesine galibiyet ki, Yahudiler taşların ve ağaçların arkasına saklanacak, ağaçlar haber verecektir, “Ey Müslüman arkama Yahudi saklandı gel onu öldür” diyeceklerdir”.</p>
	<p class="block_12">Gül’ün Arınç’la düşüncelerinin ayrıldığı başka konular da oluyordu. Abdullah Gül çok koyu bir Hülya Avşar hayranı. 17 Kasım 2002 tarihli Vatan Gazetesi’ne göre, Hülya Avşar’ı beğeniyor, ancak bunu bir kez açıkça söylediği için Milli Görüş camiasından aldığı tepkiler nedeniyle bunu tekrarlamaktan kaçınıyor. Oysa Bülent Arınç, Tekirdağ-Malkara’da yaptığı konuşmada Hülya Avşar için “Fettan bir kadın her önüne gelenle düşüp kalkıyor” diyordu.</p>
	<p class="block_12">Abdullah Gül sayısını hatırlayamadığı kadar “hacı” olduğunu anlatırken, kendisine Bili Clinton’u ve Tony Blair’i örnek aldığını söylüyordu.</p>
	<p id="id_Toc402768450" class="block_11">Tayyip’i Yahudiler İle Buluşturdu</p>
	<p class="block_12">Gazeteci Sabahattin Önkibar, ADL Başkanı Yahudi Abraham Foxman ile Tayyip Erdoğan’ın ilk buluşmasını anlatıyordu. Bu buluşmada Gül’ün rolü tüm çıplaklığıyla görülüyordu. Önkibar, köşesinde bu ilginç görüşmeyi “Sürpriz randevu” başlığı ile veriyordu.</p>
	<p class="block_12">“Adı: Anti Defamation League. Kısa adı ADL olan bu kuruluş Museviler’in bütün dünya tarafından bilinen en etkin örgütü. Merkezi ABD’de olan ve Kongre ile Beyaz Saray’daki etkili ile de bilinen örgütün kuruluş gerekçesi, Yahudiler’e karşı yapılan hakaret ve karalama kampanyalarına karşı çıkmak. Kuruluş ya da örgütün son dönemlerdeki ilgi alanlarından biri de radikal İslami hareketler. Bu bağlamda Türkiye ile de ilgililer ve bizdeki radikal İslami çevreleri yakından izliyorlar.</p>
	<p class="block_12">Türk Cumhurbaşkanı ve başbakanların, ABD seyahatlerinde üst düzey sorumluları ile mutlaka görüştükleri bu Musevi kuruluş, aynı zamanda Türkiye’nin ABD’deki Rum ve Ermeni lobilerine karşı en etkili silahı ya da yoldaşı. İşte ABD yönetiminin dışında, finans ve medya dünyasında da büyük ağırlığı olan bu dünya Musevi örgütünün başkanı Abraham Foxman birkaç gündür İstanbul’da. Foxman emin olduğum bir kaynaktan dinlediğime göre Recep Tayyip Erdoğan’la görüşme için ülkemize gelmiş.”</p>
	<p class="block_12">Erdoğan, Abraham Foxman’dan alınan randevuya rağmen, görüşmekten çekiniyordu. Gül ise kendisini ikna için epeyce ter döküyordu:</p>
	<p class="block_12">“ABD’li Musevi önder gelmiş gelmesine de, randevusu olmasına rağmen Tayyip Bey’le başlangıçta görüşmemiş. Bunun üzerine Abraham Foxman’ın Erdoğan’la olan randevusuna aracılık eden kamuoyunun tanıdığı iki isim telaşlanıp soluğu Abdullah Gül’de almış ve misafirin ehemmiyetini anlatarak Tayyip Bey’i görüşmeye ikna etmesini istemiş. ADL’nin gücü ve önemini bakanlık günlerinden de bilen Abdullah Gül, dinlediğime göre Erdoğan’ı hemen aramış ve Foxman’la görüşmenin önemini anlatmış. Tayyip’ten cevap: “Abdullah Bey, bu insanların ehemmiyetini biliyorum, ancak ya buluşma basına sızar ve görüşmemiz duyulursa ben ne yaparım? Hoca’nın taifesi ruhumu şeytana satmakla itham etmez mi beni?”</p>
	<p class="block_12">ADL için Erdoğan nezdinde arabuluculuk yapan Abdullah Gül’ün cevabı ise, bu tür görüşmelerle ilgili nasıl bir yaklaşımı olduğu konusunda ilginç ipuçları veriyorduk</p>
	<p class="block_12">“...Gül’den cevap: “Doğru böyle bir risk var, ama görüşme gizli tutulur. Çok çok duyulursa, yalanlar kabul etmeyiz. Bu buluşma dışarıya vereceği mesajlar anlamında fevkalade önemli.”</p>
	<p class="block_12">Erdoğan: “Evet öyle, ama açıkçası yanlış yorumlanır diye ürküyorum. Adam hala İstanbul’da mı?”</p>
	<p class="block_12">Gül: “Evet, haber bekliyor.”</p>
	<p class="block_12">Erdoğan: “Tamam o zaman görüşelim, ama çok gizli tutmalıyız. Ayrıca merak ediyorum, bu adamlar neden ısrarla görüşmek istiyor.”</p>
	<p id="id_Toc402768451" class="block_19">Buluşma Gerçekleşiyor</p>
	<p class="block_12">“Ve buluşma gerçekleşmiş... Dinlediğime göre Musevi lider, Tayyip Erdoğan’ı bir süredir ilgi ile izlediklerini söylemiş ve dahası, Türk toplumunda var olan popülaritesini de biliyorlarmış. Ziyaret sebebi ise Erdoğan’ı yakından tanımak ve görüşlerini birebir dinlemekmiş. Abraham Foxman konuşma boyunca birkaç kez “Türkiye bizim için çok önemli, yarınında yönetimde söz sahibi olacaklar la dostluk çerçevesinde ilgileniyoruz” demiş. ADL Başkanı bölgeye ve Türkiye’ye tatil amacı ile geldiğini ve bu vesile ile de kanaat depolamak istediğini ifade etmiş.”</p>
	<p class="block_12">Foxman, “kanaat depolamak” için yaptığı bu görüşmede, aslında tahmin edilmesi hiç de zor olmayan konularda sorular yöneltiyordu Erdoğan’a.</p>
	<p class="block_12">“Buluşmada Tayyip Erdoğan’ın radikal İslamcı gruplara ve Yahudiler’e bakışı, özellikle gündeme gelmiş. Buna ilaveten Orta Doğu ve İsrail’le ilgili kanaatler de bir bir not edilmiş. Türkiye ile İsrail arasında varolan savunma işbirliğinden İran’a kadar pek çok hassas konuya da girilmiş. İki saati aşan konuşma ekonomiden jeopolitiğe beyin fırtınası hüviyetli bir ufuk turu olmuş.”</p>
	<p class="block_12">Abdullah Gül’ün Yahudilerle bu denli içli dışlı olmasında etkin olan isimlerden biri de Ahmet Ertegün’dü. Ertegün’ün Özbekler Tekkesine gömülmesi sırasında ve cenazesinde en çok yorulan isimlerin başında Abdullah Gül geliyordu. Gül, Ertegün’ün tabutunu sırtında taşıyordu.</p>
	<p class="block_12">Yalçın Küçük, Gül’ün eşi için, “İbrani” dediğinde elektriğe tutulmuş bir Toy gibi çırpınıyor, hemen kâğıda kaleme sarılıp mektup yazıyordu. Keza Sabri Ülker’de Yahudiliği konusunda Küçük’e mektup yazanların başında geliyordu. Oysa mahkemeye gitseler mahkeme kararı ile soy durumları kesinleşecekti.</p>
	<p class="block_12">Gelin Yalçın Küçük’e hak vermeyin... Ahmet Ertegün’ün tam ismi; Ahmet Münir Ertegün’dü. Gül’ün oğlunun ismi ise; Ahmet Münir’di. Ahmet Ertegün’ün annesinin adı Hayrunnisa iken Gül’ün eşinin adı da Hayrunnisa’ydı. Tesadüftür, tesadüf!!!??), Ahmet Ertegün’ün eşinin adı Mica idi ve kendisi Hristiyandı. Ahmet Ertegün ABD vatandaşı ve ABD derin devletinin en önemli isimlerindendi.</p>
	<p id="id_Toc402768452" class="block_11">Washington Çıkarması</p>
	<p class="block_12">Abdullah Gül’ün 18 Şubat 1997 tarihinde ABD’yi ziyaret edeceği adeta görücüye çıkacağı planlanıyordu. Görüşmelerin büyük çoğunluğu Yahudi kuruluşları ile yine Amerika’yı yöneten Yahudi kontrolünde olan kurumlarla geçecekti.</p>
	<p class="block_12">Nasuhi Güngör tarafından kaleme alınan ve Erdoğan ve Gül’ün ABD ve Yahudilerle olan ilişkilerini anlatan “Yenilikçi Hareket” adlı kitabın 111. sayfasında yer alan ve Gül’e daha sonra “Yenilikçilerin önde gelen ismi” olma kapısını açan bu geziye biraz daha yakından bakalım:</p>
	<p class="block_12">“Devlet Bakanı Gül ve beraberindekilerin Washington çıkarmasına büyük ilgi vardı. Abdullah Gül ve beraberindeki heyet ilk olarak Washington’da düzenlenen Türk-Amerikan İş Konseyi’nin yıllık toplantısına katılarak açılışı yaptı. Dört bakan ve üst düzeyde birçok Türk ve Amerikalı yetkili, siyasetçi ve işadamlarının katıldığı toplantıya rağbet oldukça fazlaydı.</p>
	<p class="block_12">Gül, Amerika’daki temaslarında önemli mesajlar veriyordu: “ABD ile ilişkilere önem veriyoruz. Gizli ambargo kalkmalı. Demokrasi ve laiklik önemli. Sincan’ı büyütmeyin. Her şeyden önce Avrupalıyız. İran komşumuz. Kıbrıs’a yeni yaklaşım gerekli. Refah’ı söyledikleri ile değil yaptıkları ile değerlendirin. NATO konusunda tavrımız açık.”</p>
	<p class="block_12">Gül ilk olarak ABD’nin eski Ankara Büyükelçisi Richard Barkley’ı kabul ederek bir süre görüştü. Türk lobi şirketlerinin seçiminde etkili olan Cumhuriyetçi Barkley ile Gül’ün Türk-Amerikan ilişkilerini gözden geçirdiği ve ortak strateji üzerinde görüş alışverişinde bulunduğu bildirildi.</p>
	<p class="block_12">Türk Büyükelçiliğinde gerçekleştirilen ve ABD Dışişleri Bakanlığı’ndan Güney Avrupa Dairesi Direktörü Carey Cavanaugh, Pentagon’dan General Carlos ve diğer üst düzey yetkililerin yer almamasına rağmen gerçekleştirilen görüşmede Kıbrıs ve silah ambargosu konuları gündeme gelmişti.</p>
	<p id="id_Toc402768453" class="block_11">Gül Carnegie’de</p>
	<p class="block_12">Carnegie Vakfı, CIA’nın bir kolu gibi çalışıyor, Başkanlığını ise Yahudi ve Mason Morton Abramowitz yürütüyordu. Abramowitz CIA’nın Ortadoğu Masası Şefi ve 1996 yılında C1A başkan adayıydı. Fetullah Gülen 8 Şubat 1998 günü Vatikan’a hareket ederken, Papa ile buluşmasını Abramowitz’in sağladığını şu sözleri ile açıklıyordu:</p>
	<p class="block_12">“Birkaç ay önce Abramowitz cenaplarının yardımıyla bu buluşma gerçekleşti” diyordu. İsrail. İngiltere ve ABD, siyasi grup olarak AKP’yi, tarikat olarak Nurcuları ve Gülen Cemaatini tercih ediyorlardı.</p>
	<p class="block_12">Abdullah Gül, ABD’nin önde gelen strateji kuruluşlarından Carnegie Endowment of International Peace’de bir konuşma yaparak Amerikalıların sorularını da cevapladı. Basına kapalı olan toplantıda Gül RP’yi anlatmıştı.</p>
	<p class="block_12">Eski Ankara Büyükelçisi Morton Abramowitz’in başkanlığındaki bu kuruluştaki toplantıda Gül’ün konuşması hayli beğeni toplamıştı. Abdullah Gül için “Geleceği parlak ve takıntıları olmayan modern bir isim” tanımlaması yapılıyordu.</p>
	<p class="block_12">İsrail konusundaki görüşleri bir hayli “cesur”du Gül’ün. Bu ülkeyle Türkiye’nin önemli ortak noktaları olduğunu, RP’nin de buna karşı olmadığını söyledi.</p>
	<p id="id_Toc402768454" class="block_11">ABD Laikliği İstiyoruz</p>
	<p class="block_12">Gül, Amerikalı gazeteciler ile bir sabah kahvaltısı yaptı. Türk gazetecilerin alınmadığı toplantıda gündeme gelen konular şunlar oldu: Sincan olayları ve ordunun muhtemel müdahalesi, İran’la ilişkiler ve doğalgaz petrol anlaşması, laiklik, NATO’nun genişlemesi ve Türkiye’nin veto tehdidi, Kıbrıs konusundaki gelişmeler. Gül, hükümetinin laiklik anlayışının ABD’nin vurguladığı laiklik anlayışıyla paralel olduğunu vurguladı.</p>
	<p class="block_12">Washington Post Gazetesi’nin yayın kurulu ile de görüşen Gül, Türkiye’nin bir Avrupa ülkesi olduğunu söyledi. Gül, Dışişleri Bakanı Vekili ve Yardımcısı Peter Tarnoff ile de bir araya geldi. Görüşmenin detaylarını açıklayan Gül, “Bakan Yardımcısı ile daha ziyade askeri ve güvenlik konularını görüştük. ABD tarafından uygulanan gizli silah ambargosu üzerinde durduk. Bunun kalkması gerektiğini belirttik. Firkateynler konusu gündeme geldi.” dedi.</p>
	<p class="block_12">Helikopter ve firkateynlerin teslimi için ABD’nin söz verdiğini açıklayan Gül, toplantı esnasında insan hakları konusunun gündeme gelmediğini söyledi.</p>
	<p class="block_12">Turkish Daily News’in yemeğinde de konuşan Gül, geçen altı aylık hükümetleri süresinde her iki tarafın da ilişkiden duyduğu memnuniyeti ifade ettiğini söyledi.</p>
	<p class="block_12">Abdullah Gül’ün sık sık muhatap olduğu konulardan biri Sincan ve ertesinde gelişen olaylar ile ilgili oldu. Gül tankların Sincan’da yürümesini “Basit bir eğitim programı gereği olarak” değerlendirdi.</p>
	<p class="block_12">Gül, yoğun bir görüşme trafiği yürütüyordu. Amerikan Müslüman Konseyi üyeleri ile bir görüşme yaptıktan sonra, Senato Pro-Tempore Başkanı Senatör Strom Thurmond ile bir araya geldi. Ayrıca Washington Times Gazetesi yetkilileri ile de görüştü.</p>
	<p id="id_Toc402768455" class="block_11">Gül, Gizli Dünya Devleti’nde</p>
	<p class="block_12">Ve Abdullah Gül temaslarını, eğer bir dünya devleti varsa, bunun en azından zihinsel merkezi olan CFR ile, yani Council of Foreign Relations ile tamamladı. Bu görüşmenin önemini Fehmi Koru köşesinde şöyle değerlendiriyordu:</p>
	<p class="block_12">“Aslında, Washington da, Refah Partisi’nin iktidar olmasına, bazılarının sandığı kadar ters bakmıyor. Washington’un esas hazzetmediği Refah-Yol’un öteki ortağı Tansu Çiller’e duyulan kızgınlığın temelinde “Refah’ı iktidara getirmek” yattığı çoktan unutulmuş; ama kızgınlık orada duruyor... Devlet Bakanı Abdullah Gül’e gösterilen Refah’ı anlamaya yönelik üst düzey ilgi, yönetimin tavrını dışa vuruyor zaten; ancak New York’ta siyasiler kadar bile bir tutukluk yok... Devlet Bakanı Gül’ün Amerika’nın finans başkentinde yapacağı temaslar, hükümetin ekonomik politikalarını anlatmaya yönelik olacak.”</p>
	<p class="block_12">Dünyanın en etkili düşünce üretim merkezi olarak bilinen “Council on Foreign Relations’in bir sıfatı da “dünya hükümeti”dir. Gerçekten de, CFR ve doğumuna izin verdiği Trilateral Commission ve Bilderberg gibi örgütler, dünya sınırlarına aldırmaksızın faaliyet göstermekteler. İkinci Dünya Savaşı sonrasında, San Fransisco Konferansı’nı toplayarak Birleşmiş Milletler’i oluşturduğu, ardından Dünya Bankası ile Uluslararası Para Fonu’nun kuruluş kararları alınan Bretton Woods anlaşmasını kotardığı günden beri, CFR, dünyanın en güçlü siyasi örgütü. Rockefeller ailesinin ağırlığı hissedilen, iş ve finans çevrelerinin etkisindeki bu kuruluş, dünyadaki gelişmeleri doğrudan veya dolaylı olarak belirleyebiliyor... CFR’nin ve yandaşlarının reddettikleri bir iddia, bu kuruluşun “tek bir dünya devleti” peşinde koştuklarıdır. Belli çıkar çevrelerine hizmet edecek, sömürü ve yağma üzerine kurulu bir devlet... BM’nin kuruluşuna o hülyayı gerçekleştirme yolunda bir adım olarak bakanlar çıktı. Şimdi de, Amerika’nın güdümünde oluşan “Yeni Dünya Düzeni’nin bir CFR projesi olduğu iddiası var. Bu örgütün 1930’lara kadar uzanan yayınlarına göz gezdirildiğinde, “tek dünya” ve “tek devlet” gibi kavramlarla sıkça karşılaşılıyor gerçekten.</p>
	<p class="block_12">Bu açıdan, Abdullah Gül’ün, CFR’nin kapalı kapıları arkasında vereceği mesaj çok önemli. CFR, her yönden, New York’un hassasiyet ve önceliklerini yansıtan bir örgüt. Dünyayı tek dürbünün merceğinden görmek bile finans-kapitalin yapısın uygun. Oluşmasına katkıda bulundukları yeni global sistem, çok çıkarcı, sömürücü, katılımcılığı öldüren, hak ve özgürlüklere aldırmayan bir düzen de olabilir pekâlâ; İslam Dünyası’nı dışlayarak çaresizliğe de itebilir... Dünyayı ateşe verecek köklü altüst oluşlar, finans-kapitalin çıkarına uygunsa, bunu neden göze almasınlar? Oysa, ikna yoluyla, daha katılımcı, eşitlikçi, adaletli ve herkesin çıkarına bir dünyaya da geçit verebilir yeni düzen.”</p>
	<p class="block_12">Gül’ün “gizli dünya devleti” ziyareti böyleydi. Ancak Abdullah Gül, bu ziyaretini daha sonra da tekrarladı. TBMM Dışişleri Komisyonu ile birlikte 2001 Nisan ayında ABD’ye yaptığı ziyarette, ilk duraklarından birisi CFR oldu. Bu kez “Yenilikçi hareketin liderleri”nden birisi olarak orada konuşma yaptı. Ayrıca eski Ankara Büyükelçisi ve şimdiki ABD Dışişleri Bakan Yardımcısı Marc Grossman’la da bir görüşmede bulundu.</p>
	<p id="id_Toc402768456" class="block_11">Yahudi Komitesi Ve Gül</p>
	<p class="block_12">Abdullah Gül, Amerika’da en etkin kuruluşlardan sayılan Amerikan Yahudi Komitesi ile de bir araya geldi. Gül, 24 Şubat 1997’de ABD’de Türk Büyükelçiliği’nde American Jewish Comittee ile yaptığı bu görüşmede “Yahudilerin en rahat olduğu ülke Türkiye” açıklamasını yapıyordu.</p>
	<p class="block_12">Abdullah Gül’ün gezisinde birbirinden önemli temasları vardı. ABD Başkanı’nın Güvenlik Başdanışmanı Yahudi asıllı Sandy Berger, ABD Savunma Bakanı Yardımcısı Jan Laudal ve Dışişleri Bakanı Yardımcısı Peter Tarnoff ile görüştü.</p>
	<p class="block_12">Gül’ün bu gezisinde ABD’nin finans çevreleriyle de sıcak ilişki kurduğu basına yansıdı. Gül, New York Borsa Başkan Yardımcısı George Ugeux ve ABD’nin önde gelen finans kurumları Lehman Brothers ve Meryll Lynch ve Bear Sterns isimli yatırım bankasının yetkilileri ile Türkiye’deki özelleştirme ihalelerini ve enerji sektöründeki yatırımları konuştu.</p>
	<p class="block_12">Gül, artık ABD’nin en yakından tanıdığı RP’li olmuştu. Bu sıcak diyaloglar, Refah-Yol Hükümeti düştükten sonra, özellikle de Gül, Yenilikçi harekete öncülük ettiğinde devam edecekti.</p>
	<p class="block_12">Ama Gül’ün yer aldığı ya da davet edildiği görüşmeler sadece bunlarla da sınırlı değildi.</p>
	<p class="block_12">Abdullah Gül’ün aldığı pek çok davet arasında bir tanesi gerçekten büyük önem taşıyordu. Gül, 1997’nin Ağustos ayında İskoçya’da yapılan “Three Lateral Comission” toplantılarına yapılan davet üzerine devlet bakanı sıfatıyla katılacaktı. TLC toplantıları masonik bir örgütlenme olarak tanınıyor, fakat hakkındaki bilgiler son derece sınırlı kalıyordu. Hiyerarşik olarak, Bilderberg toplantılarının bir üstünde yer alıyor. Ancak hükümet düşünce Abdullah Gül bu önemli toplantıya katılamadı.</p>
	<p id="id_Toc402768457" class="block_11">Gül ve Derin Amerika</p>
	<p class="block_12">Nasuhi Güngör, Gül’ün USIP’in düzenlediği toplantıya katılmasını haber yaptığında hem Gül’den, hem de danışmanı Murat Mercan’dan tepki aldığını anlatıyor, “Yenilikçi Hareket” kitabında bu geziyi şöyle aktarıyordu:</p>
	<p class="block_12">“Gül, bu önemli toplantıya gidemedi, ama en az onun kadar önemli bir başka toplantıya Türkiye’den katılanlar arasında yer alıyordu. Bu kez adres USIP’ti (Abdullah Gül’ün, Amerika’nın en önemli kuruluşlarından olan United States Institute of Peace (Birleşik Devletler Barış Enstitüsü) ile olan teması, ilk kez Yeni Şafak’ta benim imzamla yayınlanınca, 7 Kasım 1997’de, hem kendisinden hem de danışmanı Doç. Dr. Murat Mercan’dan olumsuz tepkiler aldım. İkisinin de tepkileri görüşmenin varlığı ile ilgili değil, görüşmenin yansıtılma biçimi üzerinde oldu.)</p>
	<p class="block_12">Toplantının Abdullah Gül açısından son derece önemli bir yanı vardı. RP’li kimliğinden bağımsız olarak ve partinin bilgisi olmadan katıldığı en üst düzeydeki bu temas Gül için adeta yeni bir başlangıçtı.</p>
	<p class="block_12">USIP konusunda ayrıntılı bilgiye geçmeden önce, bu kuruluşun Londra’da düzenlediği toplantıya dönelim. 1997 Kasım’ındaki toplantının Abdullah Gül dışında aslında oldukça dikkat çekici katılımcıları vardı. Örneğin, kısa zaman içinde Erbakan’a karşı yürütülen muhalefet içinde önemli bir yer tutan dönemin MÜSİAD Başkanı Erol Yarar da toplantıya katılmıştı. Yarar’ın ismi, Yenilikçi hareket içinde kısa bir süre için lider adayları arasında geçti. Ancak o da 312. maddeden “dur” ihtarı alınca sessizce geriye çekildi. Ancak Erbakan’ın bizzat geliştirdiği projeler arasında yer alan MÜSİAD, kısa zaman içinde Yenilikçi hareketi destekleyenler arasında yerini aldı.</p>
	<p class="block_12">USIP toplantısında Türkiye’den dönemin ANAP Milletvekili İlhan Kesici ve DYP milletvekili Ayfer Yılmaz gibi isimler de vardı. Davetli olan TBMM Başkanı Hikmet Çetin ise görevine yeni seçildiği için gidememişti. Ancak Türkiye açısından tanıdık olanlar, sadece bu isimlerle sınırlı değildi. Amerikan Dışişleri Bakanlığı Dış Hizmetler Genel Direktörü Mark Grossman ve Morton Abramowitz. Her iki ismin dikkat çekici ortak özelliği, Türkiye’de büyükelçisi olarak görev yapmalarıydı. İkisinin de Yahudi olduğunu hatırlatmak yerinde olur sanıyoruz.</p>
	<p class="block_12">Toplantının diğer önemli katılımcıları arasında, ABD Hava Kuvvetleri’nden General Richard Solomon, Savunma Bakanı Danışmanı Walter Slocombe, George Mason Üniversitesi öğretim üyesi Martin Lipsit ve ABD İsrail Halkla İlişkiler Komitesi (AIPAC) Başkan yardımcısı Harriet Zimmerman.</p>
	<p class="block_12">Londra’daki toplantının muhtevası, genel olarak Türkiye-ABD ve Orta Doğu ekseninde gerçekleşti. Kapatılan RP’nin durumu değerlendirildi. Bunun için de ülkelerinde “liderlik kumaşı taşıyan” isimler kendi ülkeleri hakkında değerlendirmelerde ve konuşmalarda bulundular...</p>
	<p class="block_12">USIP toplantısının yapıldığı sıralarda ilginç bir rastlantı vardı. Tayyip Erdoğan da aynı günlerde Londra’da bulunuyordu. Ancak kendisi bu toplantının en azından resmi katılımcıları arasında yer almıyordu.</p>
	<p class="block_12">Merkez de Amerika’nın en etkili Yahudilerinin bulunduğu USIP, deyim yerindeyse tam anlamıyla bir “derin” Amerika.</p>
	<p class="block_12">Statüsü ise bir hayli ilginç. Beyaz Saray’ın Ulusal Güvenlik Örgütü olan NSA ile aynı statüde kabul ediliyor. Ancak zaman zaman USIP’ın oluşturduğu konseptler öncelikle ele alınabiliyor.</p>
	<p class="block_12">Gerek CIA ile gerekse de Pentagon ile sürekli diyalog halinde bulunan USIP, bir anlamda, “emekli” olan ama “emek” harcamaya devam edenlerin barındığı bir merkez durumunda. Üyeleri arasında üst düzey askerler, diplomatlar, bilim adamları ve araştırmacılar bulunuyor.</p>
	<p class="block_12">USIP’ın uluslararası düzeyde ilgilendiği en önemli konular arasında ilk sırada, İsrail’in varlığı ve güvenliği geliyor. Ancak bu güvenlik meselesi çok boyutlu olarak ele almıyor. Askeri, siyasi ve ekonomik açılardan güvenlik konseptleri belirleyen USIP için, düzenlediği toplantılarda bu konular öncelikli olarak ele alınıyor.</p>
	<p class="block_12">Türkiye gibi Müslüman ülkelerdeki gelişmeler ise ayrı bir duyarlılıkla izleniyor ve toplantıların katılımcılarına İsrail’le ilişkiler konusundaki görüşleri soruluyor. Daha açık bir ifadeyle öğrenilmek istenen şu: “Türkiye’de iktidar olma ihtimali bulunan adayların, İsrail ve Orta Doğu politikalarını ortaya koymaları”.</p>
	<p class="block_12">USIP; ABD’nin resmi hiyerarşisinde 1984’den beri yer alıyor. Kuruluşunun yöneticilerini Başkan seçiyor ve Senato’nun onayına sunuyor. Yıllık bütçesi 10 milyon doları aşan kuruluşun yönetim kurulu her zaman Yahudi ağırlıklı isimlerden oluşuyor.</p>
	<p class="block_12">USIP konusundaki bir başka önemli bir not Cengiz Çandar’la ilgili. Yenilikçi hareketin hararetli savunucularından Yeni Şafak yazarı Cengiz Çandar, USIP’ta bir dönem çalışanlar arasında yer alıyor. Ekim 1999 ile Haziran 2000 tarihleri arasında demokrasi ve İslam konuları ağırlıklı olmak üzere çalışmalar yaptı...”</p>
	<p id="id_Toc402768458" class="block_11">Geleneğe Karşı İlk: Aday</p>
	<p class="block_12">Abdullah Gül, bu uzun görüşmeler zincirinin ardından zaman içinde Yenilikçi hareketin Erdoğan’dan sonraki ikinci ismi oldu. Erdoğan’ın yasağı süresince Gül, hareketin liderliğini yaptı.</p>
	<p class="block_12">Fazilet Partisi’nin tartışmalı kongresine Abdullah Gül, Recai Kutan’ın karşısına genel başkan adayı olarak girdi. Bu gelişme kimse için sürpriz olmamıştı. Hareketin diğer önemli isimleri, Bülent Arınç, Abdüllatif Şener ve yasaklı olduğu için Tayyip Erdoğan. Gül’ün adaylığı üzerinde anlaşmışlardı.</p>
	<p class="block_16"><span class="text_2">Gül’ün adaylığını çok önceden haber verenler de vardı. CIA’nın yayımlattığı ünlü gazete Christian Science Monitör (CSM) bunlardan birisiydi. CSM, RP’nin kapatılmasını konu edindiği 20 Ocak 1998 tarihli yorumunda Gül için </span>“<i class="calibre4">Gül, RP’nin lider adaylarından ılımlı bir isim</i>” <span class="text_2">olarak bahsetti. CSM’nin Ankara muhabiri Scott Peterson’un kaleme aldığı yorumda Gül’ün görüşlerine geniş yer verdikten sonra şu değerlendirme yapıldı: “Partisindeki bazı katı isimler onlarca yıllık laik düzeni değiştirme çağrısı yaparken Abdullah Gül, mini etekle başörtüsünün el ele yürümesinden söz ediyor, partisinin İslami giyimi, eğitimi ya da hukuku zorla getirmek istemediğini söylüyor.”</span></p>
	<p id="id_Toc402768459" class="block_11">Abdullah Gül’ün Gizli İşleri</p>
	<p class="block_12">Abdullah Gül denince insanın aklına, hemen İngiltere, İsrail ve ABD’lilerle gizli görüşmeler yapan bir isim geliyordu. Gazeteci Hasan Demir, Yeniçağ Gazetesi’nin 26 Nisan 2007 tarihli sayısında “Abdullah Gül’ün Gizli İşleri” başlığı altında şunları yazıyordu:</p>
	<p class="block_12">“Sayın Gül’ün Cumhurbaşkanlığı’na aday gösterilmesi konusunda yazmayı hiç düşünmüyordum.</p>
	<p class="block_12">Çünkü Gül benim için Irak’ın kuzeyinde Mehmetçiğin başına çuval geçirildiğinde ABD’yi, “Büyük devletler özür dilemez ki” diye savunan ve Peşmerge önderliğinde Telafer’de Amerikan güçleri Türkmen katliamı başlattığında, “Orada Türkmenlere yönelik bir şey yok, Felluce’den kaçan teröristler Telafer’e sığınmış, operasyon Türkmenlere değil!” demiş, diyebilmiş biriydi...”</p>
	<p class="block_12">Abdullah Gül bu sözleri söylemekle kalmamış, o zor günlerde Kayseri’ye gitmiş eski milletvekili Şaban Bayrak’ın kızının nişanında eğlenebilmişti. Neyse biz yine dönelim Hasan Demirin anlatımlarına:</p>
	<p class="block_12">“...Gelin görün ki, Erdoğan tarafından Gül’ün adı telaffuz edileli beri ülkede öyle bir hava estirildi ki sanki Türkiye bütün borçlarını sıfırladı, nükleer güce kavuştu, PKK kendini tasfiye etti ve işsizlik sıfırlandı gibi bir manzara çıktı ortaya.</p>
	<p class="block_12">Türkiye’de bir “zafer havasıdır esip gitmekte. Bu haller bize tarihimize “17 Aralık Zirvesi” diye geçen bir hadiseyi hatırlatıyor.</p>
	<p class="block_17">Yıl 2004.</p>
	<p class="block_12">AB, “Gümrük Birliği Ek Protokolü’nü Kıbrıs Rum Kesimini de içine alacak şekilde imzalarsa” diyordu, “Türkiye ile müzakerelerin açılmasına başlayabiliriz!” Bir gün sonra 18 Aralık’ta Ankara’ya dönen Erdoğan, Esenboğa yolu üzerinde kilometrelerce uzunlukta bir konvoyla karşılanıyor, Kızılay’da güpegündüz havai fişek gösterileri yapılıyordu.</p>
	<p class="block_12">Peki ya sonuç?</p>
	<p class="block_12">Sonuç AB ile ilişkilerimizin geldiği işte bugünkü perişanlık.</p>
	<p class="block_6"> </p>
	<p class="block_12">Tarih, 24 Mayıs 2003.</p>
	<p class="block_12">Dışişleri Bakanlığı binasındayız.</p>
	<p class="block_12">Abdullah Gül, Vatan Gazetesi Yazarı Sedat Sertoğlu’na bakınız neler söylüyor:</p>
	<p class="block_12">“Ben bu gezileri yapmadan önce, şimdi senin oturduğun koltukta (eliyle koltuğa vurarak) ABD Dışişleri Bakanı Powell oturuyordu. Onunla 2 sayfalık 9 maddelik bir plan üzerinde anlaştık. Ama ben her yaptığımı kalkıp anlatamam ki...”</p>
	<p class="block_12">Gül’ün işte o “anlatamadığı” ve bizim 23 Şubat 2004 tarihli yazımızda bir bölümünü Yeniçağ okurlarıyla paylaştığımız “gizli işler”in bugüne kadar birçok maddesi olaylarla doğrulanan tam metni aşağıdadır.</p>
	<p class="block_12">“Türk ordusu bundan böyle hangi gerekçe ile olursa olsun, sınır ötesi harekette bulunmayacak.</p>
	<p class="block_12">PKK’ya karşı Türkiye’nin egemenlik alanı içinde yapılacak askeri harekâtlar için, ABD askeri makamlarına bilgi verilecek.</p>
	<p class="block_12">Türkiye, ABD’nin İran’a ve diğer Ortadoğu ülkelerine karşı uygulayacağı sınırlı askeri hareketlere, şartsız olarak üs ve taşıma kolaylığı sağlayacak. Askeri birlik verecek. Türk birliklerinin üst komuta yetkisi, ABD komutanlığına verilecek.</p>
	<p class="block_12">Türk ordusunun asker sayısı ve silah kuvveti, ABD’nin uygun gördüğü sayı ve kabiliyete indirilecek. Özellikle tank v ağır silahların miktarı düşürülecek. Savaş uçağı sayısı sınırlandırılacak.</p>
	<p class="block_12">Irak’ın kuzeyinde kurulan Kürt oluşumu Türkiye tarafından resmen tanınacak. Türk devletinin Kürt devletinin kuruluşunu “savaş nedeni” sayan Milli Güvenlik Siyaset Belgesi ve bu yöndeki politika ve kararlar kaldırılacak.</p>
	<p class="block_12">Af Yasası, PKK yöneticilerini de kapsayacak şekilde genişletilecek. Türkiye dört yıl içinde uygulanacak bir planla, üniter yapısını devrederek federasyon uygulamasına geçecek. “Kamu Reformu” ve “Yerel Yönetimler” yasaları hızla çıkartılarak, Türkiye Kürt nüfusunun yoğun olarak yaşadığı şehir ve kasabaların belediyelerinin özerkleşmesi sürecini kararlı olarak yürütecek.</p>
	<p class="block_12">Yunanistan’la sorunlar çözülecek. Kıbrıs’ta Denktaş devre dışı bırakılacak. Annan Planı kabul edilecek. Ege’de Yunan taleplerine esnek bir tutum takınılacak.</p>
	<p class="block_12">Türkiye’nin Ermenistan ile ilişkileri normalleştirilecek ve iyileştirilecek. Sınır ticaretinde Ermenistan lehine düzenlemeler yapılacak.”</p>
	<p class="block_12">Nasıl!..”</p>
	<p id="id_Toc402768460" class="block_11">Erdoğan, Gül, Barzani ve Büyükanıt</p>
	<p class="block_12">“Genelkurmay Başkanı Orgeneral Yaşar Büyükanıt Paşa, ABD ziyaretinin son gününde ABD ve ortaklarına etkili bir ders veriyordu: PKK’yı destekleyen Barzani ve Talabani’yle neyi görüşeceğim! ABD, Irak hududunu PKK’ya teslim etti!”</p>
	<p class="block_12">Büyükanıt Paşa’nın bu açıklamalarına karşı; Erdoğan ve Gül, Barzani ve Talabani ile görüşülmesinden yanaydı. Hatta Gül, “Biz düşmanımızla bile görüşüyoruz. Barzani ile niye görüşmeyelim” deyiverdi...</p>
	<p class="block_12">Genelkurmay Başkanı Org. Büyükanıt Paşa’nın ABD’de “PKK’yı açıkça destekliyorlar” dediği peşmerge liderlerinden Mesut Barzani, “Kuzey Irak’taki bölgesel Kürt hükümeti ile ilişkileri geliştirecek adımlar atılabilir” şeklinde açıklamalarda bulunan Başbakan Erdoğan’dan memnuniyetini dile getiriyordu. Peşmerge yönetimi Tayyip’in bu tavrını oldukça sıcak karşıladıklarını bildiriyorlardı.</p>
	<p class="block_12">Peşmergelerin sözcüsü Dizayi, gazetecilere yaptığı açıklamada, “Türkiye ile aralarındaki ilişkilerin gelişip ilerlemesini umut ettiklerini” belirterek, “Diyalog ihtiyacının bulunduğunu, her zaman diyaloga hazır olduklarını” söylüyordu.</p>
	<p class="block_12">Ve; Barzani birden coşarak içindekini kusarak: “Bağımsız Kürdistan’ın kurulmasına hazır olun” gibi çok açık ve küstahça bir cevap veriyordu.</p>
	<p class="block_12">Mesut Barzani, Babası Mustafa Barzani gibi Nakşibendi’ydi.</p>
	<p class="block_12">7 Mart 2002 tarihinde; Tayyip Erdoğan, eline her fırsat geçtiğinde Türkiye’ye hakaretler yağdıran, kafa tutan Talabani ile yaptığı görüşme sonrasında şunları söylüyordu:</p>
	<p class="block_16"><span class="text_2">“21. Yüzyıl diktatörler çağı olmamalıdır. Sağlıklı bir demokrasi, laik bir anlayışı gerçekleştirebilirsek, bu münasebetlerimize katkı sağlar. Halkın katılımcılığını çok anlamlı buluyorum. </span><i class="calibre4">Irak’tan ve Kürdistan’dan aldığımız bilgiler bizleri memnun etmiştir...”</i></p>
	<p class="block_12">Tayyip’in bu konuşmasını yapması tesadüf değildi. Zira yine aynı gün; Fransa’nın madamı Daniella Mitterrand başkanlığında, Heinrich Böll arşivi yöneticisi Viktor Böll ve Türkiye’nin doğusunda ‘Kürt Devleti’ hayalleri kuran bir kısım bölücü dernek yöneticileri ve Yahudi işadamları ‘Kürtçe Eğitim Yapılsın’ kampanyaları başlatıyordu.</p>
	<p class="block_12">Bu açıklamanın ve olayların ardından Mesut Barzani Ocak 2003 tarihinde Türkiye’de basımı yapılan “Barzani” adlı paçavrasında babasının Nakşibendiliğini şu sözleri ile anlatıyordu:</p>
	<p class="block_12">“Hiç kuşkusuz, bütün hayatı boyunca ona eşlik eden bu ruhsal gücün önemli bir kısmı, ilahi iradeye ilişkin sarsılmaz imanından kaynaklanıyordu. Aldığı dini eğitimin bir semeresiydi. Çocukluğundan beri telkin edilen Nakşibendi tarikatının adap ve erkânı doğrultusunda yetiştirilmesinin bir sonucuydu...”</p>
	<p class="block_12">Nakşibendi, Gürcü kökenli ve Musa soylu Tayyip ve onun yardımcısı Abdullah için bu sözlerden alınacak bir şey yoktu. Tayyip ve Abdullah; “Barzani ile görüşelim” diyerek, Türk ordusu ile çatışma içine girmeyi göze alıyorlardı. Barzani bu açıklamayı yaparak, Erdoğan ve Gül’ü fiili ve siyasi olarak Türk halkı ile Silahlı Kuvvetler karşısında zor duruma düşürdüğü gibi bir izlenim oluşsa da, Barzani’nin fikir ve eylemlerini çok yakından bilen ikili için bu sürpriz değildi. Barzani yazdığı paçavrasında Sevr antlaşmasına duydukları özlemlerini şöyle dile getiriyordu:</p>
	<p class="block_12">“Birinci Dünya Savaşı’ndan sonra Osmanlı İmparatorluğu’nun yıkılması üzerine, bölgedeki halklar, özgürlük ve bağımsızlık talebinde bulundular. Bölgedeki diğer halklar gibi Kürtler de eksiksiz haklar talebinde bulundu.</p>
	<p class="block_12">1920’de Sevr antlaşması imzalandı. Bu antlaşma Kürtlerin talepleri açısından da cesaret vericiydi. Antlaşmanın üçüncü kısmında Kürtlerle ilgili şu düzenlemelere yer veriliyordu.” diyerek Kürdistan hayalleri ile Musul Kerkük’ün kendilerine kalacağı şeklindeki şartları uzun uzun anlatıyordu. Mesut Barzani Lozan antlaşmasını ise; “Uğursuz” sayarak şu hezeyanlarda bulunuyordu:</p>
	<p class="block_12">“İtilaf güçleri 1923 tarihinde Lozan antlaşmasını imzalayarak Sevr antlaşmasını geçersiz kıldılar. Böylece Kemalistler Kürt meselesi konusunda eskisinden daha güçlü konuma geldiler. Bu uğursuz antlaşma ile birlikte, Kürtlere verilen tüm sözler unutuldu; vaatler yerine getirilmedi; dolayısıyla Kürtlerin tüm beklentileri boşa çıktı...”</p>
	<p class="block_12">Nakşibendi ikilinin Nakşibendi Barzani ile görüşme istekleri sonucunda, her ne kadar bazı çevrelerde Barzani’nin “Kürdistan” açıklaması Erdoğan ve Gül’ün siyasi basiretsizliğinin ürünü olarak yorumlansa da; Erdoğan ve Gül’ün “Cihad” çağrıları içinde yetiştikleri camianın kendilerine verdikleri eğitimin sonucunda vardıkları ortak noktaydı. Mesut Barzani, babasını anlatırken, “Cihad” hakkında şunları söylüyordu:</p>
	<p class="block_12">“Şeyh Ahmet onu himayesine almış, eğitimiyle ilgilenmişti. Tarikatın zorunlu kıldığı ilkeleri ona aşılamıştı. Ondan, Şeyh Abdüsselam’dan ve dayısı Ahmet Birsiyavi’den Nakşibendi Tarikatı’nın belirgin özelliği olan “Cihad” terimini derinliğine kavramıştı...”</p>
	<p class="block_12">Barzani, Şemdinli ilçesi için şu açıklamayı yapıyordu:</p>
	<p class="block_12">“Türkiye Kürdistan’ında Hakkâri vilayetine bağlı Kürt ilçesi.</p>
	<p class="block_12">Güvenlik güçleri ile çatışmaya girip gebertilen PKK’lılar için ise “Şehit” tanımlamasında bulunuyordu.</p>
	<p class="block_12">Barzani, paçavrasının arka kapağında babasının hezeyanlarını şöyle sayıklıyordu:</p>
	<p class="block_12">“Allah şahittir; savaşı sevmiyorum. Çünkü savaş, bir sorunu halletmenin en kötü yoludur. Ancak Baas partisi bize başka bir yol bırakmadı. Onların bize getirdiği önerinin onların lehine Kerkük’ten ve başka bölgelerden ödün vermemizden başka bir anlamı yoktur. Bu ise imkânsızdır. Bu uğurda her şeye hazırız, hepimizin öldürülmesine karar verilse de... Çünkü ben, Kürtlerin kabrime gelip tükürerek, ‘Niçin Kerkük’ü sattın?’ demelerinden korkuyorum.”</p>
	<p class="block_12">Yaşadığımız gelişmelerin ışığında belki kimse Barzani’nin kabrine gidip tükürmeyecektir, ama bu ülkede birilerinin yüzlerine tükürerek onları boğacak milyonlar çıkacaktır.</p>
	<p id="id_Toc402768461" class="block_11">Gül’ün Namus Sözü</p>
	<p class="block_12">Abdullah Gül’ün başbakan olmasının ardından çok geçmeden Dr. Necip Hablemitoğlu alçakça bir saldırı sonucunda şehit ediliyordu. İçişleri Bakanı “Olayı çözmek için özel ekip oluşturduk” derken. Başbakan Gül “Bu cinayeti çözmek namus borcumuzdur” diyordu.</p>
	<p class="block_12">Başbakan Gül, verdiği namus sözüne rağmen cinayeti çözmek yerine kapalı kapılar ardında değişik senaryolar peşinde koşuyordu. Makamına çağırdığı Hablemitoğlu’nun eşinin karşısına kapalı kapılar ardından Ankara Emniyet Müdürü’nü çıkarıyor, “Görüşmeleri avukatınıza bildirmeyin” diyordu. Cumhurbaşkanlığı seçimleri yaklaşırken Tayyip Erdoğan, “Bu ülke Hablemitoğlu cinayetinin örtbas etmiş bir ülkedir” şeklinde hayret verici bir konuşma yapıyordu. Cinayet kendi hükümetleri zamanında işlenmiş, soruşturmayı ya da daha açık bir deyişle soruşturarak soruşturmamayı kendi hükümetleri yapmıştı. Şimdi böyle bir açıklamayı yine kendi yapıyordu, aynen kamera şakası gibi...</p>
	<p class="block_12">Tayyip Erdoğan daha sonra bir adım daha ileri gidiyor, “faili meçhullerin hepsini çözdük, bir Hablemitoğlu kaldı. Onun da durumu özel” diyor, yine insanları şaşkınlığa uğratıyordu.</p>
	<p class="block_12">Namus borcu neden ödenmemişti. Hablemitoğlu cinayeti niye örtülmüştü. Cinayetin “Özel” olmasının nedeni neydi? Belki Abdullah Gül, zamanla bunları açıklar...</p>
	<p id="id_Toc402768462" class="block_11">Abdullah Bey Konuşuyor</p>
	<p class="block_12">8-9 Aralık 2006 tarihinde Hürriyet Gazetesi’nden değerli gazeteci ve yazar Emin Çölaşan “Abdullah Bey Konuşuyor” başlıklı yazısında Abdullah Gül’ün baş döndüren değişimini kaleme alıyordu:</p>
	<p class="block_12">“... Sevgili okuyucularım, şimdi birkaç dakika için her şeyi unutup 11 yıl geriye gidin ve 28D30 Aralık 2004 günlerinde burada çıkan üç yazımı şimdi yeniden okuyun.</p>
	<p class="block_12">TBMM Genel Kurul salonundayız. Günlerden 8 Mart 1995. Kürsüde bir konuşmacı var.   Refah Partisi Kayseri Milletvekili Abdullah Gül.</p>
	<p class="block_12">Türkiye birkaç gün önce AB ile Gümrük Birliği anlaşmasını imzalamış. Meclis’te AB tartışılıyor. Abdullah Bey bu konu üzerinde Refah Partisi, Necmettin Erbakan ve kendisinin değerli görüşlerini dile getirmeye başlıyor.</p>
	<p class="block_12">Bunları size 8 Mart 1995 tarihli Meclis tutanaklarından, yani kendisinin sözlerinden aynen veriyorum. Bakalım okuyunca tepkiniz ne olacak! Gülecek misiniz, şaşıracak mısınız, ne yapacaksınız!</p>
	<p class="block_12">“RP Grubu adına Abdullah Gül (Kayseri): Sayın Başkan, değerli arkadaşlarım, Refah Partisi adına görüşlerimizi bildirmek için huzurlarınızdayım. Hepinizi saygıyla selamlıyorum.</p>
	<p class="block_12">Türkiye’nin Avrupa Birliği ile Gümrük Birliği çerçeve anlaşması bildiğiniz gibi 6 Mart’ta imzalanmıştır. Cumhuriyet tarihinin en önemli dış anlaşmalarından biridir. Böyle önemli bir anlaşmanın bu şekilde imzalanmasına biz Refah Partisi olarak metot, usul ve esas yönünden karşı olan tek grubuz, tek partiyiz.</p>
	<p class="block_12">Şurada (kürsüyü göstererek) “Egemenlik Kayıtsız Şartsız Milletindir” yazıyor. Bunun anlamı nedir? Bu kadar önemli bir karar alınırken milletin bu konuda bilgisi olması ve bunu bilmesi gerekir. Şimdi soruyorum:</p>
	<p class="block_12">Türkiye Gümrük Birliği’ne girdi. Daha doğrusu girmedi, bunun ilk anlaşmasını yaptı. Şimdi Türk halkı bu Gümrük Birliği nedir, hükümet halka bilgi vermiş midir, parlamentoya bilgi vermiş midir? Bu demokratik bir anlayış mıdır? Halka güvenen bir anlayış mıdır?</p>
	<p class="block_12">Şimdi sormak istiyorum. Niçin Türk halkına, bu millete sorma ihtiyacını duymadınız? Bu demokratik bir olay mıdır? Diyorsunuz ki “Bu olay sadece Avrupa ile dar bir gümrük birliği anlaşması değildir, siyasi ve kültürel mahiyeti olan bir anlaşmadır. Peki bu kadar geniş bir karar alınırken bu halka gidip de sen ne düşünüyorsun diye hiç sormak akıldan geçmemiş midir?”</p>
	<p class="block_12">Şevket Kazan (Kocaeli Refah): Halkı saymıyorlar ki.</p>
	<p class="block_12">Şimdi ben burada günümüzün Dışişleri Bakanı Abdullah Gül’e aynı soruları sormak istiyorum: Siz bu AB olayına balıklama dalarken, onların kapılarında dolanıp yalvarırken, müzakere tarihi alabilmek uğruna bir sürü ödün verirken, ülkemizi küçük düşürürken, acaba bunları Türk milletine hiç sordunuz mu? Hayır!</p>
	<p class="block_12">Gül konuşmasını sürdürüyor: “Bu tavır bizim için bilinen bir tavırdır. Bu tavır aslında TEK PARTİ DEVRİNİN tavrıdır. Tek parti devrinde de birçok önemli kararlar alınırken halka hiç sorulmamıştır. Halka güvenilmediği için hâlâ o ideoloji, o anlayış devam etmektedir.”</p>
	<p class="block_12">Demek ki şimdi kendilerinin AKP iktidarı döneminde de aynı “tek parti anlayışı” devam ettiriliyor. Ama bu kez kendileri tarafından! Tüh tüh, vallahi çok ayıp!</p>
	<p class="block_12">Abdullah Gül konuşmasını sürdürüyor. Sözlerine lütfen çok dikkat ediniz. Meclis tutanaklarından aynen veriyorum:</p>
	<p class="block_12">“Aslında moral açıdan da, demokratik anlayış açısından da hükümet böyle bir konuya imza atamaz. Halka sormadan bu işi yapamaz. (RP sıralarından alkışlar.) Aslında Avrupa Gümrük Birliği’ne Türkiye’nin gayretleriyle girilmedi. Bunu burada açıklıyorum. Bu tamamen ideolojik, tamamen siyasi bir olaydır.”</p>
	<p class="block_12">Ve hemen ardından, büyük bombayı şu sözleriyle patlatıyor:</p>
	<p class="block_12">“TÜRKİYE”NİN AVRUPA BİRLİGİ’NE GİREMEYECEĞİ KESİNDİR. BUNU AVRUPALILAR SÖYLEMEKTEDİR.</p>
	<p class="block_12">AVRUPA-NIN ÖNDE GELEN BÜTÜN POLİTİKACILARI SÖYLEMEKTEDİR. ÇÜNKÜ AVRUPA BİRLİĞİ, BİR HIRİSTİYAN BİRLİĞİDİR. BUNU BİZ SÖYLEMİYORUZ. AVRUPA’DA HERKES SÖYLÜYOR, HERKES BİLİYOR.”</p>
	<p class="block_12">Bu sözleri o gün Necmettin Erbakan’ın direktifleri ve Refah Partisi milletvekili kimliği ile Meclis kürsüsünden söyleyen Abdullah Gül’e şimdi sormak gerekiyor:</p>
	<p class="block_12">“Ne oldu beyefendi, bu 180 derecelik dönüşü şimdi nasıl yaptınız? Geçmişte söylediğiniz bu sözler neydi? Aynı sözlerin arkasında şimdi de duruyor musunuz, yoksa dün dündür, bugün bugündür vaziyeti mi oluştu?</p>
	<p class="block_12">Ya da peşinde koştuğunuz Avrupa Birliği dinini bırakıp Hıristiyan olmaktan vaz mı geçti?</p>
	<p class="block_12">Sevgili okuyucularım, benim yazı yeri bitti ama Abdullah Bey’in “incileri” bitmedi!</p>
	<p class="block_12">Yarınki yazımda yenileriyle buluşacağız! AKP’li bir siyaset kadrosunun böyle kısa bir süre içerisinde nereden nereye geldiğini yine Bay Gül’ün kendi sözleriyle, bir ibret belgesi olarak okuyacaksınız.</p>
	<p class="block_20">Abdullah Bey Konuşuyor! (2)</p>
	<p class="block_12">SEVGİLİ okuyucularım, dünkü yazımda size Refah Partisi Kayseri Milletvekili Abdullah Gül’ün 8 Mart 1995 tarihli Meclis konuşmasını tutanaklardan vermiştim. “AB bir Hıristiyan kulübüdür, bizi hiçbir zaman almayacaklar” diyordu!</p>
	<p class="block_12">(Dünkü yazımı okuma fırsatınız olmadıysa, önce onu okumanızı öneririm.) AB konusunda aynı konuşmasını Meclis tutanaklarından özetler okumaya devam edelim ve göstermiş olduğu muhteşem “değişimi” izlemeyi sürdürelim:</p>
	<p class="block_12">“Abdullah Gül: Şimdi ben soruyorum. 1963 Ankara anlaşmasına göre 1986 yılından itibaren Türk vatandaşları Avrupa’da serbestçe dolaşamayacak mıydı? Bu hakkı niçin almadınız? Yaptığınız anlaşmalar bu hakkı verdiyse niçin onlar direniyor, ‘hayır, benim çıkarıma değildir’ diyor?”</p>
	<p class="block_12">Şimdi ben kendisine aynı soruyu sorayım: Bu konuda getirilen sürekli kısıtlamayı Brüksel’de siz nasıl kabul ettiniz? Bu hakkı siz niçin almadınız? Konuşmasını sürdürüyor, adeta 10 yıl sonra kendi dönemini anlatıyor:</p>
	<p class="block_12">“Burada her şey tek taraflı olarak gitmektedir. Avrupa’nın çıkarları söz konusu olduğunda tavizler verilmektedir, vazgeçilmektedir. Fakat Türkiye’nin çıkarları söz konusu olduğunda hiçbir direniş, hiçbir ısrar olmamaktadır. Bu şudur: Ne pahasına olursa olsun Türkiye, Avrupa Birliği’ne girecek anlayışıdır. Siz eğer bu zihniyette olursanız, işte o zaman sizi o zenginler köşkünün bahçesindeki bir KULÜBEYE böyle koyarlar işte.”</p>
	<p class="block_16"><span class="text_2">(Ahhh, atalarımız ne güzel söylemiş “Büyük lokma ye, bü</span>yük konuşma” diye! O kulübeye kendileri girdiler...) Ve Abdullah Bey, sözlerini Meclis kürsüsünden sürdürüyor:</p>
	<p class="block_16">“Avrupa Birliği’ne Türkiye’nin alınmayacağı kesin olunca, Türkiye’nin de kendi başına bırakılması Avrupa’nın çıkarına değildir. Çünkü Türkiye’nin önünde büyük bir potansiyel vardır. İşte, Türk Cumhuriyetleri çıkmıştır, İslam ülkeleri vardır. Avrupalı bunu bildiği için Türkiye’yi serbest bırakmak istememiştir. Anlaşmaların hepsi kâğıt üzerindedir.</p>
	<p class="block_16">TÜRKİYE’NİN AVRUPA BİRLİGİ’NE GİRİP DE O BAHSETTİĞİNİZ AVANTAJLARDAN FAYDALANMASI HİKÂYEDİR. BÖYLE BİR ŞEY SÖZ KONUSU DA DEĞİLDİR, OLMAYACAKTIR.”</p>
	<p class="block_16">İşte size “uzak görüşlü!” ve “gerçekçi!” bir “devlet adamının!” sözleri! Tutanaklara devam ediyorum:</p>
	<p class="block_16">“Halka sormaktan korkulmuştur. (Refah Partisi sıralarından bravo sesleri, alkışlar.) Demokratikseniz, Avrupa ülkelerinde olduğu gibi bunun için halkın oyuna başvururdunuz. Gidip halka sorardınız.”</p>
	<p class="block_16">Aynen kendilerinin yapmış olduğu gibi! Bu konularda halkın oyuna başvurdular ya! Kapı gibi tutanakları okumayı sürdürelim:</p>
	<p class="block_16">“Medyaya bakarsanız (AB işi bittiğinde) Türkiye’ye zenginlik gelecek, mallar girecek, bir pembe tablo!.. Tabii ki en çok çıkarı olan grup medya olacaktır. (Refah sıralarından alkışlar.) Çünkü önümüzdeki yıllarda Türkiye’de en gözde (olacak) olan sektör reklam sektörüdür. Türkiye bir tüketim ekono<span class="text_2">misine yönelecektir. Tabii ki medya, tabii ki gazeteler ve televizyon kanalları bunu alkışlayacak, halkın beynini yıkayacak. Ama ne olacak, siz bunları borçla alacaksınız. TÜRKİYE’Yİ BU NOKTAYA GETİRENLER SUÇLUDUR.</span></p>
	<p class="block_12">Şimdi neyin savunmasını yapıyorsunuz Allah aşkına? Televizyon programlarındaki müzakerelere (tartışmalara) bakıyorsunuz, oralara çıkarılan herkes resmi yayın organı gibi, herkes pembe bir tablo çiziyor. Niçin bir tane de ilim adamlarından, politikacılardan, bunun farklı yönünü söyleyen çıkmıyor, konuşturulmuyor? (AB gerçekleri) Halktan gizleniyor çünkü. Türkiye’de ÇIKARCILAR bunun peşindedir.</p>
	<p class="block_12">(AB’nin peşine takılarak) Türkiye’yi daha da fakirleştireceksiniz. Bu, uzun vadede görülecektir.”</p>
	<p class="block_12">Abdullah Bey’in o günlerde anlattığı, günümüzde ise 180 derece dönüşle sahip çıktığı bu yanlış gidişi size Meclis tutanaklarından ve kendi ağzından aktarıyorum.</p>
	<p class="block_12">Dün Refah Partisi milletvekili olarak “kara” dediğine bugün Dışişleri Bakanı olarak “ak” diyor. Dün tu kaka ilan ettiği AB kapılarında bugün direktif alıyor. Hem de koşullar çok daha fazla ağırlaştığı halde.</p>
	<p class="block_12">Yazık, ayıp yahu!</p>
	<p class="block_12">Oynanan şu komediye, sergilenen şu rezalete bakınız. Durumu kurtarmak için son dakikada Finlandiya’ya “Acil plan” sundular! Türk milletinden gizlenen Kıbrıs planı. Finlandiya tarafından açıklandı. Yaptıklarından Cumhurbaşkanı, Bakanlar Kurulu ve Genelkurmay’ın bile haberi yoktu. Genelkurmay Başkanı Büyükanıt Paşa’nın dünkü Hürriyet’te yer alan sözleri, hükümet açısından bir utanç anıtıdır.</p>
	<p class="block_12">Efendim benim yazı yeri bitti ama Abdullah Bey’in sözleri bitmedi. Ağzından o zaman dökülen incilerin ve bugün oynadıkları komedinin devamı -yine Meclis tutanaklarından- yarınki yazımda sona erecek!</p>
	<p class="block_16"><span class="text_2">İnsanoğlu değişir de, </span>“<i class="calibre4">değişmenin” bu kadarı dünyada görülmüş, duyulmuş şey değil...”</i></p>
	<p id="id_Toc402768463" class="block_11">RP’ye ilginç Katılımlar</p>
	<p class="block_12">Bu dönemlerde Refah Partisi’nde oldukça ilginç gelişmeler yaşanıyor, ABD ve Yahudi kuruluşlarına yakın isimler yavaş yavaş Refah çatısı altında toplanıyordu. Partinin önde gelen isimlerinin katılımcıların bu özelliklerini bilmelerine rağmen ses çıkartmayıp bir de herkesten fazla bu katılımları onaylamaları oldukça düşündürücü ve dikkat çekiciydi. Bu durum Nasuhi Güngör tarafından kaleme alınan “Yenilikçi Hareket” adlı kitapta da tuhaf karşılanıyordu:</p>
	<p class="block_12">“...Örneğin TOBB Başkanlığı da yapan Ali Coşkun, Mesut Yılmaz’ın ANAP’ı içinde muhafazakâr kanadın önemli isimleri arasında sayılırken zaman içinde partiyle bağları zayıflamaya başlamıştı. Merkez sağı toparlama adına yapılan her projede adı geçen Ali Coşkun, ABD ile oldukça önemli ilişkilerde imzası olan bir isimdi. TOBB Başkanı iken ABD’nin Gladio’sunun bir parçası kabul edilen AID açık adıyla Uluslararası Kalkındırma Örgütü adlı kuruluşla bir işbirliği anlaşması imzalamış ve “Bu uzman kuruluşun bilgi ve birikimlerinden yararlanacağız” demişti.</p>
	<p class="block_12">Ali Coşkun’un attığı imza, dönemin ABD Büyükelçisi tarafından parafe edilmişti. Büyükelçi, Morton Abramowitz’ten başkası değildi. Aynı zamanda CIA’nın Ortadoğu Masası Şefi de olan Abramowitz Ali Coşkun’la yakın temasta bulunarak bu anlaşmanın öncülüğünü yapmıştı.</p>
	<p class="block_12">Bu transferlerden belki de en dikkat çekici olanlardan birisi gazeteci Nazlı Ilıcak’ın RP’ye katılması oldu.</p>
	<p class="block_12">Ilıcak, Akşam Gazetesi’ndeki sözde “Demokrat” ve özellikle de “RP’nin yükselişini haber veren” yazılarıyla dikkat çekerken, sık sık RP üst yönetimi ile de bir araya geliyordu. Zamanla bu yakınlaşma, Ilıcak’ın RP’ye katılması ve İstanbul’dan milletvekili adayı olmasıyla sonuçlanmıştı.</p>
	<p class="block_12">Nazlı Ilıcak, uzunca bir süre parti içindeki ayrışmada Erbakan’ın yanında durmaya Özen gösterdi. Ancak Tayyip, Erdoğan’ın siyasi yasaklı hale gelmesiyle başlayan süreçte, yavaş yavaş “yenilikçilerden yana ağırlığını koymaya başladı. Gerçi bugüne kadar Erbakan’ı yanlış yönlendirmişti. Nihayetinde bu ekipten yana tavrını açıkça ilan etti.</p>
	<p class="block_12">Bir zamanlar Demirel’in en ateşli destekçilerinden olan Nazlı Ilıcak’la ilgili belki en tuhaf konu Milli Görüş hareketinin çok önemsediği bir özelliğinin hiç gündeme gelmemesiydi. Sabatay Sevi’ye bağlı, “Yahudi Dönmeler” konusunda hayli hassas olan hareket, nedense Nazlı Ilıcak’ın da anne tarafından önemli bir sabataist kol olan “Kapaniler”den geldiği iddialarını dikkate almamıştı. Oysa bu iddialar, hareketin yakından tanıdığı ve elinde bulundurduğu Yesevizade’nin “Yahudilik ve Dönmeler” adlı kitabında ayrıntılı olarak ele alınmaktaydı...</p>
	<p class="block_12">Nazlı Ilıcak’ın babası Muammer Çavuşoğlu, Yunan Bayrağını selamlamakla ünlenmiş bir Mason’du.</p>
	<p class="block_6"> </p>
	<p class="block_12">Bu katılımların ardından partiye “Milli Mücadele Grubundan Rotaryen ve Mason Dünürü olan Cemil Çiçek ve Melih Gökçek de giriyordu.</p>
	<p class="block_12">Gökçek Ankara DGM tarafından 90’h yılların sonunda gözaltına alındığında DGM savcısını ilk arayıp ona güvenlerini bildiren ve serbest bırakılmasını isteyen İsrail Büyükelçiliği olmuş, İsrail Büyükelçiliğini Demirel izlemişti.</p>
	<p class="block_12">Gökçek 2001 Mayıs ayını ABD’de geçiriyor. Buradaki en önemli görüşme yerleri Yahudi kuruluşları oluyordu. Gökçek, ABD’de Washington Enstitüsü Başkanı Alan Makowsky ile görüşüyor, onun sınavlarından geçmeye çalışıyordu.</p>
	<p class="block_12">Gökçek, ABD’ye uçmadan önce ABD’nin Ankara Büyükelçisi Robert Pearson’la da birçok görüşmelerde bulunmuştu.</p>
	<p class="block_12">Refah Partisi’nin kapısını çalan bir diğer isim ise Ermeni soyundan gelen kronik İçişleri Bakanı ve hemen hemen bütün değerli vatan evlatlarının onun döneminde katledildiği Abdulkadir Aksu’ydu.</p>
	<p id="id_Toc402768464" class="block_11">Herkes etrafımda toplanırdı</p>
	<p class="block_12">Şahsını övme kitabında Gül; tüm ülkelerin diplomatları ve elemanlarının kendi etrafında toplandığını anlatıyor, verdikleri resepsiyonlara da sadece kendinin gittiğini söylüyordu:</p>
	<p class="block_12">“Ankara’da her ülkenin milli günleri olur ve bu günlerde resepsiyon verirler. O resepsiyonlara hiç kimse gitmezdi. Partiden sadece ben giderdim. Gittiğimde de sanki toplantının en önemli adamı gelmiş gibi alaka görürdüm. Bu durum benim şahsımdan dolayı değildi tabi; herkes refahlı birini tanımak istiyordu. Belki eğitimimin, yurt dışında bulunuşumun, İslam Kalkınma Bankası’nda çalışışımın, çeşitli insanlarla beraber oluşumun etkisi de vardı. Hepsi benim etrafımda toplanırdı...”</p>
	<p class="block_12">Yine bu resepsiyonların birinde ABD Büyükelçisi ile kuytu bir köşede görüşen Gül’e. Büyükelçi D-8 Projesi ile ilgili olarak, “Sahi gerçekten inanıyor musunuz böyle bir projenin gerçekleşeceğine?” diye sorar.</p>
	<p class="block_12">Gül’ün verdiği cevap, büyükelçiyi bile şoke eder; “Aslında inanın böyle bir projenin gerçekleşme şansı üzerinde durmaya değecek kadar bile yok. Ama ne yapalım işte Erbakan Hoca’nın böyle bir hayal dünyası var!”</p>
	<p class="block_12">Abdullah Gül yıllarca savunduğu D-8 projesinden utandığını açıklamasının yanında “Adil Düzen”den de rahatsızlık duyduğunu şu sözleri ile dile getiriyordu:</p>
	<p class="block_12">“..Ben bazı önemli heyetleri Erbakan Hoca’ya götürürdüm, o da kabul ederdi. Bu kabullerde ben de bulunurdum. Erbakan Hoca tecrübeye binaen çok daha iyi ve gerçekçi takdimler yapabilirdi. Hükümetlerde bulunmuş, başbakan yardımcılığı görevini yapmış, MGK toplantılarına katılmış bir insan, Türkiye’nin ve dünyanın gerçeklerini bilerek değerlendirmelerde bulunabilirdi. Ama Hoca o kabullerde ‘Adil Düzen” söylemini çok katı bir format içersinde ifade ederdi. Doğrusu bu ifadeye hayret ederdim. Çünkü realiteden uzak bir üslup kullanırdı zaman zaman. “Aman Hocam böyle yapmasanız!” derdik, ama Hoca bu üslubunu devam ettirirdi.</p>
	<p class="block_12">Ben bu konuşmaların batı dünyası üzerinde çok olumsuz etki yaptığı kanaatindeyim. Özellikle Avrupa’nın Refah Partisi’ne sahip çıkmamasının altında, o zamanki konuşmaların etkili olduğu kanaatindeyim. Tabi samimiyet içinde anlatıyordu Hoca, ama onların mantalitesine uygun bir şekilde değildi bu anlatım. Bir Türk’e anlatır gibi anlatıyordu. Avrupa ve Amerika’da insan haklarının olmadığını. Adil Düzen’in onları da kurtaracağını...</p>
	<p class="block_12">Bunlar bir filozofun konuşma tarzı olabilirdi; ama ben, bu konuşmaların bir siyasetçinin konuşma tarzına uygun düşmediği kanaatindeyim...”</p>
	<p class="block_12">Gül, “Adil Düzen” söylemlerinden duyduğu azabı dile getirmeye şöyle devam ediyordu:</p>
	<p class="block_12">“Realiteden çok uzak söylemlerimiz vardı. Kapalı toplantılarda bu çok daha ileri boyutlara gidiyordu. Bunlara gerek yoktu doğrusu. ‘Adil Düzen’, çok güzel bir slogandı. ‘Kızıl Elma’ydı adeta...</p>
	<p class="block_12">Ama bir gün iktidara geldiğinizde, uygulayacağınız bir proje değildi hiçbir zaman. Onun için iktidar olduğumuzda o, hiç dile gelmedi...”</p>
	<p id="id_Toc402768465" class="block_11">Çocukların Kazaları</p>
	<p class="block_12">28 Aralık 2005 tarihli gazetelerde Abdullah Gül’ün oğlu Ahmet Münir Gül’ün adı kazaya karışıyor, kaza sonucu bir kişi hayatını kaybediyor, bir kişi ise yaralanıyordu. Bu olaydan önce Tayyip Erdoğan’ın oğlu Sanatçı Sevim Tanürek’e çarparak onun ölümüne sebep oluyordu. Maliye Bakanı Kemal Unakıtan’ın oğlu Abdullah Unakıtan 34 DM 8144 plakalı Range Rover cipiyle başka bir araca çarpıyor bu kazada dört kişi ölüyor, iki kişi ise yaralanıyordu. Şimdi basında yer alan bilgilere göre Ahmet Münir Gül’ün karıştığı kazayı izleyelim:</p>
	<p class="block_12">“Çaldıkları otomobille polisten kaçan iki hırsızlık zanlısı, girdikleri ters yolda Dışişleri Bakanı Abdullah Gül’ün oğlu Ahmet Münir Gül’ün kullandığı otoya çarptı. Ankara’da saat 02.30’da meydana gelen kazada bir zanlı hayatını kaybetti. Ders çalışmak için gittiği arkadaşından döndüğünü söyleyen Ahmet Münir Gül ise hafif yaralı kurtuldu.</p>
	<p class="block_16"><span class="text_2">Ankara’da çaldıkları otomobille polisten kaçan 2 hırsızlık zanlısı, ters yola girince Başbakan Yardımcısı ve Dışişleri Bakanı Abdullah Gül’ün oğlu </span><i class="calibre4">Ahmet Münir </i><span class="text_3">Gül’</span><span class="text_2">ün kullandığı otomobile çarptı. </span><i class="calibre4">Ahmet Münir Gül</i>, <span class="text_2">hurdaya dönen otomobilinden hava yastığının açılması sayesinde hafif yaralı kurtuldu, kaldırıldığı Bayındır Hastanesi’ndeki tedavinin ardından taburcu edildi. Kaza, saat 02.30 sıralarında meydana geldi. Çaldıkları 06 FCE 71 plakalı Hyundai marka beyaz otomobille, önünde durdukları bir işyerine girmek isteyen 2 hırsızlık zanlısı, polis ekibini fark edince kaçmaya başladı.</span></p>
	<p class="block_16"><span class="text_2">Atatürk Bulvarı’na ters yönden girip izlerini kaybettiren hırsızlık zanlıları, Genelkurmay Kavşağı’ndan da dönüş yapıp ters şeritten Eskişehir Yolu’na kadar devam etti. Yaklaşık 10 kilometre aşırı hızla ters yönden giden hırsızlık zanlıları, bu sırada şehir merkezine doğru gelen </span><i class="calibre4">Ahmet Münir Gül</i>’<span class="text_2">ün kullandığı 06 AG 594 plakalı Hyundai marka gri renkli otomobille kafa kafaya çarpıştı. Hırsızlık zanlılarından biri koltuklar arasında sıkışıp ağır yaralanırken, otomobili kullanan E.E., yaralı olmasına rağmen yakındaki Sayıştay bahçesine kaçtı. Ağır yaralı zanlı, bir duvarın dibinde yatarken polis ekipleri tarafından fark edildi. Olay yerine gelen sağlık ekipleri, iki zanlıdan birini Gazi Hastanesi’ne diğerini Numune Hastanesi’ne kaldırdı. Gazi Hastanesi’ndeki yaralı yapılan tüm müdahalelere rağmen sabah saatlerinde yaşamını yitirdi. Numune Hastanesi’ndeki E.E. ise tedavisinin ardından Emniyet Müdürlüğü’ne götürüldü. Susma hakkını kullanan E.E.’nin, yine hırsızlık suçundan sabıkalı olduğu kaydedildi.</span></p>
	<p class="block_16"><span class="text_2">Ankara Bayındır Hastanesi’ne kaldırılan </span><i class="calibre4">Ahmet Münir Gül’ü</i>, <span class="text_2">Ankara Valisi Kemal Önal, Emniyet Müdürü Ercüment Yılmaz ve Gül’ün yakınları ziyaret etti. Kaza nedeniyle şoke olan Gül, bir arkadaşının evinde ders çalıştıktan sonra evine döndüğünü belirtti, ‘Otomobil ters şeritten hızla üzerime geliyordu’ dedi. Gül’e polis tarafından alkol testi de yapıldı, ancak alkole rastlanmadı. Gül, yapılan kontrollerin ardından taburcu edildi.</span></p>
	<p class="block_12">Dışişleri Bakanı Abdullah Gül’ün oğlu Ahmet Münir’in, önceki gece geçirdiği trafik kazasını, telaşlandırmamak için babası ve annesine sabah haber verdiği öğrenildi. Gül, kazayı, Cumhurbaşkanı Ahmet Necdet Sezer ile birlikte bulunduğu Kahire’de, dün sabah oğlu Ahmet Münir’in telefonundan öğrendi.</p>
	<p class="block_12">Ahmet Münir, önceki gece geçirdiği kazayı dün sabaha kadar babası ve annesine haber vermedi. Kazanın ardından Bayındır Hastanesi’ne giden Ahmet Münir, sabah erken saatlerde Dışişleri Konutuna geldi. Konutta bir süre dinlenerek dün sabahki sınavına hazırlanan Ahmet Münir, daha sonra annesi Hayrunnisa Gül’ü uyandırarak geçirdiği kazayı anlattı.</p>
	<p class="block_12">Ahmet Münir, ardından da Kahire’de bulunan babasını telefonla arayıp, ‘Babacığım, ben iyiyim, merak etme’ diyerek yaşadığı olayı anlattı. Bilkent Üniversitesi’nde Endüstri Mühendisliği öğrencisi Ahmet Münir, dün sabah da okuluna giderek sınavına girdi.</p>
	<p class="block_12">Bilkent Üniversitesi’nde okuyan 20 yaşındaki Ahmet Münir Gül, büyük hasar gören otomobilden, açılan hava yastığı sayesinde hafif yaralı kurtuldu. Gül, telefonla yardım istediği arkadaşlarının olay yerine gelmesiyle TBMM logolu bir otomobile bindirilerek Bayındır Hastanesi’ne kaldırıldı.</p>
	<p class="block_12">Üzerlerinde kimlik çıkmayan zanlılardan biri otomobilde sıkışırken, diğeri ağır yaralı olmasına rağmen kaçtığı Sayıştay bahçesinde aşırı kan kaybetmiş halde bulundu. Ambulansla hastaneye kaldırıldı ama kurtarılamadı...”</p>
	<p id="id_Toc402768466" class="block_11">Yol ayrımında AKP</p>
	<p class="block_12">FP’nin Anayasa Mahkemesi kararı ile kapatılmasından sonra Gül ve arkadaşları Saadet Partisi’ne katılmadılar. Artık bir yol ayrımına gelinmişti, Sözde yenilikçiler, Erdoğan’ın liderliğinde AKP’yi kurdular. Kurucuların başında Gül geliyordu. Gül kendilerini şöyle tanımlıyordu:</p>
	<p class="block_12">“Kendimizi FP’nin devamı düşünmüyoruz. Popülizmden, abartıdan uzak, gerçekçi olacağız. Tek kişi partisi olmayacağız...”</p>
	<p class="block_12">“Birinci önceliğimiz ekonomi olacak” diyen AKP Siyasi ve Hukuki İşlerden Sorumlu Genel Başkan Yardımcısı Gül, “Bizler bireyler olarak dindar olmanın gayreti içindeyiz. Bunun ötesinde din temsilciliği, din partisi gibi şeyler kesinlikle yanlış. Dinci parti de olmayacağız. Aramızda dindar olmayanlar da yer alabilir. Bizler ancak birey olarak dindar olabiliriz, o kadar” şeklinde konuşuyordu.</p>
	<p class="block_12">Ancak eski RP’li taze AKP’lilerin; Tayyip Erdoğan, Bülent Arınç gibi isimlerin laiklik, demokrasi ve cumhuriyet karşıtı konuşmalarının yayınlanmasının ardından Gül bu konuşmalarını unutuyor ve “Reddi Miras yok” açıklamalarıyla farklı bir tavır sergiliyordu.</p>
	<p class="block_12">AKP, seçimlere girerken karşısında ciddi bir parti olmamasından azami ölçüde yararlandı. Kısa bir sürede büyük bir destekle karşılaştı. 3 Kasım seçimlerinde oyların yüzde 35’ini alarak tek başına iktidara geldi. AKP lideri Erdoğan aldığı ceza nedeniyle YSK kararıyla milletvekili olamamıştı. Bu durumda Anayasa gereği Başbakanlık görevini üstlenemiyordu. Böylece AKP’yi iktidarda temsil etme görevi Gül’e düştü. 1991’de oğlunun sünnet merasimi için Cidde’den Kayseri’ye gelen Gül, yakın dostlarının ısrarıyla girdiği siyaset yaşamını 2002’de emanetçi bir Başbakan olarak sürdürüyordu.</p>
	<p class="block_12">Kocasinan Belediye Başkanı Bekir Yıldız, Abdullah Gül’ün en eski arkadaşlarından. Aynı mahallede büyüyen, aynı ortaokul ve lisede okuyan iki arkadaşın yolu İstanbul’da da çakışıyor. Yıldız, Milli Türk Talebe Birliği (MTTB) Yönetim Kurulu üyeliği ve Spor Kulübü Başkanlığı yaptı. Bekir Yıldız, Abdullah Gül’le ilgili bazı anekdotlar anlattı:</p>
	<p class="block_12">“Çok vefakâr bir insan, sözüne sadık, emin bir kişi. Üniversiteyi bitirdikten sonra doktora çalışması için İngiltere’ye gitti. İki yıl kadar kaldı sanırım. Bir mektup yazarak serzenişte bulundum. Birkaç gün sonra çıkıp geldi. Oysa doktora yapmak o yıllarda çok zordu. Lisede iken bizde dünyayı tanıma merakı başladı. Dünyayı tanımanın o dönemdeki en iyi yolu kitaplardı. Beş altı arkadaş dünya klasiklerini paylaştık. Bana Rus, Abdullah Bey’e Fransız klasikleri düştü. Harıl harıl klasik okuduk. Çok uyumlu, kolaylaştırıcı bir insandı. Birlikte sinema ve fotoğrafçılık çalışmaları yaptık. Ulusal sinema açık oturumlarını Abdullah Gül organize etti. Metin Erksan, Yücel Çakmaklı, Halit Refiğ gibi yönetmenler katıldı. Bu oturumlar sadece sinema ile sınırlı değildi. Farklı kesimler arasında açılan bir diyalog kanalıydı. Kemal Tahir, İdris Küçükömer gibi solda yerli duruşu temsil eden aydınlarla ortak bir paydada buluşmanın ilk adımlarıydı. O yıllarda üniversitelerde kanlı çatışmalara varan ülkücü-devrimci kutuplaşması vardı. Bizim pozisyonumuz bu nedenle çok kritikti. Hem bu çatışmalara dahil olmamak hem de iki gruba yanlış yaptıklarını anlatmaya çalışıyorduk.</p>
	<p class="block_12">Gül, o yıllarda radyoya sık sık çıkan halk müziği sanatçısı Muzaffer Sarısözen’i dinlerdi. Birlikte Üsküdar Musiki Cemiyetine ve Milliyetçiler Derneği’ndeki musiki meclislerine dinleyici olarak katılırdık.</p>
	<p class="block_12">Gül, benim deruhte ettiğim spor çalışmalarından da hiç eksik olmazdı. İyi de Beşiktaşlıdır. Çok kararlı, metanetli, olaylara çözücü olarak yaklaşan bir kişiliği vardı. Aramızda bir mesele çıksa, bunu Abdullah Gül çözer derdik. Bugün AK Parti’de olan pek çok isim 30-B5 yıldır tanışıyorlar. Bu nedenle çok iyi bir orkestra olacaklarını, memleket için iyi şeyler yapabileceklerini düşünüyorum...”</p>
	<p class="block_12">Bekir Yıldız’ın açıkladığı gibi 30-B5 yıldır bir arada olan insanların birlikteliğinde “Yağma-Talan-Soygun ve Vurgun” had safhaya ulaştı. Madenler, limanlar Başbakanın kardeşinin patronu olan Ofer gibi İsrailli işadamlarına, Telekom Yahudilere, Bankalar Yunanlılara, Aycell İtalyanlara, Telsim gittiği her ülkede üst düzey insanları dinlemekten sabıkalı Vodafon’a satıldı. Satılmayan değerlerimiz kalmadı. Başbakan “ülkeyi pazarlıyoruz” derken, Unakıtan; “babalar gibi satarız” şeklinde konuşuyordu.</p>
	<p class="block_12">Gül’ün arkadaşı Yıldız “Baykal’la iki gün tartıştık” diyerek şunları söylüyordu:</p>
	<p class="block_12">“İstanbul’da MTBB’de birlikte çalıştık. 1974 ya da 1975’di. Aralarında Maliye Bakanı Deniz Baykal’ın olduğu bir grup CHP’li, öğrenci olaylarının nedenlerini araştırmak üzere bizimle de görüşmek istediler. On kişilik bir heyet oluşturduk. Heyetin başında Abdullah Gül vardı. Arkadaşlar olarak konuları paylaştık, iyi bir hazırlık yaptık. CHP heyeti İstanbul’a geldi yuvarlak masa etrafında toplandık. Abdullah Bey işin ekonomik boyutunu anlattı. CHP heyeti çok şaşırdı. 2 saatlik bir görüşme iki güne sarktı...”</p>
	<p id="id_Toc402768467" class="block_11">WASP’lar</p>
	<p class="block_12">Gül, AKP ile ilgili olarak da; tek kişilik bir parti olmayacaklarını, geçmişteki yanlışlara dönmeyeceklerini belirterek, “Siyasette tebliğde bulunmak değil, hizmet etmek istiyoruz. Bütün Türkiye’nin partisi olmak istiyoruz” diyordu.</p>
	<p class="block_12">Gül, “Biz bu ülkenin WASP’larıyız” diyerek AKP’nin merkez partisi olacağını vurguladı. Açılımı White Anglo Saxon Protestan, yani Beyaz Anglosakson Protestan. WASP’lar, Amerika’da tamamen merkezcil eğilimleri temsil eden, Amerikan çıkarlarını her şeyden üstün tutan, yerleşmiş, meşru, devleti yöneten kadroyu işaret ediyor. İyi eğitimli olan WASP’ların belli başlı nitelikleri modern, Protestan, düzenli olarak kiliseye gidecek kadar dindar olmaları. Tabi ki CIA denetiminde faaliyet göstermeleriydi.</p>
	<p class="block_12">Türkiye Cumhuriyeti’nde faaliyet gösteren bir siyasi parti en yetkili ağızlardan ABD’yi yöneten kadroların bir parçaları olduklarını ilan ediyordu. Abdullah Gül’ün İngiltere’de eğitimden geçerken kilisede kıldığı namazları(!?) bu mantıkla değerlendirmek, Kayseri’de Ermeni papazlarla çektirdiği fotoğrafları bu açıdan izlemek gerekiyordu.</p>
	</body></html>
