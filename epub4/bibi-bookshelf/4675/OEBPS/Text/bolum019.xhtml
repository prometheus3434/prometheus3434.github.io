<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>19</h1>

  <p><i>Sevgili Dost,</i></p>

  <p>Bulunduğu durumun farkında olmamak her durumdan daha kötüdür. Hasta olduğunu bilmeyen için doktorun, terli olduğunu bilmeyen için rüzgârın, kirli olduğunu bilmeyen için suyun, yorgun olduğunu bilmeyen için baharın ne önemi var! Ağızlarımız açılıp dişlerimize, göz kapaklarımız kaldırılıp gözlerimize bakılırken hür olduğumuzu sanıyorsak, hürriyetin ne önemi var! Ne önemi var filikanın, farkında değilsek geminin. Ey aysbergden kopan buz parçalarını, içinde yüzdürenler kadehlerinin! Kurtulmanın ne önemi var!</p>

  <p><i>Sevgili Dost,</i></p>

  <p>Bulunduğu durumun farkında olmamak öyle bir durumdur ki, hiçbir can yeleği onu yüzdüremez, hiçbir yangın söndürücü onu söndüremez, hiçbir ilaç tedavi edemez onu. Kaza yaptığını bilmeyen için yardım çantası bir süs, kar yağdığının farkında olmayan için zincir ağırlıktır sadece. Güçsüzlükten şikâyet ediyor! Issız adaya düşse bile kurtulacaktı, Cuma'nın farkına varsa sadece.</p>

  <p><i>Sevgili Dost,</i></p>

  <p>Burnuna halka takılan bir aslan göremezsin. Çünkü aslanlar kafeste bile korkutucudurlar. Ayıya aslan olmadığını izah edemezsin. Ta ki burnu sızlar soluduğunda.</p>

  <p><i>Sevgili Dost,</i></p>

  <p>Bir adam kendini dan sanıyormuş. Nerede bir tavuk görse, yiyecek diye nefes nefese kaçıyormuş ondan. Bir adam kendini dan sanıyormuş. Doktor, <i>"Sen darı değil insansın,"</i> demiş yıllarca. Her sabah tavuk kâbuslarıyla uyanan adam, bir türlü ikna olmuyormuş insanlığına.</p>

  <p>Bir sabah doktor yaklaşmış yanına ümitsizce. <i>"İnsan olduğunu biliyorsun,"</i> deyince, adam, <i>"Evet, ben insanım,"</i> demiş. Doktorda bir sevinç, bir coşku, bir heyecan... Tedavi sonuç vermiş yıllar sonra. <i>"Haydi giy elbiselerini,"</i> demiş çığlıklar atarak. <i>"İşte iyileştin, eminsin darı olmadığından."</i></p>

  <p>Adam hızla giyinip atmış kendini sokağa. Adam gökyüzüne bakmış, sonra toprağa. Adam yürüyüp çıkmış bahçesinden hastanenin. Daha birkaç adım atmamış ki, ne görsün; bir tavuk kendinden emin. Üstüne doğru geliyor, yiyecek. Koşmaya başlamış nefes nefese. Doktor yetiş, yoksa yetişecek!</p>

  <p>Doktor telaşla koşmuş hastasına. <i>"Hani insandın</i> ?" diye sormuş. <i>'"Yoksa bilmiyor musun insan olduğunu?"</i> Adam, <i>"Elbette biliyorum, darı olmadığımı,"</i> diye gürlemiş. <i>"Fakat tavuklar bunu biliyor mu?"</i></p>

  <p><i>Sevgili Dost,</i></p>

  <p>Bulunduğu durumun farkında olmamak, her durumdan daha kötüdür.</p>
</body>
</html>