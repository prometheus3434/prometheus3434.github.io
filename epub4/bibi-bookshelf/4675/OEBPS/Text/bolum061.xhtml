<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>61</h1>

  <p><i>Sevgili Dost,</i></p>

  <p>Son dikişi atan cerrah, son oku fırlatan savaşçı, son bakraç suyu çeken bahçıvan, son sandalyeyi tekmeleyen cellat, son haberi okuyan spiker, son duayı yapan mahkûm, son düğümü çözen balıkçı, son gemiyi yakan fatih, son elbiseyi deneyen müşteri, son provayı yapan terzi, son kâğıdı çeken kumarbaz, son ağacı kesen oduncu, son köleyi parçalayan aslan, son yap-boz parçasını yerine koyan çocuk, son yaprağı yere bırakan ağaç, ellerini omzuma koydu; bu altmış birinci mektubun fotoğrafıydı. Kalbi ipe değen koşucuyla, topukları yere değen paraşütçü bu fotoğrafa giremediler çünkü bitirmenin sevincini yaşamışlardı. Oysa bitiş çizgisinde koca bir gölge, oysa iniş noktasından uzağa atmış rüzgâr, sevinç hangi akla hizmet etmede, en üst dalda yanıp dururken, kopartmışlar ayı dün gece.</p>

  <p>Hâlbuki ay, Yemen'deki askerin son sığınağıydı. Çölün sokakları yoktu ve postacılar adres ararken delirmişlerdi. Gidenin gelmediği yere şimdi kim yazacaktı? Yemen'deki asker bağırdı; öyle bağırdı ki, kumların içinden yılanlar, akrepler ve kertenkeleler fırladılar; fırladılar ve bu sesin sahibi için dua ettiler. Yemen'deki asker telgrafın tellerini kurşunlayamazdı, çünkü göğe baktığında gördüğü yalnız yıldızlar ve aydı. Evet, aydı! İşte o zaman muhayyilesi elinden sıkıca tuttu. İşte o gece Yemen'deki asker kalbine sesini duyurdu. Ay o kadar büyüktü ki, çöl çok küçük kaldı. Ay o kadar parlaktı ki, çöl kendini seyre daldı. Ay o kadar yakındı ki, Yemen'deki asker mırıldandı:</p>

  <p><i>"Şimdi bakıyor mudur o da?"</i></p>

  <p>Bakıyordur; çünkü ayın parlaklığı birden artmış ya da Yemen'deki askere öyle gelmişti. Artık geceleri iple çekiyor, kumların üstüne sırtüstü uzanıp gözünü aya dikiyordu. <i>"Bakıyordur."</i></p>

  <p>Gümüş tepsinin ayırdığı iki şehir birbirine doğru süzülüyor, yeni yıkanmış ceviz ağaçları çöle düşerken, aylardır su yüzü görmemiş hurma ağaçları Boğaz'ın tepelerine dökülüyordu. İstanbul'da kum fırtınası çıkarken, Yemen'de Türk kahvesi içiliyor, çölde balıklar yüzerken, Boğaz'da kelimeler kuruyordu. Yemen'deki asker eline ne geçerse tepsiye diziyor, anlatacak şeyleri <i>gittikçe azalıyordu. Gündüzün sıcağını, gecenin ayazını, kum tepelerini, siyah yaşmaklı Bedeviler'i, sıcağı emen çamurdan evleri, korkuları, silahları, ölümleri, özlemleri, akrepleri ve çadırları göndermiş, karşılığında Boğaz'ın rüzgârlarını, Yedikule'nin çığlıklarını, Büyükada'nın faytonlarını, Üsküdar'ın çeşmelerini almıştı. Yemenli asker bir süre sonra tepsiye koyacak bir şeyi kalmayacak diye korkuyor, geceleri aniden yatağından fırlayıp kumların üstünde saatlerce koşuyor, bir Bedevi her seferinde siyah kıldan çadırını aralayıp askerin toz bulutu içerisindeki gölgesini izliyor, yere kapaklandığında gözlerini yumup başını tekrar çadırının içine çekiyordu.</i></p>

  <p class="orta">* * *</p>

  <p><i>Göğsü yırtılmış askerin tepesinde bir hemşire gibi duruyordu ay. Pamuğuyla dudaklarına su damlatıyordu. Sabaha kadar ayrılmayacaktı başından ya da askere öyle geliyordu. Oysa çadır aralanmış, çıplak ayaklar kuma değmiş, güneş kumların altından homurdanmaya başlamıştı. O da ne, kararmıştı ay.</i></p>

  <p><i>Asker görmeye çalıştı ayı. Elini alnına siper etti, gözlerini kıstı, bütün dikkatini karanlığa yoğunlaştırdı ve gördü. Bu Bedevi'nin siyah yüzüydü; dudakları bir yere yetişmek ister gibi telaşla koşuyordu. Yemenli asker, konuşmasından hiçbir şey anlamadığı Bedevi'nin yardımına geldiğini anladı. Telaşla koşturan dudakların yetişmek istediği cümle şu olmalıydı: "Bana İstanbul'u anlat!" Asker, Bedevi'nin yüzüne bakıp gülümsedi. Bu cümleyi bir yerden hatırlıyordu.</i></p>

  <p><i>Sevgili Dost,</i></p>

  <p><i>Sana bu satırları ayı koparılmış bir göğün altında yazıyorum. Aşılı bir omuz gibi yeri hâlâ duruyor Nerede yaşadığını bilmiyorum. Altmış birinci mektup kefareti ödüyor</i></p>
</body>
</html>