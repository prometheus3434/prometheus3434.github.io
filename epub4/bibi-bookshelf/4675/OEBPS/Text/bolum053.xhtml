<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>53</h1>

  <p><i>Sevgili Dost,</i></p>

  <p>Merhameti gördün mü? Kaybolduğundan beri -kaçırılmış da olabilir- kendisinden bir haber alınamayan merhameti. <i>"Kayıp Aranıyor"</i> ilanlarından bir ses çıkmadığına göre, merhameti tanıyanlar gazete okumuyor; sokaklarda dolaşmıyorlar. <i>"İnsanlık namına" </i>bir kıpırtı olmayınca, bu kez <i>"Kanun namına"</i> harekete geçiliyor ve kasaba halkı Şerifin arkasına düşüp merhameti kaçıranları aramaya başlıyor. Meşalelerin dili karanlığı didikliyor; gecenin kenarını tutuşturuyor. Eller ağzın iki kenarına tutulup bağrılıyor: <i>"Merhamet! Merhamet!"</i> Ses ormanın içinde nereye gideceğini bilemiyor;. panik içinde sağa sola koşuşturuyor; çalılara takılıyor; yaprakları döküyor; baykuşları korkutuyor; sonra bir kuyunun içine düşüp ıslak bir şekilde geri dönüyor: <i>"Merhamet!"</i></p>

  <p><i>"Merhamet"</i> yankı yapıyor.</p>

  <p>Aramadık yer bırakmıyorlar. Buluta bakıyorlar; dağılıyor. Göle bakıyorlar; kuruyor. Gölgeye bakıyorlar, çekiliyor. Taşlan bile birer birer uyandırıyorlar oyuklarında. Taşların altı solucan kaynıyor.</p>

  <p><i>Sevgili Dost,</i></p>

  <p>Merhameti gördün mü? Eşkâlini tarif etmem gerektiğini biliyorum ama bu hiç de kolay değil. Kanadı var; desem hemen yolarlar. Gözleri var; desem mil çekerler sürme diye. Ayakları var, desem mıhlarlar sandalyeye.</p>

  <p><i>"Nesi var?"/ "Gülüşü var!"</i> Ağlatırlar.</p>

  <p><i>"Nesi var?"/ "Yapraklan var!"</i> Kopartırlar.</p>

  <p><i>"Nesi var?"/ "Beyazı var!"</i> Karartırlar.</p>

  <p><i>Sevgili Dost,</i></p>

  <p>Merhameti gördün mü? Ne olur bana da göster. Kimseye söylemem, söz; zarar veremezler. Beni kanadının altına almasa da ne çıkar; emerim ışığını. Dizinin üstüne yatırmasa da olur; kim söylemiş uyuduğumu?</p>

  <p><i>Sevgili Dost,</i></p>

  <p>Merhameti gördün mü? Tamam, söyleme biliyorsan yerini. Bari hayatta olduğunu haber ver. <i>"Merhamet ölmedi, değil mi?"</i></p>

  <p><i>Sevgili Dost,</i></p>

  <p>Cennetle cehennem yarışa kalktı. Sen hâlâ susuyorsun. Güneş dürüldü, yıldızlar döküldü, vahşi hayvanlar bir araya toplandı. Sen hâlâ susuyorsun.</p>

  <p><i>Sevgili Dost,</i></p>

  <p>Merhameti gördün mü?</p>
</body>
</html>