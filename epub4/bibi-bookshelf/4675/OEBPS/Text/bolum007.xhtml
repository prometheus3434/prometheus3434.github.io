<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>7</h1>

  <p><i>Sevgili Dost,</i></p>

  <p>Sen de bu sabah perdelerini çektiğinde gizli bir sevinçle, <i>"Kar yağmış!"</i> dedin. Sonra haber verdin evdekilere. Herkes pencerelere koştu. Zaten perdeler, aylardır bu manzarayı gösterebilmek için kapanıp açılıyordu. İlk kar, ağaçların, kedilerin ve kasketlerin rengini değiştirdi. Bu yüzden ısıtıyor.</p>

  <p>Her sabah yeni bir manzara görecekmiş gibi camlara koşup değişen hiçbir şey olmadığını görmek ne soğuk. Düşüp yuvarlanan bozuk paranın peşinden koşarken kelimelerin üzerine basa basa yürümek ne soğuk! Dizlerine kadar gömüldüğün karda yürümekte ne var! Boğazına kadar battığın kelimelerin içinde yüzmek ne soğuk!</p>

  <p><i>Sevgili Dost,</i></p>

  <p>Kulaklar işgal altında. Bu yüzden kelimeler yere dökülüyorlar. Ağızların kapılan kırık. Bu yüzden keli-</p>

  <p><i>meler ayağa düşüyorlar. Bu söz yığınlarını kim kaldıracak? Hiç kimse. Ama azarlanacak, sokaktan, "Bak ne buldum," diye kelime taşıyan çocuklar evlerine. "At o pis şeyi," denilecek onlara. Çocuklarsa yıkayıp bazı kelimeleri saklayacaklar yastık altlarında.</i></p>

  <p><i>Sevgili Dost,</i></p>

  <p>İlaçların üzerinde, <i>"Serin yerde muhafaza ediniz,"</i> yazarken kelimelerin üzeri boş. Kelimeler ilaç değil çünkü. Kelimeler aç! Yalanın soğuğu koruyor şimdi onları. Yüzyıllar öncesinden kalmış bir ceset gibi koruyor Bu yüzden kaçıyorlar güneşten köşe bucak. Kasketlerini eğiyorlar yüzlerine tanınmamak için.</p>

  <p><i>Sevgili Dost,</i></p>

  <p><i>Ama tanıyorum yine onları. Utandırmamak için tanımamazlıktan geliyorum. Kulak kesilecek bir söz kalmadığını görüp Van Gogh gibi kulağımı kesiyorum.</i></p>

  <p><i>Sevgili Dost,</i></p>

  <p><i>Rejisör bir filmde rol almak isteyen genç kıza, "İki kelimeyi istediğim gibi söyleyebilirsen, sana rol verebilirim," demiş, genç kız da, "Tabii söylerim. Nedir bu iki kelime?" diye sormuştu. Rejisör, "Sadece üç kere bana, 'Gel buraya!' diyeceksin," demiş, genç kız, bundan daha kolay ne var diye düşünürken rejisör konuşmaya devam etmişti:</i></p>

  <p><i>"Birincisinde sevgilinle bir münakaşadan sonra ona artık ayrılman gerektiğini söylüyorsun o başı eğik kapıya doğru giderken, ceketinin cebinde tabanca olduğunu fark ediyorsun. Hayatına son vereceğini seziyor, birdenbire onun senin için her şey olduğunu anlıyor ve büyük bir pişmanlıkla:</i></p>

  <p><i>- Gel buraya! diyorsun.</i></p>

  <p><i>İkinci olarak, kendini küçük bir çocuğun annesi yerine koyacaksın. Çocuk dört yaşında. Sen ona bayramlık elbiselerini giydirmiş, balkonda oturmasını, hiçbir yere gitmemesini sıkı sıkıya tembih etmişsin. Sana itaat etmiyor ve sokağa firlıyor. Tam o sırada köşede bir kamyon beliriyor ve çocuk bir anda yere düşüp çamurlara bulanıyor. Allah'tan ezilmiyor. Sen dehşet içindesin. Bir yandan Allah'a şükrederken, diğer yandan sana itaat etmediği için çocuğa son derece kızgınsın. İşte bu duygularla ona:</i></p>

  <p><i>- Gel buraya! diyorsun.</i></p>

  <p><i>Son olarak da bir tacirin karısısın. Kocan iflas etmiş. Evin dışında alacaklılar kocanı linç etmek için bekliyor. Fakat kocan, onuruna dokunan bu durum karşısında kalbine sıktığı bir kurşunla can veriyor. Sen de sokak kapısını açıp, dışarıdaki kalabalığın elebaşısına:</i></p>

  <p><i>- Gel buraya! diyorsun."</i></p>

  <p><i>Sevgili Dost,</i></p>

  <p>Kızın bu sözler üzerine filmde rol almak istemekten vazgeçip geçmediğini bilemiyoruz. Bildiğimiz, sesin tonunun kelimelere hayat verdiği ya da öldürdüğüdür.</p>

  <p><i>Sevgili Dost, </i>Gel buraya!</p>
</body>
</html>