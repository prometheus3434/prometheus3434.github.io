<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>2</h1>

  <p><i>Sevgili Dost,</i></p>

  <p>Sana mektup yazacağımı söylediğim günden beri bir telaş yaşanıyor postanelerde. Her postacı mektubu kendisi ulaştırmak istiyor sana. Güneşe tutulsa zarf, ilk kelimeler okunur mu? Mektuba nasıl başlamıştır acaba? Yaşlı postacılardan biri, "<i>Azizim Efendim"</i> diye başlamıştır mektup, diyerek bir tahmin yapıyor. Diğeri, hayır, <i>"Saadetlü"dür</i> ilk kelime diye ısrar ediyor. <i>"Gözüm nuru", "İkigözüm", "Ruhum ve Karındaşım", "Aziz ve güzide refikimiz efendim..."</i> Her postacı bir şeyler söylüyor. İçlerinden biri abartıyor iyice: <i>"Devletlü, inayetle, merhametlü, veliyy-ün-niam ve pür himem efendim sultanım hazretleri..."</i> Diğerleri itiraz ediyorlar, bu mektup bir padişaha yazılmıyor, diye. Ya bu mektup kime yazılıyor?</p>

  <p>Bu mektup bir dosta yazılıyor. O halde <i>"Sevgili Dost"</i> diye başlamalı.</p>

  <p><i>Bir postacının elinden mi, yoksa posta kutusundan mı alacaksın mektubumu bilmiyorum. Birazdan takılacaksın satırlarıma. "Bana mı?" diyeceksin. Evet sana ey dost! Sana söyleyeceklerim var. Kelimeler, karınca yuvası gibi kaynıyor zihnimde. İçlerinden biri kâğıda düşüyor, yedi harfli: Dostluk.</i></p>

  <p><i>"Bir dostluk kaldı!" diye bağırıyor pazarcı, tezgâhındaki meyveler için. "Bir dostluk kaldı!" Bir dosta yetecek kadar demek istiyor. Az kaldı, demek istiyor. Ben önce bu cümleyi, "Dayanacak, bir dostluk kaldı," diye anlıyorum. Sonra, "Bir dostluk kaldı mı?" diye soruyorum. Pazarcı, "Bir dostluk kaldı!" diye bağırıyor.</i></p>

  <p><i>Bir dostluk çileği, plastik küreğiyle kese kâğıdına dolduruyor pazarcı. Kese kâğıdı gazeteden yapılmış. Gazetede satırlarım var.</i></p>

  <p><i>Bu satırlarla doğruyorum hayatı. Bu satırlarla doğruyor beni hayat. Bu satırlarla doğuruyorum. Nur topu gibi bir çocuğunuz oldu, diyor müjdeci. Adını ne koyalım, diyor. Adını "dostluk" koyuyorum.</i></p>

  <p><i>İşte Tagore'unAvare Kuşlar'ı da üstüme pike yapıyor Biri omzuma konup fısıldıyor kulağıma: "Çiğ damlası göle dedi ki: Sen nilüfer yaprağının altındaki büyük çiğ damlasısın, ben de üstündeki küçük çiğ damlası." Ah, dostluğa bak! Kuş fısıldamaya devam ediyor: "Güneş batıya doğru kayarken, doğu karşısında sessizce durur." Ah, dostluğa bak! Kuş fısıldamaya devam </i>ediyor: <i>"Alacakaranlığın bu bulanıklığı altında şekiller tuhaflaşıyor; alt kısımları karanlıkta kaybolmuş kuleler ve mürekkep lekesini andıran ağaç tepeleri... Sabahın olmasını bekleyeceğim ve senin şehrini aydınlıkta görmek üzere uyanacağım."</i> Ah, dostluğa bak!</p>

  <p>Kuş omzumdan uçtu. Çocukken yaramazlıklarımı anneme kuşların söylemesini neden yadırgamışım bilmiyorum. Kuşlar söylüyor çünkü.</p>

  <p>Geçen sabah senin üzüntülü olduğunu söylediler. Dokunsalar ağlayacakmışsın. Dokunmamışlar. Yine de ağlamışsın; dostun gözünden akan bir damla yaşın yeryüzündeki bütün gölleri tuz gölü yaptığını bilmez gibi. Gül ki, acılaşmasın göller. Göl ki, orada demirli kayığımız.</p>

  <p>O kayıkla odama gelen Kızılderili, şimdi kütüphanemin rafında. Üzerinde bir bez parçası var yalnız. Ellerini havaya kaldırmış bağırıyor; ihtiyaçlarını ne kadar azaltırsan o kadar hür olursun, diye. Demek sahip oluş değil, istiğna açıyor kilidi. Demek bunun için:</p>

  <p><i>"Sabah sabah insanını denedim dünyanın Cimrilikle dolu deriler yürüyordu Başka bir şey göremedim</i></p>

  <p><i>Sonra kanaat kınından bir kılıç çektim</i></p>

  <p><i>Keskin tarafıyla onlardan</i></p>

  <p><i>Ümitlerimi kestim"</i> diyor İmam Şâfiî.</p>

  <p><i>Sevgili Dost,</i></p>

  <p><i>Bu sözden sonra ne denebilir ki!</i></p>

  <p><i>Belki şu denebilir.</i></p>

  <p><i>Zarfı açmadan evvel güneşe tut ve mektubun ilk kelimelerini oku.</i></p>
</body>
</html>