<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>58</h1>

  <p><i>Sevgili Dost,</i></p>

  <p><i>Son mektubumda gönderdiğim fotoğrafın beni ne kadar yansıttığını soruyor, "Siyah beyaz fotoğrafı terdh ederim, 11 diyorsun. Diyorsun ve beni 1927'lere götürüyor ve ilk fotoğraf makinesinin karşısına oturtuyorsun. Fotoğrafçımın ismi Joseph Nicephore Niepce. İşte kurşun ve kalay alaşımından yapılma bir levhayı bitümle kaplayıp bir kamera içinde ışığa tutuyor. Işık alan yerlerde sertleşiyor kaplama. Sonra eritiliyor sertleşmemiş olanlar ve ilk kalıcı fotoğraf ortaya çıkıyor</i></p>

  <p><i>Ansiklopediler, "Fotoğraf makinesinin icat edilmesi ilk kez her türlü nesnenin aslına uygun görüntüsünün kısa sürede elde edilmesini sağladı, 11 diyorlar. Senin itirazın da bu noktada zaten. Fotoğrafların "aslına uygun" olup olmadığını soruyorsun bana.</i></p>

  <p><i>Elbette hiçbir fotoğraf aslına uygun değildir. Belki her görüntü bir adanın etrafındaki kayıklar gibi aslın çevresinde dolanır durur. Bazıları yaklaşsa da kıyıya, iskeleye bağlanmayı çok az kayık hak eder. Onlar da aslın tamamını değil, cüzlerini temsil ederler İşte beğenmediğin fotoğrafımdaki güler yüzlü görüntüm de o cüzlerden biri. Siyah beyaz fotoğrafı daha çok sevdin; çünkü o iskeleye bağlanmayı hak eden kayıklardan biri. Gözlerimi dahi göremiyorsun ama orada; o flu görüntüde ruhuma yaklaşıyorsun.</i></p>

  <p><i>Sevgili Dost,</i></p>

  <p><i>Picasso'ya yaptığı tabloların gerçeği yansıtmadığı söylendiğinde şu cevabı vermiş: "Zaten gördüğümüz hiçbir şey gerçekte olduğu gibi değildir ki!"</i></p>

  <p><i>Fotoğrafçılar deklanşöre basmadan önce, "Gülümseyin!" diyorlar. Gülümseyin ve örtün yaşadıklarınızı.</i></p>

  <p><i>Eski albümleri karıştırırken, saça takılan yapma güller gibi, dudaklarımızın bir kenarına iliştirilen tebessümler hep acı vermiştir bana. Gülümsemek insanlara yakışır elbet. Bundan neden mi acı duyuyorum? Çünkü insanlar gerçek hayatlarında birbirlerine çok az gülümsüyorlar.</i></p>

  <p><i>Sevgili Dost,</i></p>

  <p><i>Gördüğümüzü değil, görmek istediğimiz şeyi görüyormuşuz. Demek zihnimizde önceden kurduğumuz dekorlar var; oyuna uygun olmasa da. Bu yüzden bahar dekorunda paltosuna bürünmüş adamlar, saray dekorunda mağara insanları ...</i></p>

  <p><i>Sevgili Dost,</i></p>

  <p><i>Fotoğrafı, önce kurşun-kalay, sonra gümüşle kaplı bakır levhada, daha sonralarıysa filmde ve kâğıtta sabit kılan şey ışığa duyarlı oluşlarıdır. Ancak ışığa duyarlı olan maddeler gördüklerini sabitleştiriyorlar, kalıcı kılıyorlar. Burada, "Işığa ne kadar duyarıyız?" sorusunu sormanın tam zamanı galiba.</i></p>

  <p><i>Sevgili Dost,</i></p>

  <p><i>Sence ışığa ne kadar duyarlıyız? Bu soruyla yalnız gözlerimizin değil kalbimizin de görüp görmediğini sorgulayabiliriz. Kur'ân'ın "Kalplerinde hastalık olanlar"a değil, "inananlara"tesir etmesinde de galiba bu sır var: Işığa duyarlı oluş.</i></p>

  <p><i>Sevgili Dost,</i></p>

  <p><i>Kalplerimizi ışığa duyarlı gümüş levhalar haline getiremezsek başımızı gövdemiz üzerinde nasıl dik tutabiliriz? Nasıl baş ederiz kendimizle, gördüklerimizle ve göremediklerimizle.</i></p>

  <p><i>Sevgili Dost,</i></p>

  <p><i>Fotoğrafta, pozitif görüntüler, negatif görüntülerle basılır. Sıkıntılar bunaltmasın seni.</i></p>

  <p><i>Lütfen gülümse fotoğrafın çekiliyormuş gibi her an.</i></p>
</body>
</html>