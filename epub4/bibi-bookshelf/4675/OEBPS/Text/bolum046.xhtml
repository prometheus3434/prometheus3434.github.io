<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>46</h1>

  <p><i>Sevgili Dost,</i></p>

  <p><i>Şu günlerde herkes sesini duyurabilmek için hoparlörün sesini daha fazla açması gerektiğini düşünüyor. Bakalım kimin sesi yüksek çıkacak? A</i>ri<i>finin ibreleri zangır zangır titriyor; nisan da olsa kış tabii. Ondan soğuk, el sallayanlar otobüslerden "Geliyoruz, " şarkılarıyla. Yüzümüzdeki izleri unutup saf saf gülümsüyorlar. Ellerini sallıyorlar sevgili dostum, bu "Gidiyoruz" demek galiba.</i></p>

  <p><i>İzler, evet fısıltıyla konuşurlar; bu yüzden derindirler. Yüzlerde dolaşırlar ustura edasıyla. İzler, evet gizlice buluşup ele verirler kendilerini. İşte bıçak izleri denizi köpürten vapurun küpeştesinde gidip geliyor Kadıköy'le Sirkeci arasında. Evet, köpürse de deniz, kalmayacak üstünde vapurun izi.</i></p>

  <p><i>Ey harmanda gözü olanlar! Kim çaldı izinizi? Yoksa Hansel'le Gratel'in ekmek parçalarını kuşlar mı yedi? Telgrafın tellerine konan kuşlar?</i></p>

  <p><i>Sevgili Dost,</i></p>

  <p>Afişlerden sıkıldığını biliyorum. Yırtmakla baş edemezsin. Örtsen de pencereni kurtulamazsın sesten, takmazsan kerpeteni çivilerin boynuna.</p>

  <p><i>Sevgili Dost,</i></p>

  <p>Bana davulun ney'den daha güçlü olmadığını göster. Bir "kanun" taksimi yap; adaletli olsun. Payını düşür artık meydana. Bir tatlı huzur ver, Kalamış senin olsun.</p>

  <p>Zile kızma; kapıyı döv, ağlasın. Güle kızma; kokuyu sev, ağlasın. Dile kızma; şarkıyı sev, ağlasın.</p>

  <p><i>Sevgili Dost,</i></p>

  <p>İkisi de yönetiyordu, ikisinin de elinde değneği vardı. Bir gün çoban <i>ve</i> orkestra şefi değneklerini değiştirdiler İşte o günden beri köpek sesleri gelir konser salonlarından. İşte o günden beri koyun kahkahalarıyla çınlar vadiler.</p>

  <p><i>Sevgili Dost,</i></p>

  <p>Şu günlerde herkes sesini duyurabilmek için hoparlörün sesini daha fazla açması gerektiğini düşünüyor. Bense sadece senin duyabileceğin bir sesle fısıldıyorum kulağına.</p>
</body>
</html>