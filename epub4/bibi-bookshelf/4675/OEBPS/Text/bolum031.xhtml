<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>31</h1>

  <p><i>Sevgili Dost,</i></p>

  <p><i>Gelinle damat karşılıklı el çırpıyor ve az sayıda davetli onlara eşlik ediyordu. Balonlar ve krapon kâğıtlarıyla süslü büyük bir balıkçı teknesi, güneşin kırbaçlarına dayanamayıp simsiyah kesilen bir denizde yüzüyordu. Gelin ve damadın gözleri, sarayları ve yalıları gibi parlıyordu boğazın. Rüzgâr müziği, gelinin ablası pastaları dağıtıyordu. O gece benim tabağımda da bir dilim pasta vardı. Demek ben de davetliler arasındaydım.</i></p>

  <p><i>Gelinle damat karşılıklı el çırpıyor ve birbirlerinin gözlerine bakarak şarkı söylüyorlardı. Kelimeler dudaklarından konfetiler gibi dökülüyor, rüzgâr bu beyazlığı ayakların altında savuruyordu.</i></p>

  <p><i>Annelerin gözlerinde hırsız elmaslarıyla kesilmiş cam parçaları vardı. Çocuklarını kutsal bir tapınakta kurban etmeye hazırlanıyor gibiydiler Tabii bu </i>onların yanlarındakilere çocukların birbirlerine ne kadar yakıştığını söylemelerine engel değildi. Babalara gelince; onlar gözlerini, yükünü sırtından indirip soluklanan bir hamaldan ödünç almışlardı. Sorumluluklarını Üzerlerinden attıklarını düşünmek rahatlatıyordu onları. Ama yine de gelinin babası ağlamıştı yüzükler takılırken. Yüzükler bir tepsinin içinde getirilmişti yine. Hayat yine bir şeyler sunuyordu. Kuyumcu vitrinlerinin ışıkları altında, <i>"Bu iki güzel insan,"</i>diye başlayan konuşmamı yapıyordum. Demek ben takıyordum yüzükleri.</p>

  <p><i>Sevgili Dost,</i></p>

  <p>Keramet kavukta olmadığı gibi yüzüklerde de değildi. Ne kavuğu başına geçiren okuyabilir, ne yüzüğü parmağına geçiren mutlu olabilirdi. Bunlar öyle halkalardı ki, kimi zaman Çemberlitaş'ın demir halkalarından daha sıkı kavrardı parmakları, kimi zaman alevli sirk çemberleri gibi aslanlar geçerdi içlerinden, kimi zaman çocuklara çember olurdu.</p>

  <p><i>Sevgili Dost,</i></p>

  <p>Halay başladı. Bu da bir çember işte. Zıplayan ve ses çıkaran bir çember. Ayaklar aynı anda havaya kaldırılıyor; davetliler uyum içinde. Yalnız benim ayaklarım şaşkındı. Demek halkadaydım ben de. Herkesin ayakları havadayken benimki yerdeydi, herkesin ayakları yerdeyken benimki nerede? Bilerek mi böyle yaptığımı sordular. Onlara, kendi ayaklarınıza bakın, dedim sadece.</p>

  <p><i>Sevgili Dost,</i></p>

  <p>Balıkçı teknesi kıyıya yanaşıyordu. Gelinle damat karşılıklı el çırpıyor ve birbirlerinin gözlerine bakarak şarkı söylüyorlardı. Dudaklarından kelimeler konfetiler gibi dökülüyor, hayat, iç içe geçmiş sehpalardan her birini, birimizin önüne koyuyordu.</p>

  <p><i>Sevgili Dost,</i></p>

  <p>Telefonumun mesaj sinyali çaldı. Dokundum zarfın üstüne:</p>

  <p><i>"Hastamızın beyni öldü. Kalbi beş dakika hiç çalışmadı. Doktorlar elektro şokla çalıştırdılar kalbi. Bekliyoruz."</i></p>

  <p><i>Sevgili Dost,</i></p>

  <p>Ölüm de davetliler arasında.</p>
</body>
</html>