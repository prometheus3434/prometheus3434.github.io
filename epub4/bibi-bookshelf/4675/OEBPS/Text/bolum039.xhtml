<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>39</h1>

  <p><i>Sevgili Dost,</i></p>

  <p><i>Sevinçler ne de küçük ölüyorlar. Hâlbuki büyük doğmuşlardı. Tebessüm, daha yayılmadan dudağa kuruyor Kâşifin "kara" sevinci, dürbününü attırıyor suya. Futbolcu naralar atıyor top fileye takılınca. İyi zar attıkça yüzü gülüyor kumarbazın. Sandığa atılan "evet'ler sözlüğe baktırıyor: "Tasdik etmek anlamında bir ünlem."Tasdik etmek ve ünlem, ne kadar yakışıyor Daha tarifinde içine bir şüphe düşüyor "evet'in. Evet, ne çok "hayır"ı barındırıyor</i></p>

  <p><i>Sevgili Dost,</i></p>

  <p><i>Bahara pusu kuran kıştan öğrendik çiçeklerle yetinmemeyi. İnanmak için meyve istiyoruz, inanmak için gölge... Napolyon'u pusturan kıştan öğrendik. Şüphe ipliğiyle teğelleriz dikmeden önce.</i></p>

  <p><i>Sevgili Dost, o halde dinle:</i></p>

  <p><i>Güneşi görünce açma sandığı, karayı görünce dürbünü atma! Kaç "Viyana" dalda kaldı, aylar sürse de kuşatma ...</i></p>

  <p><i>Sevgili Dost,</i></p>

  <p><i>Sen dondurmayı kışın sat paltosuna bürünmüş adamlara. Yazın ateş yak, ısın. Ağla herkes gülerken. Ağlat palyaçoları.</i></p>

  <p><i>Sevgili Dost,</i></p>

  <p><i>Sevinç mezarlıklarından geçerken ıslık çalma korkmamak için. Korkmayı öğren, korkutmak istersen.</i></p>

  <p><i>Sevgili Dost,</i></p>

  <p><i>Kurbanlık koyunlar gibi seçilmeyi bekleme. Kınaya kanma; ölüm işaretidir.</i></p>

  <p><i>Sevgili Dost,</i></p>

  <p><i>Yaşlandığında Eyüp Sultan olmak istersen, gençliğinde âşık ol İstanbul'a.</i></p>

  <p><i>Sevgili Dost,</i></p>

  <p><i>Hâlâ düğünlerde oynuyorsun.</i></p>

  <p><i>Sevgili Dost,</i></p>

  <p><i>Yarışmada, 'Yardım edin lütfen," diyorsun hâlâ.</i></p>

  <p><i>Sevgili Dost,</i></p>

  <p>Ne zaman tele\nvizyonun düğmesini kapatacaksın?</p>

  <p><i>Sevgili Dost,</i></p>

  <p>Ne zaman açacaksın <i>"Kitab »ı?</i></p>

  <p><i>Sevgili Dost,</i></p>

  <p>Bu ne dalgınlık?</p>

  <p><i>Sevgili Dost,</i></p>

  <p>Aşık mısın?</p>

  <p><i>Sevgili Dost,</i></p>

  <p>İstanbul'a?</p>
</body>
</html>