<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>56</h1>

  <p><i>Sevgili Dost,</i></p>

  <p>Saat 03.30. Gecenin en koyu olduğu sıralar. Ağustosböcekleri temmuzda da geceye ritmik seslerini hediye ediyorlar. Her an, her yerde bir şeyler oluyor. Ben yazıyorum, hırsız otomobilin kelebek camını kırıyor, kelebek otların içinde uyuyor, otlar toprağa sıkı sıkı yapışıyorlar. Toprak, köklere, tohumlara, taşlara, kemiklere, madenlere, küplere, köstebeklere, yılanlara, solucanlara aynı anda sarılıyor.</p>

  <p>Demek etrafımıza çizdiğimiz fasit daireyi bir yerinden kırıp keşfetmek gerekiyor. Keşfetmek gerekiyor ki toprakta, ağaçlardan ve otlardan daha fazla bir şeyi görmek mümkün olsun. <i>"Robinson Crusoe adanın en yüksek, daha doğrusu en iyi görünebilecek noktasını, inatçılıktan, alçak gönüllülükten, korkudan, cahillikten ya da özlemden terk etmemiş olsaydı, kısa sürede mahvolup giderdi; ama gemilere ve onların güçsüz dürbünlerine bel bağlamayıp adasını baştan sona keşfetmeye ve onun zevkini çıkarmaya başladığından beri sağ kalabildi ve sonunda, mantıksal açıdan zorunlu bir sonuç olmasa da, bulunup kurtarıldı,"</i> diyor Kafka <i>Aforizmalar'da.</i></p>

  <p>Bu sözü duyan bir kozalak, uçurumun kenarındaki bir çam ağacının tepesinden kopup yuvarlanmaya başlıyor; yitirilen şeylerin istenilen şeylerden çoğu kez daha değerli olduğunu keşfetmek için.</p>

  <p>Bir şahin ya da atmaca çevikliğiyle kozalağı tutup kurtarmak niye? Bırakalım gidebileceği en son noktaya ulaşsın. Bir kaya dibinin, bir ağaç dalından ya da gölgesinden daha güzel olmadığını başka nasıl öğrenecek?</p>

  <p><i>Sevgili Dost,</i></p>

  <p>Oruç bir keşiftir; iftar perdeyi yırtar. Gurbet bir keşiftir; sılayla parlar. Küslük bir keşiftir; özlemden ağır bir ceza mı var?</p>

  <p>Alain, <i>"Sevmek, sevilen kişinin en iyi taraflarını desteklemek, keşfetmek ve teşvik etmek demektir,"</i> diyor <i>Minerva veya Bilgelik'te.</i> Ben de bilgelik, bunu doğal süreci içinde yapmaktır diyorum. Tabii gelişimi durdurmanın, istenilen görüntüyü sağlasa bile, ancak ayağı küçük kalsın diye cendereye sokulan Çinli kızlar kadar sağlıklı olabileceğini düşünüyorum.</p>

  <p><i>Sevgili Dost,</i></p>

  <p><i>Birbirimizi tanımak için neyi bekliyoruz?</i></p>

  <p><i>Birbirimizi anlamak için neyi bekliyoruz?</i></p>

  <p><i>Birbirimize anlatmak için neyi bekliyoruz?</i></p>

  <p><i>Bak ne diyor Rousseau: "Dostumuzu tanıyabilmek için büyük hadiseleri bekleyeceğiz; o zaman da iş işten geçmiş olacak; çünkü onu tanımak zaten bu hadiseler için lazımdı."</i></p>

  <p><i>Sevgili Dost,</i></p>

  <p><i>Sen lazımsın bana ve önemlisin hadiselerden. Çünkü büyük bir olaydır dostluk.</i></p>

  <p><i>Çok büyük.</i></p>
</body>
</html>