<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>48</h1>

  <p><i>Sevgili Dost,</i></p>

  <p><i>Senden şikâyet var. Eski köye yeni âdetler getiriyor, can sıkıyormuşsun. Konuşman, mimiklerin, hareketlerin hatta giyim kuşamın değişmiş. Böyle sert bakmazmışsın eskiden, sesinin tonu böyle değilmiş. "Kulağını çekiver;yorgunsa dinlendirelim, üzgünse sevindirelim; bir eline güneşi, öbür eline ayı verelim," diyorlar.</i></p>

  <p><i>"Gerilmeyen bir yay oku ne kadar uzağa fırlatabilir?" de ne demek?</i></p>

  <p><i>Sevgili Dost,</i></p>

  <p><i>Senden şikâyet var.</i></p>

  <p><i>Sana ne deniliyorsa onu yapacak, gerginliği tırmandırmayacaksın. Her şey yolundaymış gibi davranacak -yoksa öyle değil mi?- otobüste ayağına basıldığında, kim diye bakmayacaksın. Özür dilemiyor mu? Olsun, "Dikkat edin!" gibi aşırı sözler sarf etmeyeceksin. </i>Lokantaya mı gittin, menüde ne varsa onu isteyecek, canının çektiğini söyleyip can sıkmayacaksın. Dolu yağarken, <i>"Hava ne güzel!"</i> derlerse gülümseyerek başını sallayacak, elbise alırken ille de bir beden küçüğü diye ısrar etmeyeceksin. <i>"Böyle daha zengin durduğunu," </i>dostum sen de anlayacaksın. Gazinoya gittiğinde assolist ne söylerse onu dinleyeceksin. İstediğin şarkıyı kâğıda yazıp ortamı germeyeceksin. Kasap, kaşla göz arasında yağı kıyma makinesine mi dolduruyor; <i>"Ne yapıyorsun?"</i> diye asla bağırmayacak, kasabı heyecanlandırıp elini kıyma makinesine kaptırmasına sebep olmayacaksın. Dolmuş şoförü buruşuk paranı kabul etmezse hemen gıcırını verecek, sana uzattığı eksik para üstünü hoş karşılayacaksın. Yolculukta seyahat ettiğin koltuğun, bir başkasına da satılmış olması yüzünden, tansiyonunu yükseltip diğer yolcuları huzursuz etmeyeceksin. Paylaşmanın önemini hatırlayıp koltuğunu terk edeceksin. .Aldıktan birkaç gün sonra topuğu fırlayan ayakkabın için hemen sokağa fırlamayacaksın. Kendin tamir edemiyorsan, üç beş kuruş verip krizi atlatacaksın. <i>"İki gün önce almıştım, ne çürük mal,"</i> gibi sözleri asla ağzına almayacaksın. On beş senedir devam eden kooperatif inşaatı yüzünden sinirlerini yıpratmayacak, soranlara <i>"Geç olsun, ama güç olmasın," </i>diyeceksin. Gemi batarken panik yapmayacaksın. Bazılarının filikalara önce binip gemiden ayrılması yüzünden, <i>"Filikaya beni de alm!"</i> diye dayatmayacaksın.</p>

  <p>Hüsnüzanda bulunup herkese yetecek kadar filika olduğunu ya da geminin batmayacak kadar güçlü olduğunu düşüneceksin. Varsın türkü söyle desinler sana; teller gerilir diye, sazını akort etmeyeceksin. Senden öncekilere olanlar tedirgin etmesin seni; senden sonrakileri tedirgin edeceksin. İçinde rengârenk fişekler patlasa da gözlerinden taşmasına izin vermeyeceksin.</p>

  <p><i>Sevgili Dost,</i></p>

  <p>Senden şikâyet var.</p>

  <p>Allah bilir, sen ölüm döşeğinde bile inleyerek yakınlarının arasında gerginliğe sebep olursun.</p>

  <p><i>Sevgili Dost,</i></p>

  <p>Kurallara uyacaksın. Sahrada <i>"Su içilmez!"</i> tabelasını gördüğünde gülümseyeceksin.</p>
</body>
</html>