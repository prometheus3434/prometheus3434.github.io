<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>49</h1>

  <p><i>Sevgili Dost,</i></p>

  <p><i>"Su kaynamaya başlayınca buharlaşır, buharlaşınca da hacmi genişler. Geniş hadmli su buharı çaydanlığın içine sığmadığından bir yol bulup dışarı çıkmaya çalışır. O zaman ne olur?" diye sordu öğretmen. Ön sırada oturan küçük bir kız gülümseyerek, "Çaydanlığın kapağı tıkır mıkır oynar öğretmenim," dedi. Öğretmen, "Evet, tatlı çocuk," dedi. "Bu olay bir zamanlar bazı bilim adamlarının da dikkatini çekti ve ardından makineleri çalıştırmak için yepyeni bir gücün ortaya çıkmasına yol açtı: Buhar gücü."</i></p>

  <p><i>Küçük kız işte o gün suyun gücünü öğrendi. Akarken değirmenlerin çarklarını döndüren, donduğunda buz dağı olup gemileri batıran, buharlaştığında pistonları çıldırtan suyun gücünü. Rüzgârla birleştiğinde dalga, ateşle birleştiğinde buhar, soğukla birleştiğinde aysberg olabilen su, bardakta ne kadar sakin ve gösterişsiz duruyordu.</i></p>

  <p>Öğretmen, <i>"İcatlar ihtiyaçlardan doğar,"</i> demişti. Karanlıktan kurtulmak için ateş yakmak yetmiyordu. Kandilden muma, gaz lambasından ampüle ulaşılmalıydı. Dayanıklı bir iletkenden güçlü bir elektrik akımı geçirildiğinde meydana gelen ısı, ışık enerjisine dönüşebilirdi.</p>

  <p>Demek güç yerinde durarak değil, dönülerek elde ediliyor; diye düşündü küçük kız. Bu düşünceyle güzel gözlerinde yıldızlar yandı. Bu yıldızları görenler; parıltıların gözün doğal yansıması olduğunu sanıyor; bir düşüncenin dönüşümü olduğunu bilmiyorlardı.</p>

  <p>Hâlbuki öğretmen ne kadar çok şey biliyordu. <i>"İnsanlar yüzyıllar boyunca mikropların varlığından habersiz yaşadılar. Ağır hastalıklar ve salgınlar bu görülmeyen küçük yaratıkların araştırılmasına neden oldu. Taş kuma, kum cama, cam büyütece, büyüteç mikroskoba dönüştü. Önce tifo, sonra verem, ardından da kolera mikropları bulundu. Birçok mikrobun kimliği ortaya çıkınca, onlarla mücadele yöntemleri bulunmakta gecikilmedi. Böylece peş peşe birçok hastalığın aşı ve serumu bulunmuş oldu."</i></p>

  <p><i>"Demek ki önce tanımak gerekiyor,"</i> dedi küçük kız. Mikropları yenmek için tanımak gerekiyor.</p>

  <p>Acaba bunlar yuvarlak biçimde olan ve yara, çıban, menenjit, zatürre, kızıl gibi hastalıklara yol açan koklardan mı; çomak şeklinde olan tifo, dizanteri, şar<i>bon, tetanos gibi hastalıklara neden olan basillerden mi yoksa bir virgülü andıran şekilleriyle kolera gibi korkunç salgınlara yol açan vibriyonlardan mıydı?</i></p>

  <p><i>Neden onu sınıftan dışarı atmak istiyorlardı. Gülümsemeye çalışıyor, ağlamamak için kendini zor tutuyordu. Öğretmen aslında çok seviyordu bu küçük kızı, ama sınıftaki gürültü yüzünden sesi duyulmuyordu. Sıra kapaklarına vuruluyor, "Dışarı... Dışarı... " diye tempo tutuluyordu. Öğretmen ne yapacağını şaşırmıştı. Bunlar kendi öğrencileri olamazdı.</i></p>

  <p><i>Zil çalmış, sınıf boşalmış, sesler kesilmişti. Küçük kız ağlayarak bahçeye çıktı. Göğsü heyecanla inip kalkıyordu. Yanında kimse yoktu. Eve gitmek istiyordu.</i></p>

  <p><i>Okulun bahçesinden çıkarken omzuna güzel bir kelebek kondu. Bu rengârenk kelebek ona çok sade bir şeyi hatırlattı: Suyu.</i></p>
</body>
</html>