<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>45</h1>

  <p><i>Sevgili Dost,</i></p>

  <p><i>Seçimler yaklaşıyor. Flamalarını dalgalandırarak, renklerini sağa sola rastgele sürerek yaklaşıyor. Dikkatinizi çekmek için sesini yükseltiyor, parende atıyor, hatta şarkı-türkü söylüyor Kokular sürünüyor, vaatlerde bulunuyor hatta "Seni seviyorum," diyor İyi bir seçim yapacağımızdan kuşkusu yok ama ^ne de ölçmemiz için yardımcı oluyor; kendi metresini veriyor. Onu sevimli bulmalıyız; afişlerde ısrarla gülümsüyor. Tabii biz de onu karşılıksız bırakmıyor, gülümsüyoruz. İşte, duvarlara asılması gereken bu gülümsemedir.</i></p>

  <p><i>Sevgili Dost,</i></p>

  <p><i>Tezgâhtar elbisenin bana yakıştığını söylüyor, inanıyorum. Pazarcı, "Biberler tatlı," diyor, inanıyorum. Çingene, "Yüreğin kabarmış," diyor, inanıyorum. Tamirci, "Parça değişecek," diyor inanıyorum. Piyangocu, "Size de çıkabilir," diyor, inanıyorum. Ama inanmıyorum ona. Yalancı çobanı kurtlar yedi, yalancı fecri güneş. O gülümsüyor hâlâ dayanıp sandığına.</i></p>

  <p><i>Sevgili Dost,</i></p>

  <p><i>Sen de seçtin bilirim; özenle seçtin. Giysilerinde renkleri, modeli, dikişi, kumaşı. Ayakkabılarında sağlamlığı, biçimi, yumuşaklığı. Seyahatlerinde hızlı ve güvenli firmayı. Okulunu, eşini, arkadaşını... Sen de seçtin. Ölçülerin vardı, bilgilerin vardı, kaygıların vardı seçerken. Elmanın sert ve sulu olduğunu dokunarak, peynirin yağlı olduğunu tadarak, balığın taze olduğunu koklayarak anladın. Peki şimdi! Ne yapacaksın? Nasıl ayırt edeceksin sağlamı çürükten, güzeli çirkinden, doğruyu yanlıştan, dostu hainden? Ne birlikte yemek yedin, ne alışveriş ettin, ne borç para aldılar senden, ne beraber yolculuk ettin. Nasıl tanıyacaksın?</i></p>

  <p><i>Sevgili Dost,</i></p>

  <p><i>Aklı, bir avize gibi sallandırıp tepesinde, şu soruları sorsan kendisine: Sözünü tutuyor mu, yalan konuşuyor mu, koruyor mu emaneti? Haramdan korkuyor mu, yüzü kızarıyor mu, reddediyor mu ihaneti?</i></p>

  <p><i>"Oyun başlamış, herkes rol almış, yollar ayrılmış.</i></p>

  <p><i>SEÇ AL! SEÇ AL!</i></p>

  <p><i>Gündüz geceyle, iyi kötüyle komşu; o, bu ya da şu.</i></p>

  <p><i>SEÇ AL! SEÇ AL!</i></p>

  <p><i>Durmadan yanıp sönüyor trafik lambaları, özgür iraden var.</i></p>

  <p><i>SEÇ AL! SEÇ AL!</i></p>

  <p><i>Sevgi ve nefret, zulüm adalet, erdem ve günah.</i></p>

  <p><i>SEÇ AL! SEÇ AL!</i></p>

  <p><i>Bir kum saatidir hayat, gittikçe ıssızlaşır geride bir rüya kalır.</i></p>

  <p><i>SEÇ AL! SEÇ AL!</i></p>

  <p><i>Hayat yanlışlıklar, aldanışlarla dolu, soru sor, cevap ara.</i></p>

  <p><i>SEÇ AL! SEÇ AL!</i></p>

  <p><i>Davranışlarımız bizim kim olduğumuzu söyler, soru sor, cevap ara.</i></p>

  <p><i>SEÇ AL! SEÇ AL!</i></p>

  <p><i>Mektubun altına atılan imza, soru sor, cevap ara.</i></p>

  <p><i>SEÇ AL! SEÇ AL!</i></p>

  <p><i>Almak değil seçmektir hüner.</i></p>

  <p><i>SEÇ AL! SEÇ AL!</i><a id="sahip451" href="#dipnot451" style="vertical-align: super;">1</a></p>

  <p><i>Sevgili Dost,</i></p>

  <p>Seni seçtiğime pişman değilim. Sen de pişman olmayacağın seçimler yap.</p>

  <p><i>Sevgili Dost,</i></p>

  <p>SEÇ AL!</p>

  <hr/>

  <p><a id="dipnot451" href="#sahip451">1.</a> Küçük Şey Yoktur'dan.</p>
</body>
</html>