<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>59</h1>

  <p><i>Sevgili Dost,</i></p>

  <p><i>İşte kalbimi titreten zarf Senden geliyor. O gün, zarf şeklinde yoğruluyor ekmekler, pencerelerin eni genişliyor, hakemler ceplerinden zarf çıkarıyorlar. Postacılar, makinistlerin ellerini bağlayıp yerine kendileri geçiyorlar, artık trenler uç uca eklenmiş zarflar. O gün zarftan tespihler çekiyor volta atarken mahkûmlar Güneş zarf şeklinde batıyor; kıyamet alameti mi?</i></p>

  <p><i>İşte kalbimi titreten zarf. Onu açmayacağım. Bütün gün gezdireceğim cebimde. Kaşıklar üzerinde duman tüten çorba kâselerine dokunmak için işaret beklerken, ben neden açayım orucumu? Ya zarfı açar açmaz kelimeler kelebeğe dönüşüp uçarlarsa! Ya zarfı açar açmaz pimi çekilmiş bomba patlarsa! Ya zarftan taşan sular barajı patlatırsa!</i></p>

  <p><i>Sevgili Dost,</i></p>

  <p><i>Benimle birlikte bütün şehri dolaştı; iftar çadırlarında sıraya girdi, vapurda martılara simit attı, ayakkabılarını boyattı zarf Ceketimin iç cebinden kalbimin tıkırtılarını dinledi ve bir dok</i>t<i>or edasıyla, "Ateşin var!" dedi.</i></p>

  <p><i>Sevgili Dost,</i></p>

  <p><i>Lokman Hekim'e, "Hikmeti kimden öğrendin?" diye sormuşlar Şöyle demiş: "Körlerden öğrendim; çünkü bir yeri değnekleriyle yoklayıp, iyice anlamayınca adım atmazlar." Ben de zarfı ışığa tuttum, kulağımı dayayıp dinledim, hatta kokladım. Yine de tereddüt ediyorum açıp açmamak için. Hayır; açmıyorum.</i></p>

  <p><i>Sevgili Dost,</i></p>

  <p><i>Her şeyi tükettik. Tarlalar dolusu buğdayın anıza, bulutlar dolusu yağmurun sele, küfeler dolusu üzümün sirkeye dönüştüğünü gören bir adama zarfı açmaktan neden korktuğunu sorabilir miyiz? Bırakalım ümidini korusun. Bırakalım hayatında bir kez olsun, yaptığı şeyler için değil, yapmadığı bir şey için sevinsin.</i></p>

  <p><i>Hangi sevinç mi? "Bilinmeyenin" merak ve acıdan başka şekerliğinde ne var? Misafire, "Bir tane daha buyurun," diyen ev sahibi! Şekerliğinde ne var?</i></p>

  <p><i>Sevgili Dost,</i></p>

  <p><i>Sadi, "Bir özrün varsa bugün söyle. Yarın söyleyemezsin," diyor. Belki bu söz üzerine zarfı açmak gerekiyor, ya özrü varsa! Belki bu söz üzerine zarfı yakmak gerekiyor ya özrü varsa!</i></p>

  <p><i>Sevgili Dost,</i></p>

  <p><i>İşte kalbimi titreten zarf!</i></p>

  <p><i>Elimi ceketimin iç cebine götürüp dışarıya çıkarıyorum onu. Karanlığa alışmış, gözleri kamaşıyor. Mektup açacağım yaklaştırıyorum. Sivri ucunu zarf kapağının aralığına sokuyorum.</i></p>

  <p><i>İşte kalbimi titreten zarf!</i></p>

  <p><i>Hayır, açmıyorum!</i></p>
</body>
</html>