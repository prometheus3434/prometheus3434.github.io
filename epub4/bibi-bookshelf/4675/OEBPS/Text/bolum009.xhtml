<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>9</h1>

  <p><i>Sevgili Dost,</i></p>

  <p><i>Her defasında bu iki kelimeyle başlıyorum mektubuma. Çünkü bu iki kelimeden her biri, gücünü diğerinden alıyor Sevgili olunmadan dost, dost olunmadan sevgili olunmuyor. Eğer bir ruh beraberliğiyse dostluk, iki ruhu bir kılan nedir? Nedir bileşik kaplardaki su seviyesinin sırrı? Demek, "Dost insanın bir ikinci kendisidir."<a id="sahip91" href="#dipnot91" style="vertical-align: super;">1</a> Demek, "Sevgi hiç ayırt etmez; sevenle sevilen aynı şeydir."</i><a id="sahip92" href="#dipnot92" style="vertical-align: super;">2</a></p>

  <p><i>— Kim o?</i></p>

  <p><i>— Senim!</i></p>

  <p><i>Böyle bir diyalogda kapının varlığından kim söz edebilir?</i></p>

  <p><i>Sevgili Dost,</i></p>

  <p>Herkesin seviyormuş gibi yaptığı, ancak sevginin ne olduğunu pek az kimsenin bildiği bir zamanda yaşıyoruz. Belki de bütün zamanlar böyleydi. İmam Şâfii'ye,</p>

  <p><i>"O kadar insanla dostluk kurdum ki</i></p>

  <p><i>Ellerim dolu sanıyordum</i></p>

  <p><i>Başıma bir bela geldiğinde</i></p>

  <p><i>Kimseye acımayan zamandan şiddetliydi</i></p>

  <p><i>Dostlarımın ihaneti,"</i> dedirten hangi duygularsa ondan yüzyıllar önce yaşayan Hesiedos'a,</p>

  <p><i>"Sevme beni sözlerle, şuurlu ol</i></p>

  <p><i>hem de duy içinden</i></p>

  <p><i>Seversen beni eğer, samimi olmalı duygun</i></p>

  <p><i>Ya sev ta içten</i></p>

  <p><i>Ya tamamen bırak,"</i> dedirten de aynı duygulardı.</p>

  <p><i>Sevgili Dost,</i></p>

  <p>Sevginin sözden fiile geçmesi midir yoksa dostluk? Gerçek sevgi, insanın <i>"Ben"</i> sınırlarını aşıp bir başka insanın hayatından da sorumlu olduğunu düşünmesi midir? <i>"Birbirlerini sevenler, birbirlerine duydukları sevgi nispetinde diğerinin iyiliğini isterler,"</i> diyen Aristo'dan, <i>"Sevmek, sevilen kişinin en iyi taraflarını desteklemek, keşfetmek ve teşvik etmek demektir,"</i> diyen Alain'e kadar birçok filozofun sevgiyi, sevilenin gelişiminden duyulan <i>"Haz"</i> olarak algılaması bize yardımcı olabilir mi? Bu gelişimin faydacılıktan çok feragatle mümkün olacağını düşünmek, bir anahtar verebilir mi elimize? Anahtar varsa kapının arkasında ya da önünde olmanın ne önemi var!</p>

  <p><i>Sevgili Dost,</i></p>

  <p>Aristo'nun tabiriyle, <i>"Birbirlerine hoş ve faydalı görünmedikleri gün birbirlerini artık sevmeyen,"</i> dostlarla ne işimiz var. Bizim, peygamberi ısırmasın diye ayağını yılan deliğinin üstüne kapatan Ebu Bekir'imiz, suikastı haber alınca peygamberin yatağına yatan Ali'miz var. Son yudum suyu birbirlerine gönderip susuz şehit olan sahabilerimiz var. Bizim, <i>"İman etmedikçe cennete giremezsiniz, birbirinizi sevmedikçe iman etmiş olmazsınız", "Sizden biriniz kendisi için sevdiğini Müslüman kardeşi için de sevmedikçe (istemedikçe) gerçek mümin olamaz", "Size aranızdaki sevgiyi artıracak bir şey söyleyeyim mi, selamlaşınız", "Hediyeleşin ki aranızdaki sevgi artsın,"</i> diyen bir peygamberimiz var! <i>"Sevelim, sevilelim, dünya kimseye kalmaz,"</i> diyen Yunus'umuz, düşmanın attığı taştan değil, dostun attığı gülden incinen Hallac-ı Mansur'umuz var.</p>

  <p><i>Sevgili Dost,</i></p>

  <p>Dostluk gündüz görünmez; o, ateş böceği gibi yalnız geceleyin parlar.<a id="sahip93" href="#dipnot93" style="vertical-align: super;">3</a></p>

  <hr/>

  <p><a id="dipnot91" href="#sahip91" style="vertical-align: super;">1.</a><i>&nbsp;Cicero.</i></p>

  <p><a id="dipnot92" href="#sahip92">2.</a><i>&nbsp;Alain.</i></p>

  <p><a id="dipnot93" href="#sahip93">3.</a><i>&nbsp;Küçük Şey Yoktur'dan</i></p>
</body>
</html>