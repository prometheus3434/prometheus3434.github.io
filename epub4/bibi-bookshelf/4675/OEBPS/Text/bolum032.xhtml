<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>32</h1>

  <p><i>Sevgili Dost,</i></p>

  <p>Hırs, tırnakları çıkarır ama ayaklara da taş bağlar. Tırnakları çıkarır, çünkü daha yükseğe tırmanmalıdır. Ayaklara taş bağlar, çünkü ne zaman aşağı çekeceği belli olmaz. Alfabesinde tek harf vardır: "A." Bu yüzden cümle kuramaz.</p>

  <p>Piramitler kurarmış, kursun; taşları mezarına taşıtıyor. Reçineli sargılar hazırlatırmış, hazırlatsın; ruh tutkalla korunur sanıyor, işte takıları; uyanınca bileklerine ve boynuna takacak. İşte kavanozları; doyuracak karnını.</p>

  <p><i>Sevgili Dost,</i></p>

  <p>Boks hakemleri ona kadar saymasını bilirler, boksörler kanlı yüzleri ve eldivenleriyle doğrulup saydırmak istemeseler de. Bazen antrenörleri öldürür boksörlerini; çünkü ip dışından seyrederler.</p>

  <p>Direnmek, sürünmek değildir. Güçlenmek için durmak, teslim olmak hiç değil. Epictetus, elindeki cevizlerin birazını bırak der, eli çömlekte sıkışan çocuğa. <i>"Hırs sebeb-i hasârettir."</i></p>

  <p>Pehlivanın kulağına, <i>"Bu defa yeneceksin,"</i> der. Kumarbazın kulağına, <i>"Bu kez kazanacaksın."</i> Sandığın kulağına seçimleri fısıldar. Tacirin kulağına altın tozunu üfler. Hırs mı? Batmayan gemidir; batıran kaptanını. Hırs mı? Kıskandırır; boğa kulağı kesen matadorları.</p>

  <p><i>Sevgili Dost,</i></p>

  <p>Hindistan'a ulaşan Avrupalılar, zengin bir ülke olarak bilinen Çin'e gitmek istiyorlardı. Bir İngiliz şirketi, kaptan Henry Hudson'ı bu işle görevlendirmiş, 1608 yılında yola çıkan Hudson bu amaçla yaptığı iki geziden de sonuç alamamıştı. Hudson, daha sonra Hollandalılar adına yola çıkmış, ama yine Çin'e varamamıştı. Hudson kuzeyde bir sonuç alamayınca, batı yönünde araştırmalarına devam etti. Ve bir tesadüf eseri, bugün New York'un bulunduğu bölgeye ulaştı. Hudson'ı İngilizler bir süre sonra yeniden Çin'e yolladılar. Yolculuk uzamış, gemide yiyecek kalmamış, hastalıklar baş göstermişti. Çin hâlâ çok uzaktaydı. Sonunda tayfalar başkaldırdı ve kaptanı bir sandala koyup denize bıraktılar. Çin hâlâ çok uzaktaydı.</p>

  <p><i>Sevgili Dost,</i></p>

  <p>Bugün bayram. Neden mi yazıyorum bunları sana?</p>

  <p><i>Sevgili Dost,</i></p>

  <p>Sahi bugün bayram mı?</p>
</body>
</html>