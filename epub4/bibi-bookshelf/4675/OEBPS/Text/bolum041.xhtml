<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>41</h1>

  <p><i>Sevgili Dost,</i></p>

  <p>İzlerimiz sadece rüzgârı -o da silmek için- ilgilendiriyorsa peşimizde kimse yok demektir. Bütün avcılar ateş yakmış, bütün müfettişler uyumuş, bütün soru işaretleri ünlem haline getirilmiştir. Öğretmen sınıftan çıkmış, hakem sahayı terk etmiş, anne pencereden ayrılmıştır. Güneş batar batmaz hırsızlar fenerlerinin pillerini tazelemeye koyulmuşlar, kumarbazlar destelerini, katiller usturalarını koparmışlardır dalından. Gece, şer ağacının hızla büyüyen gölgesidir. Görünmediğini düşünmek bir kırbaç gibi şakladığında aslan, ateşten halkanın içinden geçmek için tereddüt etmez. Çünkü kırbaçtan çıkan, cezanın değil, ihtirasın sesidir.</p>

  <p><i>Sevgili Dost,</i></p>

  <p>İzlendiğini düşünmek bir delilik belirtisidir de izlenmediğini düşünmek nedir? Futbolcular karambolde tekmeliyor; trolcüler deniz siyahken avlanıyor; çocuklar öğretmen sınıftan çıkar çıkmaz çıldırıyor; pazarcılar tezgâhın dehlizlerinde gizliyorsa çürük elmayı, izlenmediğini düşünmek nedir? Belki de belirtisi değil, kendisidir deliliğin.</p>

  <p>Çünkü yanar da kesilen ışıklar; hakemin düdüğü tekmeleri susturur Birden anneler pencerelere, öğretmenler sınıfa döner; müfettişler yüzlerine soğuk su vurur.</p>

  <p><i>Sevgili Dost,</i></p>

  <p>Son günlerde bazı araçların arkasında gördüğüm yazılar; yazdırıyor bu satırları. Ne mi gördüm? Bak, bir minübüsün arkasında ne yazıyordu: <i>"Hatalarımı lütfen nolu telefona bildiriniz."</i> Demek ki bu kibar şoför hata yapmak istemiyordu. Birilerinin hatalarını kendisine bildirmesi için telefonunu yazmıştı sürdüğü arabanın arkasına. Bir başka aracın arkasındaysa <i>"Hatalıysam"</i> kelimesinin hemen altında bir telefon numarası yer alıyordu. Hata yapacağından emin olan ilk şoförün aksine, ikincisi hata yapma ihtimaline karşı uyarıyordu bizi ve kendisini uyarmamızı istiyordu. Üçüncü bir araçta okuduğum şu kelimelerse irkiltti beni: <i>"Bu araç hata yapamaz! Yaparsa </i>" Demek ki bu aracın şoförü hata yapmayacağından emindi. Kendi kendine telkinde bulunuyor; dahası <i>"Yaparsa!"</i> diye tehdit ediyordu kendini.</p>

  <p><i>Sevgili Dost,</i></p>

  <p>Bu yazılar arabaların sahiplerinin şoförler olmadığını göstermekle kalmayıp araba sahiplerinin karakterlerini de gösteriyordu elbette. <i>"Bu araç hata yapamaz!"</i> diyen acaba nasıl biriydi! Nasıl cezalandırırdı, suç işleyenleri? Yoksa halim selim bir adamdı da şoförüne mi bir şey olsun istemiyordu. Yoksa itimadını kaybetmek istemiyor, şoförüne çok mu güveniyordu.</p>

  <p><i>Sevgili Dost,</i></p>

  <p>Suçluyu nerede olursa olsun yakalayıp huzura getirmek, büyüklüğün bir göstergesidir. Yakalama zamanını şartların değil, iradenin belirlemesiyse büyüklüğü bir kat daha artırır. Bir gün suçlunun gözleri açılır ve ona <i>"Hoş geldin!"</i> denilir. Bir gün insan her şeyin farkına varır.</p>

  <p><i>Sevgili Dost,</i></p>

  <p>Birileri tarafından sürekli izlendiğini düşünmek bir delilik belirtisidir de biri tarafından izlenildiğini düşünmemek neyin belirtisidir?</p>

  <p><i>Sevgili Dost,</i></p>

  <p>Allah her şeyi bilir.</p>
</body>
</html>