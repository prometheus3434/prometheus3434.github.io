<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>20</h1>

  <p><i>Sevgili Dost,</i></p>

  <p>Sen mektubunu posta kutusuna atamadın ama birileri havai fişekleri her gece gökyüzüne atıyor. Her gece evin balkonuna dökülen bu renk küllerine bakıyor ve <i>"Kibritçi Kız"</i> gibi hayallere dalıyorum.</p>

  <p>İşte Romalılar kölelerini arenaya çıkartıyorlar. Çok geçmeden de aslanları salıyorlar üstlerine. Aslanların dişleri, kölelerin etlerine geçerken, tribünlerdeki zenginlerin haz dişleri de ruhlarına geçiyor. Son köle parçalanana kadar, hazzın titreyişleri devam ediyor ve renkler yerini karanlığa bırakıyor.</p>

  <p><i>Sevgili Dost,</i></p>

  <p>Şimdi kibritini çak ve bana insanların birbirlerinin acılarından nasıl zevk alabildiklerini anlat. Diyelim bunu anlatamadın, o zaman yanı başlarında kendilerine ihtiyaç duyan birine karşı gösterdikleri kayıtsızlığı açıkla. Bunu da mı açıklayamadın, o halde Goethe'nin, <i>Genç Werther'in Acıları</i>'nda sorduğu şu soruyu cevapla:</p>

  <p><i>"Nasıl oluyor da insanı mutlu eden bir şey, aynı zamanda onun felaketinin de kaynağı oluyor!"</i></p>

  <p><i>Sevgili Dost,</i></p>

  <p>Bakıyorum huzurun kaçtı. O halde Ahmet Hamdi Tanpınar'ı çağır yardımına. Belki o, <i>Huzurdan</i> seslenebilir başkalarının acılarından zevk alanlara:</p>

  <p><i>"Çünkü içinde, öldürdüğün Allah var. Sen kendi hayatını yaşamıyorsun artık. Sen bu halinle sadece bir mezar, bir tabut gibi bir şeysin. Korkunç, zalim bir ölümü taşıyorsun. Hangi hürriyet? Evet ben de biliyorum, 'O olmazsa her şey mübahtır sananlar oldu. O'nun boşalttığı yeri, insanlığa parçalayanlar oldu. Tanrı İnsan'ı ben de biliyorum. Ne oldu? Sadece sefaletlerimizle baş başa kaldık. İnsanın talihi yine aynı talih. Aynı imkansızlıklar içindesin. Aynı ıstıraplar içindesin. Hakikatte bir şafak diye baktığın şey, bir yangındır."</i></p>

  <p><i>Sevgili Dost,</i></p>

  <p>Eşyayı olduğu gibi görmek, ruha nefes alabileceği bir ortam hazırlamakla mümkündür. Hırs ve telaş arasına sıkışmış bir insan elbette göremeyecek yanı başındaki insanı. Onun, vurgun yiyen dalgıçlar gibi özel bir basınç odasında kendisine gelebileceğini ümit edebiliriz ancak. Ancak o zaman çevresindekilerin farkına varabileceğini düşünebiliriz.</p>

  <p>Peki, nedir basınç odası o halde? Bu vurgun yemiş ruhları nasıl sakinleştirebilir, havai fişeğin lezzetinden semavi lezzete taşıyabiliriz?</p>

  <p><i>Sevgili Dost,</i></p>

  <p><i>"Kalpler ancak Allah'ı anarak huzur bulur,"</i><a id="sahip201" href="#dipnot201" style="vertical-align: super;">1</a> ayetini biraz daha dikkatli okuyacak olsak, basınç odasının yerini göreceğiz. Evet, bu ayet, adına <i>"stres"</i> denen çağdaş basıncı düşürecek ilahi bir odaya, Kur'ân'a çağırıyor bizi.</p>

  <p>Frankenstein'ın yaratığı değil, Allah'ın kulu olmak ne güzel!</p>

  <p>Ne güzel, <i>"Allah en büyüktür,"</i> sözü.</p>

  <hr/>

  <p><a id="dipnot201" href="#sahip201">1.</a> Ra'd, 28.</p>
</body>
</html>