<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>37</h1>

  <p><i>Sevgili Dost,</i></p>

  <p><i>Paltolarımızı sırtımızdan, atkılarımızı boynumuzdan bu kadar çabuk alacağını beklemiyorduk. Beklemiyorduk ama geldi. Bir sabah herkes uyurken ayaklarının ucuna basa basa geldi. Uyandırmak istemiyordu ama uyandırdı. Hem nasıl uyandırma! Dallar deli gömleği giydi, toprak misafir yorganını çıkardı, gök sigarayı bıraktı. Horozlar seslerini, kediler tırnaklarını bilediler. Geldi ve öperek uyandırdı.</i></p>

  <p><i>Sevgili Dost,</i></p>

  <p><i>Sen de gördün değil mi, pencerenin kanadından; ne kadar zengin bir yüzü var. Sen de gördün değil mi; nasıl yerini almış yaprak, serçe ve rüzgâr. Suskun mu gördün; uyku mahmurluğu. Hâlsiz mi gördün; bahar yorgunluğu.</i></p>

  <p><i>Şairler mi? Ne mi yaptılar onu görünce? Düşmanı görünce tüfeğine davranan askerler gibi saldırdılar </i>kalemlerine, dostu görünce. Ama kıyametti ansızın dostun gelmesi, ama dili tutulur sürçerdi insanın, ama gözleri bu kadar ışığa dayanamazdı. Korunmak için şairlerin mısralarına sığınmalıydı.</p>

  <p><i>Sevgili Dost,</i></p>

  <p>Evet, şairler kitaplarında otururlar. Kapılarını açarlar her yoksula, çünkü yoksuldurlar. Biz de varalım yanlarına; madem yoksuluz. Biz de ekmek doğrayalım çorbalarına.</p>

  <p>Kapısında lacivert ağaçların yandığı bu evin sahibi Hafız. Şöyle dile getiriyor dostun yokluğunu:</p>

  <p><i>Yüz binlerce çiçek açmış ama</i></p>

  <p><i>Duyulmuyor kuş sesi.</i></p>

  <p><i>Bülbüllerin başına ne geldi?</i></p>

  <p><i>Hezârân'a ne oldu?</i></p>

  <p><i>(...)</i></p>

  <p><i>Hafız,</i></p>

  <p><i>İlahi sırları kimse bilmez;</i></p>

  <p><i>Sus,</i></p>

  <p><i>Konuşma.</i></p>

  <p><i>Kime soracaksın</i></p>

  <p><i>Feleğin dönüşüne ne oldu."</i></p>

  <p>Kapısını yanıp kararmış iki kibrit çöpünün tutuşturduğu bu evin sahibi Pablo Neruda. Dönen dostun halini kelimeleriyle boyuyor:</p>

  <p><i>"Nerelerdeydin diye sorarsan</i></p>

  <p><i>Hep eskisi gibi, diyeceğim.</i></p>

  <p><i>Toprağı örten taşlardan söz edeceğim, </i></p>

  <p><i> sürdükçe kendini harcayan ırmaktan;</i></p>

  <p><i>ben yalnız kuşların yitirdiklerini bilirim,</i></p>

  <p><i>gerilerde kalan denizi bilirim, bir de ağlayan ablamı.</i></p>

  <p>(...)</p>

  <p><i>Nereden geliyorsun diye sorarsan bölük pörçük kelimelerle konuşmak zorundayım,</i></p>

  <p><i> ağzı zehir gibi yakan araçlarla,</i></p>

  <p><i> çoğu çürümeye yüz tutmuş hayvanlarla</i></p>

  <p><i> ve avutamadığım yüreğimle."</i></p>

  <br/>

  <p><i>Sevgili Dost,</i></p>

  <p>Kapısına hiyeroglif yazıların kazındığı bu evin sahibi fakir. O anlıyor seni ve mısralarıyla aklamaya çalışıyor bir kaybolup bir görünmeni:</p>
<br/>

  <p><i>"Ey büyüyüp küçülen, yer değiştiren can</i></p>

  <p><i> ne çıkar kaybolsan dokusunda ağacın</i></p>

  <p><i> iri dallar kollarınla örtsen yüzünü</i></p>

  <p><i> teyemmüm ederken girsen toprağa</i></p>

  <p><i>hayattan korksan su gördüğünde</i></p>

  <p><i>bir kapı olsa artık bütün yeryüzü</i></p>

  <p><i> açılırken kapanan, kapanırken aralık</i></p>

  <p><i>tetikle parmak arasında mesafe."</i></p>
<br/>
  <p><i>Sevgili Dost,</i></p>

  <p><i>Bu yıl mart kapıdan değil, pencereden baktırıyor; şairlerin penceresinden.</i></p>
</body>
</html>