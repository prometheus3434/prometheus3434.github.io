<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>11</h1>

  <p><i>Sevgili Dost,</i></p>

  <p>Mektubun gelmedi. Bu sana yazmamı engellemiyor. Asıl mektup gelmediğinde yazılmalı. Çünkü yazmamak da bir mektuptur, yazılandan daha güçlü satırlar içeren. Susmak ve konuşmak yerini bulduğunda ortaya çıkar melodi. Piyanonun tuşları, yan yana durdukları halde susmayı bildiklerinden dinletiyorlar kendilerini.</p>

  <p>Söylenen her söz binamıza yeni bir tuğla ekler. Bu yüzden ağzımızdan kaçmamalı kelimeler. Onlar bizim mahkûmlarımızdır, izin verdiğimizde çıkmalılar dışarıya. Publis Syrus ne kadar haklı: <i>"Konuştuğuma çok kere pişman oldum. Fakat sustuğuma asla!"</i></p>

  <p><i>Sevgili Dost,</i></p>

  <p>İnsan, yazdıklarına da pişman olabilir. Çoğu kez bu pişmanlık, konuşmadan duyulan pişmanlıktan daha ağırdır. <i>"'Ağzımdan kaçtı,"</i> denilebilir de <i>"Kalemimden kaçtı,"</i> denilemez. Kalemden kaçılabilseydi, önce yazarı kaçardı ondan. Yazarı kaçardı, evet; <i>"kalem sahibi"</i> değil, <i>"kalem esiri"</i> olduğundan.</p>

  <p>Necip Fazıl'ın eski şiirlerinden birçoğunu sonradan reddederek, <i>"Mal sahibi bensem, bunları istemediğim, tanımadığım ve çöplüğe attığım bilinsin,"</i> demesi; Câhiliye Devri'nin en büyük şairi Lebid'in, Kur'ân indikten sonra kalemini kırması, kalemden kaçma girişimleridir. Fakat kalemden kaçmak, kaleden kaçmaktan daha zordur. Hayatınızın hiç beklenmedik bir anında, kurnaz bir nöbetçi gibi sırıtarak karşınıza çıkabilir yazdıklarınız; hatta öldükten sonra bile bir nebbaş gibi soyabilir mezarınızı.</p>

  <p>Şems-i Tebrîzî'nin, <i>"Daha ne zamana kadar putu koltuğunda taşıyarak namaza geleceksin?Allahu-ekber, Tanrı Uludur diyorsun. Münafıklar, ikiyüzlüler gibi putun koynunda duruyor,"</i> sözü, beni hep korkutmuştur, kalemim putum olur mu diye. Putum olursa onu kırmaya gücüm yeter mi Lebid gibi? Ya kıramazsam?</p>

  <p><i>Sevgili Dost,</i></p>

  <p>Kuyumcu bir arkadaşın var mı, mizanını ve mihenk taşını ödünç alabileceğin? Cesaretin var mı sözlerini ve yazdıklarını tartıp ölçmeye? Mürekkebin var <i>mı; neden durakladın? Valery, "Her şey bir duraklama ile başlar," diyor, demek başladın.</i></p>

  <p><i>Sevgili Dost,</i></p>

  <p><i>Özledim seni. Özlem yazdırıyor, ödeyerek telifimi. Schumann, "Çalarken seni kimin dinlediğini umursama," diyor.</i></p>

  <p><i>Bense umursuyorum kimin dinlediğini.</i></p>
</body>
</html>