<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>57</h1>

  <p><i>Sevgili Dost,</i></p>

  <p>Mektubunda seni eleştirmemi istiyorsun. Sahi bunu gerçekten istiyor musun? Çünkü insanlar çoğu kez, onaylanmak için danışır; alkışlanmak için beğeninize (tenkidinize değil) sunarlar düşüncelerini. Kendisine danışılan kimse de çoğu kez gerçek düşüncesini söylemez. Karşısındaki insana sevimsiz görünmek istemez çünkü. Kimi zaman da bu insan onun gerçekten sevdiği biridir ve o bu sevgiyi kaybederim korkusuyla kaşık kaşık acı şurup içireceğine, kaşık kaşık bal yedirir dostuna.</p>

  <p><i>Sevgili Dost,</i></p>

  <p>Zihninin bir arı kovanı gibi dolup boşaldığım görüyorum. Seni rahatlatmak için bütün arılarım üstüme alabilirim. Ama sen gerçekten istiyor musun bunu? O halde benim göndereceğim birkaç arının iğnesine de sen sabret. Çünkü ben dostlarıma bal yedirmiyor; bal yiyen arılar gönderiyorum.</p>

  <p><i>"Kafası bir sürü düşüncelerle dolup taşan herkesin, bir başkasıyla görüşüp tartışmakta zekasının da kavrayışının da aydınlığa kavuştuğu, güçlendiği su götürmez bir gerçektir. Bu durumda insan düşüncelerini daha kolay evirir, çevirir, daha bir çeki düzene sokar, söze döküldüklerinde nasıl bir biçime girdiklerini görür; kısacası yalnız başına olabileceğinden daha akıllı olur; hem de bütün gün düşünerek değil, birkaç saat görüşerek."</i> Böyle demiş Bacon, böyle demiş de seninle değil birkaç saat, birkaç dakika bile görüşmek ne mümkün! Demek ki zarflarda buluşacağız. Yaşasın mürekkep!</p>

  <p>İşte birinci arımı gönderiyorum ve omzuna konuyor. Korkma hemen batırmayacak iğnesini. Önce Pisagor'un <i>"cor no edito"</i> sözünü hatırlatacak. <i>"Yüreğini yeme!"</i> diyecek sana. Pencereleri açılarak havalandırılmayan bir ev, ağır ağır örümceklerini karşılamaya başlar. Kapağı açılmayan küp de yosunlara kucak açar. O halde aç pencereleri. Yeme yüreğini!</p>

  <p>İşte ikinci arımı gönderiyorum. O da omzuna konuyor. Konar konmaz da batırıyor iğnesini: <i>"Âlemin bana yaptığı, ne kadar müthiş olursa olsun, benim bana yaptığım daha müthiştir."</i><a id="sahip571" href="#dipnot571" style="vertical-align: super;">1</a></p>

  <p><i>Canın yanıyor değil mi? Çünkü insan en son kendine kızar. Çünkü çoğu kez duygularını ve arzularım kendinden bile kamufle eder Düşman uçakları görmesin diye otların ve ağaçların rengine boyanan silahlar gibi örter üstünü başka renklerle. En vahşi arzularına, en masum giysileri giydirir.</i></p>

  <p><i>Can havliyle, "Sen beni tanımıyorsun," dediğini duydum. Demek öyle! O zaman üçüncü arımı karşılamaya hazır ol ve kulağına Konfüçyüs'ten öğrendiği şu sözü fısıldamasını bekle: "İnsanların beni tanımamış olmalarından dolayı müteessir olmam. Ben onları tanımadığım için üzülürüm." Ardından, "Ama haklıyım ben. Yaptıklarımın bir sebebi olmalı. Çok katısın! Anlamıyorsun!" diye bağırıp kovala kulağındaki arıyı. Ve dördüncü arı sana doğru uçarken yolda üçüncü arıyla karşılaşsın, sonra şöyle desin ona: "Madem ki, teselli için yapacak bir şeyleri yoktur, bırakın kendilerini haklı görsünler!"</i><a id="sahip572" href="#dipnot572" style="vertical-align: super;">2</a></p>

  <p><i>Sevgili Dost,</i></p>

  <p><i>Seni gerçek</i>t<i>en sevenleri, tatlı sözlerle seni onaylayanların içinde değil, arılarını sana gönderenlerin içinde ara. Sakın sözlerime kızıp da aynayı kırma. Antik bir Osmanlı aynasının üzerindeki şu kelimelere kulak ver:</i></p>

  <p><i>"İtme mir'âtı şikeste, seni yüz surete kor."</i></p>

  <p><i>Kırma aynayı, o da seni yüz parça eder.</i></p>

  <p><i>Sevgili Dost,</i></p>

  <p><i>Çinliler, "Balık tutulunca ağ unutulur," diyorlar.</i></p>

  <p><i>Beni unutma!</i></p>

  <hr/>

  <p><a id="dipnot571" href="#sahip571">1.</a> Oscar Wilde</p>

  <p><a id="dipnot572" href="#sahip572">2.</a>&nbsp;Andre Gide.</p>
</body>
</html>